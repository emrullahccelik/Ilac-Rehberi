KULLANMA TALİMATI  
 
CARBAGLU 200 mg dağılabilir tablet 
Ağız yolu ile alınır.  
• Etkin madde: Her tablet 200 mg karglumik asit içerir  
Yardımcı maddeler: Mikrokristalin selüloz, sodyum laurilsülfat, hipromelloz, kroskarmelloz  
sodyum, silika kolloidal susuz, sodyum stearil fumarat  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. bölümün sonuna baka bilirsiniz.  
 
 
Bu kullanma talimatında:  
1. CARBAGLU nedir ve ne için  kullanılır?  
2. CARBAGLU’yu kullanmadan önce dikkat edilmesi  gerekenler  
3. CARBAGLU nasıl  kullanılır?  
4. Olası yan etkiler  nelerdir?  
5. CARBAGLU’nun  saklanması  
 
Başlıkları yer almaktadır. 
 
 
1. CARBAGLU nedir ve ne için  kullanılır?  
CARBAGLU 200 mg dağılabilir tablet’in etkin maddesi olan karglumik asit, amino asit türevleri 
adı verilen ve vücudumuzdaki metabolizma işlemlerinde rol alan maddelerdendir. 
CARBAGLU beyaz, ince uzun (çubuk şeklinde), üç çentikli ve bir tarafı kabartmalı dağılabilir  
tabletler şeklindedir.  
Tabletler 4 eşit parçaya bölünebilmekte ve doz ayarlaması yapılabilmektedir. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. CARBAGLU çocuk emniyetli kapakla kapatılan 60 tabletlik plastik ambalajda sunulmaktadır. 
CARBAGLU plazmada aşırı amonyak düzeylerini (kanda artan amonyak seviyesi) düşürmeye 
yardımcı olabilir. Amonyak özellikle beyin için toksiktir (zehirlidir) ve ağır vakalarda bilinç kaybı ve komaya neden olmaktadır. 
Hiperamonyemi (kandaki amonyak seviyesinin aşırı yükselmesi) aşağıdaki nedenlere bağlı  
olabilir: 
• Karaciğerde bulunan özel bir enzim olan N - asetilglutamat sentaz yetmezliğinden 
kaynaklanıyor olabilir. Bu nadir bozukluğa sahip hastalar, protein alımından sonra biriken 
azot atıklarını vücuttan atamaz. Bu rahatsızlık, etkilenen hastada ömür boyu devam ed er ve 
dolayısıyla bu tedavinin gerekliliği yaşam boyu devam  etmektedir.  
• İsovalerik asidemi, metilmalonik asidemi veya propiyonik asidemi. Bu bozukluklardan 
birine sahip hastaların hiperamonyemi krizi sırasında tedavi edilmesi  gerekmektedir.  
2. CARBAGLU’yu kullanmadan önce dikkat edilmesi gerekenler 
CARBAGLU’yu aşağıdaki durumlarda KULLANMAYINIZ  
Eğer,  
• Karglumik  aside veya CARBAGLU içeriğinde  yer alan yardımcı  maddelerden  herhangi  
birine  karşı aşırı duyarlılığınız (alerji) varsa,  
• Emzirme döneminde iseniz, 
CARBAGLU’yu  kullanmayınız. 
CARBAGLU’yu aşağıdaki durumlarda DİKKATLİ KULLANINIZ  
CARBAGLU kullanmadan önce doktorunuza ve eczacınıza danışınız.  
 
CARBAGLU tedavisi,  metabolik  rahatsızlıkların  tedavisinde  deneyimli  bir hekim  gözetiminde 
başlatılmalıdır.  
 
Herhangi bir uzun dönem tedaviye başlamadan önce, doktorunuz karglumik aside bireysel 
yanıtınızı test edecektir.  
Doz, normal amonyak plazma düzeylerini koruyacak şekilde bireysel olarak ayarlanmalıdır. 
Doktorunuz size arjinin takviyesi verebilir veya protein alımınızı sınırlandırabilir.  
Durumunuzu ve tedavinizi  takip  etmek  için, doktorunuz  karaciğerinizi,  böbreklerinizi, kalbinizi 
ve kanınızı düzenli olarak kontrol  edebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
CARBAGLU’nun yiyecek ve içecek ile kullanılması  
CARBAGLU yemeklerden veya beslenmeden önce oral olarak alınmalıdır. Tabletler en az 5 ila 10 mL su içerisinde dağılmalı ve hemen alınmalıdır. Süspansiyon hafif 
asidik bir tada sahiptir.  
 
Hamilelik  
İlacı kullanmadan önce doktorunuza veya eczacınıza danışınız.  
CARBAGLU’nun  hamilelik ve doğmamış çocuk üzerindeki etkileri bilinmemektedir. Eğer 
hamile  iseniz  veya  hamile  kalmayı  planlıyorsanız  doktorunuza  danışınız.  CARBAGLU tedavisi 
boyunca kadınlar etkili ve güvenilir bir doğum kontrol yöntemi  kullanmalıdır.  
CARBAGLU gebelik döneminde uygulandığı takdirde ciddi doğum kusurlarına yol açmakta/yol açtığından şüphelenilmektedir.  
CARBAGLU gerekli olmadıkça hamilelik döneminde kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Karglumik  asidin anne sütüne geçişine ilişkin çalışma yapılmamıştır. Ancak yapılan hayvan 
çalışmalarında,  emziren  sıçanların  sütünde  karglumik  asit bulunduğu ve beslenen  yavruları  için 
potansiyel toksik etkileri olduğu gösterilmiştir. Bu nedenle, CARBAGLU tedavisi boyunca 
bebeğinizi  emzirmemelisiniz.  
 
Araç ve makine kullanımı  
Araç ve makine kullanma yeteneği üzerindeki etkileri bilinmemektedir. 
 
CARBAGLU’nun  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde bulunmamaktadır. 
 
Diğer ilaçlar ile birlikte kullanımı  
Herhangi bir etkileşim çalışması yapılmamıştır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. CARBAGLU nasıl  kullanılır?  
Uygun kullanım ve doz/uygulama sıklığı için talimatlar:  
CARBAGLU’yu  her zaman tam olarak doktorunuzun talimatı doğrultusunda kullanınız. Eğer  
emin değilseniz doktorunuz veya eczacınıza danışınız. 
 
Genel uygulama dozu:  
Başlangıçta uygulanan günlük doz genellikle kilogram vücut ağırlığı başına 100 mg olup, 
kilogram vücut ağırlığı başına maksimum 250 mg’a kadar dozlar kullanılabilir (örneğin, 10 kg 
iseniz, günde 1 g veya 200 mg’lık 5 tablet almalısınız). 
N-asetilglutamat sentaz eksikliği olan hastalar için, uzun süreli olarak, günlük doz genellikle  
kilogram vücut ağırlığı başına 10 mg ila 100 mg arasında değişir.  Doktorunuz kanınızdaki amonyağı normal seviyede tutmak için size en uygun dozu 
belirleyecektir.  
Uygulama yolu ve metodu:  
CARBAGLU SADECE ağız yoluyla veya mideye ulaşan bir beslenme tüpüyle (gerektiğinde 
bir enjektör kullanılarak) uygulanmalıdır. Tabletler en az 5- 10 mL su içinde dağıtılmalı ve 
derhal içilmelidir.  
Hasta hiperamonyemik koma halindeyse (kandaki amonyak seviyesinin aşırı yükselmesi), CARBAGLU beslenme için takılmış olan tüpe enjektörle hızlıca uygulanır.  
 
Değişik yaş grupları:  
Çocuklarda kullanımı:  
Çocuklarda özel bir doz ayarlaması gerekmemektedir. 
 
Yaşlılarda kullanımı:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Özel kullanım durumları:  
 Böbrek  yetmezliği:  
Böbrek yetmezliği olan hastalarda CARBAGLU dozu azaltılmalıdır.  
CARBAGLU kullanmadan önce doz ayarlaması için doktorunuza başvurunuz.  
Karaciğer yetmezliği:  
Özel kullanım durumu bulunmamaktadır. 
 
Eğer CARBAGLU’nun  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla CARBAGLU kullandıysanız:  
CARBAGLU’dan  kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
CARBAGLU’yu kullanmayı unutursanız  
Unutulan dozları dengelemek için çift doz almayınız. 
 
CARBAGLU ile tedavi sonlandırıldığında oluşabilecek etkiler:  
CARBAGLU kullanımını doktorunuza danışmadan bırakmayınız.  
Bu ürünün kullanımı ile ilgili başka sorunuz olursa doktorunuza veya eczacınıza sorunuz.  
  4. Olası yan etkiler  nelerdir?  
Tüm ilaçlar gibi, CARBAGLU’nun içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, CARBAGLU’yu kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz.  
• Döküntü 
Bu çok ciddi bir yan etkidir. Eğer bu sizde mevcut ise, sizin CARBAGLU’ya karşı ciddi alerjiniz 
var demektir. Acil tıbbi müdahaleye veya hastaneye yatırılmanıza gerek olabilir. 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın:  10 hastanın en az 1’inde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az, 10.000 hastanın birinden fazla  görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor.  
 
Yaygın:  
• Terlemede artış 
 
Yaygın olmayan:  
• Bradikardi (kalp atım hızının azalması)  
• İshal  
• Ateş 
• Transaminazlarda artış (karaciğer enzimlerinde artış)  
• Kusma  
 
Bilinmiyor  
• Döküntü 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız. 
 
  5. CARBAGLU’nun  saklanması  
CARBAGLU’yu  çocukların göremeyeceği, erişemeyeceği yerlerde ve ambalajında saklayınız. 
2-8°C arasında buzdolabında saklayınız.  
 
Tabletin kabı ilk açıldıktan sonra: Buzdolabında saklamayınız. 30°C’nin altında saklayınız. 
Nemden korumak için tablet kabını sıkıca kapalı şekilde muhafaza ediniz. Tablet kabının açılma 
tarihini yazınız. İlk açılma tarihinden 3 ay sonra atınız. 
Son kullanma tarihiyle uyumlu olarak kullanınız. 
Ambalajda belirtilen son kullanma tarihinden sonra CARBAGLU’yu kullanmayınız. 
 
Eğer üründe ve/veya ambalajında bozukluklar fark ederseniz CARBAGLU’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
RECOFARMA İlaç ve Hammaddeleri Sanayi ve Ticaret Limited Şirketi  
Maslak Mah. Sümer Sok. Kar Plaza Apt. No: 4/21 Sarıyer/İSTANBUL, TÜRKİYE  
 
Üretim yeri:  
RECORDATİ İlaç Sanayi ve Tic. A.Ş. 
Çerkezköy Organize Sanayi Bölgesi Karaağaç Mah. Atatürk Cad. No:36 Kapaklı/TEKİRDAĞ, TÜRKİYE  
 
Bu kullanma talimatı                  tarihinde onaylanmıştır.  