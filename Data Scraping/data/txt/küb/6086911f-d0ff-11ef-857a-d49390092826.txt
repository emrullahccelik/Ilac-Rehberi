KISA ÜRÜN BİLGİSİ
1. BEŞERİ TIBBİ ÜRÜNÜN ADI
SOLİFAS® 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Solifenasin süksinat: 5 mg
Yardımcı maddeler:
Laktoz monohidrat (sığır sütünden elde edilen) 104.5 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Açık sarı renkli, yuvarlak, bikonveks film kaplı tablet.
4. KLİNİK ÖZELLİKLER
4.1. Terapötik endikasyonlar
Aşırı aktif mesane sendromu olan hastalarda görülebilen artmış sıklıkta idrara çıkma ve
şiddetli idrar yapma hissi ve/veya sıkışma tipi inkontinansın semptomatik tedavisinde
endikedir.
4.2. Pozoloji ve uygulama şekli
Pozoloji:
Erişkinler (yaşlı hastalar dahil)
Önerilen solifenasin süksinat dozu günde bir kez 5 mg’dır. Gerekli görüldüğünde
solifenasin süksinat dozu günde bir kez 10 mg’a arttırılabilir.
Uygulama sıklığı ve süresi:
Günde bir kez uygulanır. SOLİFAS uzun süreli kullanıma uygundur.
Uygulama şekli:
SOLİFAS oral yolla alınmalı ve sıvı yardımıyla bütün olarak yutulmalıdır. Yemeklerle
birlikte ya da yemeklerden ayrı olarak alınabilir.
1/14Özel popülasyonlara ilişkin ek bilgiler:
Böbrek yetmezliği:
Hafif-orta dereceli böbrek yetmezliği (kreatinin klerensi > 30 mL/dakika) olan hastalar için
herhangi bir doz ayarlaması gerekli değildir. Ciddi böbrek yetmezliği olan hastalar
(kreatinin klerensi ≤ 30 mL/dakika) dikkatle tedavi edilmeli ve bu hastalara günde bir
kez 5 mg’dan daha yüksek dozlar uygulanmamalıdır (bkz. Bölüm 5.2.).
Karaciğer yetmezliği:
Hafif karaciğer yetmezliği olan hastalar için herhangi bir doz ayarlaması gerekli değildir.
Orta dereceli karaciğer yetmezliği olan hastalar (Child-Pugh skoru 7-9) dikkatle tedavi
edilmeli ve bu hastalara günde bir kez 5 mg’dan daha yüksek dozlar uygulanmamalıdır
(bkz. Bölüm 5.2.).
Pediyatrik popülasyon:
Çocuklardaki güvenliliği ve etkililiği henüz tam olarak belirlenmemiştir. Bu nedenle,
SOLİFAS çocuklarda kullanılmamalıdır.
Geriyatrik popülasyon:
Önerilen solifenasin süksinat dozu günde bir kez 5 mg’dır. Gerekli görüldüğünde
solifenasin süksinat dozu günde bir kez 10 mg’a arttırılabilir.
Diğer:
Güçlü sitokrom P450 3A4 inhibitörleri:
Ketokonazol ile ya da ritonavir, nelfinavir ve itrakonazol gibi diğer güçlü CYP3A4
inhibitörlerinin terapötik dozları kullanılarak eşzamanlı tedavi uygulandığında, maksimum
SOLİFAS dozu 5 mg ile sınırlandırılmalıdır (bkz. Bölüm 4.5.).
4.3. Kontrendikasyonlar
- Solifenasin; idrar retansiyonu, şiddetli gastro-intestinal hastalık (toksik megakolon dahil),
myastenia gravis ya da dar açılı glokom bulunan ve bu hastalıklar açısından risk taşıyan
hastalar,
- Etkin maddeye ya da yardımcı maddelerden herhangi birine karşı aşırı duyarlılığı olan
hastalar (Bkz. Bölüm 6.1.),
- Hemodiyaliz uygulanmakta olan hastalar (bkz. Bölüm 5.2.),
- Ciddi karaciğer yetmezliği olan hastalar (bkz. Bölüm 5.2.),
- Ciddi böbrek yetmezliği ya da orta dereceli karaciğer yetmezliği bulunan ve ketokonazol
gibi güçlü bir CYP3A4 inhibitörü ile tedavi edilmekte olan (bkz. Bölüm 4.5.) hastalarda
kontrendikedir.
2/144.4. Özel kullanım uyarıları ve önlemleri
Uzun QT sendromu / Torsades de Pointes’e neden olabilen ilaçlar ile birlikte
kullanıldığında uzun QT sendromu veya Torsades de Pointes oluşma riskini artırabilir. Bu
nedenle bu tür ilaçlarla birlikte kullanılmamalıdır.
Önceden var olan uzun QT sendromu ve hipokalemi gibi risk faktörleri olan hastalarda QT
uzaması ve Torsades de Pointes gözlemlenmiştir.
SOLİFAS tedavisinden önce, sık idrar yapmanın diğer nedenleri (kalp yetmezliği ya da
böbrek hastalığı) değerlendirilmelidir. İdrar yolu enfeksiyonu varsa, uygun bir
antibakteriyel tedavi başlatılmalıdır.
SOLİFAS, aşağıdaki durumların bulunduğu hastalarda dikkatle kullanılmalıdır:
- Klinik açıdan önemli, mesane dışa akış obstrüksiyonuna bağlı üriner retansiyon riski,
- Gastro-intestinal obstrüktif bozukluklar,
- Gastro-intestinal motilitede azalma riski,
- Ciddi böbrek yetmezliği (kreatinin klerensi ≤ 30 mL/dakika; bkz. Bölüm 5.2 ve Bölüm
4.2.) (bu hastalar için doz 5 mg’ı aşmamalıdır),
- Orta dereceli karaciğer yetmezliği (Child-Pugh skoru 7-9; bkz. Bölüm 5.2. ve Bölüm 4.2.)
(bu hastalar için doz 5 mg’ı aşmamalıdır),
- Ketokonazol gibi güçlü bir CYP3A4 inhibitörü ile eşzamanlı kullanımı (bkz. Bölüm 4.5.
ve Bölüm 4.2.),
- Hiatus hernisi/gastro-özefagal reflü ve/veya birlikte özofajite neden olabilen ya da
özofajiti alevlendirebilen ilaçların (bifosfonatlar gibi) eş zamanlı kullanımı,
- Otonom nöropati.
Aşırı detrusor aktivitesi için nörojenik bir sebep bulunan hastalardaki güvenliliği ve
etkililiği henüz belirlenmemiştir.
Solifenasin süksinat kullanan bazı hastalarda, havayolu obstrüksiyonu ile birlikte anjiyoödem
bildirilmiştir. Anjiyoödem görülmesi durumunda solifenasin süksinat tedavisi kesilmeli ve
uygun tedavi ve/veya gerekli önlemler alınmalıdır.
Solifenasin süksinat kullanan bazı hastalarda anafilaktik reaksiyon bildirilmiştir. Anafilaktik
reaksiyon geliştiren hastalarda, solifenasin süksinat bıraktırılmalı, uygun tedavi ve / veya
ölçümler yapılmalıdır.
Nadir kalıtımsal galaktoz intoleransı, lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
SOLİFAS’ın maksimum etkisi en erken 4 hafta sonra saptanabilir.
3/144.5. Diğer tıbbi ürünler ile etkileşimler ve diğer etkileşim şekilleri
Farmakolojik etkileşmeler:
Antikolinerjik özellikleri olan diğer tıbbi ürünlerle birlikte uygulanması, daha belirgin
terapötik etkilere ve istenmeyen etkilere yol açabilir. SOLİFAS tedavisinin tamamlanmasının
ardından, bir başka antikolinerjik tedaviye başlamadan önce, yaklaşık bir hafta bir ara
verilmesi sağlanmalıdır. Kolinerjik reseptör agonistlerinin birlikte uygulanması, solifenasinin
terapötik etkisini azaltabilir.
Solifenasin, metoklopramid ve sisaprid gibi gastro-intestinal sistem motilitesini uyaran
tıbbi ürünlerin etkisini azaltabilir.
Farmakokinetik etkileşmeler:
İn vitro araştırmalarda, terapötik konsantrasyonlarda uygulanan solifenasinin insan
karaciğer mikrozomları kaynaklı CYP1A1/2, 2C9, 2C19, 2D6 ya da 3A4’ü inhibe etmediği
gösterilmiştir. Bu nedenle, solifenasinin bu CYP enzimleri tarafından metabolize edilen
ilaçların klerensini değiştirme olasılığı bulunmamaktadır.
Diğer tıbbi ürünlerin solifenasinin farmakokinetiği üzerindeki etkisi:
Solifenasin, CYP3A4 tarafından metabolize edilir. Güçlü bir CYP3A4 inhibitörü olan
ketokonazol (200 mg/gün) ile uygulanması, solifenasinin EAA değerinde iki kat artışa
yol açarken, 400 mg/gün dozundaki ketokonazol ile eşzamanlı uygulama solifenasinin
EAA değerinde 3 kat artışla sonuçlanmıştır. Bu nedenle, ketokonazol ya da diğer güçlü
CYP3A4 inhibitörlerinin (örneğin; ritonavir, nelfinavir, itrakonazol) terapötik dozları ile
eşzamanlı olarak kullanıldığında, maksimum SOLİFAS dozu 5 mg olarak sınırlandırılmalıdır
(bkz. Bölüm 4.2.).
Ciddi böbrek yetmezliği ya da orta dereceli karaciğer yetmezliği olan hastalarda, solifenasin ve
güçlü bir CYP3A4 inhibitörü ile tedavi uygulanması kontrendikedir.
Enzim indüksiyonunun solifenasin ve metabolitlerinin farmakokinetiği üzerindeki etkisi daha
yüksek afiniteli CYP3A4 substratlarının solifenasin uygulamasına etkisi kadar iyi
incelenmemiştir. Solifenasin CYP3A4 tarafından metabolize edildiğinden, daha yüksek
afiniteli diğer CYP3A4 substratları (örneğin; verapamil, diltiazem) ve CYP3A4
indükleyicileri (örneğin; rifampisin, fenitoin, karbamazepin) ile farmakokinetik etkileşimlerin
olması mümkündür.
Solifenasinin diğer tıbbi ürünlerin farmakokinetiği üzerindeki etkisi:
Oral Kontraseptifler:
Solifenasin alımı ile solifenasin ve kombine oral kontraseptifler (etinil östradiol/levonorgestrel)
arasında herhangi bir farmakokinetik etkileşim görülmemiştir.
4/14Varfarin:
Solifenasin kullanımının R-varfarin ya da S-varfarinin farmakokinetiğini veya bunların
protrombin zamanı üzerindeki etkisini değiştirmediği saptanmıştır.
Digoksin:
Solifenasin kullanımının digoksin farmakokinetiği üzerinde hiçbir etki göstermediği
saptanmıştır.
Özel popülasyonlara ilişkin ek bilgiler
Pediyatrik popülasyon: Çocuklardaki güvenliliği ve etkililiği henüz tam olarak
belirlenmemiştir. Bu nedenle, SOLİFAS çocuklarda kullanılmamalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kontrasepsiyonla ilgili veri mevcut değildir.
Gebelik dönemi
Solifenasin kullanırken gebe kalan kadınlardan elde edilen herhangi bir klinik veri mevcut
değildir. Hayvanlarda yapılan araştırmalarda solifenasinin fertilite, embriyonal / fetal
gelişim ya da doğurma üzerinde direkt zararlı etkileri olmadığı gösterilmiştir (bkz. Bölüm
5.3.). İnsanlar için potansiyel risk bilinmemektedir.
SOLİFAS, gebe kadınlara reçete edildiğinde dikkatli davranılmalıdır.
Laktasyon dönemi
Solifenasinin insan sütüne geçmesine ilişkin herhangi bir veri mevcut değildir. Farelerde,
solifenasin ve/veya metabolitleri süte geçmiş ve yenidoğan farelerde doza bağımlı bir
gelişme bozukluğuna neden olmuştur (bkz. Bölüm 5.3.). Bu nedenle, emzirme dönemi
boyunca SOLİFAS kullanımından kaçınılmalıdır.
Üreme yeteneği / Fertilite
Gebelik dönemi başlığı altında verilen bilgiler dışında, fertilite ve üreme hakkında başka
bilgi bulunmamaktadır.
4.7. Araç ve makine kullanımı üzerindeki etkiler
Diğer antikolinerjiklerde olduğu gibi solifenasin de, bulanık görmeye ve sık olmayan bir
biçimde somnolans ve yorgunluğa (bkz. Bölüm 4.8.) neden olabildiğinden, araç ve makine
5/14kullanma yeteneği olumsuz etkilenebilmektedir.
4.8. İstenmeyen etkiler
Solifenasinin farmakolojik etkisine bağlı olarak, SOLİFAS şiddeti (genellikle) hafif ya da
orta dereceli olan istenmeyen antikolinerjik etkilere neden olabilir. İstenmeyen
antikolinerjik etkilerin sıklığı dozla ilişkilidir.
Solifenasin ile en sık bildirilen advers reaksiyon, ağız kuruluğu olmuştur. Bu reaksiyon
günde bir kez 5 mg’lık doz ile tedavi edilen hastaların %11’inde, günde bir kez 10
mg’lık doz ile tedavi edilen hastaların %22’sinde ve plasebo ile tedavi edilen hastaların
%4’ünde ortaya çıkmıştır. Ağız kuruluğunun şiddeti, genellikle hafif olmuş ve yalnızca
nadir durumlarda tedavinin kesilmesine yol açmıştır. Genel olarak, bu tıbbi ürüne uyum çok
yüksek olmuş (yaklaşık %99) ve solifenasin ile tedavi edilen hastaların yaklaşık %90’ı 12
haftalık tedaviden oluşan çalışma döneminin tümünü tamamlamıştır.
Klinik çalışmalarda solifenasin ile elde edilmiş veriler aşağıdadır:
Çok yaygın (≥1/10)
Yaygın (≥ 1/100 ila < 1/10)
Yaygın olmayan (≥ 1/1.000 ila < 1/100)
Seyrek (≥ 1/10.000 ila < 1/1.000)
Çok seyrek (< 1/10.000)
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar:
Yaygın olmayan: İdrar yolu enfeksiyonu, sistit
Bağışıklık sistemi hastalıkları:
Bilinmiyor: Anafilaktik reaksiyon*
Metabolizma ve beslenme bozuklukları:
Bilinmeyen: İştah azalması*, hiperkalemi*
Psikiyatrik hastalıklar:
Çok seyrek: Halüsinasyon*, konfüzyon durumu*
Bilinmiyor: Deliryum*
Sinir sistemi hastalıkları:
Yaygın olmayan: Somnolons, tat alma bozukluğu
Seyrek: Baş dönmesi*, baş ağrısı*
6/14Göz hastalıkları:
Yaygın: Bulanık görme
Yaygın olmayan: Göz kuruluğu
Bilinmiyor: Glokom*
Kardiyak hastalıklar:
Bilinmiyor: Torsades de Pointes*, elektrokardiyogram QT uzaması*, atrial fibrilasyon*,
taşikardi*
Solunum, göğüs bozuklukları ve mediastinal hastalıkları:
Yaygın olmayan: Nazal kuruluk
Bilinmiyor: Disfoni*
Gastro-intestinal hastalıklar:
Çok yaygın: Ağız kuruluğu
Yaygın: Konstipasyon, bulantı, dispepsi, abdominal ağrı
Yaygın olmayan: Gastro-özefageal reflü hastalıkları, boğaz kuruluğu
Seyrek: Kolon obstrüksiyonu, peklik, kusma*
Bilinmiyor: İleus*, abdominal rahatsızlık*
Hepatobiliyer hastalıklar:
Bilinmiyor: Karaciğer hastalığı, karaciğer fonksiyon test anormalliği*
Deri ve derialtı doku hastalıkları:
Yaygın olmayan: Cilt kuruluğu
Seyrek: Pruritus*, döküntü*
Çok seyrek: Eritema multiforme*, ürtiker*, anjiyoödem*
Bilinmiyor: Eksfoliyatif dermatit*
Kas - iskelet bozuklukları, bağ doku ve kemik hastalıkları:
Bilinmiyor: Kas zayıflığı*
Böbrek ve idrar yolu hastalıkları:
Yaygın olmayan: İdrar yapma güçlüğü
Seyrek: Üriner retansiyon
Bilinmiyor: Böbrek yetmezliği*
7/14Genel bozukluklar ve uygulama bölgesine ilişkin hastalıklar:
Yaygın olmayan: Yorgunluk, periferik ödem
*Pazarlama sonrası gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Semptomlar
Solifenasin süksinatın doz aşımı şiddetli antikolinerjik etki ile sonuçlanabilir ve uygun
şekilde tedavi edilmelidir. En yüksek doz olarak bir hastaya yanlışlıkla 5 saat süre ile 280 mg
solifenasin süksinat verilmiştir. Hastaneye yatış gerektirmeyen mental durum değişikliği
gözlenmiştir.
Tedavi
Solifenasin süksinat ile doz aşımı durumunda, hasta aktif kömür ile tedavi edilmelidir.
Gastrik lavaj 1 saat içinde uygulandığı taktirde yararlıdır, ancak hasta kusturulmamalıdır.
Diğer antikolinerjiklerde olduğu gibi, semptomlar aşağıda belirtildiği biçimde tedavi
edilebilir:
- Halüsinasyonlar ya da belirgin eksitasyon gibi ciddi merkezi antikolinerjik etkiler:
Fizostigmin ya da karbakol ile tedavi edilir.
- Konvülziyonlar ya da belirgin eksitasyon: Benzodiazepinlerle tedavi edilir.
- Solunum yetersizliği: Suni solunum uygulanarak tedavi edilir.
- Taşikardi: Beta-blokörlerle tedavi edilir.
- Üriner retansiyon: Kateterizasyon uygulanarak tedavi edilir.
- Midriyazis: Pilokarpin göz damlası uygulanarak ve/veya hasta karanlık bir odada
tutularak tedavi edilir.
Diğer antimuskariniklerde olduğu gibi, doz aşımı durumunda QT-uzaması açısından risk
taşıdığı (yani; hipokalemi, bradikardi ve halen QT-aralığını uzattığı bilinen tıbbi ürünlerin
kullanılması) ve daha önceden mevcut kardiyak hastalıkları olduğu (örneğin; miyokard
iskemisi, aritmi, konjestif kalp yetmezliği) bilinen hastalara özel bir dikkat gösterilmelidir.
8/145. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üriner antispazmotik
ATC Kodu: G04BD08
Etki mekanizması:
Solifenasin yarışmacı, spesifik bir kolinerjik-reseptör antagonistidir. Mesane, parasempatik
kolinerjik sinirlerle uyarılır. Asetilkolin, başta M alt-tipi olmak üzere muskarinik
3
reseptörler aracılığıyla detrusor düz kasını kasar. İn vitro ve in vivo farmakolojik
araştırmalarda, solifenasinin muskarinik M alt-tip reseptörünün yarışmacı bir inhibitörü
3
olduğu gösterilmiştir. Ayrıca, solifenasinin test edilen iyon kanalları ve çeşitli diğer
reseptörler için düşük afinite göstermesi ya da hiç afinite göstermemesi yoluyla
muskarinik reseptörler için spesifik bir antagonist olduğunu göstermiştir.
Farmakodinamik etkiler: Günde 5 mg ve 10 mg dozlarındaki solifenasin tedavisi, aşırı aktif
mesanesi olan erkek ve kadın hastalarda yürütülen çeşitli çift-kör, randomize, kontrollü
klinik çalışmalarda araştırılmıştır.
Aşağıdaki tabloda gösterildiği gibi, 5 mg ve 10 mg’lık solifenasin dozlarının her ikisi de,
primer ve sekonder son noktalarda plaseboya kıyasla, istatistiksel olarak anlamlı iyileşme
sağlamıştır. Etkililik, tedavinin başlatılmasından itibaren bir hafta içinde gözlenmiştir ve
12 haftalık bir dönem boyunca stabil kalmıştır. Uzun süreli, açık nitelikli bir araştırmada,
etkililiğin en az 12 ay boyunca devam ettiği gösterilmiştir. 12 haftalık tedaviden sonra,
tedaviden önce inkontinans şikayeti olan hastaların, yaklaşık %50’si inkontinans olayları
yaşamamış ve buna ek olarak, hastaların %35’inde günde 8 defadan daha az sayıda olan bir
idrara çıkma sıklığı elde edilmiştir. Aşırı aktif mesane semptomlarının tedavisi; aynı
zamanda genel sağlık algılaması, inkontinansın etkisi, rol kısıtlamaları, fiziksel kısıtlılıklar,
sosyal kısıtlılıklar, duygular, semptom şiddeti, şiddet ölçümleri ve uyku/enerji gibi bazı
yaşam kalitesi ölçütleri üzerinde yararlı etkilerle sonuçlanmaktadır.
Tedavi süresi 12 hafta olan dört kontrollü Faz 3 araştırmanın sonuçları (havuzlanmış
veriler)
Solifenasin Solifenasin Tolterodin
Plasebo Günde 1 kez Günde 1 kez Günde 2 kez
5 mg 10 mg 2 mg
Miktürisyon sayısı/24 saat
9/14Başlangıçtaki ortalama 11,9 12,1 11,9 12,1
Başlangıca göre ortalama azalma 1,4 2,3 2,7 1,9
Başlangıca göre % değişiklik (%12) (%19) (%23) (%16)
n 1138 552 1158 250
p-değeri* <0,001 <0,001 0,004
İdrar sıkıştırması olaylarının sayısı/24 saat
Başlangıçtaki ortalama 6,3 5,9 6,2 5,4
Başlangıca göre ortalama azalma 2,0 2,9 3,4 2,1
Başlangıca göre % değişiklik (%32) (%49) (%55) (%39)
n 1124 548 1151 250
p-değeri* <0,001 <0,001 0,031
İnkontinans olaylarının sayısı/24 saat
Başlangıçtaki ortalama 2,9 2,6 2,9 2,3
Başlangıca göre ortalama azalma 1,1 1,5 1,8 1,1
Başlangıca göre % değişiklik (%38) (%58) (%62) (%48)
n 781 314 778 157
p-değeri* <0,001 <0,001 0,009
Noktüri olaylarının sayısı/24 saat
Başlangıçtaki ortalama 1,8 2,0 1,8 1,9
Başlangıca göre ortalama azalma 0,4 0,6 0,6 0,5
Başlangıca göre % değişiklik (%22) (%30) (%33) (%26)
n 1005 494 1035 232
p-değeri* 0,025 <0,001 0,199
Boşaltım hacmi/idrar
Başlangıçtaki ortalama 166 mL 146 mL 163 mL 147 mL
Başlangıca göre ortalama azalma 9 mL 32 mL 43 mL 24 mL
Başlangıca göre % değişiklik (%5) (%21) (%26) (%16)
n 1135 552 1156 250
p-değeri* <0,001 <0,001 <0,001
Ped sayısı/24 saat
10/14Başlangıçtaki ortalama 3,0 2,8 2,7 2,7
Başlangıca göre ortalama azalma 0,8 1,3 1,3 1,0
Başlangıca göre % değişiklik (%27) (%46) (%48) (%37)
n 238 236 242 250
p-değeri* <0,001 <0,001 0,010
Not: Pivotal çalışmaların dördünde solifenasin 10 mg ve plasebo kullanılmıştır. Bu dört
çalışmanın ikisinde ayrıca solifenasin 5 mg da kullanılmış ve çalışmalardan birine günde iki
kez uygulanan tolterodin 2 mg dahil edilmiştir. Farklı çalışmaların her birinde tüm
parametreler ve tedavi grupları değerlendirilmemiştir. Bu nedenle, listelenmiş olan hasta
sayıları her bir parametre ve tedavi grubu için farklılık gösterebilir.
* Plasebo ile eşleştirilmiş karşılaştırma için p-değeri.
5.2. Farmakokinetik özellikler
Genel özellikler
Emilim:
Solifenasin tabletlerinin alınmasının ardından, 3 ila 8 saat sonra solifenasin maksimum
plazma konsantrasyonuna (C ) ulaşmaktadır. t doza bağımlı değildir. C ve
maks maks maks
eğrinin altında kalan alan (EAA), 5 ila 40 mg arasında dozla orantılı olarak artar. Mutlak
biyoyararlanım, yaklaşık %90’dır.
Besin alımı, solifenasinin C ’ını ya da EAA’sını etkilemez.
maks
Dağılım:
İntravenöz uygulamayı takiben solifenasinin görünen dağılım hacmi, yaklaşık 600 L’dir. Esas
olarak α -asit glikoprotein olmak üzere, solifenasinin plazma proteinlerine bağlanma oranı
1
yüksektir (yaklaşık %98).
Biyotransformasyon:
Solifenasin büyük ölçüde karaciğer tarafından, esas olarak sitokrom P450 3A4 (CYP3A4)
yoluyla metabolize edilir. Bununla birlikte, solifenasinin metabolizmasına katkıda
bulunabilen alternatif metabolik yollar mevcuttur. Solifenasinin sistemik klerensi,
yaklaşık 9,5 L/saat’tir ve solifenasinin terminal yarılanma ömrü, 45-68 saattir. Oral doz
uygulamasından sonra plazmada solifenasine ek olarak, farmakolojik yönden aktif olan
bir (4R-hidroksi solifenasin) ve inaktif olan üç metabolit (N-glukuronid, N-oksit ve 4R-
hidroksi-N-oksit) tanımlanmıştır.
11/14Eliminasyon:
10 mg’lık bir tek [14C-işaretli]-solifenasin dozunun uygulanmasından sonra, 26 gün
boyunca radyoaktivitenin yaklaşık %70’i idrarda ve %23’ü feçeste saptanmıştır. İdrarda,
radyoaktivitenin yaklaşık %11’i değişmemiş etkin madde olarak; yaklaşık %18’i N-oksit
metaboliti olarak, %9’u 4R-hidroksi-N-oksit metaboliti olarak ve %8’i 4R-hidroksi
metaboliti (aktif metabolit) olarak tespit edilmiştir. Feçeste, 4R-hidroksi metaboliti tespit
edilmiştir.
Doğrusallık/doğrusal olmayan durum:
Terapötik doz aralığında farmakokinetiği doğrusaldır.
Hastalardaki karakteristik özellikler
Böbrek yetmezliği:
Solifenasinin hafif ve orta dereceli böbrek yetmezliği olan hastalardaki EAA ve C
maks
değerlerinin sağlıklı gönüllülerde saptanan değerlerden anlamlı bir farklılık göstermediği
belirlenmiştir. Ciddi böbrek yetmezliği bulunan hastalarda (kreatinin klerensi ≤ 30
mL/dakika), C ’daki yaklaşık %30 artış, EAA’de %100’den fazla artış ve t ’de
maks 1/2
%60’dan fazla artış ile birlikte, solifenasin etkilenimi kontrollere kıyasla anlamlı ölçüde daha
büyük olmuştur. Kreatinin klerensi ile solifenasin klerensi arasında istatistiksel olarak
anlamlı bir ilişki olduğu gözlenmiştir.
Hemodiyaliz uygulanmakta olan hastalardaki farmakokinetiği araştırılmamıştır.
Karaciğer yetmezliği:
Orta dereceli karaciğer yetmezliği olan hastalarda (Child-Pugh skoru 7 ila 9) C
maks
etkilenmemiş, EAA %60 oranında artmış ve t iki katına çıkmıştır. Solifenasinin ciddi
1/2
karaciğer yetmezliği olan hastalardaki farmakokinetiği araştırılmamıştır.
Yaş:
Hastanın yaşına göre herhangi bir dozaj ayarlaması gerekli değildir. T
maks
olarak ifade
edilen ortalama emilim hızı yaşlılarda hafifçe daha yavaştır. C , EAA ve terminal
maks
yarılanma ömrü yaşlı bireylerde yaklaşık % 20 daha yüksek bulunmuştur. Bu hafif
farklılıklar, klinik açıdan anlamlı olarak kabul edilmemiştir. Solifenasinin çocuklar ve
adölesanlardaki farmakokinetiği saptanmamıştır.
Cinsiyet:
Solifenasinin farmakokinetiği cinsiyetten etkilenmez.
12/14Irk:
Solifenasinin farmakokinetiği ırktan etkilenmez.
5.3. Klinik öncesi güvenlilik verileri
Konvansiyonel güvenlilik farmakolojisi, tekrarlanan doz toksisitesi, fertilite, embriyofötal
gelişme, genotoksisite ve karsinojenik potansiyel araştırmalarına dayanan klinik öncesi
veriler insanlar için özel bir tehlike olmadığını göstermektedir. Farelerde yapılan bir pre
ve postnatal gelişim araştırmasında, laktasyon sırasında anneye uygulanan solifenasin
tedavisi doza bağımlı olarak daha düşük bir postpartum hayatta kalma oranına, yavru
ağırlığında azalmaya ve klinik açıdan anlamlı düzeylerde daha yavaş fiziksel gelişime neden
olmuştur. Doğumlarından 10 gün sonra tedavi edilen jüvenil fareler, yetişkin farelere göre
daha yüksek maruziyet ve daha ciddi toksisite göstermişlerdir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilen)
Prejelatinize nişasta
Hipromelloz (E464)
Sodyum stearil fumarat
Polivinil alkol
Titanyum dioksit (E171)
Polietilen glikol (E1521)
Talk (E553b)
Sarı demir oksit (E172)
6.2. Geçimsizlikler
Geçerli değil.
6.3. Raf ömrü
24 aydır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, Al folyo – PVC / Aclar blisterde, 30 ve 90 film kaplı tablet.
13/146.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj Atıklarının Kontrolü Yönetmeliği"’ne uygun olarak imha
edilmelidir.
7. RUHSAT SAHİBİ
Ad : Biofarma İlaç San. ve Tic. A.Ş.
Adres : Akpınar Mah. Osmangazi Cad. No:156
Sancaktepe / İstanbul
Telefon : (0216) 398 10 63
Faks : (0216) 398 10 20
8. RUHSAT NUMARASI
2015/337
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.05.2015
Ruhsat yenileme tarihi:
10. KÜB'ÜN YENİLENME TARİHİ
14/14