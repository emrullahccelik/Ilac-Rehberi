KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANPEKS MR 35 mg Film Kaplı Modifiye Salım Tablet
2. KALİTATİF VE KANTİTATİF BİLEŞİM
Etkin madde:
Trimetazidin dihidroklorür 35 mg
Yardımcı maddeler:
Laktoz monohidrat (sığır kaynaklı) 114,2 mg
Yardımcı maddeler için 6.1’e bakınız.
3. FARMASÖTİK FORM
Pembe, yuvarlak, bikonveks film kaplı tablet.
4. KLİNİK ÖZELLİKLER
4.1. Terapötik endikasyonlar
Birinci basamak antianjinal tedavilerle yeterli şekilde kontrol altına alınamayan veya bu
tedavilere intolerans gösteren stabil anjina pektorisli erişkin hastaların semptomatik tedavisi için
ekleme tedavisi olarak endikedir.
4.2. Pozoloji ve uygulama şekli
Pozoloji/uygulama sıklığı ve süresi
Sabah ve akşam yemeklerle birlikte 1 tablet.
3 aylık tedaviden sonra tedavinin yararı yeniden değerlendirilmeli, tedaviden cevap alınmama
durumunda ilaca devam edilmemelidir.
Özel popülasyonlara ilişkin ek bilgiler:
Böbrek yetmezliği:
Orta derecede böbrek yetmezliği olan hastalarda (kreatinin klerensi 30-60 ml/dak) (bakınız 4.4
ve 5.2), tavsiye edilen doz sabah kahvaltıyla günde bir tablettir (1 x 35 mg).
1Geriyatrik popülasyon:
Yaşa bağlı olarak böbrek fonksiyonlarında azalma olabilir. Bu durum yaşlı hastalarda
trimetazidin’e maruziyeti artırabilir (bakınız 5.2). Orta derecede böbrek yetmezliği olan
hastalarda (kreatinin klerensi 30-60 ml/dak), tavsiye edilen doz sabah kahvaltıyla günde bir
tablettir (1 x 35 mg).
Yaşlı hastalarda doz ayarlaması dikkatli yapılmalıdır.
Pediyatrik popülasyon:
18 yaşın altındaki çocuklarda Trimetazidin’in güvenliliği ve etkililiği incelenmemiştir.
Veri yoktur. Bu yaş grubunda kullanımı önerilmez.
4.3. Kontrendikasyonlar
 Etkin maddeye veya bölüm 6.1’de listelenen yardımcı maddelerden herhangi birine karşı
aşırı duyarlılık,
 Parkinson hastalığı, parkinson semptomları, titreme, huzursuz bacak sendromu ve bunlarla
ilişkili diğer hareket bozuklukları,
 Ciddi böbrek hasarı (kreatinin klerensi <30 ml/dak).
4.4. Özel kullanım uyarıları ve önlemleri
Bu ilaç genellikle emzirme sırasında önerilmemektedir (bkz. Bölüm 4.6).
Bu ilaç başlamış olan anjina atakları için iyileştirici bir tedavi değildir ve unstabil anjina
veya miyokart infarktüsün başlangıç tedavisinde endike değildir. Hastane öncesi safhada veya
hospitalizasyonun ilk günlerinde kullanılmamalıdır.
Anjina atağı olaylarında, koroner arter hastalığı tekrar değerlendirilmeli ve tedavinin
adaptasyonu düşünülmelidir (tıbbi tedavi ve muhtemel revaskülarizasyon).
Trimetazidin, titreme, akinezi, hipertoni gibi Parkinson hastalığı semptomlarına sebep olabilir
veya bu semptomları kötüleştirebilir. Bu durum, özellikle de yaşlı hastalarda düzenli bir
şekilde araştırılmalıdır. Şüpheli durumlarda hastalar uygun incelemelerin yapılması için bir
nöroloji uzmanına yönlendirilmelidir.
Parkinson belirtileri, huzursuz bacak sendromu, titremeler ve yürüme dengesizliği gibi hareket
bozukluklarının başlaması durumunda ANPEKS MR alımının kesinlikle durdurulması gerekir.
2Bu vakaların görülme sıklığı düşük olup, tedavi kesildikten sonra geri döndürülebilir. Eğer ilacın
kesilmesinden 4 ay sonra Parkinson benzeri belirtiler devam ederse, bir nöroloji uzmanının
görüşü alınmalıdır.
Özellikle antihipertansif tedavi alan hastalarda yürüme dengesizliğine ve hipotansiyona bağlı
düşmeler oluşabilir (bakınız bölüm 4.8).
İlaca maruziyetin artması beklenilen aşağıdaki durumlarda ANPEKS MR dikkatli reçete
edilmelidir:
− Orta derecede böbrek yetmezliği (bakınız 4.2 ve 5.2),
− 75 yaşın üzerinde olan yaşlı hastalarda (bakınız 4.2).
ANPEKS, laktoz monohidrat içerir. Sonuç olarak nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
ANPEKS MR’ın diğer ilaçlarla bilinen herhangi bir etkileşimi yoktur.
Özel popülasyonlara ilişkin ek bilgiler:
Pediatrik popülasyon:
Etkileşim çalışması yapılmamıştır.
Böbrek yetmezliği:
Etkileşim çalışması yapılmamıştır.
Geriyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hayvanlar üzerinde yapılan üreme çalışmalarında fetüs üzerinde trimitazidine bağlı olarak
herhangi bir bozukluk veya olumsuz etki görülmemiştir. Gebe kadınlar üzerinde yapılmış yeterli
klinik çalışma ve bilgi bulunmamaktadır. Hayvanlar üzerinde yapılan üreme çalışmaları her
zaman insan üzerindeki etkilerini yansıtmadığından gebelik döneminde bu ilacın kullanımından
kaçınılmalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /veveya/
doğum /ve-veya/ doğum sonrası gelişim üzerindeki etkiler bakımından yetersizdir. (bkz. kısım
5.3). İnsanlara yönelik potansiyel risk bilinmemektedir.
ANPEKS gerekli olmadıkça (bunun koşulları belirtilmelidir) gebelik döneminde
kullanılmamalıdır.
Laktasyon dönemi
Trimetazidinin/metabolitlerin süte geçip geçmediği bilinmemektedir. Yenidoğan/bebeklerde risk
dışlanamaz. Bu nedenle bilgi eksikliğinden dolayı tedavi sırasında emzirme tavsiye
edilmemektedir.
Üreme yeteneği / Fertilite
Fare, sıçan ve tavşanlar üzerinde yapılan üreme çalışmalarında fertilite üzerinde trimetazidine
bağlı olarak herhangi bir bozukluk veya olumsuz etki gözlenmemiştir.
4.7. Araç ve makine kullanımı üzerindeki etkiler
Trimetazidin, klinik çalışmalarda hemodinamik etkiler göstermemiştir ancak pazarlama sonrası
deneyimlerde, araç ve makine kullanma kapasitesini etkileyebilecek baş dönmesi ve uyuşukluk
vakaları gözlenmiştir (bkz. bölüm 4.8). Bu nedenle araç ve makine kullanırken dikkatli olunması
önerilir.
4.8. İstenmeyen etkiler
Görülen yan etkiler aşağıdaki sıklıklara göre MedDRA sistemi ile sınıflandırılmıştır:
Çok yaygın (≥1/10);
Yaygın (≥1/100 ila <1/10);
4Yaygın olmayan (≥1/1.000 ila <1/100);
Seyrek (≥1/10.000 ila <1/1.000);
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Sistem Organ Sınıfı Görülen sıklık Advers etki
Kan ve lenf sistemi hastalıkları Bilinmiyor Agranülositoz
Trombositopeni
Trombositopenik purpura
Sinir sistemi hastalıkları Yaygın Baş dönmesi, baş ağrısı
Bilinmiyor Parkinson semptomları (titreme,
akinezi, hipertoni), yürüme
dengesizliği, huzursuz bacak sendromu,
diğer ilişkili hareket bozuklukları.
Bilinmiyor Uyku bozuklukları (insomnia, uyuşukluk)
Kardiyak hastalıklar Seyrek Çarpıntı, ekstrasistoller, taşikardi
Vasküler hastalıklar Seyrek Arteriyel hipotansiyon,
özellikle antihipertansif tedavi
alan hastalarda bitkinlik, baş dönmesi
veya düşmeler ile ilişkili olabilen
ortostatik hipotansiyon, ateş basması
Gastrointestinal hastalıklar Yaygın Karın ağrısı, ishal, dispepsi, bulantı
ve kusma
Bilinmiyor Kabızlık
Hepatobiliyer hastalıklar Bilinmiyor Hepatit
Deri ve deri altı doku Yaygın Döküntü, kaşıntı, ürtiker
hastalıkları Bilinmiyor Akut generalize ekzantematöz
püstüloz (AGEP), anjiyoödem
Genel hastalıklar ve Yaygın Asteni
uygulama bölgesi hastalıkları
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Bugüne dek bildirilmemiş olmakla beraber, trimetazidin’in yanlışlıkla aşırı alınması durumunda
uygun sürelerde mide lavajı, gerekirse semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Diğer Antianjinal ilaç.
ATC kodu : C01EB15 (C: kardiyovasküler sistem)
Etki Mekanizması:
Trimetazidin, hipoksik veya iskemiye maruz kalan hücrelerin enerji metabolizmasını
koruyarak hücre içi ATP’deki azalmayı önler. Bu şekilde iyon pompalarının ve
transmembranal sodyum-potasyum akışının uygun bir şekilde fonksiyon göstermesini sağlar.
Trimetazidin, uzun zincir 3-ketoaçil-KoA tiolazı bloke edip yağ asitlerinin β-oksidasyonunu
inhibe ederek glukoz oksidasyonunu arttırır.
İskemik bir hücrede, glukoz oksidasyonu sırasında elde edilen enerji, β-oksidasyon işleminden
daha az oksijen tüketimine gereksinim duyar. Glukoz oksidasyonunun güçlenmesi hücresel enerji
işlemlerini optimize eder ve böylelikle iskemi sırasında uygun enerji metabolizmasının idamesini
sağlar.
Farmakodinamik etkiler:
İskemik kalp hastalığı olanlarda trimetazidin bir metabolik ajan olarak görev yapar ve
miyokardiyal intraselüler yüksek enerji fosfat seviyelerini korur. Anti-iskemik etkiler eş zamanlı
hemodinamik etkiler olmaksızın elde edilir.
Klinik etkililik ve güvenlilik:
Klinik çalışmalar, kronik anjinası olan hastaların tedavisinde tek başına veya diğer antianjinal
ilaçlarının yararı yetersiz olduğunda, trimetazidinin etkililik ve güvenliliğini göstermiştir.
6426 hastada yürütülmüş 12 haftalık, randomize, çift kör, plasebo kontrollü bir çalışmada
(TRIMPOL-II) plaseboya kıyasla 100 mg/gün metoprolole (50 mg/günde 2 kez) trimetazidin (60
mg/gün) eklenmesi egzersiz parametrelerinde ve klinik belirtilerde istatistik olarak düzelme
sağlamıştır: Toplam egzersiz süresi +20,1 sn, P= 0,023; toplam iş yükü +0,54 METs, P=0,001; 1-
mm ST-segment depresyonuna kadar geçen süre +33,4 sn P=0,003; anjina başlangıcına kadar
geçen süre +33,9 sn, P<0,001; anjina atakları/hafta -0,73, P=0,014 ve hemodinamik değişiklikler
olmadan kısa etkili nitratların tüketimi/hafta -0,63, P=0,032.
223 hasta üzerinde yürütülmüş randomize, çift kör, plasebo kontrollü bir çalışmada (Sellier), 8
hafta boyunca 50 mg atenolole (günde 1 kez) bir adet 35 mg modifiye salınımlı trimetazidin
tablet (günde 2 kez) eklendiği bir hasta alt grubunda (n=173), plasebo ile karşılaştırıldığında ilaç
alımından 12 saat sonra 1-mm ST-segment depresyonuna kadar geçen sürede (+34,4 sn., P=0,03)
anlamlı artış sağlamıştır. Anlamlı fark aynı zamanda anjina pektoris başlangıcına kadar geçen
sürede de (P=0,049) görülmüştür. Diğer ikincil sonlanım noktaları (toplam egzersiz süresi,
toplam iş yükü ve klinik sonlanım noktaları) için ise gruplar arasında anlamlı fark yoktu.
1962 hastada yürütülmüş olan üç aylık, randomize, çift kör çalışmada (Vasco çalışması) 50
mg/gün atenolole ek olarak 2 doz trimetazidin (70 mg/gün ve 140 mg/gün) plasebo ile
karşılaştırılarak uygulanmıştır. Asemptomatik ve semptomatik her iki hasta grubunu da içeren
genel popülasyonda trimetazidin hem ergometrik (toplam egzersiz süresi, 1 mm ST
depresyonuna kadar geçen süre ve anjina başlangıcına kadar geçen süre) hem de klinik sonlanım
noktalarında bir yarar gösterememiştir. Fakat semptomatik hasta alt grubunda (n= 1574)
gerçekleştirilen post hoc analizde trimetazidinin (140 mg) toplam egzersiz süresini (+23,8 sn. vs.
+13,1 sn. plasebo; P=0,001) ve anjina başlangıcına kadar geçen süreyi (+46,3 sn. vs. +32,5 sn.
plasebo; P=0,005) anlamlı olarak düzeltmiştir.
5.2. Farmakokinetik özellikler
Genel özellikler
Emilim:
Pik plazma konsantrasyonuna oral uygulamadan 5 saat sonra ulaşır. 24 saatlik plazma
konsantrasyonu, 11 saatlik maksimum konsantrasyonun %75’ine eşit veya üzeri düzeyde
korunur.
60. saatten önce sabit-duruma (steady-state) ulaşılır. Gıda alımı ANPEKS MR 35 mg’ın
farmakokinetik özelliklerini etkilemez.
7Dağılım:
Dağılım hacmi 4,8 L/kg’dır, ki bu da iyi doku dağılımını beraberinde getirir (trimetazidin plazma
proteinlerine bağlanma eğilimi azdır: sadece % 16’sı in vitro bağlanır).
Eliminasyon:
Trimetazidin başlıca böbrekler ile değişmemiş bileşik olarak atılır. Trimetazidin 35 mg’ın
ortalama eliminasyon yarı-ömrü genç gönüllülerde 7 saat ve 65 yaş üzeri yaşlı deneklerde 12
saattir.
Trimetazidin’in toplam klerensi geniş ölçüde renal klerens (ki bu doğrudan kreatinin klerensi
ile ilgilidir) ve daha az olarak karaciğer klerensinin (ki bu da yaş ile birlikte azalır) bir
sonucudur.
Yaşlı popülasyonda günde 2 tablet/2 doz uygulaması ile yürütülen spesifik bir klinik çalışmanın
kinetik popülasyon metodu ile yapılan analizinde dozaj değişikliğini doğrulamayan plazma
maruziyetinde artış görülmüştür.
5.3. Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Ksantam gum
Povidon
Kolloidal silikon dioksit
Magnezyum stearat
Instacoat Sol Pink*
*Instacoat Sol Pink boyar madde içeriği :
-Hidroksipropil metil selüloz
-Polietilen glikol
-Gliserin
-Magnezyum stearat
-Titanyum dioksit
-Kırmızı demir oksit
86.2. Geçimsizlikler
Yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında kuru yerde saklanmalıdır.
6.5. Ambalajın niteliği ve içeriği
Al/Al blister, karton kutuda 60 tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
Kullanımı gerekmeyen ilaçlar atık su veya kanalizasyon sistemine atılmamalıdır. Kullanılmayan
ilaçları eczanenize götürünüz ve ulusal yönetmeliklere göre nasıl imha edileceğini sorunuz. Bu
önlemler çevre korumasına yardımcı olacaktır.
7. RUHSAT SAHİBİ
Farma-Tek İlaç San. Ve Tic. A.Ş.
Şerifali Mah. Bayraktar Bulvarı. Beyan Sok.
34775 No:12 Ümraniye/İstanbul
8. RUHSAT NUMARASI
2016 / 22
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.01.2016
Ruhsat yenileme tarihi: -
10. KÜB’ ÜN YENİLENME TARİHİ
9