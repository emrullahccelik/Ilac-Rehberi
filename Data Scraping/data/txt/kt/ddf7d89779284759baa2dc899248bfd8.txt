1 / 6 KULLANMA TALİMATI  
 
FLAXİN % 0.3 göz damlası  
Göze damlatılır.  
Steril  
Etkin madde:  0.5 mL ’lik damla 1.50 mg o floksasin  içermektedir.  
Yardımcı maddeler: Sodyum klorür, hidroklorik asit, sodyum hidroksit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında  
1. FLAXİN  nedir ve ne için kullanılır?  
2. FLAXİN ’i kullanmadan önce dikkat edilmesi gerekenler  
3. FLAXİN  nasıl kullanılır?  
4. Olası yan etkiler nelerdir?  
5. FLAXİN ’in saklanması  
Başlıkları yer almaktadır.  
 
1. FLAXİN  nedir ve ne için kullanılır?  
FLAXİN göz damlası, bir kutu içersinde 10 veya 30  adet tek doz flakon lar şeklin de 
sunulmaktadır.  FLAXİN  etkin madde olarak ofloksasin  içerir.  Ofloksasin kinolonlar  adı 
verilen ilaç grubunun bir üyesidir ve gözde enfeksiyona neden olan bakterilere karşı etkili 
olan bir antibiyotiktir.  
 
FLAXİN, erişkinlerde ve bir yaşından büyük çocuklarda gözün dış bölümünde görülen 
enfeksiyonların  (göz yüzeyi iltihabı, göz kapağı iltihabı, arpacık gibi) tedavisinde kullanılır.  
 
2. FLAXİN ’i kullanmadan önce dikkat edilmesi gerekenler  
FLAXİN ’i aşağıdaki durumlarda KULLANMAYINIZ  
Eğer;  
 Ofloksasine, ilacın bileşenlerinden herhangi birine ya da kinolonlar grubundaki benzer 
ilaçlara karşı alerjiniz (aşırı duyarlılık) varsa  
 Çocuğunuz 1 yaşın altındaysa  
 Hamileyseniz, hamile olma ihtimaliniz varsa veya emziriyorsanız  
 
 2 / 6 FLAXİN ’i aşağıdaki durumlarda DİKKATLİ KULLANINIZ  
Eğer:  
 
 FLAXİN kullandığınız s ırada yüzünüzde ve boğazınızda şişme, nefes almada güçlük, 
kurdeşen ve kaşıntı gibi allerjik reaksiyonlar gelişirse;  
Bu tür belirtiler gelişirse ilacı kullanmayı bırakınız ve hemen doktorunuza bilgi 
veriniz. Daha önce kinolon grubu diğer antibiyotiklere k arşı duyarlılık gösterdiyseniz, 
FLAXİN’i dikkatle kullanınız.  
 Durumunuz kötüleşirse veya ilacınızı kullandığınız süre içinde iyileşme olmazsa; 
Diğer antibiyotiklerde olduğu gibi uzun süreli kullanım dirençli bakterilerin 
gelişmesine neden olabilir. Bu ned enle tedavi dönemi sonunda yeterli iyileşme 
görülmezse doktorunuza danışınız.  
 Gözünüzde kornea epiteli defekti veya kornea ülseri varsa;  
 Yumuşak kontakt lens kullanıyorsanız;  
 
FLAXİN tedavisi sırasında korneada çökeltiler oluşabilir.  
FLAXİN enjeksiyon  yoluyla uygulanmamalıdır.  
Bu uyarılar geçmişteki h erhangi bir dönemde dahi olsa si zin için geçerliyse lütfen 
doktorunuza danışınız.  
 
FLAXİN ’in yiyecek ve içecek ile kullanılması  
FLAXİN’in yiyecek ve içecekler ile etkileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
FLAXİN’in gebe kadınlarda kullanılması önerilmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
FLAXİN’in emziren kadınlarda kullanılması önerilmemektedir.  
 
Araç ve makine kullanımı  
FLAXİN görmede geçici bulanıklığa neden olabilir. Araç veya makine kullanmaya 
başlamadan önce bulanıklığın geçmesini bekleyiniz.  
 
FLAXİN ’in içeriğinde bulunan bazı yardımcı maddeler hakkında önemli bilgiler  
FLAXİN, sodyum içerse de kan dolaşımınıza katılmadığı için, sodyuma bağlı bir etki 
beklenmez.  
 
 3 / 6 Diğer ilaçlar ile birlikte kullanımı  
FLAXİN’i  başka bir göz damlasıyla birlikte kullanacaksanız, iki ilaç uygulaması arasında 15 
dakikalık bir ara bulunmalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacını za bunlar hakkında bilgi veriniz.  
 
3. FLAXİN  nasıl kullanılır ?  
Uygun kullanım ve doz/uygulama sıklığı için talimatlar  
FLAXİN’i doktorunuzun size söylediği şekilde kullanınız. Emin değilseniz doktorunuza veya 
eczacınıza danışınız.  
İlk 2 gün her 2 -4 saatte bir 1 -2 damla, sonraki günler günde 4 kez 1 -2 damla olacak şekilde 
hasta göze uygulayınız.  
10 günden fazla süren tedavilerde, yeniden göz doktoruna başvurulması gereklidir .  
FLAXİN uygulamasından önce kontakt lenslerinizi çıkarını z. Uygulamadan 15 dakika sonra 
lenslerinizi tekrar takabilirsiniz.  
Flakon açıldıktan sonra sterilite korunamaz, kullanıldıktan hemen sonra geri kalan kısım 
atılmalıdır.  
 
Uygulama yolu ve metodu:  
İlacınızı kullanmadan önce ellerinizi yıkayınız. Başınızı a rkaya doğru eğerek tavana doğru  
bakınız.  
 
 
Alt göz kapağınızı küçük bir cep oluşacak şekilde yavaşça aşağıya doğru çekiniz.  
2. Flakonu ters çeviriniz ve tedavi gereken gözünüze bir ya da iki damla damlayacak şekilde 
sıkınız.  
3. Alt göz kapağınızı bırakınız ve gözünüzü 30 saniye boyunca kapalı tutunuz.  
Eğer damlayı gözünüze damlatmayı başaramadıysanız, yeniden deneyiniz.  
Flakonun  ucunu gözünüze veya başka bir yere değdirmeyiniz.  
 
Kullanıldıktan hemen sonra geri kalan kısım atılmalıdır.  
Ürünün doğru şekilde uygulanması çok önemlidir. Eğer herhangi bir sorunuz varsa 
doktorunuza veya eczacınıza sorunuz.  
 
Değişik yaş grupları:  
Çocuklarda kullanımı: 1 yaşın altındaki çocuklarda kullanılmamalıdır. Uzun süreli kullanım 
FLAXİN ile başarılı bir şekilde tedavi edilemeyen yeni bir bakteriyel enfeksiyona yol açabilir.  
 
Yaşlılarda kullanımı: Göze damlatılarak yapılan uygulama ile ilgili olarak yaşlılar ile diğer 
yaş grupları arasında karşılaştırmalı çalışma bulunmamaktadır.  
4 / 6 Özel kullan ım durumları:  
Böbrek/Karaciğer yetmezliği: Göze damlatılarak yapılan uygulamada, böbrek/karaciğer 
yetmezliği ile ilgili özel bir bildirim bulunmamaktadır.  
 
Eğer FLAXİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya  eczacınız ile konuşunuz.  
 
Kullanmanız gerekenden daha fazla FLAXİN  kullandıysanız  
Doz aşımına bağlı istenmeyen etki gelişme ihtimali beklenmemektedir.  
Kullanmanız gerekenden daha fazla FLAXİN kullandıysanız, bir sonraki dozu normal 
zamanında uygulayınız.  
FLAXİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FLAXİN ’i kullanmayı unutursanız  
FLAXİN’i  uygulamayı unuttuysanız, bir sonraki dozu hatırlar hatırlamaz uygulayınız. Ancak 
eğer bir sonraki dozun zamanı yaklaşmışsa, unutulan dozu atlayınız ve sonraki dozu normal 
zamanında uygulayınız.  
Unutulan dozları dengelemek için çift doz uygulamayınız.  
 
FLAXİN  ile tedavi sonlandırıldığındaki oluşabilecek etkiler  
FLAXİN tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir ? 
Tüm ilaçlar gibi FLAXİN’ın içeriğinde bulunan maddelere duyarlı olan kişilerde yan  etkiler 
olabilir.  
Yan etkilerin sıklık dereceleri aşağıdaki gibidir:  
Çok yaygın: 10 kişide 1’den fazla  
Yaygın: 10 kişide 1’den az, 100 kişide 1’den fazla  
Yaygın olmayan: 100 kişide 1’den az, 1,000 kişide 1’den fazla  
Seyrek: 1,000 kişide 1’den az, 10, 000 kişide 1’den fazla  
Çok seyrek: 10,000 kişide 1’den az  
Bilinmiyor: Eldeki verilerden hareketle sıklık derecesi tahmin edilemiyor  
 
Yaygın görülen yan etkiler:  
- Gözde tahriş, gözde rahatsızlık hissi  
 
Çok seyrek görülen yan etkiler:  
- Aşırı duyarlıl ık (alerji sonucu yüz ve boğazda şişme (anjioödem), nefes darlığı, nefes almada 
güçlük (dispne), ani aşırı duyarlılık reaksiyonu (anaflaktik reaksiyon)/şok, ağız ve yutakta 
şişme (orofarengeal şişme), dil şişmesi dahil)  
 
Sıklık derecesi bilinmeyen yan etk iler  
- Sersemlik, baş ağrısı, duyu azalması (hipoestezi)  5 / 6 - Keratit (gözün saydam cisminin (kornea) iltihabı)  
- Konjonktiva iltihabı (göz yüzeyinde iltihap)  
- Bulanık görme  
- Fotofobi (ışığa karşı duyarlılık)  
- Göz kapağında ödem  
- Gözde yabancı cisim varmış hissi  
- Gözyaşında artış  
- Göz kuruluğu  
- Gözde ağrı  
- Göz ve göz kapaklarında kaşıntı  
- Gözde kızarıklık  
- Bulantı  
- Göz çevresinde ödem  
- Yüzde ödem  
 
Yan etkilerin raporlanması  
Kullanma Talimatında yer alan veya alm ayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan  etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talim atında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FLAXİN ’in saklanması  
FLAXİN ’i çocukların göremeyeceği, erişemeyeceği yerlerde ve ambalajında saklayınız.  
25oC’nin altındaki oda sıcaklığında  saklayınız . 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FLAXİN ’i kullanmayınız.  
 
Eğer üründe ve/veya ambalajında bozukluklar fark ederseniz FLAXİN ’i kullanmayınız.  
 
Ruhsat sahibi:  
Deva Holding A.Ş.  
Halkalı Merkez Mah. Basın Ekspres Cad.  
No:1 34303 Küçükçekmece -İSTANBUL  
Tel: 0212 692 92 92  
Faks: 0212 697 00 24  
 
 
 6 / 6 Üretici:  
Deva Holding A.Ş  
Dumlupınar  Mah. Ankara Cad. No:2  
Kartepe / KOCAELİ  
 
Bu kullanma talimatı  24.05.2016  tarihinde onaylanmıştır.  
 