KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
NEOMİDANTAN 100 mg sert kapsül
2. KALİTATİF VE KANTİTATİF BİLEŞİM
Etkin madde: Amantadin hidroklorür
Her bir sert kapsül 100 mg amantadin hidroklorür içerir.
Yardımcı maddeler:
Her bir sert kapsül 105.0 mg laktoz monohidrat (inek sütünden elde edilmektedir) içerir.
“Diğer yardımcı maddeler için 6.1’e bakınız”.
3. FARMASÖTİK FORM
Sert kapsül.
Beyaz veya beyazımsı toz içeren sert, beyaz/beyaz jelatin kapsüller No.0.
4. KLİNİK ÖZELLİKLER
4.1 Terapötik endikasyonlar
• Parkinson hastalığının tedavisi;
• Yetişkinlerde ve 10 yaşından büyük çocuklarda influenzae tip A virüsünün
duyarlı kültürleri ile oluşan enfeksiyon hastalığının önlenmesi ve tedavisi için;
• Herpes zoster tedavisinde.
4.2 Pozoloji ve uygulama şekli
Pozoloji/uygulama sıklığı ve süresi:
Parkinson hastalığı
Başlangıç dozu günde 100 mg’dır. Bir haftadan sonra doz günde iki kez 100 mg’a çıkarılır.
Bazı hastalarda daha yüksek doz gerekebilir. En yüksek günlük doz 400 mg’dır.
Bu ilaçla tedaviye hastalığın erken aşamalarında başlanırsa daha iyi terapötik etki elde
edilir. Günlük 200 mg’ın üzerindeki dozlar hastalığın semptomlarını daha güçlü olarak
azaltır, fakat aynı zamanda toksisite riskini de artırır. Terapötik etki birkaç gün sonra
gözlenir. Bazı hastalarda uzun süreli kullanıldığında ilacın etkisi azalabilir. Bu durumda
NEOMİDANTAN 3-4 hafta süre ile kesilmelidir. Böyle bir aradan sonra ilacın etkisi geri
döner. Bu süre zarfında, eş zamanlı verilen mevcut antiparkinson tedaviye devam
edilmelidir ve düşük doz levodopa tedavisine başlanmalıdır.
NEOMİDANTAN aniden kesilmemelidir. Doz, haftada bir yarıya indirilerek kademeli
olarak azaltılmalıdır.
1Antiparkinson ilaçların terapötik etki yavaş yavaş oluşur. Parkinson hastalığının tedavisi
semptomatiktir ve tedavi sırasında ve sonrasında kısa bir süre etki gözlenir.
Kombine tedavi
NEOMİDANTAN ile tedaviye başlandığı sırada kullanılmakta olan antiparkinson ilaçların
hepsine devam edilmelidir. Daha sonra doz kademeli olarak azaltılabilir. Eğer yan etkiler
daha belirginleşirse, dozaj daha hızlı azaltılmalıdır. Yüksek dozlarda antikolinerjik ajan
veya levodopa alan hastalarda NEOMİDANTAN başlangıç dozu 2 haftaya uzatılmalıdır.
İnfluenza tedavisi
NEOMİDANTAN tedavisine, tercihen influenza semptomları başladıktan sonra 24-48 saat
içinde, olabildiğince erken başlanmalıdır.
Yetişkinler ve 10 yaşından büyük çocuklar için doz 5 gün boyunca günde 1-2 kez 100
mg’dır.
İnfluenza profilaksisi
Yetişkinler ve 10 yaşından büyük çocuklar için: doz 6 haftaya kadar veya influenza
aşısını takiben 2-3 haftaya kadar, günde 100 mg’dır.
Herpes zoster tedavisi
Herpes zoster tanısı konur konmaz tedaviye başlanmalıdır. Doz 14 gün boyunca günde iki
kez 100 mg’dır. Eğer gerekirse tedaviye bir 14 gün daha devam edilmelidir.
Uygulama sekli:
Oral kullanım içindir. Kapsüller yemeklerden sonra alınmalıdır, bütün olarak sıvı ile
yutulmalıdır.
Özel popülasyonlara ilişkin ek bilgiler:
Böbrek yetmezliği:
Doz azaltılmalı veya dozlar arasındaki süre daha uzun olmalıdır (tabloya bakınız).
Kreatinin klirensi ml/dk Doz
< 15 Kullanımı kontrendikedir
15-35 2-3 günde bir 100 mg
Karaciğer yetmezliği:
Karaciğer yetmezliği olan hastalara amantadin uygulanırken dikkatli olunmalıdır (bakınız
bölüm 4.4). Karaciğer yetmezliği olan hastalarda doz ayarlaması hakkında hiçbir bilgi
mevcut değildir.
2Pediyatrik popülasyon:
Kapsül başına düşen aktif madde içeriği yüksek miktarda olduğundan 10 yaşına kadar olan
çocuklarda NEOMİDANTAN 100 mg sert kapsüllerin kullanımı uygun değildir,
Geriyatrik popülasyon:
Günlük doz 100 mg’dır. Bu gruptaki hastaların böbrek fonksiyonları bozulmuş olabilir, bu
da amantadin yarılanma ömrünün uzamasına, renal klirensin azalmasına ve toksisite
riskinde artışa neden olabilir. Bu hastalara günlük verilen 100 mg bir günden daha uzun
aralıklarla verilmelidir.
4.3 Kontrendikasyonlar
• Etkin madde veya 6.1. bölümde listelenen yardımcı maddelere aşırı duyarlılık
• Epilepsi.
• Mide ülseri (tıbbi öyküde olması).
• Şiddetli böbrek yetmezliği.
• Gebelik ve emzirme.
• Memantin ile eş zamanlı kullanım.
Göreceli kontrendikasyonlar benign prostat hiperplazisi, dar açılı glokom.
4.4 Özel kullanım uyarıları ve önlemleri
İlaç psişik bozukluğu (konfüzyon, halüsinasyonlar), karaciğer veya böbrek hastalığı,
kardiyovasküler hastalığı (kalp yetmezliği ve periferik ödem artabilir) olan hastalarda ve
yaşlı hastalarda dikkatle kullanılmalıdır.
Merkezi sinir sistemini (SSS) etkileyen başka bir ilaç reçete edildiğinde dikkatli
olunmalıdır (bakınız bölüm 4.5).
Böbrek yetmezliği olan hastada intoksikasyon gelişebilir. Hastalar idrara çıkma sorunları
için uyarılmalı, olursa bir doktora başvurmaları belirtilmelidir.
Karaciğer fonksiyon bozukluğu olan hastalarda, karaciğer enzim düzeylerinde artış
bildirilmiştir (bakınız bölüm 4.2).
Uzun QT sendromu / Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarına
kullanılmamalıdır.
Kardiyovasküler yetmezliğe yatkın olduğu bilinen hastalar tedavi sırasında doktor
gözetiminde olmalıdır. Eğer taşikardi, sersemlik ve/veya bilinç kaybı olursa tedavi hemen
kesilmelidir. Hasta ilk 24 saat QT aralığı uzamasına karşı gözlemde tutulmalıdır. Eğer QT
uzaması yoksa kontrendikasyonlar ve diğer ilaçlarla etkileşimler göz önünde
bulundurularak tedavinin devam edilmesi önerilebilir.
Amantadinin antikolinerjik etkileri nedeniyle tedavi edilmemiş dar açılı glokomu olan
hastalara verilmemelidir.
Amantadin kullanan hastalarda intihar girişimlerine dair münferit bildirimler mevcuttur.
Doktorlara amantadini mümkün olan en düşük dozda reçete etmeleri önerilir.
3Uzun süre NEOMİDANTAN ile tedavi edilen hastalarda, livedo reticularis sıklıkla
gözlenir.
Amantadinin aniden kesilmesi nöroleptik malign sendrom (NMS) veya bilişsel
bozukluklara yol açabilir (bakınız bölüm 4.8). Böyle yan etkilerden kaçınmak için, eğer
antipsikotiklerle birlikte alınıyorsa amantadin aniden kesilmemelidir. NMS, amantadin tek
başına kullanılırken çok nadiren oluşur. Bu vakalar acil yoğun semptomatik ve destek
tedaviye ihtiyaç duyar.
Konjestif kalp yetmezliği olan hastalarda uzun süreli tedavi sırasında (genellikle dört
haftadan önce olmaz) periferik ödem oluşabilir. Bu nedenle livedo reticularis’le eş zamanlı
ortaya çıkabilir. Bu durumda ilacın dozunu azaltmak veya kesmek gerekebilir.
Ödem vücutta su ve tuz tutulması ile ilişkili değildir; kan damarları geçirgenliğindeki artışa
bağlı olabilir.
Yardımcı Maddeler
Nadir kalıtımsal galaktoz intoleransı, lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Amantadin ve antikolinerjik ajanların veya levodopanın eş zamanlı uygulanması
konfüzyon, halüsinasyon, kabus, gastrointestinal rahatsızlıklar veya diğer kolinerjik yan
etkileri artırabilir.
Amantadin ve antipsikotik ilaçları birlikte kullanan hastalarda psikotik semptomların
kötüleşebileceği ile ilgili münferit bildirimler vardır.
SSS üzerine etkili ilaçlarla amantadinin birlikte kullanımı SSS yan etkilerini artırabilir.
Yakın gözlem önerilir.
Amantadin ve hidroklorotiyazidin veya triamterenin birlikte uygulanması amantadin
klirensini azaltarak daha yüksek plazma konsantrasyonlarına ulaşmasına ve toksisiteye yol
açar. Amantadinin hidroklorotiyazid veya triamteren ile birlikte uygulanması önerilmez.
Amantadin memantin ile birlikte verilirse SSS toksisitesi riski artar. Bu ilaçlar eş zamanlı
kullanılmamalıdır (bakınız Bölüm 4.3).
Bupropion yan etki riskini artırır (bupropion özellikle havale eşiğinin düşük olduğu bilinen
hastalara dikkatle verilmelidir).
Domperidon ekstrapiramidal yan etki riskini artırır.
Metildopa ekstrapiramidal yan etki riskini artırır.
Kinin amantadinin plazma konsantrasyonunu artırabilir.
Tetrabenazin ekstrapiramidal yan etki riskini artırır.
Amantadin tedavisi sırasında alkol kullanılmamalıdır. Alkol sersemlik, konfüzyon,
disoryantasyon, ortostatik hipotansiyon gibi SSS yan etkilerinin şiddetini artırabilir.
44.6 Gebelik ve laktasyon
Gebelik Kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar etkili bir doğum kontrolü (kontrasepsiyon)
yöntemi kullanmalıdır.
Gebelik dönemimde ve gebe kalmaya çalışan kadınlarda amantadin kontrendikedir.
Gebelik dönemi
Gebelikte uygulanması kontrendikedir (bakınız bölüm 4.3). Hayvanlarda yapılan
çalışmalarda teratojenik etkiler gösterilmiştir. Gebe kadında amantadin güvenilirliği ile
ilgili yeterli ve iyi kontrollü çalışmalar yoktur. Gebelik sırasında görülen
komplikasyonlarla ilgili münferit raporlar vardır, amantadin gebelik sırasında
kullanıldığında yenidoğanda konjenital hasarlar (kardiyovasküler defektler, malformasyon)
bildirilmiştir. Gebelik sırasında görülen komplikasyonlarla ilgili münferit raporlar vardır,
amantadin gebelik sırasında kullanıldığında yenidoğanda konjenital hasarlar
(kardiyovasküler defektler, malformasyon) bildirilmiştir.
Gebelik dönemimde ve gebe kalmaya çalışan kadınlarda amantadin kontrendikedir.
Laktasyon dönemi
Amantadin hidroklorür anne sütünde NEOMİDANTAN’ın terapötik dozları emziren
kadınlara uygulandığı takdirde memedeki çocuk üzerinde etkiye neden olabilecek ölçüde
atılmaktadır. Eğer annenin amantadin tedavisine ihtiyacı varsa tedavi sırasında emzirme
durdurulmalıdır.
Üreme yeteneği /Fertilite
Amantadinin üreme yeteneği üzerine etkisi ile ilgili kontrollü çalışmalar bulunmamaktadır.
4.7 Araç ve makine kullanımı üzerindeki etkiler
Hastalar araç veya tehlikeli olabilecek makineleri kullanımı sırasında sersemlik,
konsantrasyon bozukluğu ve bulanık görme gibi olası etkilerle ilgili uyarılmalıdır.
4.8 İstenmeyen etkiler
İstenmeyen etkilerin sıklığına göre sınıflandırması aşağıdaki kurala göre
gerçekleştirilmiştir: Çok yaygın (≥1/10), yaygın (≥1/100 – <1/10), yaygın olmayan
(≥1/1000 – <1/100), seyrek (≥1/10,000 – <1/1000), çok seyrek (<1/10,000), bilinmiyor
(eldeki verilerden hareketle tahmin edilemiyor).
İstenmeyen etkiler sıklıkla hafif ve geçicidir, genellikle tedavinin ilk 2-4 gününde ortaya
çıkar tedaviyi kestikten sonraki 1-2 gün içinde kaybolur.
Kan ve lenfatik sistem hastalıkları
Seyrek: lökopeni.
5Metabolizma ve beslenme hastalıkları
Yaygın: anoreksi.
Psikiyatrik hastalıklar
Seyrek: halüsinasyonlar, depersonalizasyon.
Sinir sistemi hastalıkları
Yaygın: baş ağrısı, anksiyete, konsantrasyon bozukluğu, ruh halinde ani değişimler, uyku
bozuklukları, uykusuzluk, baş dönmesi, geveleyerek konuşma, titreme.
Çok seyrek: konvülsiyonlar, koordinasyon bozukluğu, malign nöroleptik sendrom, kafa
karışıklığı, psikoz.
Göz hastalıkları
Seyrek: bulanık görme.
Kardiyak hastalıkları
Yaygın: palpitasyonlar.
Çok seyrek: kalp yetmezliği.
Vasküler hastalıklar
Yaygın: livedo reticularis, ortostatik hipotansiyon.
Gastrointestinal hastalıklar
Yaygın: gastrointestinal bozukluklar (bulantı, kusma, kabızlık, ağız kuruluğu).
Seyrek: diyare.
Deri ve subkütan doku hastalıkları
Yaygın: diyaforez.
Seyrek: döküntü.
Çok seyrek: fotosensitizasyon.
Renal ve üriner hastalıklar
Seyrek: idrar retansiyonu, idrar inkontinensi (sıklıkla prostat hipertrofisi olan
kişilerde gözlenir).
Genel bozukluklar ve uygulama bölgesine ilişkin hastalıklar
Yaygın: periferik ödem (bacak ve bileklerde).
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanması sonrası şüpheli ilaç advers reaksiyonlarının raporlanması
büyük önem taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr, e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Bir gram ve üzeri dozlarda amantadinin tehlikeli olma riski yüksektir. En düşük ölümcül
doz 31 mg/kg’dır.
Semptomlar: bulantı, kusma, tremor, hareket bozuklukları, ışığa çok az reaksiyon veren
midriyatik pupiller, disoryantasyonla birlikte akut psikoz, halüsinasyonlar ve agresif
davranış, bulanık görme, solunum problemleri ve aritmi. İlaç doz aşımı anından birkaç saat
sonra koma, kardiyak arrest ve apne gelişebilir.
Tedavi: ilacın emilimini geciktirmek, gastrik lavaj veya emezis indüksiyonu. Yaşamsal
fonksiyonların takibi ve yeterli hidrasyon sağlanmalıdır. İlacın atılımını artırmak için
idrarın asitleştirilmesi gerekir. Hemodiyaliz önerilmez, çünkü amantadinin yalnızca küçük
bir kısmı (%5) hemodiyalizle uzaklaştırılabilir. Konvülsiyonları ve belirgin motor
huzursuzluğu azaltmak için antikonvülsanlar kullanılmalıdır. İntravenöz fizostigmin akut
psikotik etkiyi azaltabilir. Spesifik antidotu bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: dopaminerjik ajanlar, adamantan türevleri
ATC kodu: N04BB01
Amantadin dopaminerjik ilaç gibi davranır, nöronal depolardan dopamin salıverilmesini
artırıp presinaptik nöronlara dopamin geri alımını azaltarak hücre dışında dopamin
konsantrasyonunu artırır, aynı zamanda dopamin reseptör duyarlılığını da uyarır.
Amantadin bir NMDA (N-metil-D-aspartat) antagonisti olarak, NMDA reseptör-aracılı
asetilkolin salınımın uyarılmasını inhibe eder, böylece antikolinerjik aktiviteye neden olur.
Levodopa ile kombine edildiğinde sinerjik aktivite gözlenir.
İlaç rijid ve bradikinetik durumda etkilidir: kas tonusu azalır, aktivite ve hareket artar.
Tremora etkisi daha azdır.
Amantadin aynı zamanda antiviral etkilidir; influenza A virüsünün (H N , H N ve H N alt
1 1 2 2 3 2
tipleri de dahil) hücreye penetrasyonunu geciktirir ve virüs genomunun salıverilmesini
inhibe eder.
75.2 Farmakokinetik özellikler
Genel özellikler
Emilim
İlaç gastrointestinal kanaldan iyi emilir. Tek seferde 100 mg veya 200 mg dozun oral
uygulanmasını takiben aktif madde maksimum plazma konsantrasyonu olan 250 ng/ml
veya 500 ng/ml’ye 3-4 saat içinde ulaşır. Günde 200 mg tekrarlayan dozlar kullanıldığında
kararlı durum plazma konsantrasyonu 300 ng/ml’e 3 gün içinde ulaşılır.
Dağılım
Uygulanan dozun %60-70’i plazma proteinlerine bağlanır. Dağılım hacmi 5-10 L/kg’dır;
yaşlı hastalarda daha yüksektir. Amantadin kan beyin bariyerini, plasenta bariyerini geçer;
anne sütüne geçer.
Biyotransformasyon
Amantadin vücutta çok az metabolize edilir.
Eliminasyon
Eliminasyon yarılanma ömrü normal renal fonksiyonu olan hastalarda yaklaşık15 saattir
(10-30 saat aralığında). Eliminasyon yaşlı hastalarda ve renal fonksiyon bozukluklarında
azalır. Amantadin esas olarak değişmeden idrarla atılır (dozun %90’ı) ve yalnız küçük bir
kısmı feçesle atılır.
Böbrek yetmezliğinde birikme olasılığı vardır.
5.3 Klinik öncesi güvenlilik verileri
Kronik Toksisite
Kronik toksisite hayvan çalışmalarında amantadinin SSS uyarıcı etkileri olduğu
bildirilmiştir. İzole olgular olarak, köpek ve maymunlarda ekstrasistoller ve köpeklerde
miyokardda az miktarda yağ infiltrasyonu gözlenmiştir.
Embriyotoksisite ve teratojenisite
Hayvan çalışmalarında amantadinin teratojenik özelliklere sahip olduğu gösterilmiştir.
Teratojenisite çalışmalarında, günde 50 mg/kg dozda (insan dozundan kat kat fazladır)
amantadin verilen hayvanlarda embriyo-fötal etkiler gözlenmiştir. Fötal rezorpsiyon
arttıkça embriyotoksisite daha belirgin hale gelmiştir. Bu doz dişilerde farklı etkilere neden
olmuştur: ataksi, tremor, konvülsiyonlar, kilo kaybı.
Amantadin sıçanlara 200 mg/kg dozda (önerilen insan dozunda 11 kat fazla) verildiğinde
embriyotoksisiteye neden olduğu bildirilmiştir.
Amantadinin plasenta bariyerini geçtiği ve anne sütüne salgılandığı bilinmektedir.
8Karsinogenisite
Karsinogenisite hakkında herhangi bir veri yoktur.
Mutajenisite
İn vitro ve in vivo çeşitli standart testlerde mutajenisite saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (inek sütünden elde edilmektedir)
Patates nişastası
Stearik asit
Kaplamayı oluşturan maddeler: Titanyum dioksit (E171), jelatin (sığır kemiğinden türetilen)
6.2 Geçimsizlikler
Geçerli değildir.
6.3 Raf ömrü
60 ay
6.4 Saklamaya yönelik özel tedbirler
25 ºC’nin üzerinde saklamayınız.
Işıktan ve nemden koruyabilmek için kendi ambalajı içerisinde saklayınız.
6.5 Ambalajın niteliği ve içeriği
Polivinil klorid (PVC) film ve alüminyum folyo blisterler içinde 10 kapsül. Karton kutuda
5 blister (50 kapsül) kullanma talimatı ile birlikte paketlenmiştir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
OlainFarm İlaç ve Tıbbi Ürünler Sanayi ve Tic. Ltd. Şti.
Kıbrıs Şehitleri Cad. No: 134/1 D: 204 Alsancak - İzmir
8. RUHSAT NUMARASI
2020/47
99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.03.2020
Ruhsat yenileme tarihi:
10. KÜB’ÜN YENİLENME TARİHİ
10