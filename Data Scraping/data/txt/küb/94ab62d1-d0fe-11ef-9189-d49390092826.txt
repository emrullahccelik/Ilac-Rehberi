KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
SKYRIZI 150 mg/mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her tek kullanımlık enjektör 1 mL çözelti içerisinde 150 mg risankizumab içerir.
Risankizumab, rekombinant DNA teknolojisi kullanılarak Çin hamsteri over hücrelerinde
üretilen, interlökin (IL)-23 proteinine karşı seçici bir hümanize immünoglobülin G1 (IgG1)
monoklonal antikordur.
Yardımcı maddeler:
Her bir şırıngada;
Sodyum asetat trihidrat 1.24 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjeksiyonluk çözelti.
Renksiz ila sarı renkli, berrak ila hafif opalesan çözelti.
4. KLİNİK ÖZELLİKLER
4.1 Terapötik endikasyonlar
Plak psöriyazis
SKYRIZI, sistemik tedavilere aday olan ve konvansiyonel sistemik tedavilere (örneğin
siklosporin, metotreksat veya fototerapi) yanıt vermeyen, bunların kontrendike olduğu veya bu
tedavileri tolere edemeyen erişkin hastalarda orta ile şiddetli plak tip psöriyazis tedavisinde
endikedir.
Psöriyatik artrit
SKYRIZI, tek başına veya metotreksat (MTX) ile kombinasyon halinde, bir veya daha fazla
hastalık modifiye edici anti-romatizmal ilaç (DMARD) tedavisine yeterli yanıt vermeyen veya
bu tedavileri tolere edemeyen erişkin hastalarda aktif psöriyatik artritin tedavisinde endikedir.
14.2 Pozoloji ve uygulama şekli
SKYRIZI, endike olduğu durumların teşhisi ve tedavisinde uzman bir doktorun gözetimi ve
rehberliği altında kullanıma yöneliktir.
Pozoloji/uygulama sıklığı ve süresi:
Önerilen doz, 0. haftada, 4. haftada ve ardından 12 haftada bir subkütan enjeksiyonla uygulanan
150 mg'dır (bir adet 150 mg kullanıma hazır enjektör ya da kullanıma hazır kalem).
16 haftalık tedavinin ardından, tedaviye yanıt vermeyen hastalarda tedavinin kesilmesine
yönelik değerlendirme yapılmalıdır. Başlangıçta kısmi yanıt veren bazı plak psöriyazis
hastalarında 16 haftayı aşan devamlı tedavinin ardından düzelme görülebilir.
Unutulan doz
Bir dozun unutulması durumunda, doz en kısa sürede uygulanmalıdır. Ardından, doz
uygulamasına planlanan şekilde devam edilmelidir.
Uygulama şekli:
SKYRIZI subkütan enjeksiyonla uygulanır. Enjeksiyonlar uyluk ya da karına uygulanmalıdır.
Hastalar cildin hassas, morarmış, eritemli, sertleşmiş veya psöriyazisten etkilenmiş bölgelerine
enjekte etmemelidir.
Hastalar subkütan enjeksiyon tekniğine ilişkin eğitim aldıktan sonra SKYRIZI’yi kendi
kendilerine enjekte edebilirler. Hastalar uygulama öncesinde Kullanma Talimatı’nı okumaları
konusunda bilgilendirilmelidir.
SKYRIZI üst kolun dış kısmına sadece bir sağlık çalışanı tarafından uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliğinin risankizumab farmakokinetiği üzerindeki etkisini
değerlendirmek amaçlı özel bir çalışma yürütülmemiştir. Genel olarak, bu rahatsızlıkların
monoklonal antikorların farmakokinetiği üzerinde anlamlı bir etkisi olması beklenmemektedir
ve bir doz ayarlaması gerekli görülmemektedir (bkz. Bölüm 5.2).
Pediyatrik popülasyon:
5 ila 18 yaş arası hastalarda risankizumabın güvenliliği ve etkililiği belirlenmemiştir. Herhangi
bir veri bulunmamaktadır.
Risankizumabın 6 yaşından küçük çocuklarda orta veya şiddetli plak psöriyazis endikasyonu
için yada 5 yaşından küçük çocuklarda psöriyatik artrit endikasyonu için uygun bir kullanımı
bulunmamaktadır.
Geriyatrik popülasyon:
Doz ayarlaması gerekli değildir (bkz. Bölüm 5.2).
65 yaş ve üstü hastalar için sınırlı bilgi bulunmaktadır.
2Aşırı kilolu hastalar:
Doz ayarlaması gerekli değildir (bkz. Bölüm 5.2).
4.3 Kontrendikasyonlar
SKYRIZI aşağıdaki durumlarda kontrendikedir:
- Etkin maddeye veya bölüm 6.1'de liste halinde verilen yardımcı maddelerden herhangi
birine aşırı duyarlılık.
- Klinik olarak anlamlı aktif enfeksiyonlar (örn. aktif tüberküloz, bkz. Bölüm 4.4).
4.4 Özel kullanım uyarıları ve önlemleri
İzlenebilirlik
Biyoteknolojik ürünlerin takip edilebilirliğinin sağlanması için, uygulanan ürünün ticari ismi
ve seri numarası mutlaka hasta dosyasına kaydedilmelidir.
Enfeksiyonlar
Risankizumab enfeksiyon riskini artırabilir.
Kronik enfeksiyonu veya nükseden enfeksiyon hikayesi olan veya enfeksiyon için bilinen risk
faktörleri olan hastalarda risankizumab dikkatli kullanılmalıdır. Klinik olarak anlamlı aktif
enfeksiyonu olan hastalarda, enfeksiyon iyileşene veya uygun şekilde tedavi edilinceye kadar
risankizumab tedavisi başlatılmamalıdır.
Risankizumab ile tedavi edilen hastalar, klinik olarak anlamlı kronik veya akut enfeksiyon
belirtileri veya semptomları ortaya çıkarsa tıbbi yardım almaları konusunda bilgilendirilmelidir.
Hastada bu tür bir enfeksiyon ortaya çıkması veya hastanın standart enfeksiyon tedavisine yanıt
vermemesi durumunda, hasta yakından izlenmelidir ve enfeksiyon geçene kadar risankizumab
uygulanmamalıdır.
Tüberküloz
Risankizumab tedavisine başlamadan önce, hastalar tüberküloz (TB) enfeksiyonu için
değerlendirilmelidir. Risankizumab alan hastalar, aktif TB belirtileri ve semptomları açısından
izlenmelidir. Yeterli tedavi seyrinin doğrulanamadığı, geçmişte latent ya da aktif TB öyküsü
olan hastalarda, risankizumaba başlamadan önce anti-TB tedavisi düşünülmelidir.
Aşılamalar
Risankizumab tedavisine başlamadan önce, güncel bağışıklama programına uygun olarak tüm
aşıların tamamlanması düşünülmelidir. Bir hastaya canlı aşı yapıldıysa (viral veya bakteriyel),
risankizumab ile tedaviye başlamadan önce en az 4 hafta beklemesi önerilir. Risankizumab ile
tedavi edilen hastalara tedavi sırasında ve tedaviden sonra en az 21 hafta boyunca canlı aşılar
uygulanmamalıdır (bkz. Bölüm 5.2).
Aşırı duyarlılık
Risankizumab kullanımı ile ilgili ciddi aşırı duyarlılık reaksiyonları bildirilmiştir. Ciddi bir aşırı
duyarlılık reaksiyonu oluşursa, risankizumab uygulaması hemen durdurulmalı ve uygun tedavi
başlatılmalıdır.
3Yardımcı maddeler
Bu tıbbi ürün 150 mg doz başına 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Risankizumabın karaciğer enzimleriyle metabolizasyona veya böbrek eliminasyonuna
uğraması beklenmemektedir. Risankizumab ile tıbbi ürün metabolize edici enzim inhibitörleri,
indükleyicileri ya da sübstratları arasında etkileşim beklenmemektedir ve doz ayarlaması
gerekmemektedir (bkz. Bölüm 5.2).
Eşzamanlı immunosüpresif tedavi veya fototerapi
Biyolojikler veya fototerapi dahil olmak üzere immunosüpresantlarla kombine risankizumabın
etkililiği ve güvenliliği araştırılmamıştır.
Özel popülasyonlara ilişkin ek bilgiler:
Böbrek/Karaciğer yetmezliği:
Risankizumabın karaciğer enzimleriyle metabolizasyona veya böbrek eliminasyonuna
uğraması beklenmemektedir.
Geriyatrik popülasyon:
65 yaş ve üstü hastalar ile ilgili sınırlı güvenlilik bilgisi bulunmaktadır.
Pediyatrik popülasyon:
5 ila 18 yaş arası hastalarda SKYRIZI’nin güvenliliği ve etkililiği henüz belirlenmemiştir.
Herhangi bir veri bulunmamaktadır.
SKYRIZI’nin 6 yaşından küçük çocuklarda orta veya şiddetli plak psöriyazis endikasyonu için
uygun bir kullanımı bulunmamaktadır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar, tedavi süresince ve tedaviden sonra en az 21 hafta
boyunca etkili bir doğum kontrol yöntemi kullanmalıdır.
Gebelik dönemi
Hamile kadınlarda risankizumab kullanımına dair sınırlı sayıda veri (300’den az hamilelik
sonucu) mevcuttur ya da veri bulunmamaktadır.
Gebelikte maruz kalma olgularından gelen veriler, risankizumabın gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
4yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir (bkz. Bölüm
5.3). Önlem amaçlı olarak hamile kadınlarda risankizumab kullanımından kaçınılması tercih
edilebilir.
Laktasyon dönemi
Risankizumabın anne sütüne geçip geçmediği bilinmemektedir. İnsan IgG’nin doğumdan
sonraki ilk günlerde anne sütüne geçtiği bilinmekte olup, hemen ardından düşük
konsantrasyonlara düşer. Bu sebeple bu kısa dönem sırasında anne sütüyle beslenen bebeklere
yönelik risk göz ardı edilemez. Emzirmenin çocuğa yararı ve risankizumab tedavisinin kadına
yararı göz önünde bulundurularak risankizumab tedavisinin kesilip kesilmeyeceğine/
tedavisinden uzak durulup durulmayacağına karar verilmelidir.
Üreme yeteneği/Fertilite
Risankizumabın insan fertilitesi üzerindeki etkisi değerlendirilmemiştir. Hayvan çalışmaları
fertilite açısından doğrudan ya da dolaylı zararlı bir etki göstermemektedir.
4.7 Araç ve makine kullanımı üzerindeki etkiler
SKYRIZI araç ve makine kullanımı üzerinde herhangi bir etkiye sahip değildir ya da etkisi
ihmal edilebilir düzeydedir.
4.8 İstenmeyen etkiler
Güvenlilik profilinin özeti
En sık bildirilen advers reaksiyonlar üst solunum yolu enfeksiyonlarıdır.
SKYRIZI ile ilişkili advers etkiler aşağıda Tablo 1’de sunulmaktadır.
Advers reaksiyonların sıklığı, aşağıdaki sınıflandırma kullanılarak tanımlanır.
Risankizumaba ilişkin klinik çalışmalardan elde edilen, advers reaksiyonlar (Tablo 1),
MedDRA sistem organ sınıfına göre listelenmiştir ve şu düzene dayanmaktadır: çok yaygın (≥
1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000
ila < 1/1.000) ve çok seyrek (< 1/10.000)
Tablo 1: Advers reaksiyonların listesi
Sistem Organ Sınıfı Sıklık Advers Reaksiyon
Enfeksiyonlar ve enfestasyonlar Çok yaygın Üst solunum yolu
enfeksiyonlarıa
Yaygın Tinea enfeksiyonlarıb
Yaygın olmayan Follikülit
Sinir sistemi hastalıkları Yaygın Baş ağrısıc
Kaşıntı
Yaygın
Deri ve deri altı doku hastalıkları Döküntü
Yaygın olmayan Ürtiker
Genel hastalıklar ve uygulama Yaygın Yorgunlukd
bölgesine ilişkin hastalıklar Enjeksiyon yeri reaksiyonlarıe
5a Şunları içerir: solunum yolu enfeksiyonu (viral, bakteriyel veya belirlenmemiş), sinüzit
(akut dahil), rinit, nazofarenjit, farenjit (viral dahil), tonsilit, larenjit, trakeit
b Şunları içerir: ayak mantarı, kasık mantarı, vücuttaki tinea, tinea versikolor, tinea manuum,
onikomikoz, deride mantar enfeksiyonu
c Şunları içerir: baş ağrısı, tansiyon baş ağrısı, sinüs baş ağrısı
d Şunları içerir: yorgunluk, asteni
e Şunları içerir: enjeksiyon yerinde morarma, eritem, hematom, hemoraj, tahriş, ağrı, kaşıntı,
reaksiyon, şişme, sertleşme, döküntü
Seçilmiş advers reaksiyonların tanımlanması
Enfeksiyonlar
Enfeksiyon oranı, uzun süre risankizumaba maruz kalma dahil, psöriyazis klinik çalışmalarında
100 hasta yılında 75,5 olay ve psöriyatik artrit klinik çalışmalarında 100 hasta yılında 43 olay
olmuştur. Vakaların çoğu ciddi değildir ve şiddeti hafif ve orta derecededir ve risankizumabın
kesilmesine yol açmamıştır. Ciddi enfeksiyon oranı psöriyaz çalışmalarında her 100 hasta
yılında 1,7 ve psöriyatik artrit çalışmalarında her 100 hasta yılında 2,6’dır (bkz. Bölüm 4.4).
İmmünojenisite
Diğer terapötik proteinler ile olduğu gibi, risankizumab ile immünojenisite gelişme potansiyeli
mevcuttur. Antikor oluşumunun saptanması büyük ölçüde testin hassasiyetine ve özgüllüğüne
bağlıdır.
Psöriyazis klinik çalışmalarında, önerilen klinik dozda risankizumab ile 52 haftaya kadar tedavi
edilen hastalarda, tedavi ile ortaya çıkan anti-ilaç antikorları ve nötralizan antikorlar,
değerlendirilen hastaların sırasıyla %24'ünde (263/1.079) ve %14'ünde (150/1.079) tespit
edilmiştir. Risankizumab ile uzun süreli tedaviye (uzatma çalışmasında 204 haftaya kadar) maruz
bırakılan sağlıklı hastalar için immünojenisite profili, ilk 52 haftalık tedaviye kıyasla tutarlı
gözlemlenmiştir.
Birçok psöriyazis hastasında, nötralizan antikorlar da dahil olmak üzere, risankizumaba karşı
antikorlar, klinik cevap veya güvenlilikteki değişikliklerle ilişkilendirilmemiştir. Yüksek
antikor titrelerine (>128) sahip az sayıdaki (yaklaşık % 1; 16. haftada 7/1.000 ve 52. haftada
6/598) hastalar arasında klinik yanıtın azaldığı görülmüştür. Enjeksiyon yeri reaksiyonlarının
görülme sıklığı, kısa süreli (16 hafta: %2,7 - %1,3) ve daha uzun süreli (>52 hafta: %5 - %3,3)
tedavi boyunca anti–ilaç antikor-negatif gruba kıyasla anti-ilaç antikor-pozitif grupta sayısal
olarak daha yüksektir. Enjeksiyon bölgesi reaksiyonları, hafif ila orta şiddetli derecededir,
hiçbiri ciddi değildir ve hiçbiri risankizumabın kesilmesine yol açmamıştır.
Psöriyatik artrit klinik çalışmalarında 28 haftaya kadar önerilen klinik dozda risankizumab ile
tedavi gören hastalarda, değerlendirilen hastaların sırasıyla %12,1 (79/652) ve %0’ında (0/652)
tedavi sırasında meydana gelen anti-ilaç antikorları ve nötralizan antikorlar tespit edilmiştir.
Risankizumaba karşı antikorlar, psöriyatik artrit için güvenlilik ya da klinik yanıttaki
değişikliklerle ilişkilendirilmemiştir.
Psöriyatik artrit
Genel olarak, risankizumab ile tedavi gören psöriyatik artritli hastalarda gözlemlenen
güvenlilik profili, plak psöriyazisli hastalarda gözlemlenen güvenlilik profili ile tutarlı
olmuştur.
6Özel popülasyonlara ilişkin ek bilgiler:
Geriyatrik popülasyon:
65 yaş ve üstü hastalar ile ilgili sınırlı güvenlilik bilgisi bulunmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı durumunda, hastanın advers reaksiyonlara ilişkin belirti ve semptomlara karşı
izlenmesi ve uygun semptomatik tedavinin derhal uygulanması tavsiye edilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmünosüpresanlar, interlökin inhibitörleri
ATC kodu: L04AC18
Etki mekanizması
Risankizumab, IL-12’ye bağlanmadan insan interlökin 23 (IL-23) sitokininin p19 alt birimine
yüksek afiniteyle seçici olarak bağlanan ve IL-23 reseptör kompleksiyle etkileşimini inhibe
eden bir hümanize immünoglobulin G1 (IgG1) monoklonal antikorudur. IL-23 enflamatuvar ve
immün yanıtlara katılan bir sitokindir. Risankizumab, IL-23'ün reseptörüne bağlanmasını bloke
ederek IL-23 bağımlı hücre sinyalini ve pro-enflamatuvar sitokinlerin salınmasını inhibe eder.
Farmakodinamik etkiler
Psöriyazisi olan hastaları içeren bir çalışmada, IL-23/IL-17 ekseni ile ilişkili genlerin
ekspresyonu, tek doz risankizumabın ardından deride azalmıştır. Ayrıca psöriyatik lezyonlarda
epidermal kalınlıkta, enflamatuvar hücrelerin infiltrasyonunda ve psöriyatik hastalık
belirteçlerinin ekspresyonunda azalma gözlemlenmiştir.
Psöriyatrik artritli hastaları içeren bir çalışmada, 0. hafta, 4. hafta ve sonrasında 12 haftada bir
subkütan olarak 150 mg risankizumab ile tedavinin ardından, serum IL-17A, IL-17F ve IL-22
dahil olmak üzere IL-23 ve IL-17 ile ilişkili biyobelirteçlerde 24. haftada başlangıca göre
istatistiksel ve klinik açıdan anlamlı bir azalma gözlemlenmiştir.
Klinik etkililik ve güvenlilik
Plak psöriyazis
Risankizumabın etkililiği ve güvenliliği çok merkezli, randomize, çift kör dört çalışmada
(ULTIMMA-1, ULTIMMA-2, IMMHANCE ve IMMVENT) orta veya şiddetli plak psöriyazisi
olan 2.109 hastada değerlendirilmiştir. Kaydedilen hastalar 18 yaş ve üzerinde, plak psöriyazisi
olan, vücut yüzey alanı (VYA) tutulumları ≥%10 olan, genel değerlendirmede (plak
kalınlığı/sertliği, eritem ve pullanma) psöriyazis için 0 ila 4 şiddet skalasındaki, statik Doktor
7Global Değerlendirme (static Physician Global Assessment, sPGA) skoru ≥3 olan ve Psöriyazis
Alan ve Şiddet Endeksi (Psoriasis Area and Severity Index, PASI) skoru ≥12 olan ve sistemik
tedavi veya fototerapi için aday olan hastalardır.
Genel olarak, hastaların medyan başlangıç PASI skoru 17,8’dir ve medyan VYA değeri
%20’dir ve medyan başlangıç Dermatoloji Yaşam Kalite İndeksi (Dermatology Life Quality
Index, DLQI) değeri 13’tür. Başlangıç sPGA skoru hastaların %19,3'ünde şiddetli ve %
80,7’sinde orta derecelidir. Çalışma hastalarının toplam %9,8'inde tanı konmuş psöriyatik artrit
hikayesi vardır.
Tüm çalışmalar boyunca psöriyazis tedavisi için hastaların %30,9’u hiçbir sistemik (biyolojik
olmayan ve biyolojik dahil) tedavi görmemiştir, %38,1'i daha önce fototerapi ya da
fotokemoterapi almıştır, %48,3'ü daha önce biyolojik olmayan sistemik tedavi almıştır, %42,1'i
daha önce biyolojik tedavi almıştır ve %23,7’si en az bir anti-TNF alfa ajanı almıştır. Bu
çalışmaları ve diğer Faz 2/3 çalışmaları tamamlayan hastalar, açık etiketli bir uzatma çalışması
olan LIMMITLESS’e katılma fırsatı bulmuştur.
ULTIMMA-1 ve ULTIMMA-2
ULTIMMA-1 ve ULTIMMA-2 çalışmalarına 997 hasta kaydedilmiştir (598'i risankizumab 150
mg, 199'u ustekinumab 45 mg veya 90 mg [başlangıç ağırlığına göre] ve 200'ü plasebo almak
üzere randomize edilmiştir). Hastalar 0. haftada, 4. haftada ve ardından 12 haftada bir tedavi
almıştır. ULTIMMA-1 ve ULTIMMA-2 için iki ko-primer sonlanım noktası, 1) PASI 90
cevabına ve 2) plaseboya karşı 16. haftada temiz ya da neredeyse temiz sPGA skoruna (sPGA
0 ya da 1) ulaşan hasta oranıdır. Ko-primer ve diğer sonlanım noktaları için sonuçlar Tablo 2'de
ve Şekil 1'de gösterilmektedir.
Tablo 2: ULTIMMA-1 ve ULTIMMA-2 çalışmalarında plak psöriyazisi olan
yetişkinlerdeki etkililik ve yaşam kalitesi sonuçları
ULTIMMA-1 ULTIMMA-2
Risankizumab Ustekinumab Plasebo Risankizumab Ustekinumab Plasebo
(N=304) (N=100) (N=102) (N=294) (N=99) (N=98)
n (%) n (%) n (%) n (%) n (%) n (%)
sPGA temiz veya neredeyse temiz (0 veya 1)
16. haftaa 267 (87,8) 63 (63,0) 8 (7,8) 246 (83,7) 61 (61,6) 5 (5,1)
52. hafta 262 (86,2) 54 (54,0) -- 245 (83,3) 54 (54,5) --
sPGA temiz (0)
16. hafta 112 (36,8) 14 (14,0) 2 (2,0) 150 (51,0) 25 (25,3) 3 (3,1)
52. hafta 175 (57,6) 21 (21,0) -- 175 (59,5) 30 (30,3) --
PASI 75
12. hafta 264 (86,8) 70 (70,0) 10 (9,8) 261 (88,8) 69 (69,7) 8 (8,2)
52. hafta 279 (91,8) 70 (70,0) -- 269 (91,5) 76 (76,8) --
PASI 90
16. haftaa 229 (75,3) 42 (42,0) 5 (4,9) 220 (74,8) 47 (47,5) 2 (2,0)
852. hafta 249 (81,9) 44 (44,0) -- 237 (80,6) 50 (50,5) --
PASI 100
16. hafta 109 (35,9) 12 (12,0) 0 (0,0) 149 (50,7) 24 (24,2) 2 (2,0)
52. hafta 171 (56,3) 21 (21,0) -- 175 (59,5) 30 (30,3) --
DLQI 0 ya da 1b
200
16. hafta 43 (43,0) 8 (7,8) 196 (66,7) 46 (46,5) 4 (4,1)
(65,8)
229
52. hafta 47 (47,0) -- 208 (70,7) 44 (44,4) --
(75,3)
PSS 0 (semptomsuz)c
16. hafta 89 (29,3) 15 (15,0) 2 (2,0) 92 (31,3) 15 (15,2) 0 (0,0)
173
52. hafta 30 (30,0) -- 160 (54,4) 30 (30,3) --
(56,9)
Risankizumabın ustekinumab ve plasebo ile bütün karşılaştırmalarında, ULTIMMA-2 çalışmasının 52.
haftasında p=0,001 değerinin elde edildiği PASI 75 hariç olmak üzere, p<0,001 değeri elde edilmiştir.
a Ko-primer sonlanım noktalarına karşı plasebo
b Sağlıkla ilişkili yaşam kalitesi üzerinde etkisi bulunmamaktadır.
c Psoriazis Semptom Ölçeği (PSS)’nin 0 olması, son 24 saat boyunca ağrı, kaşıntı, kızarıklık ve yanma
semptomları olmadığı anlamına gelir.
Şekil 1: ULTIMMA-1 ve ULTIMMA-2’de PASI başlangıcına göre ortalama yüzde
değişim süreci
RZB = risankizumab
UST = ustekinumab
PBO = plasebo
her bir zaman noktasında p<0,001
9
mişiğeD
edzüY
eröG
acıgnalşaB
ISAP
HaftaYaş, cinsiyet, ırk, vücut ağırlığı ≤130 kg, başlangıç PASI skoru, eşzamanlı psöriyatik artrit,
geçmişteki bir biyolojik olmayan sistemik tedavi, geçmişteki bir biyolojik tedavi ve geçmişteki
bir biyolojik tedavi başarısızlığına ilişkin incelemede, bu alt gruplarda risankizumaba karşı
verilen cevap açısından herhangi bir fark tespit edilmemiştir.
Risankizumab ile tedavi edilen hastalarda, 16. haftada ve 52. haftada kafa derisi, tırnaklar, avuç
içi ve ayak tabanını içeren psöriyazisde iyileşmeler gözlemlenmiştir.
Tablo 3: NAPSI, PPASI ve PSSI’de başlangıçtan ortalama değişiklikler
ULTIMMA-1 ULTIMMA-2 IMMHANCE
Risankizumab Plasebo Risankizumab Plasebo Risankizumab Plasebo
NAPSI: N=49; N=58;
N=56;
16.haftadaki N=178; N=177; 3,0 N=235; 2,5
2,1 (1,86)
değişiklikler -9,0 (1,17) -7,5 (1,03) (1,76) -7,5 (0,89) (1,70)
***
(SE) *** ***
PPASI:
N=34; N=23; N=26;
16.haftadaki
N=95; -3,17 N=86; -3,74 N=113; -0,27
değişiklikler
-5,93 (0,324) (0,445) -7,24 (0,558) (1,025) -7,39 (0,654) (1,339)
(SE)
*** ** ***
PSSI:
N=92; N=83; N=88;
16.haftadaki
N=267; -2,9 N=252; -4,6 N=357; -5,5
değişiklikler
-17,6 (0,47) (0,69) -18,4 (0,52) (0,82) -20,1 (0,40) (0,77)
(SE)
*** *** ***
NAPSI:
52.haftadaki N=178; N=183;
- - - -
değişiklikler -15,7 (0,94) -16.7 (0,85)
(SE)
PPASI:
52.haftadaki N=95; N=89;
- - - -
değişiklikler -6,16 (0,296) -8,35 (0,274)
(SE)
PSSI:
52.haftadaki
N=269; N=259;
değişiklikler - - - -
-17,9 (0,34) -18,8 (0,24)
(SE)
Tırnak Psöriyazis Şiddet İndeksi (NAPSI), Palmoplantar Psöriyazis Şiddet İndeksi (PPASI),
Kafa Derisi Psöriyazisi Şiddet İndeksi (PSSI), and Standart Hata (SE)
** p < 0,01 risankizumab ile karşılaştırıldığında
*** p < 0,001 risankizumab ile karşılaştırıldığında
Hastane Anksiyete ve Depresyon Skalası (HADS) ile ölçülen anksiyete ve depresyon,
risankizumab grubunda 16. haftada plasebo grubuna göre düzelmiştir.
Yanıtın korunması
ULTIMMA-1 ve ULTIMMA-2 çalışmalarında risankizumab alan hastaların entegre analizinde,
16. haftada PASI 100 cevabı verenler için, risankizumaba devam eden hastaların %79,8’i
10(206/258) 52. haftaya kadar cevap vermeyi sürdürmüştür. 16. haftada PASI 90 cevabı verenler
için hastaların %88,4’ü (398/450) 52. haftaya kadar cevap vermeyi sürdürmüştür.
LIMMITLESS çalışmasında, ULTIMMA-1 ve ULTIMMA-2 çalışmalarını tamamlayan ve
risankizumab tedavisine devam eden sağlıklı hastalar arasındaki yanıt oranları, 160. haftanın
sonuna kadar korunmuştur; sağlıklı hastaların %88’i (460/525) PASI 90 ve sağlıklı hastaların
%88’i (462/525) temiz veya neredeyse temiz sPGA yanıtı elde etmiştir.
52. haftada ustekinumabdan risankizumaba geçiş yapan sağlıklı hastalar için PASI 90 ve temiz
veya neredeyse temiz sPGA yanıt oranları 52. haftadan 76. haftanın sonuna kadar artmış,
ardından 160. haftanın sonuna kadar korunmuştur.
Risankizumaba 5 yıldan fazla maruz kalındığında güvenlilik profili, 16 haftaya kadar
gözlemlenen profille tutarlı olmuştur.
IMMHANCE
IMMHANCE çalışmasına 507 hasta kaydedilmiştir (407 hasta risankizumab 150 mg almak
üzere ve 100 hasta plasebo almak üzere randomize edilmiştir). Hastalar 0. haftada, 4. haftada
ve ardından 12 haftada bir tedavi almıştır. Başlangıçtan itibaren risankizumab almakta olan ve
28. haftada sPGA yanıtı temiz ila neredeyse temiz olan hastalar 88. haftaya kadar 12 haftada
bir risankizumab almak üzere yeniden randomize edilmiştir (son risankizumab dozundan
itibaren 16 haftaya kadar takip edilmiştir) veya tedaviden ayrılmıştır.
16. haftada, risankizumab sPGA skoru temiz ila neredeyse temiz (risankizumab ile %83,5’e
karşı plasebo ile %7) ve PASI 90 (risankizumab ile %73,2’ye karşı plasebo ile %2) ko-primer
sonlanım noktalarında plasebodan üstündür.
IMMHANCE çalışmasında yer alan ve latent tüberkülozlu (TB) olduğu belirlenip çalışma
boyunca profilaksi almayan 31 hastanın hiçbirinde, risankizumab ile 55 haftalık ortalama takip
süresince aktif TB gelişmemiştir.
IMMHANCE'de 28. haftada temiz veya neredeyse temiz sPGA’ya sahip hastalar arasında,
risankizumab ile tedaviye devam etmek için yeniden randomize edilen hastaların % 81,1'i
(90/111), risankizumab tedavisi kesilmek üzere yeniden randomize edilen %7,1’e (16/225)
kıyasla bu yanıtı 104. haftada sürdürdü. Bu hastalardan, risankizumab ile tedaviye devam
etmesi için yeniden randomize edilen hastaların % 63,1'i (70/111), risankizumab tedavisi
kesilmek üzere yeniden randomize edilen %2,2’ye (5/225) kıyasla 104. haftada temiz bir sPGA
yanıtına ulaşmıştır.
28. hafta sonunda sPGA skoru temiz veya neredeyse temiz olan, ancak tedavileri kesildikten
sonra orta ve şiddetli sPGA yanıtlarına nüks eden hastaların %83,7’si (128/153), tedaviye
yeniden başladıklarında, sPGA skorunda temiz ve neredeyse temiz değerini 16. haftada geri
kazanmıştır. Temiz ve neredeyse temiz sPGA yanıtlarının kaybı, ilk doz atlandıktan 12 hafta
sonra gözlemlenmiştir. Tedavisi kesilen gruba randomize edilen hastaların %80,9’unda
(182/225) nüks gözlemlenirken, nüks görülmesine kadar geçen ortalama süre 295 gün olmuştur.
Bireysel olarak hasta seviyesinde tekrar yanıt alma ihtimalinin ya da yanıt kaybı süresinin
öngörülebilmesi için herhangi bir karakteristik özellik tanımlanmamıştır.
11IMMVENT
IMMVENT çalışmasına 605 hasta kaydedilmiştir (301 hasta risankizumab almak üzere ve 304
hasta adalimumab almak üzere randomize edilmiştir). Risankizumab almak üzere randomize
edilen hastalar 0. haftada, 4. haftada ve ardından 12 haftada bir 150 mg tedavi almıştır.
Adalimumab almak üzere randomize edilen hastalar 0. haftada 80 mg, 1. haftada 40 mg ve
ardından 15. haftaya kadar iki haftada bir 40 mg tedavi almıştır. 16. haftadan itibaren,
adalimumab almakta olan hastalar yanıta bağlı olarak tedaviye devam etmiştir veya başka
tedaviye geçiş yapmıştır:
 <PASI 50 yanıtlı hastalar risankizumab tedavisine geçmiştir
 PASI 50 ila <PASI 90 yanıtı olan hastalar adalimumab tedavisine devam etmek veya
risankizumab tedavisine geçiş yapmak üzere yeniden randomize edilmiştir.
 PASI 90 yanıtını sağlayan hastalar adalimumab tedavisi ile devam etmiştir.
Sonuçlar Tablo 4’te sunulmaktadır.
Tablo 4: IMMVENT çalışmasında plak psöriyazisi olan yetişkinlerde 16. haftadaki
etkililik ve yaşam kalitesi sonuçları
Risankizumab Adalimumab
(N=301) (N=304)
n (%) n (%)
sPGA temiz veya neredeyse temiza 252 (83,7) 183 (60,2)
PASI 75 273 (90,7) 218 (71,7)
PASI 90a 218 (72,4) 144 (47,4)
PASI 100 120 (39,9) 70 (23,0)
DLQI 0 ya da 1b 198 (65,8) 148 (48,7)
Tüm karşılaştırmalarda p<0,001 sağlandı
a Ko-primer sonlanım noktaları
b Sağlıkla ilişkili yaşam kalitesi üzerinde etkisi bulunmamaktadır.
16. haftada adalimumab ile PASI 50 ila <PASI 90 arasında skoru olan hastalar yeniden
randomize edilmiştir. Risankizumaba geçen ve adalimumab tedavisine devam eden hastalarda
PASI 90 yanıt oranları arasındaki fark, yeniden randomizasyondan sonraki 4. haftadan itibaren
görülmeye başlanmıştır (sırasıyla, %49,1 ve %26,8).
Yeniden randomizasyondan 28 hafta sonra elde edilen sonuçlar Tablo 5 ve Şekil 2'de
sunulmaktadır.
Tablo 5: IMMVENT’te yeniden randomizasyondan 28 hafta sonra etkililik sonuçları
Risankizumaba geçiş Adalimumaba devam
(N=53) (N=56)
n (%) n (%)
PASI 90 35 (66,0) 12 (21,4)
PASI 100 21 (39,6) 4 (7,1)
Tüm karşılaştırmalarda p<0,001 sağlandı
12Şekil 2: IMMVENT'te yeniden randomizasyonun ardından PASI 90 süreci
Yeniden Randomizasyondan Sonra Haftalar
ADA/ADA: Adalimumaba randomize edilen ve adalimumaba devam eden hastalar
ADA/RZB: Adalimumaba randomize edilen ve risankizumaba geçen hastalar
4. haftada p<0,05 ve 8. haftadan itibaren her bir zaman noktasında p<0,001
Bir arınma dönemi olmadan adalimumabdan risankizumaba geçen 270 hastada, risankizumabın
güvenlilik profili, daha önceki herhangi bir sistemik tedavinin arınma döneminin ardından
risankizumaba geçen hastalardakine benzerdir.
Psöriyatik artrit
Risankizumabın aktif psöriyatik artritli (PsA) yetişkinlerde bulgu ve belirtileri, fiziksel
fonksiyonu, sağlıkla ilgili yaşam kalitesini ve radyografik ilerleme görülmeyen hastaların
oranını iyileştirdiği gösterilmiştir.
Risankizumabın güvenliliği ve etkililiği, 2 randomize, çift kör, plasebo kontrollü çalışmada yer
alan aktif PsA’lı 1.407 hastada değerlendirilmiştir (KEEPSAKE1’de 964 ve KEEPSAKE2’de
443).
Bu çalışmalardaki hastalarda, Psöriyatik Artrit Sınıflandırma Kriterlerine (CASPAR) göre en
az 6 aydır devam eden PsA tanısı, başlangıçta 4,9 yıllık medyan PsA süresi, ≥5 hassas eklem
ve ≥5 şişmiş eklem ile başlangıçta aktif plak psöriyazis veya tırnak psöriyazisi bulunmaktadır.
Hastaların %55,9’unda aktif plak psöriyazisi ile birlikte ≥%3 BSA olmuştur. Hastaların
sırasıyla %63,4 ve %27,9’unda entezit ve daktilit olmuştur. Tırnak psöriyazisinin daha ayrıntılı
değerlendirildiği KEEPSAKE1’de hastaların %67,3’ünde tırnak psöriyazisi olmuştur.
Her iki çalışmada da, hastalar 0, 4 ve 16. haftalarda risankizumab 150 mg veya plasebo almak
üzere randomize edilmiştir. 28. haftadan başlayarak tüm hastalar, 12 haftada bir risankizumab
almıştır.
KEEPSAKE1’de, tüm hastalar daha önceden biyolojik olmayan DMARD tedavisine yetersiz
yanıt ya da intolerans göstermiş ve biyolojik tedavi görmemiştir. KEEPSAKE2’de, hastaların
%53,5’inde daha önceden biyolojik olmayan DMARD tedavisine yetersiz yanıt veya intolerans
yaşanmış ve %46,5’inde biyolojik tedaviye yetersiz yanıt ya da intolerans yaşanmıştır.
13
isedzüY
nıralatsaHHer iki çalışmada da, hastaların %59,6’sı eş zamanlı metotreksat (MTX), %11,6’sı MTX
dışında eş zamanlı biyolojik olmayan DMARD ve %28,9’u risankizumab monoterapisi
almıştır.
Klinik yanıt
Risankizumab ile tedavi, 24. haftada plaseboya kıyasla hastalık aktivitesi ölçümlerinde anlamlı
bir iyileşme ile sonuçlanmıştır. Her iki çalışmada da birincil sonlanım noktası, 24. haftada
Amerikan Romatoloji Derneği (ACR) 20 yanıtına ulaşan hastaların oranı olmuştur. Temel
etkililik sonuçları Tablo 6’da gösterilmiştir.
Tablo 6: KEEPSAKE1 ve KEEPSAKE2 çalışmalarındaki etkililik sonuçları
KEEPSAKE1 KEEPSAKE2
Plasebo Risankizumab Plasebo Risankizumab
Sonlanım
N=481 N=483 N=219 N=224
Noktası
n (%) n (%) n (%) n (%)
ACR20 Yanıtı
16. Hafta 161 (33,4) 272 (56,3) a 55 (25,3) 108 (48,3) a
24. Hafta 161 (33,5) 277 (57,3) a 58 (26,5) 115 (51,3) a
52. Hafta* - 338/433 (78,1) - 131/191 (68,6)
ACR50 Yanıtı
24. Hafta 54 (11,3) 162 (33,4) b 20 (9,3) 59 (26,3) b
52. Hafta* - 209/435 (48,0) - 72/192 (37,5)
ACR70 Yanıtı
24. Hafta 23 (4,7) 74 (15,3) b 13 (5,9) 27 (12,0) c
52. Hafta* - 125/437 (28,6) - 37/192 (19,3)
Enteziti Rezolüsyonu (LEI=0)
24. Hafta* 156/448 (34,8) d 215/444 (48,4) a, d - -
52. Hafta* - 244/393 (62,1) d - -
Daktiliti Rezolüsyonu (LDI=0)
24. Hafta* 104/204 (51,0) e 128/188 (68,1) a, e - -
52. Hafta* - 143/171 (83,6) e - -
Minimum Hastalık Aktivitesi (MDA) Yanıtı
24. Hafta 49 (10,2) 121 (25,0) a 25 (11,4) 57 (25,6) a
52. Hafta* - 183/444 (41,2) - 61/197 (31,0)
*veriler mevcut hastalar için, n/N gözlemlenen (%) biçiminde gösterilmektedir
a. çoklu kontrollü p≤0,001 risankizumab – plasebo karşılaştırması.
b. nominal p≤0,001 risankizumab – plasebo karşılaştırması.
c. nominal p≤0,05 risankizumab – plasebo karşılaştırması.
d. Başlangıçta LEI>0 olan hastalar için KEEPSAKE1 ve KEEPSAKE2’den alınmış olan
havuzlanmış verilerden özetlenmiştir.
e. Başlangıçta LDI>0 olan hastalar için KEEPSAKE1 ve KEEPSAKE2’den alınmış olan
havuzlanmış verilerden özetlenmiştir.
14Zaman içinde yanıt
KEEPSAKE1’de, 4. hafta kadar erken bir dönemde, risankizumab grubunda plasebo grubuna
kıyasla daha yüksek ACR20 yanıtı gözlemlenmiştir (%25,7) ve tedavi farkı, zaman içinde 24.
haftaya kadar devam etmiştir (bkz. Şekil 3).
Şekil 3: KEEPSAKE1 çalışmasında 24. haftaya kadar ACR20 yanıtları elde edilen
hastaların yüzdesi
KEEPSAKE2’deki hastaların %19,6’sında, 4. hafta kadar erken bir dönemde risankizumab
kolu için plaseboya kıyasla daha fazla ACR20 yanıtı görülmüştür.
Risankizumab gruplarında gözlemlenen yanıtlar, eş zamanlı biyolojik olmayan DMARD
kullanımına, önceki biyolojik olmayan DMARD sayısına, yaşa, cinsiyete, ırka ve VKİ’ye
bakılmaksızın benzer olmuştur. KEEPSAKE2’de, önceki biyolojik tedaviye bakılmaksızın
yanıtlar görülmüştür.
52 haftaya kadar maruziyet ile risankizumabın güvenlilik profili, 24 haftaya kadar gözlemlenen
profil ile tutarlıdır.
Her iki çalışmada da, 24. haftada modifiye PsA Yanıt Kriterlerine (PsARC) ulaşılan hastaların
oranı, plaseboya kıyasla risankisumab alan hastalarda daha yüksek olmuştur. Ek olarak,
risankizumab alan hastalar, 24. haftada plaseboya kıyasla CRP ile Hastalık Aktivite Skorunda
(28 eklem) (DAS28-CRP) daha fazla iyileşme göstermiştir. İyileşmeler, PsARC ve DAS28-
CRP için 52. haftaya kadar sürdürülmüştür.
Risankizumab ile tedavi, her bir ACR bileşeni, Sağlık Değerlendirme Anketi-İş Göremezlik
İndeksi (HAQ-DI), ağrı değerlendirmesi ve yüksek hassasiyetli C-reaktif proteinde (hsCRP)
plaseboya kıyasla iyileşme ile sonuçlanmıştır.
15
)%(
ınaro
tınay
RCA
Başlangıç 4. hafta 8. hafta 12. hafta 16. hafta 241.6 h. ahfataft a
Ziyaret
Plasebo N=481 Risankizumab N=483Risankizumab ile tedavi, PsA’lı hastalarda psöriyazise ilişkin cilt bulgularında istatistiksel
açıdan anlamlı iyileşme ile sonuçlanmıştır.
Risankizumab ile tedavi, KEEPSAKE1’de başlangıçta tırnak psöriyazisi olan hastalarda
(%67,3) modifiye Tırnak Psöriyazisi Şiddet İndeksinde (mNAPSI) ve 5 puanlı Hekimin Tırnak
Psöriyazisine İlişkin Genel Değerlendirmesi (PGA-F) skorlarında istatistiksel açıdan anlamlı
iyileşme ile sonuçlanmıştır. Bu iyileşme 52. haftaya kadar sürdürülmüştür (bkz. Tablo 7).
Tablo 7: KEEPSAKE1’de tırnak psöriyazisi etkililik sonuçları
Plasebo Risankizumab
N=338 N=309
Başlangıca göre mNAPSI değişikliği a
24. Hafta -5,57 -9,76 b
52. Hafta - -13,64
Başlangıca göre PGA-F değişikliği a
24. Hafta -0,4 -0,8 b
52. Hafta - -1,2
PGA-F belirgin/minimal ve ≥2-derece iyileşme c
24. Hafta n (%) 30 (15,9) 71
(37,8) d
52. Hafta n (%) - 105 (58,0)
a. Başlangıçta tırnak psöriyazisi olan hastalar için özetlenmiştir (Plasebo N=338; risankizumab
N=309; 52. Haftada, mNAPSI için, gözlemlenen risankizumab N=290, PGA-F, gözlemlenen
risankizumab N=291).
b. Çoklu kontrollü p≤0,001 risankizumab – plasebo karşılaştırması.
c. Başlangıçta tırnak psöriyazisi ve “Hafif”, “Orta” veya “Şiddetli” PGA-F genel global
değerlendirmesi olan hastalar için özetlenmiştir (Plasebo N=190; risankizumab N=188, 52.
Haftada, gözlemlenen risankizumab N=181).
d. Nominal p≤0,001 risankizumab – plasebo karşılaştırması.
Radyografik yanıt
KEEPSAKE1’de, yapısal hasarda ilerlemenin engellenmesi radyografik olarak
değerlendirilmiş ve başlangıca kıyasla 24. haftada modifiye Total Sharp Skorunda (mTSS)
değişiklik olarak ifade edilmiştir. mTSS skoru, el distal interfalengeal (DIP) eklemlerinin
eklenmesi ile PsA için değiştirilmiştir. 24. haftada, plaseboya kıyasla (ortalama mTSS 0,32)
risankizumab (ortalama mTSS 0,23) ile yapısal hasardaki ortalama ilerleme istatistiksel açıdan
anlamlı olmamıştır. 24. haftada, radyografik ilerleme olmayan hastaların oranı (mTSS’de
başlangıca göre değişikliğin ≤0 olması olarak tanımlanır), plaseboya kıyasla (%87,7)
risankizumab kolunda (%92,4) daha yüksek olmuştur. Bu yanıt, 52. haftaya kadar
sürdürülmüştür.
Fiziksel fonksiyon ve sağlıkla ilgili yaşam kalitesi
Her iki çalışmada da risankizumab ile tedavi gören hastalar, HAQ-DI ile değerlendirilen fiziksel
fonksiyonda 24. haftada plaseboya kıyasla başlangıca göre istatistiksel açıdan anlamlı iyileşme
göstermiştir (plaseboya kıyasla (-0,11) (p≤0,001) KEEPSAKE1 (-0,31), plaseboya kıyasla (-
0,05) (p≤0,001) KEEPSAKE2 (-0,22)). 24. haftada, plaseboya kıyasla risankizumab grubunda
başlangıca göre HAQ-DI skorunda en az 0,35 değerinde klinik açıdan anlamlı azalma sağlanan
16daha yüksek bir sağlıklı hasta oranına erişilmiştir. Fiziksel fonksiyondaki iyileşmeler 52.
haftaya kadar sürdürülmüştür.
Her iki çalışmada da risankizumab ile tedavi gören hastalar, SF-36 V2 fiziksel bileşen özeti
skorlarında ve 24. haftada FACIT-Yorgunluk skorlarında plaseboya kıyasla anlamlı iyileşmeler
göstermiş ve iyileşmeler 52. haftaya kadar sürdürülmüştür.
Başlangıçta, psöriyatik spondilit, KEEPSAKE1’deki hastaların %19,6’sında (%7,9’u radyograf
veya MRG ile teşhis edilmiştir) ve KEEPSAKE2’nin %19,6’sında (radyograf veya MRG ile
teşhis edilmiştir) bildirilmiştir. Risankizumab ile tedavi görmüş olan, klinik olarak
değerlendirilmiş psöriyatik spondilitli hastalar, 24. haftada plaseboya kıyasla Bath Ankilozan
Spondilit Hastalık Aktivite İndeksi (BASDAI) skorlarında iyileşmeler göstermiştir. İyileşmeler
52. haftaya kadar korunmuştur. Çalışmaya az sayıda hasta dahil olduğundan, radyograf ya da
MRG ile doğrulanmış ankilozan spondilit benzeri psöriyatik artropatili hastalarda
risankizumabın etkililiğine ilişkin yeterli kanıt yoktur.
Pediyatrik popülasyon
Pediyatrik kullanıma yönelik bilgiler için bkz. Bölüm 4.2.
5.2 Farmakokinetik özellikler
Risankizumabın farmakokinetiği, plak psöriyazisi olan hastalar ve psöriyatik artriti olan
hastalar arasında benzerdir.
Genel özellikler
Emilim:
Risankizumab, subkütan olarak uygulanan 18 ila 300 mg ve 0,25 ila 1 mg/kg ve ayrıca
intravenöz olarak uygulanan 200 ila 1.200 mg ve 0,01 ila 5 mg/kg doz aralıklarındaki
maruziyette, doz orantılı artışla birlikte doğrusal farmakokinetik sergilemiştir.
Risankizumabın subkütan dozlamasının ardından, tahmini %89 mutlak biyoyararlanımla
birlikte dozlamadan sonra 3 ila 14 gün arasında tepe plazma konsantrasyonlarına ulaşılmıştır.
0. haftada, 4. haftada ve bunun ardından 12 haftada bir 150 mg şeklindeki dozlama rejiminde
tahmini kararlı durum tepe konsantrasyonu ve tahmini çukur plazma konsantrasyonları
sırasıyla 12 ve 2 mikrogram/mL'dir.
Dağılım:
Faz 3 çalışmalarında psöriyazisi olan hastalarda risankizumabın ortalama (±standart sapma)
kararlı durum dağılım hacmi (V ) 11,4 (±2,7) L olup, risankizumabın dağılımının öncelikli
ss
olarak vasküler ve interstisyel boşluklarla sınırlı olduğunu göstermektedir.
Biyotransformasyon:
Terapötik IgG monoklonal antikorlar tipik olarak, endojen IgG'ler ile aynı şekildeki katabolik
yollarla küçük peptitler ve amino asitlere bozunur. Risankizumabın sitokrom P450 enzimleri
tarafından metabolize edilmesi beklenmemektedir.
Eliminasyon:
Faz 3 çalışmalarında psöriyazisi olan hastalarda risankizumabın ortalama (±standart sapma)
sistemik klerensi (CL) 0,3 (±0,1) L/gündür ve risankizumabın ortalama terminal eliminasyon
yarılanma ömrü, Faz 3 çalışmalarında psöriyazisi olan hastalarda 28-29 gün aralığındadır.
17Bir IgG1 monoklonal antikoru olarak risankizumabın böbreklerde glomerüler filtrasyonla
süzülmesi veya değişmemiş molekül olarak idrarla atılması beklenmemektedir.
Doğrusallık/doğrusal olmayan durum:
Risankizumab, sağlıklı hastalarda veya psöriyazisi olan hastalarda subkütan olarak uygulanan
18 ila 300 mg ya da 0,25 ila 1 mg/kg doz aralığı değerlendirmelerinde sistematik maruziyette
(C ve EAA) yaklaşık olarak doz orantılı artışla birlikte doğrusal farmakokinetik
maks
sergilemiştir.
Etkileşimler
Plak psöriyazisi olan hastalarda, risankizumabın tekrarlanan uygulamasının sitokrom P450
(CYP) duyarlı prob substratlarının farmakokinetiği üzerindeki etkisini değerlendirmek için bir
etkileşim çalışması yürütülmüştür. Risankizumab tedavisinin ardından kafein (CYP1A2
substratı), varfarin (CYP2C9 substratı), omeprazol (CYP2C19 substratı), metoprolol (CYP2D6
substratı) ve midazolam (CYP3A substratı) maruziyeti, risankizumab tedavisi öncesideki
maruziyetleriyle karşılaştırılabilir ölçüde idi, bu da bu enzimlerle klinik olarak anlamlı
etkileşim olmadığını belirtmektedir.
Popülasyon farmakokinetik analizleri risankizumab maruziyetinin, klinik çalışmalar sırasında
plak psöriyazisi olan ya da psöriyatik artriti olan hastalar tarafından kullanılan eşzamanlı
tedaviler tarafından etkilenmediğini göstermektedir.
Hastalardaki karekteristik özellikler
Pediyatrik popülasyon:
Risankizumabın pediyatrik hastalardaki farmakokinetiği belirlenmemiştir.
Yaşlı popülasyon:
Risankizumabı kullanan plak psöriyazisli 2.234 hasta arasından 243'ü 65 yaş veya üstü olup,
24 hasta ise 75 yaş veya üstüdür. Risankizumabı kullanan psöriyatrik artritli 1.542 hastanın
246’sı 65 yaş veya üstü, 34’ü ise 75 yaş veya üstüdür. Risankizumab alan yaşlı ve genç hastalar
arasında risankizumab maruziyetinde genel bir farklılık gözlemlenmemiştir.
Karaciğer / böbrek yetmezliği:
Karaciğer ya da böbrek yetmezliğinin risankizumabın farmakokinetiği üzerindeki etkisini
değerlendirmek amaçlı özel bir çalışma yürütülmemiştir. Popülasyon farmakokinetik
analizlerine dayanarak, serum kreatinin seviyeleri, kreatinin klerensi veya karaciğer fonksiyon
belirteçleri (ALT/AST/bilirubin), plak psöriyazisli ya da psöriyatik artritli hastalarda
risankizumabın klerensi üzerinde anlamlı bir etki göstermemiştir.
IgG1 monoklonal antikoru olarak, risankizumab temelde hücre içi katabolizmayla elimine edilir
ve karaciğer P450 sitokrom enzimleri ya da böbrek eliminasyonuyla metabolizmaya uğraması
beklenmemektedir.
Vücut ağırlığı:
Risankizumab klerensi ve dağılım hacmi vücut ağırlığı ile birlikte artar, bu da vücut ağırlığının
yüksek olduğu (> 130 kg) hastalarda etkililiği azaltabilir. Ancak, bu gözlem sınırlı sayıda
hastayı temel almaktadır. Halen vücut ağırlığına göre doz ayarlaması önerilmemektedir.
18Cinsiyet veya ırk:
Risankizumabın klerensi plak psöriyazisi olan ya da psöriyatik artriti olan yetişkin hastalarda
cinsiyet veya ırktan anlamlı ölçüde etkilenmemiştir. Sağlıklı hastalar üzerinde yapılan bir klinik
farmakokinetik çalışmasında, beyaz ırk hastalarına kıyasla, Çinli veya Japon hastalarda
risankizumab maruziyeti bakımından klinik olarak anlamlı farklılıklar gözlemlenmemiştir.
5.3 Klinik öncesi güvenlilik verileri
Klinik dışı veriler, güvenlilik farmakolojisi değerlendirmeleri dahil tekrar-doz toksisitesi
çalışmalarına ve sinomolgus maymunlarında 50 mg/kg/hafta'ya kadar dozlarda gelişmiş bir
doğum öncesi ve sonrası (maksimum önerilen insan dozundaki (MRHD) klinik maruziyetin
yaklaşık 70 katı düzeyinde maruziyet üreten) gerçekleştirilen bir üreme toksisitesi ve gelişimsel
toksisite çalışmasına dayanarak, insanlar için özel bir tehlike ortaya koymamıştır.
Risankizumab ile mutajenisite ve karsinojenisite çalışmaları gerçekleştirilmemiştir.
Sinomolgus maymunlarında 50 mg/kg/hafta'ya kadar dozlarda (MRHD’de klinik maruziyetin
yaklaşık 70 katı) gerçekleştirilen 26 haftalık bir kronik toksikoloji çalışmasında pre-neoplastik
veya neoplastik lezyonlar gözlemlenmemiştir ve advers immunotoksisite ya da advers
kardiyovasküler etkiler kaydedilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum asetat trihidrat (E262)
Asetik asit (E260)
Trehaloz dihidrat
Polisorbat 20
Enjeksiyonluk su
6.2 Geçimsizlikler
Geçimlilik çalışmaları mevcut olmadığından, bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
24 ay
6.4 Saklamaya yönelik özel uyarılar
2ºC-8ºC arasında buzdolabında saklanmalıdır. Dondurulmamalıdır.
Kullanıma hazır enjektör, ışıktan korunmak için, kullanım anına kadar orijinal ambalaj
kutusunda saklanmalıdır.
Skyrizi 150 mg kullanıma hazır enjektör, ışıktan korumak için orijinal ambalaj kutusunda,
buzdolabının dışında (maksimum 25°C'ye kadar) 24 saate kadar saklanabilir.
196.5 Ambalajın niteliği ve içeriği
SKYRIZI otomatik iğne muhafazasına yerleştirilmiş, sabit iğne ve iğne kapağına sahip
kullanıma hazır cam enjektör içerisinde bulunmaktadır.
Her bir ambalaj, 1 adet kullanıma hazır enjektör içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Enjeksiyondan önce kutu buzdolabından çıkarılır ve kutudan çıkartmadan kullanıma hazır
enjektörlerin, doğrudan güneş ışığı almayacak şekilde (15 ila 30 dakika süreyle) oda sıcaklığına
gelmesi beklenmelidir.
Çözelti, renksiz ila sarı renkli ve berrak ila hafif opalesan olmalıdır.
Genel özel önlemler
Kullanım öncesinde, kullanıma hazır enjektörlerin her birinin gözle kontrol edilmesi tavsiye
edilmektedir. Çözelti ürün ile ilgili birkaç yarısaydam veya beyaz renkte partikül içerebilir.
Çözeltinin bulanık olması veya renginde değişiklik olması veya büyük parçacıkları içermesi
durumunda SKYRIZI kullanılmamalıdır.
Kullanma Talimatı’nda ürünün kullanımına dair kapsamlı bilgi sunulmuştur.
Her kullanıma hazır enjektör yalnızca tek kullanımlıktır.
Tüm kullanılmayan ürün veya atık maddeler “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
AbbVie Tıbbi İlaçlar Sanayi ve Ticaret Limited Şirketi
Barbaros Mah. Begonya Sk.
Nidakule Ataşehir Batı Blok
No: 1 İç Kapı No: 33
34746 Ataşehir / İstanbul
Tel : 0216 636 06 00
Faks : 0216 425 09 69
8. RUHSAT NUMARASI
2023/124
89. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.03.2023
Ruhsat yenileme tarihi:
10. KÜB'ÜN YENİLENME TARİHİ
20