KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRİMODER %0,33 jel
2. KALİTATİF VE KANTİTATİF BİLEŞİM
Etkin madde:
Her 1 gram jel 3,3 mg brimonidine eşdeğer 5 mg brimonidin tartarat içerir.
Yardımcı madde(ler):
Sodyum metil parahidroksibenzoat (E219) 1 mg/g
Propilen glikol 20 mg/g
Yardımcı maddeler için bölüm 6.1’e bakınız.
3. FARMASÖTİK FORM
Jel
Beyaz, beyazımsı renkte homojen jel
4. KLİNİK ÖZELLİKLER
4.1 Terapötik endikasyonlar
BRİMODER, 18 yaş ve üzerindeki erişkinlerde rozaseaya bağlı fasiyal eritemin semptomatik
tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yüzde eritem olduğu sürece, gün içinde hastanın tercih edeceği herhangi bir zamanda günde 1
kez (24 saatte bir) uygulanır.
Önerilen günlük maksimum toplam doz 1 gramdır (yaklaşık 5 bezelye büyüklüğünde).
En az bir hafta boyunca tedaviye daha düşük miktarlarda (maksimum dozdan daha az)
uygulama ile başlanmalıdır. Hastanın yanıtına ve tolerabiliteye bağlı olarak uygulanan jel
miktarı kademeli olarak arttırılabilir.
Uygulama şekli:
Sadece cilde uygulanır.
BRİMODER göz, göz kapakları, ağız ve burun içine uygulamadan kaçınılarak tüm yüze (alın,
çene, burun ve her iki yanak) ince bir tabaka halinde düzgün ve eşit şekilde uygulanmalıdır.
BRİMODER sadece yüze uygulanmalıdır. Uygulamadan hemen sonra eller yıkanmalıdır.
BRİMODER rozaseaya bağlı inflamatuvar lezyonların tedavisi için kullanılan diğer cilt
1/10ürünleri ve kozmetikler ile birlikte kullanılabilir. Bu ürünler BRİMODER uygulamasından
hemen önce kullanılmamalıdır; sadece uygulanmış olan BRİMODER kuruduktan sonra
kullanılabilirler.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda çalışma yapılmamıştır.
Pediyatrik popülasyon:
BRİMODER’in 18 yaş altında kullanımı ile ilgili yeterli güvenlilik ve etkililik bilgisi
bulunmamaktadır.
BRİMODER 2 yaş altındaki çocuklarda kullanımı ciddi sistemik güvenlilik riskleri nedeni ile
kontrendikedir (bk. Bölüm 4.3). Brimonidinin sistemik emilimine bağlı güvenlilik kaygıları 2
ila 12 yaş grubu içinde tanımlanmıştır (bk. Bölüm 4.9). BRİMODER 2 ila 18 yaş arasındaki
çocuk ve ergenlerde kullanılmamalıdır.
Geriyatrik popülasyon:
65 yaş üzerindeki hastalarda BRİMODER jel ile ilgili deneyim kısıtlıdır (bk. Bölüm 4.8).
4.3 Kontrendikasyonlar
• Etkin madde veya 6.1’de listelenen yardımcı maddelerden herhangi birine karşı aşırı
duyarlılığı olanlar,
• 2 yaş altındaki çocuklar,
• Monoamin oksidaz (MAO) inhibitörü (örneğin selejilin veya moklebemid) ve noradrenerjik
iletimi etkileyen trisiklik (imipramin gibi) veya tetrasiklik (örneğin maprotilin, mianserin veya
mirtazapin gibi) antidepresan tedavisi alan hastalar.
4.4 Özel kullanım uyarıları ve önlemleri
BRİMODER tahriş olmuş cilde (lazer tedavisi sonrası dahil) veya açık yaralara
uygulanmamalıdır. Cildin tahriş olması veya temas alerjisi gelişmesi durumlarında ilacın
uygulanması durdurulmalıdır.
BRİMODER ile tedavi edilen hastalarda rozaseaya bağlı semptomlarda alevlenme çok yaygın
sıklıkta görülebilmektedir. Tüm klinik çalışmalar göz önüne alındığında brimonidin uygulanan
hastaların %16’sında semptomlarda alevlenme yaşanmıştır. Tedaviye az miktarlarda jel
uygulaması ile başlanmalı ve doz hastanın toleransına ve tedaviye alınan yanıta göre kademeli
olarak arttırılmalıdır (bk. Bölüm 4.2).
Eritem ve Kızarıklık (Flushing)
BRİMODER jelin etkisi uygulamadan saatler sonra azalmaya başlar. Bazı hastalarda eritem ve
kızarıklığın başlangıçta olduğundan daha fazla şiddetli bir şekilde geri döndüğü bildirilmiştir.
Bu durum vakaların çoğunda tedaviye başladıktan sonraki ilk 2 hafta içinde gözlenmiştir (bk.
Bölüm 4.8).
2/10BRİMODER jel uygulamasına bağlı kızarıklığın başlangıç zamanı, uygulamadan sonraki 30
dakika ile birkaç saat arasında değişmektedir (bk. Bölüm 4.8).
Bu olguların çoğunluğunda BRİMODER jel uygulamasının durdurulması sonrasında eritem ve
kızarıklık düzelmiştir.
Eritemin şiddetlenmesi durumunda BRİMODER tedavisi durdurulmalıdır.
Soğutma, NSAİİ ve antihistaminikler gibi semptomatik önlemler belirtileri hafifletmeye
yardımcı olabilir.
BRİMODER jelin tekrar uygulamasından sonra daha ciddi bir eritem ve kızarıklık rekürrensi
bildirilmiştir. Eritem ve kızarıklığın artması nedeni ile geçici olarak tedavi kesildikten sonra
tedaviye devam etmeden önce, tüm yüze uygulama yapılmadan en az 1 gün önce yüzün küçük
bir bölgesinde test uygulaması yapılmalıdır.
Hastayı önerilen maksimum dozu (5 bezelye büyüklüğü miktarı) ve uygulama sıklığını (günde
1 kez) aşmaması gerektiği konusunda bilgilendirmek önemlidir.
BRİMODER jel gözlere yakın bölgelere uygulanmamalıdır.
BRİMODER’in böbrek veya karaciğer yetmezliği olan hastalarda kullanımı konusunda çalışma
yapılmamıştır.
Daha yüksek günlük dozların veya gün içinde tekrarlanan uygulamaların güvenliliği
değerlendirilmediği için, 5 bezelye büyüklüğünden daha fazla miktarda uygulama yapmaktan
veya günlük uygulama sıklığını arttırmaktan kaçınılmalıdır.
Diğer sistemik alfa adrenerjik reseptör agonistlerinin eş zamanlı kullanımıAşağıda belirtilen
rahatsızlıkları olan hastalarda, eşzamanlı başka bir alfa adrenerjik reseptör agonisti kullanılması
bu sınıftaki ilaçların istenmeyen etkilerinde artışa neden olabilir:
• Ciddi veya stabil olmayan veya kontrol altında olmayan kardiyovasküler hastalık
• Depresyon, serebral veya koroner yetmezlik, Reynaud fenomeni, ortotostatik hipotansiyon,
tromboanjitis obliterans, skleroderma veya Sjögren sendromu.
Diğer
Günlük uygulanan miktarın 5 bezelye büyüklüğünün üzerine çıkması ve/veya tıbbi ürünün
günlük uygulama sıklığının artması önlenmelidir; çünkü daha yüksek günlük dozların veya
tekrarlanan günlük uygulamaların güvenliliği değerlendirilmemiştir.
Bu tıbbi ürün sodyum metil parahidroksibenzoat içerdiğinden alerjik reaksiyonlara
(muhtemelen gecikmiş) neden olabilir.
Bu tıbbi ürün içeriğindeki propilen glikolden dolayı deride iritasyona neden olabilir.
3/104.5 Diğer tıbbi ürünler ile etkileşimler ve diğer etkileşim şekilleri
Etkileşim çalışması yapılmamıştır.
BRİMODER’in monoamin oksidaz (MAO) inhibitörü ve noradrenerjik iletimi etkileyen
trisiklik veya tetrasiklik antidepresan tedavisi alan hastalarda kullanımı kontrendikedir (bk.
Bölüm 4.3).
Merkezi sinir sistemini baskılayanlar (alkol, barbitüratlar, opiatlar, sedatifler veya anestezikler)
ile birlikte kullanımında etkilerin artabileceği veya potansiyalize olabileceği göz önüne
alınmalıdır.
BRİMODER uygulamasından sonra dolaşımdaki katekolaminlerin seviyesi hakkında veri
bulunmamaktadır. Bununla birlikte, dolaşımdaki aminlerin metabolizmasını ve alımını
etkileyebilecek klorpromazin, metilfenidat ve rezerpin gibi ürünleri kullanan hastalarda dikkat
edilmesi önerilir.
Eşzamanlı olarak, alfa adrenerjik reseptör agonistleri ile etkileşime girebilen veya bunların
faaliyetlerine müdahale edebilen yani adrenerjik reseptör agonist veya antagonistleri ile
etkileşime girebilen (izoprenalin, prazosin gibi) sistemik etkili bir ürün (farmasötik formundan
bağımsız olarak) başlatılırken (veya dozu değiştirilirken) dikkatli olunması önerilir.
Brimonidin bazı hastaların kan basıncında klinik açıdan önemli olmayan bir düşüşe neden
olabilir. Bu nedenle antihipertansif ve/veya kardiyak glikozit kullanan hastalarda eşzamanlı
brimonidin kullanılırken dikkatli olunması önerilir.
4.6 Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Brimonidinin çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Önlem olarak, uygun bir kontrasepsiyon yöntemi kullanılması önerilmektedir.
Gebelik dönemi
BRİMODER için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bk. Bölüm 5.3).
Hamilelik dönemlerinde brimonidin kullanımı ile ilgili yeterli çalışma bulunmadığından, bu
dönemlerde önerilmemektedir.
4/10Laktasyon dönemi
Brimonidinin veya metabolitlerinin anne sütüyle atılıp atılmadığı bilinmemektedir. Yenidoğan
veya bebekler için risk göz ardı edilemez.
BRİMODER laktasyon sürecinde kullanılmamalıdır.
Üreme yeteneği/Fertilite
Brimonidin hayvan türlerinde herhangi bir özel üreme veya gelişme tehlikesi göstermemiştir.
4.7 Araç ve makine kullanımı üzerindeki etkiler
BRİMODER’in araç veya makine kullanma becerisi üzerinde etkisi yoktur veya göz ardı
edilebilir.
4.8 İstenmeyen etkiler
Klinik çalışmalarda en sık bildirilen advers reaksiyonlar hastaların %1,2 ila 3,3’ünde gözlenen
eritem, kaşıntı, kızarıklık ve ciltte yanma hissidir. Genellikle hafif ve orta şiddettedirler ve
genellikle tedavinin kesilmesini gerektirmezler. Pazarlama sonrası dönemde ağırlaşmış eritem,
kızarıklık ve ciltte yanma hissi bildirilmiştir (bk. Bölüm 4.4).
Yaşlı denekler ile 18-65 yaş arasındaki denekler arasında güvenlilik profili açısından anlamlı
fark gözlenmemiştir.
Klinik çalışmalarda gözlemlenen yan etkilerin görülme sıklığı MedDRA sınıflandırmasına göre
aşağıda liste halinde sunulmaktadır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Sinir sistemi hastalıkları:
Yaygın olmayan: Baş ağrısı, parestezi
Göz hastalıkları:
Yaygın olmayan: Göz kapağında ödem
Kardiyak hastalıklar:
Seyrek: Bradikardi*
Vasküler hastalıklar:
Yaygın: Uygulama alanında solgunluk, kızarıklık
Yaygın olmayan: Baş dönmesi*
Seyrek: Hipotansiyon*
Solunum, göğüs bozuklukları ve mediasten hastalıkları:
Yaygın olmayan: Nazal konjesyon
5/10Gastrointestinal hastalıklar:
Yaygın olmayan: Ağız kuruluğu
Deri ve deri altı doku hastalıkları:
Yaygın: Eritem, kaşıntı, ciltte yanma hissi, rozasea
Yaygın olmayan: Akne, alerjik kontakt dermatit, kontakt dermatit, dermatit, cilt kuruluğu, ciltte
ağrı, cilt rahatsızlığı, papüler döküntü, , cilt tahrişi, ciltte sıcaklık, yüz şişmesi*, ürtiker*
Seyrek: Anjioödem*
Genel bozukluklar ve uygulama bölgesine ilişkin hastalıklar:
Yaygın olmayan: Sıcaklık hissi, periferik soğukluk
*Bu advers etkiler pazarlama sonrası dönemde bildirilmiştir.
Seçilmiş advers reaksiyonların tanımı:
Bradikardi ve hipotansiyon
Pazarlama sonrası dönemde bradikardi, hipotansiyon (ortostatik hipotansiyon dahil) ve baş
dönmesi vakaları bildirilmiş ve bunların bazıları hastanede yatmayı gerektirmiştir. Bazı
vakalarda lazer işlemleri sonrasında brimonidin uygulaması yapıldığı belirlenmiştir (bk. Bölüm
4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Diğer alfa agonistlerin oral aşırı doz kullanımından sonra hipotansiyon, asteni, kusma,
2
uyuşukluk, sedasyon, bradikardi, aritmi, miyozis, apne, hipotoni, hipotermi, solunum
depresyonu ve nöbet gibi semptomlara neden olduğu bildirilmiştir.
Oral doz aşımında destekleyici ve semptomatik tedavi uygulanır; hava yolunun açık olması
sağlanmalıdır.
Pediyatrik popülasyon
Bir klinik çalışmada yer alan deneğin iki küçük çocuğu tarafından yanlışlıkla brimonidin jelin
yenmesi sonrasında ciddi advers reaksiyonlar bildirilmiştir. Çocuklar, küçük çocuklarda daha
önce bildirilmiş oral alfa agonist dozları ile tutarlı semptomlar yaşadılar. 24 saat içinde her iki
2
çocukta tam bir iyileşme sağlanmıştır.
6/105. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Dermatolojik Preparatlar
ATC kodu: D11AX21
Etki mekanizması
Brimonidin alfa adrenerjik reseptöre göre alfa adrenerjik reseptöre 1000 kat daha seçici olan
1 2
çok seçici bir alfa adrenerjik reseptör agonistidir.
2
Farmakodinamik etkisi
Çok seçici bir alfa adrenerjik reseptör agonistinin yüz cildine uygulanması doğrudan kütanöz
2
vazokonstriksiyon yolu ile eritemi azaltır.
Klinik etkililik ve güvenlilik
Brimonidin jelin orta ila şiddetli yüz eriteminin tedavisindeki etkililiği, klinik çalışma
tasarımları aynı olan iki, randomize, taşıyıcı kontrollü, kör çalışmada gösterilmiştir.
Orta ila şiddetli eritem, hem klinisyenin eritem değerlendirmesi (CEA) hem de hastanın öz
değerlendirmesi (PSA) ölçeğinde Evre 3 veya daha fazla olarak tanımlanmıştır. Çalışmalarda
18 yaş ve üzerindeki 553 denek, 4 hafta boyunca, günde 1 defa, randomize olarak brimonidin
jel veya taşıyıcı ile tedavi edilmiştir. Çoğu beyaz ırktan 18-65 yaşları arasında olan 539 denek
29 günlük tedaviyi tamamlamıştır. 29. günde etkililik analizlerine dahil edilecek veriler elde
edilmiştir.
Birincil sonlanım noktası, bileşik başarı, yani 29. günde hem başlangıç CEA skorlarında hem
de başlangıç PSA skorlarında 2 evrelik bir azalma ile yanıt veren denekler olarak belirlendi.
Her iki çalışmada, 29 gün boyunca günde bir kez uygulanan taşıyıcıya göre brimonidin jelin
rozaseaya bağlı eritemin azaltılmasında anlamlı olarak daha etkili olduğunu gösterdi (p<0,001)
(bk. Tablo 1).
Randomize deneklerin %26’sına denk gelen ve başlangıçta (1. gün) şiddetli eritemi olan
hastaların (örneğin CEA veya PSA Evre 4 olan) 29. gün primer sonlanım noktası sonuçları
genel popülasyonda gözlenen sonuçlara (bk. Tablo 2) benzerdi ve her iki çalışma için de bu
değerler istatistiksel olarak anlamlı (p=0,003) idi.
Ek olarak genel popülasyonda, taşıyıcıya göre brimonidin jel 1. gündeki ilk uygulamanın 30.
dakikasında klinik olarak anlamlı bir etkinin (Evre 1 CEA ve PSA için bileşik başarı) hızla
başlamasında (ikincil sonlanım noktası Çalışma 1 için %27,9’a karşı %6,9 ve Çalışma 2 için
%28,4’e karşı %4,8) ve 29. günde klinik olarak anlamlı bir etkinin (Evre 1 CEA ve PSA için
bileşik başarı) elde edilmesinde (üçüncül sonlanım noktası, bk. Tablo 3) istatistiksel olarak
üstünlük göstermiştir.
CEA ve PSA aşağıdaki şekilde tanımlanmıştır:
CEA: Klinisyenin eritem değerlendirmesi: 0=Eritem belirtisi olmayan temiz bir cilt, 1=Nerede
ise açık renkte; hafif kızarıklık, 2=Hafif eritem; açık bir kızarıklık, 3=Orta derecede eritem +
belirgin kızarıklık, 4=Şiddetli eritem + şiddetli kızarıklık
7/10PSA: Hastanın öz değerlendirmesi: 0=Kızarıklık yok, 1=Çok hafif kızarıklık, 2= Hafif dereceli
kızarıklık, 3=Orta dereceli kızarıklık, 4= Ciddi kızarıklık
Tablo 1: Hem CEA hem de PSA açısından 2 evrelik düzelme gösteren denek oranları
29. günde başarı Çalışma 1 Çalışma 2
Brimonidin jel Taşıyıcı jel Brimonidin jel Taşıyıcı jel
n: 127 n: 128 n: 142 n: 142
Uygulamadan 3 saat sonra %31,5 %10,9 %25,4 %9,2
Uygulamadan 6 saat sonra %30,7 %9,4 %25,4 %9,2
Uygulamadan 9 saat sonra %26 %10,2 %17,6 %10,6
Uygulamadan 12 saat sonra %22,8 %8,6 %21,1 %9,9
29. gün p değeri <0,001 - <0,001 -
Tablo 2: Başlangıçta (1. gün) şiddetli eritemi (CEA veya PSA Evre 4) olup hem CEA hem de
PSA değerlendirmelerinde 2 evrelik düzelme gösteren denek oranları
29. günde başarı Çalışma 1 + Çalışma 2
Brimonidin jel (n:79) Taşıyıcı jel (n:63)
Uygulamadan 3 saat sonra %22,8 %9,5
Uygulamadan 6 saat sonra %26,6 %7,9
Uygulamadan 9 saat sonra %20,3 %11,1
Uygulamadan 12 saat sonra %21,5 %4,8
29. gün p değeri 0,003 -
Tablo 3: Hem CEA hem de PSA değerlendirmelerinde 1 evrelik düzelme gösteren denek
oranları
29. günde başarı Çalışma 1 Çalışma 2
Brimonidin jel Taşıyıcı jel Brimonidin jel Taşıyıcı jel
n: 127 n: 128 n: 142 n: 142
Uygulamadan 3 saat sonra %70,9 %32,8 %71,1 %40,1
Uygulamadan 6 saat sonra %69,3 %32 %64,8 %43
Uygulamadan 9 saat sonra %63,8 %29,7 %66,9 %39,4
Uygulamadan 12 saat sonra %56,7 %30,5 %53,5 %40,1
29. gün p değeri <0,001 - <0,001 -
29 gün boyunca brimonidin jel kullanımı ile klinik açıdan taşiflaksi veya rebound etkiye
(tedavinin bitimi ile başlangıçta var olan eritemin şiddetlenmesi) eğilim izlenmedi.
499 hastaya 1 yıla kadar sürekli tedavinin verildiği, uzun süreli, açık etiketli çalışmanın
sonuçlarına göre, brimonidin jelin kronik kullanımının etkili ve güvenli olduğu doğrulanmıştır.
Uygulamanın ilk ayında elde edilen eritemdeki günlük azalma (CEA ve PSA skorlamalarına
göre ölçülmüştür) kontrollü çalışmalarda gözlenenlere benzerdi ve bu azalmalar zaman içinde
belirgin bir etki kaybı olmadan 12. aya kadar elde edildi. Bu çalışmada izlenen ve uygulamanın
ilk 29 gününde daha yüksek oranlarda karşılaşılan advers reaksiyonların toplam sıklıkları
bölüm 4.8 de gösterilmiştir. Zaman içinde herhangi bir advers reaksiyon sıklığında artış
gözlenmedi ve uzun süreli brimonidin jel kullanımı ile herhangi bir spesifik advers reaksiyonun
sıklığında risk artışı olduğunu gösteren kanıt yoktu.
8/10Rozaseanın inflamatuvar lezyonlarının tedavisinde brimonidin jel ile diğer tıbbi ürünlerin
birlikte kullanımı sistematik olarak araştırılmamıştır. Bununla birlikte, uzun süreli açık etiketli
çalışmada, yukarıda tarif edildiği gibi brimonidin jelin etkililiği ve güvenliliği rozaseanın
inflamatuvar lezyonlarının tedavisi için alt popülasyonda (449 hastanın 131’i eşzamanlı olarak
rozasea için tıbbi ürün kullanmıştır) eşzamanlı kozmetik veya diğer tıbbi ürünlerin (örneğin
topikal metronidazol, topikal azelaik asit, düşük doz doksisiklinde dahil olmak üzere oral
tetrasiklinler) kullanılmasından etkilenmedi.
5.2 Farmakokinetik özellikler
Genel özellikler
Emilim:
Rozaseaya bağlı fasiyal eritemi olan 24 erişkin deneğin katıldığı çalışmada brimonidinin
emilimi değerlendirilmiştir. Çalışmaya alınan tüm deneklere günde bir kez %0,2’lik
brimonidin göz damlası solüsyonu oküler olarak uygulandıktan sonra 29 gün boyunca günde
bir kez brimonidin jel cilde uygulandı (sistemik maruziyetin bireysel olarak karşılaştırılması
için). Çalışmanın 1. gününde tüm deneklerin her bir gözüne, 24 saatlik süre boyunca her 8 saatte
bir (toplamda 3 doz) %0,2 göz damlası solüsyonundan 1 damla uygulandı.
Brimonidinin yüz cildine tekrar tekrar uygulanmasından sonra tedavi süresince plazmada ilaç
birikimi gözlenmedi: en yüksek ortalama (± standart sapma) maksimum plazma
konsantrasyonu (C ) ve 0-24 saat aralığındaki eğri altında kalan alan (EAA) (AUC )
maks 0-24 saat
sırası ile 46 ± 62 pg/mL and 417 ± 264 pg.saat/mL idi. Bu seviyeler %0,2'lik brimonidin göz
damlası solüsyonunun tek günlük oküler uygulamasından sonra gözlenenlerden önemli ölçüde
daha düşüktür (2 kat).
Dağılım:
Brimonidinin proteinlere bağlanması çalışılmamıştır.
Biyotransformasyon:
Brimonidin başlıca karaciğerde metabolize olmaktadır.
Eliminasyon:
Brimonidin ve metabolitleri için başlıca eliminasyon yolu idrar ile atılımdır.
5.3 Klinik öncesi güvenlilik verileri
Konvansiyonel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, üreme ve gelişme toksisitesi çalışmalarına dayanan klinik dışı veriler insanlar için
özel bir tehlike ortaya koymamaktır.
6. FARMASÖTİK ÖZELLİKLER
6.1 Yardımcı maddelerin listesi
Karbomer
Sodyum metil parahidroksibenzoat (E219)
9/10Fenoksietanol
Gliserol
Propilen glikol
Titanyum dioksit
Sodyum hidroksit
Saf su
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız.
6.5 Ambalajın niteliği ve içeriği
Karton kutuda, 30 g jel içeren HDPE burgulu kapak ile kapatılmış laklı alüminyum tüpte,
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
2023/32
9. RUHSAT TARİHİ/RUHSAT YENİLEME TARİHİ
İlk ruhsat tarihi: 09.02.2023
Ruhsat yenileme tarihi:
10. KÜB’ÜN YENİLENME TARİHİ
10/10