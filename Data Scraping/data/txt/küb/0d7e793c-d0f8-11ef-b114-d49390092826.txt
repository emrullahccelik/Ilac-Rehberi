KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
ACTILYSE 50 mg IV Enjeksiyonluk/İnfüzyonluk Çözelti İçin Toz ve Çözücü
Steril
2. KALİTATİF VE KANTİTATİF BİLEŞİM
Etkin madde:
Her flakon, 50 mg rekombinant insan doku tipi plazminojen aktivatörü (rt-PA) = Alteplaz
(INN) içerir (29.000.000 IU'ye karşılık gelir).
Alteplaz, Çin hamsteri over hücre dizisi kullanılarak, rekombinant DNA tekniğiyle
üretilmektedir. Alteplaz şirket içi referans materyalinin spesifik aktivitesi 580.000 IU/mg’dır.
Bu değer t-PA’nın ikinci uluslararası DSÖ standardıyla karşılaştırılarak doğrulanmıştır.
Alteplazın spesifik aktivitesi için spesifikasyonu 522.000 - 696.000 IU/mg’dır.
Yardımcı maddeler:
Yardımcı maddeler için, Bölüm 6.1.’e bakınız.
3. FARMASÖTİK FORM
Enjeksiyonluk/İnfüzyonluk Çözelti İçin Toz ve Çözücü
Toz, renksiz ile soluk sarı renkte liyofilize kek şeklindedir. Sulandırılarak hazırlanan preparat
berrak ve renksiz ile soluk sarı bir solüsyondur.
4. KLİNİK ÖZELLİKLER
4.1. Terapötik endikasyonlar
Akut miyokard enfarktüsünün trombolitik tedavisi:
- 90 dakikalık (hızlandırılmış) doz rejimi (Bkz. Bölüm 4.2.): Tedaviye semptomların
başlangıcını izleyen 6 saat içinde başlanabilen hastalarda,
- 3 saatlik doz rejimi (Bkz. Bölüm 4.2.): Tedaviye semptomların başlangıcından sonraki 6-
12 saatte başlanabilen hastalarda, tanının net bir şekilde doğrulanmış olması koşuluyla.
ACTILYSE’'in akut miyokard enfarktüslü hastalarda 30 günlük mortaliteyi azalttığı
kanıtlanmıştır.
Hemodinamik instabilite ile birlikte olan akut masif akciğer embolisinin trombolitik tedavisi:
Teşhis mümkün olduğunca, pulmoner anjiyografi gibi objektif yöntemler ya da akciğer
taraması gibi non-invazif yöntemler ile doğrulanmalıdır.
Akciğer embolisine ilişkin mortalite ve geç dönemli morbidite üzerindeki pozitif etkilere
yönelik kanıt bulunmamaktadır.
1 / 26Akut iskemik inmenin fibrinolitik tedavisi:
Tedavi, inme semptomlarının ortaya çıkmasından sonraki 4,5 saat içinde mümkün olduğu
kadar kısa sürede ve intrakraniyal hemorajinin uygun görüntüleme yöntemleriyle (örneğin,
bilgisayarlı beyin tomografisi ya da hemoraji varlığına duyarlı başka bir diyagnostik
görüntüleme yöntemiyle) dışlanmasından sonra başlatılmalıdır. Tedavinin etkisi zamana
bağlıdır; bu nedenle daha erken uygulanan bir tedavi olumlu sonuç alma olasılığını arttırır.
4.2. Pozoloji ve uygulama şekli
Pozoloji, uygulama sıklığı ve süresi:
ACTILYSE semptomların başlangıcından sonra mümkün olan en erken zamanda
uygulanmalıdır. Aşağıdaki doz kılavuzları geçerlidir.
Akut miyokard enfarktüsü
Pozoloji
a) Tedaviye, semptomların başlangıcını izleyen 6 saat içinde başlanabilen akut miyokard
enfarktüsü hastalarında, 90 dakikalık (hızlandırılmış) doz rejimi
Vücut ağırlığı ≥65 kg olan hastalarda:
Alteplaz konsantrasyonuna
göre uygulanması gereken
hacim
1 mg/mL 2 mg/mL
İntravenöz bolus olarak 15 mg, hemen sonrasında ise 15 mL 7,5 mL
İlk 30 dakika boyunca sabit hızla infüzyon şeklinde 50 mL 25 mL
50 mg, hemen sonrasında ise
60 dakika boyunca sabit hızla intravenöz infüzyon şeklinde 35 mL 17,5 mL
35 mg, maksimum toplam doz olan 100 mg'a ulaşıncaya
kadar
Vücut ağırlığı <65 kg olan hastalarda toplam doz, aşağıdaki tablo doğrultusunda vücut
ağırlığına göre ayarlanmalıdır:
Alteplaz konsantrasyonuna
göre uygulanması gereken
hacim
1 mg/mL 2 mg/mL
İntravenöz bolus olarak 15 mg, hemen sonrasında ise 15 mL 7,5 mL
İlk 30 dakika boyunca sabit hızla intravenöz 0,75 mL/kg 0,375 mL/kg
infüzyon şeklinde 0,75 mg/kg vücut ağırlığı (va), hemen va va
sonrasında ise
60 dakika boyunca sabit hızla intravenöz infüzyon şeklinde 0,5 mL/kg va 0,25 mL/kg va
0,5 mg/kg vücut ağırlığı (va)
2 / 26b) Tedaviye, semptomların başlangıcını izleyen 6-12 saat arasında başlanabilen akut
miyokard enfarktüslü hastalarda, 3 saatlik doz rejimi
Vücut ağırlığı ≥65 kg olan hastalarda:
Alteplaz konsantrasyonuna
göre uygulanması gereken
hacim
1 mg/mL 2 mg/mL
İntravenöz bolus olarak 10 mg, hemen sonrasında ise 10 mL 5 mL
İlk saat boyunca sabit hızla intravenöz infüzyon şeklinde 50 50 mL 25 mL
mg, hemen sonrasında ise
40 mL 20 mL
2 saat boyunca sabit hızla intravenöz infüzyon şeklinde 40
mg, maksimum toplam doz olan 100 mg’a ulaşıncaya kadar.
Vücut ağırlığı <65 kg olan hastalarda:
Alteplaz konsantrasyonuna
göre uygulanması gereken
hacim
1 mg/mL 2 mg/mL
İntravenöz bolus olarak 10 mg, hemen sonrasında ise 10 mL 5 mL
3 saat boyunca, sabit hızla bir intravenöz infüzyon, 1,5 mL/kg va 0,75 mL/kg va
maksimum toplam doz 1,5 mg/kg va değerine ulaşıncaya
kadar
Yardımcı tedavi: ST yükselmeli miyokard enfarktüsü olan hastaların tedavisine yönelik
güncel uluslararası kılavuzlar doğrultusunda, yardımcı antitrombotik tedavi uygulaması
önerilmektedir.
Uygulama şekli
Sulandırılarak hazırlanmış çözelti intravenöz yoldan uygulanmalı ve hazırlanan çözelti
derhal kullanılmalıdır.
2 mg’lik alteplaz flakonları bu endikasyonda kullanım için endike değildir. Sulandırma /
uygulama öncesi talimatlar için Bkz. Bölüm 6.6.
Akut masif akciğer embolisi
Pozoloji
Vücut ağırlığı ≥65 kg olan hastalarda:
3 / 26Toplam doz olan 100 mg alteplaz, 2 saat içinde uygulanmalıdır. En fazla deneyim aşağıdaki
doz rejimi ile mevcuttur:
Alteplaz konsantrasyonuna
göre uygulanması gereken
hacim
1 mg/mL 2 mg/mL
1-2 dakikalık intravenöz bolus şeklinde 10 mg, hemen 10 mL 5 mL
sonrasında ise
2 saat boyunca sabit hızla intravenöz infüzyon şeklinde 90 90 mL 45 mL
mg, maksimum toplam doz olan 100 mg’a ulaşıncaya
kadar
Vücut ağırlığı <65 kg olan hastalarda:
Alteplaz konsantrasyonuna
göre uygulanması gereken
hacim
1 mg/mL 2 mg/mL
1-2 dakikalık intravenöz bolus şeklinde 10 mg, hemen 10 mL 5 mL
sonrasında ise
2 saat boyunca sabit hızla intravenöz infüzyon, maksimum 1,5 mL/kg va 0,75 mL/kg va
toplam doz 1,5 mg/kg va değerine ulaşıncaya kadar
Yardımcı tedavi: ACTILYSE tedavisinden sonra, aPTT değerleri normalin üst sınırının 2
katından daha düşük bir değere döndüğünde, heparin tedavisine başlanmalıdır (ya da yeniden
devam edilmelidir). İnfüzyon, aPTT değerini 50 – 70 saniye (referans değerin 1,5-2,5 katı)
arasında tutacak şekilde ayarlanmalıdır.
Uygulama şekli
Sulandırılarak hazırlanmış çözelti intravenöz yoldan uygulanmalı ve hazırlanan çözelti
derhal kullanılmalıdır.
2 mg’lik alteplaz flakonları bu endikasyonda kullanım için endike değildir. Sulandırma /
uygulama öncesi talimatlar için Bkz. Bölüm 6.6.
Akut iskemik inme
Tedavi, sadece, nörovasküler bakımda eğitimli ve deneyimli bir doktorun sorumluluğu ve
takibi altında gerçekleştirilmelidir (Bkz. Bölüm 4.3. ve 4.4.).
ACTILYSE ile tedavi semptomların ortaya çıkmasından sonraki 4,5 saat içinde, mümkün
olan en erken zamanda başlatılmalıdır (Bkz. Bölüm 4.4). İnme semptomlarının ortaya
çıkmasını takiben 4,5 saat geçtikten sonra ACTILYSE uygulamasıyla ilişkili negatif bir
yarar/risk oranı vardır ve bu nedenle bu durumda uygulanmamalıdır (Bkz. Bölüm 5.1).
4 / 26Pozoloji
Önerilen toplam doz, 0,9 mg alteplase/kg vücut ağırlığıdır (maksimum 90 mg). Uygulamaya
toplam dozun %10’u intravenöz bolus şeklinde verilerek başlanır, hemen arkasından, toplam
dozun kalan kısmı, 60 dakika boyunca intravenöz infüzyon şeklinde uygulanır.
AKUT İSKEMİK İNME İÇİN DOZ TABLOSU
Önerilen 1 mg/mL standart konsantrasyonunun kullanılmasıyla uygulanacak hacim (mL),
önerilen doz değerine (mg) eşittir
Ağırlık Toplam doz Bolus doz İnfüzyon dozu*
(kg) (mg) (mg) (mg)
40 36 3,6 32,4
42 37,8 3,8 34
44 39,6 4 35,6
46 41,4 4,1 37,3
48 43,2 4,3 38,9
50 45 4,5 40,5
52 46,8 4,7 42,1
54 48,6 4,9 43,7
56 50,4 5 45,4
58 52,2 5,2 47
60 54 5,4 48,6
62 55,8 5,6 50,2
64 57,6 5,8 51,8
66 59,4 5,9 53,5
68 61,2 6,1 55,1
70 63 6,3 56,7
72 64,8 6,5 58,3
74 66,6 6,7 59,9
76 68,4 6,8 61,6
78 70,2 7 63,2
80 72 7,2 64,8
82 73,8 7,4 66,4
84 75,6 7,6 68
86 77,4 7,7 69,7
88 79,2 7,9 71,3
90 81 8,1 72,9
92 82,8 8,3 74,5
94 84,6 8,5 76,1
96 86,4 8,6 77,8
98 88,2 8,8 79,4
100+ 90 9 81
* Sabit hızda infüzyon şeklinde 1 mg/mL konsantrasyonda 60 dakika süreyle verilir.
Yardımcı tedavi:
Bu rejimin, semptomların ortaya çıkmasından sonraki ilk 24 saat içinde eş zamanlı heparin
veya asetilsalisilik asit gibi platelet agregasyon inhibitörleri ile birlikte uygulanmasının
güvenlilik ve etkililiği yeterince araştırılmamıştır. Bu nedenle, hemorajik riskin artmasına
bağlı olarak, ACTILYSE tedavisinden sonraki ilk 24 saat içinde heparin veya asetilsalisilik
5 / 26asit gibi platelet agregasyon inhibitörlerinin uygulanmasından kaçınılmalıdır. Eğer başka
endikasyonlar nedeniyle heparin kullanılması gerekiyorsa (örneğin, derin ven trombozunun
önlenmesi), deri altına uygulanan günlük doz 10.000 Uluslararası Ünite'yi aşmamalıdır.
Uygulama şekli
Sulandırılarak hazırlanmış çözelti intravenöz yoldan uygulanmalı ve hazırlanan çözelti
derhal kullanılmalıdır.
2 mg’lik alteplaz flakonları bu endikasyonda kullanımı için endike değildir. Sulandırma /
uygulama öncesi talimatlar için Bkz. Bölüm 6.6.
Özel popülasyonlara ilişkin ek bilgiler:
Böbrek yetmezliği:
Özel veri bulunmamaktadır.
Karaciğer yetmezliği:
ACTILYSE, şiddetli karaciğer fonksiyon bozukluğu durumlarında kullanılmamalıdır (Bkz.
Bölüm 4.3.).
Pediyatrik popülasyon:
ACTILYSE'in çocuklarda ve ergenlerdeki kullanımı ile ilgili sınırlı deneyim vardır.
ACTILYSE' in çocuklar ve 16 yaşından küçük ergenlerde akut inme tedavisinde kullanılması
kontrendikedir (Bkz. Bölüm. 4.3). 16-17 yaşındaki ergenler için doz, yetişkinlerinki ile
aynıdır (Önceden uygulanması gereken görüntüleme teknikleri ile ilgili öneriler için Bkz.
Bölüm 4.4.).
Geriyatrik popülasyon:
ACTILYSE, 80 yaşın üzerindeki hastalarda, bireysel yarar-risk değerlendirmesi yapılarak
kullanılabilir (Bkz. Bölüm 5.1). İleri yaştaki hastalar, hastanın genel sağlığı ve nörolojik
durumu göz önüne alınarak dikkatle seçilmelidir.
4.3. Kontrendikasyonlar
Etkin maddeye veya Bölüm 6.1' de listelenen yardımcı maddelerden herhangi birine karşı
aşırı duyarlılığı olan hastalarda kontrendikedir.
Akut miyokard enfarktüsü, akut masif akciğer embolisi ve akut iskemik inme için
kontrendikasyonlar:
ACTILYSE, aşağıdakiler gibi kanama riski yüksek olan olgularda kontrendikedir:
- Halen var olan veya son 6 ay içindeki önemli kanama bozukluğu
- Bilinen hemorajik diyatez
- Etkin bir oral antikoagülan tedavisi alan hastalar (örneğin, INR>1,3 ile varfarin sodyum)
(Bkz. Bölüm 4.4.)
- Halen var olan ya da yakın zamanlarda ortaya çıkmış şiddetli veya tehlikeli kanama
- Bilinen intrakraniyal kanama öyküsü ya da kuşkusu
- Subaraknoid kanama kuşkusu ya da anevrizma nedeniyle subaraknoid kanamadan sonraki
durum
- Herhangi bir santral sinir sistemi harabiyeti öyküsü (örneğin, neoplazma, anevrizma,
intrakraniyal veya spinal cerrahi)
- Yakınlarda geçirilmiş (10 günden daha kısa) travmatik eksternal kalp masajı, obstetrik
6 / 26doğum, üzerine kompres uygulanamayan bir kan damarına yakınlarda girilmiş olması
(örneğin, vena subklavya ya da vena jugularis ponksiyonu)
- Kontrol edilemeyen şiddetli arteriyel hipertansiyon
- Bakteriyel endokardit, perikardit
- Akut pankreatit
- Son 3 ay içinde, belgelendirilmiş ülseratif gastrointestinal hastalık, özofagus varisleri,
arteriyel anevrizmalar, arteriyel/venöz malformasyonlar
- Kanama riski artmış neoplazmalar
- Karaciğer yetmezliği, siroz, portal hipertansiyon (özofagus varisleri) ve aktif hepatit dahil
şiddetli karaciğer hastalığı
- Son 3 ay içinde geçirilmiş büyük ameliyat ya da önemli travma
Akut miyokard enfarktüsünde ek kontrendikasyonlar:
- Bilinen herhangi bir hemorajik inme öyküsü ya da nedeni bilinmeyen inme öyküsü
- Son 4,5 saat içinde ortaya çıkan mevcut akut iskemik inme hariç, son 6 ay içinde
bilinen iskemik inme veya geçici iskemik atak (GİA) öyküsü
Akut masif pulmoner embolizmde ek kontrendikasyonlar:
- Bilinen herhangi bir hemorajik inme öyküsü ya da nedeni bilinmeyen inme öyküsü
- Son 4,5 saat içinde ortaya çıkan mevcut akut iskemik inme hariç, son 6 ay içinde bilinen
iskemik inme veya geçici iskemik atak (GİA) öyküsü
Akut iskemik inmede ek kontrendikasyonlar:
- İskemik atak semptomlarının infüzyonun başlamasından 4,5 saatten daha uzun bir süre
önce ortaya çıkması durumu ya da semptomların ortaya çıkış zamanının bilinmediği ve 4,5
saatten daha uzun bir süre önce olma olasılığının bulunduğu durumlar (Bkz. Bölüm 5.1)
- İnfüzyonun başlatılmasından önce, hızlı bir iyileşme gösteren minör nörolojik kayıplar ya
da semptomlar
- Klinik olarak (örneğin, Ulusal Sağlık Enstitüsü İnme Skoru (NIHSS)>25) ve/veya uygun
görüntüleme teknikleriyle değerlendirildiği şekliyle, şiddetli inme
- İnme başlangıcında nöbet
- BT taramasında intrakraniyal kanama kanıtı (İKK)
- BT taraması normal olsa bile, subaraknoid kanamayı düşündüren semptomlar
- Önceki 48 saat içinde heparin uygulaması ve laboratuvar için normalin üst sınırını aşan bir
tromboplastin zamanı
- Diyabet hastalarında önceden geçirilmiş inme öyküsü
- Son 3 ay içinde geçirilmiş inme öyküsü
- 100.000/mm3' ten daha düşük trombosit sayısı
- Sistolik kan basıncının >185 mm Hg veya diyastolik kan basıncının >110 mm Hg olması
ya da kan basıncını bu limitlere düşürmek için agresif tedavi (intravenöz farmakoterapi)
gerekliliği
- Kan şekeri < 50 mg/dl ya da > 400 mg/dl (<2,8 mM veya >22,2 mM).
Çocuklar ve ergenlerde kullanım
ACTILYSE, 16 yaşından küçük çocuklarda (≥16 yaşındaki ergenler için Bkz. Bölüm 4.4)
akut inme tedavisinde endike değildir.
7 / 264.4. Özel kullanım uyarıları ve önlemleri
İzlenebilirlik
Biyolojik ilaçların izlenebilirliğini arttırmak için uygulanan ürünün ticari ismi ve seri
numarası hasta dosyasına net bir şekilde kaydedilmelidir.
Alteplaz ürününün uygun yitiliği dikkatle ve amaçlanan kullanım doğrultusunda seçilmelidir.
Alteplazın 2 mg' lık yitiliği, akut miyokard enfarktüsü, akut masif pulmoner embolizm veya
akut iskemik inme (masif doz altı riski nedeniyle) için endike değildir. Bu endikasyonlarda,
sadece 10 mg, 20 mg veya 50 mg’lık preparatları endikedir.
Trombolitik / fibrinolitik tedavi uygun izleme yapılmasını gerektirir. ACTILYSE, yalnızca
trombolitik tedavilerin kullanımı konusunda eğitimli ve deneyimli ve bu kullanımın
izlenmesi için imkanları olan doktorların sorumluluğu ve takibi altında kullanılmalıdır.
ACTILYSE uygulanırken, standart resussitasyon ekipmanının ve farmakoterapinin her türlü
koşulda hazır bulundurulması önerilmektedir.
Aşırı duyarlılık
ACTILYSE uygulaması ile ilişkili olarak immün sistemin aracılık ettiği hipersensitivite
reaksiyonları, etkin madde alteplaza veya yardımcı maddelerden herhangi birine karşı ortaya
çıkabilir. Tedaviden sonra, rekombinant insan doku-tipi plazminojen aktivatör molekülüne
karşı kalıcı bir antikor oluşumu gözlenmemiştir. ACTILYSE' in tekrar kullanılması
konusunda sistematik bir deneyim bulunmamaktadır.
İmmünolojik olmayan mekanizmalar aracılığıyla da hipersensitivite ortaya çıkma riski
vardır.
Anjiyoödem, ACTILYSE ile bildirilen en yaygın hipersensitivite reaksiyonudur. Bu risk,
akut iskemik inme endikasyonunda ve/veya birlikte uygulanan ADE inhibitörleri ile artabilir
(Bkz. Bölüm 4.5). Onaylı herhangi bir endikasyon için tedavi gören hastalar, infüzyon
sırasında ve infüzyondan sonraki 24. saate kadar anjiyoödem açısından izlenmelidir.
Eğer şiddetli bir hipersensitivite reaksiyonu (örneğin, anjiyoödem) ortaya çıkarsa, infüzyon
durdurulmalı ve derhal uygun tedaviye başlanmalıdır. Bu tedavi entübasyonu da kapsayabilir.
Hemoraji
ACTILYSE tedavisi ile karşılaşılan en yaygın komplikasyon kanamadır. Pıhtılaşma veya
trombosit fonksiyonunu etkileyen diğer etkin maddelerin eş zamanlı kullanılması kanamaya
katkıda bulunabilir. ACTILYSE tedavisi sırasında fibrin lizisi olduğundan, son ponksiyon
yerlerinden kanama oluşabilir. Bu nedenle, trombolitik tedavi sırasında tüm olası kanama
yerlerinin (kateter takılması, arteriyel veya venöz ponksiyon cut-down ve iğne yerleri dahil)
dikkatle izlenmesi gerekir. ACTILYSE kullanımı sırasında, rijid kateterlerin
kullanılmasından, intramusküler enjeksiyonlardan ve hastaya gereksiz müdahaleden
kaçınmak gereklidir.
Potansiyel olarak tehlikeli bir kanama oluşursa (özellikle serebral kanama durumunda),
fibrinolitik tedavi kesilmeli ve eş zamanlı heparin tedavisine de derhal son verilmelidir.
Bununla birlikte, genel olarak, kısa yarılanma ömrü ve sistemik pıhtılaşma faktörleri
üzerindeki minimal etki nedeniyle pıhtılaşma faktörlerinin yerine konulması gerekli değildir.
Hastalardaki kanamaların çoğu, trombolitik ve antikoagülan tedavinin kesilmesi, hacim
8 / 26replasmanı ve yapısı bozulmuş damara uygulanan manuel basınçla kontrol edilebilir.
Kanamanın başlangıcından itibaren 4 saat içinde heparin uygulanmış ise protamin
kullanılması düşünülmelidir. Bu konservatif önlemlere cevap vermeyen az sayıdaki hastada,
transfüzyon ürünlerinin dikkatle irdelenerek kullanılması endike olabilir. Kriyopresipitat,
taze donmuş plazma ve trombosit transfüzyonu, her uygulama sonrasında klinik ve
laboratuvar değerlendirmeleri tekrarlanarak düşünülmelidir. Kriyopresipitat infüzyonunda
arzu edilen hedef fibrinojen düzeyi 1 g/L’dir. Antifibrinolitik ajanlar hemorajiye yaklaşımda
son seçenek olmalıdır.
Yaşlı hastalarda intrakraniyal hemoraji riski artmaktadır, dolayısıyla bu hastalarda risk / yarar
değerlendirmesi dikkatle yapılmalıdır.
Bütün trombolitik ajanlarda olduğu gibi, özellikle aşağıdaki tablolara sahip hastalarda,
beklenen terapötik yarar olası riske karşı özellikle dikkatle tartılmalıdır:
• Biyopsiler, büyük damarlara ponksiyon, intramusküler enjeksiyonlar, resüsitasyon
amacıyla kalp masajı gibi, son dönemde geçirilmiş küçük travmalar
• Bölüm 4.3.’te söz edilmemiş olan, hemoraji riskinde artış gösteren durumlar
Oral antikoagülan tedavisi görmekte olan hastalar:
Antikoagülan tedavinin son alımından bu yana geçen zaman ya da doz göz önüne alındığında
rezidüel etkililik beklenmiyorsa, ACTILYSE kullanımı düşünülebilir. Ancak bu durumda,
kullanılan antikoagülan ürün/ürünlerin koagülasyon sistemi üzerinde klinik açıdan önemli
herhangi bir aktivitesi olmadığı uygun testlerle gösterilmiş olmalıdır (örneğin, vitamin K
antagonistleri için INR≤1,3 olması ya da diğer oral antikoagülanlara ilişkin ilgili testlere ait
sonuçların o test için normalin üst sınırını aşmaması).
Pediyatrik popülasyon
ACTILYSE' in çocuklarda ve ergenlerde kullanımı konusunda halen sadece sınırlı deneyim
bulunmaktadır. ACTILYSE’in, dikkatle seçilmiş ≥16 yaşındaki adolesanlarda akut iskemik
inmenin tedavisi için kullanılması düşünülüyorsa, beklenen yarar risklere karşı bireysel
olarak dikkatle tartılmalı ve hasta ve hastanın ebeveynleri/sorumluları ile tartışılmalıdır. ≥16
yaşındaki adolesanlar, uygun tekniklerle yapılacak görüntüleme ile inmeyi taklit eden
durumlar elimine edildikten ve nörolojik sorunla ilişkili arteriyel tıkanma teyit edildikten
sonra (Bkz. Bölüm 5.1), yetişkinler için verilen talimatlara göre tedavi edilir.
Akut miyokard enfarktüsü ve akut masif pulmoner embolizmde ek özel uyarılar ve önlemler:
100 mg alteplazı geçen bir doz verilmemelidir, çünkü intrakraniyal kanamada ek bir artış ile
ilişkilendirilmiştir. Bu nedenle, alteplaz dozunun Bölüm 4.2.' de açıklandığı şekilde infüze
edilmesi için özel bir dikkat gösterilmelidir.
Özellikle sistolik kan basıncı >160 mm Hg olan hastalarda (Bkz. Bölüm 4.3) ve ileri yaştaki
hastalarda intraserebral kanama riski artabileceğinden, beklenen terapötik yarar, olası riske
karşı dikkatle tartılmalıdır. Yaşlı hastalarda da terapötik yararlanım pozitif olduğundan, risk
yarar değerlendirmesi dikkatli bir şekilde yapılmalıdır.
GP IIb/IIIa antagonistleri:
GPIIb/IIIa antagonistlerinin birlikte kullanılması kanama riskini artırır.
9 / 26Akut miyokard infarktüsünde ek özel uyarılar ve önlemler
Aritmiler:
Koroner tromboliz reperfüzyonla ilişkili aritmi ile sonuçlanabilir.
Reperfüzyon aritmileri kardiyak arreste yol açabilir, hayati tehlike oluşturabilir ve geleneksel
antiaritmik tedavilerin kullanılmasını gerektirebilir.
Tromboembolizm:
Trombolitiklerin kullanımı, sol kalpte trombüs bulunan hastalarda tromboembolik olay
riskini arttırabilir (örneğin, mitral stenoz veya atriyal fibrilasyon).
Akut iskemik inmede ek özel uyarılar ve önlemler:
Kullanıma yönelik özel önlemler:
Tedavi, sadece, nörovasküler bakımda eğitimli ve deneyimli bir doktorun sorumluluğu ve
takibi altında gerçekleştirilmelidir. Tedavi endikasyonunun doğrulanması için, uzaktan teşhis
ölçümleri uygun görüldüğü şekilde göz önünde bulundurulabilir (Bkz. Bölüm 4.1.).
Yarar / risk oranının azaldığı durumlar/uyarılar:
İntraserebral kanama, akut iskemik inme tedavisinde majör advers reaksiyondur (genel
mortalitede herhangi bir artış olmaksızın ve genel mortaliteyle kombine olarak şiddetli
engellilik halinde herhangi bir anlamlı artış olmaksızın (yani modifiye Rankin ölçeği (mRS)
skoru 5 ve 6) hastaların %15’ne kadar).
• Diğer endikasyonlara kıyasla, ACTILYSE ile tedavi edilen akut iskemik inmeli
hastalarda intrakraniyal kanama riski belirgin olarak yüksektir, çünkü kanama çok
büyük bir oranda enfarktüs bölgesinde ortaya çıkar. Bu durum özellikle aşağıdaki gibi
olgular için geçerlidir: Bölüm 4.3.'te listelenen tüm durumlar ve genel olarak, yüksek
kanama riski taşıyan tüm durumlar
• İnme semptomlarının ortaya çıkmasından sonra tedaviye başlanmasına kadar geçen
süre uzadığında, net klinik yarar azalır. Bu nedenle ACTILYSE uygulaması
geciktirilmemelidir.
• Önceden asetilsalisilik asit (ASA) ile tedavi edilen hastalarda, özellikle de
ACTILYSE tedavisi geciktiğinde, intraserebral kanama riski daha yüksek olabilir.
• Daha genç hastalarla karşılaştırıldığında, ileri yaştaki hastalar (80 yaş üzeri),
tedaviden bağımsız olarak daha kötü bir gidiş gösterebilir. Trombolize edilmemiş
hastalarla veya trombolize edilen daha hafif inmelerle kıyaslandığında bu hastalar,
trombolize edildiklerinde intraserebral kanama açısından daha yüksek mutlak risk ile
ilişkili, daha şiddetli inme geçirmeye meyillidir. Mevcut veriler, 80 yaşın üstündeki
hastalarda daha genç yaştakilere göre ACTILYSE’in net yararının daha az olduğunu
göstermesine rağmen, ACTILYSE, bireysel yarar-risk değerlendirmesine göre 80
yaşından büyük hastalarda kullanılabilir (Bkz. Bölüm 5.1). İleri yaştaki hastalar,
hastanın genel sağlığı ve nörolojik durumu göz önünde tutularak dikkatle seçilmelidir.
• Daha önce inme geçirmiş hastalarda (Aynı zamanda Bkz. Bölüm 4.3) veya bilinen
kontrol altında olmayan diyabeti olanlarda terapötik yarar azalır, bu nedenle yarar/risk
oranının azaldığı kabul edilir, ancak bu hastalar için hala pozitiftir.
• Çok hafif inme geçiren hastalarda riskler beklenen yarara göre ağır basar (Bkz. Bölüm
4.3).
• Çok şiddetli inme geçiren hastalarda intraserebral kanama ve ölüm açısından risk
daha yüksektir. Bu hastalar bu ilaçla tedavi edilmemelidir (Bkz. Bölüm 4.3).
• Yaygın infarktları olan hastalarda, şiddetli kanama ve ölüm dahil kötü sonuç alınma
riski daha büyüktür. Bu hastalarda yarar/risk oranı bütünüyle değerlendirilmelidir.
10 / 26• İnme hastalarında, iyi sonuç alma olasılığı, tedaviden bağımsız olarak, semptomların
başlamasından tedaviye kadar geçen sürenin uzaması, artan yaş, inmenin şiddetinin
artması ve hastaneye başvuru sırasındaki kan şekeri düzeylerinin yükselmiş olmasıyla
azalırken, şiddetli engellilik ve ölüm veya semptomatik intrakraniyal kanama olasılığı
artmaktadır.
Tedavi, semptomların başlamasından itibaren 4,5 saati geçmiş ise başlatılmamalıdır, çünkü
aşağıda belirtilen durumlara bağlı olarak yarar/risk oranı uygun değildir:
• Zaman geçtikçe pozitif tedavi etkileri azalır
• Özellikle daha önce ASA tedavisi almış hastalarda mortalite oranı yükselir
• Semptomatik kanama riski artar.
Kan basıncının izlenmesi
Tedavi uygulaması sırasında ve 24 saate kadar olan süre boyunca kan basıncının (KB)
izlenmesi gereklidir; eğer sistolik KB >180 mm Hg ya da diyastolik KB >105 mm Hg ise
intravenöz antihipertansif tedavi de önerilir.
Diğer özel uyarılar:
İskemik alanın reperfüzyonu, enfarktüslü bölgede serebral ödem gelişmesini indükleyebilir.
Kanama riskindeki artış nedeniyle, alteplaz ile trombolizi izleyen ilk 24 saat içinde trombosit
agregasyon inhibitörleriyle tedaviye başlanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Akut miyokard enfarktüslü hastalara sıklıkla uygulanan ilaçlar ve ACTILYSE ile sistematik
bir etkileşim çalışması yürütülmemiştir.
Koagülasyon/trombosit fonksiyonunu etkileyen ilaçlar
Kumarin türevleri, oral antikoagülanlar, trombosit agregasyon inhibitörleri, fraksiyone
edilmemiş heparin ya da düşük molekül ağırlıklı heparin veya koagülasyon ile etkileşen etkin
maddeler (ACTILYSE tedavisinden önce, tedavi sırasında ve tedaviden sonraki ilk 24 saat
içinde) uygulandığında, kanama riski artmaktadır (Bkz. Bölüm 4.2 ve 4.3.).
ADE inhibitörleri
ADE inhibitörleriyle eşzamanlı tedavi, bir hipersensitivite reaksiyonu gelişmesi riskini
artırabilir (Bkz. Bölüm 4.4).
GPIIb/IIIa antagonistlerinin birlikte kullanılması kanama riskini artırır.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
11 / 26Çocuk doğurma potansiyeli bulunan kadınlar/Doğum kontrolü (Kontrasepsiyon)
Özel veri bulunmamaktadır.
Gebelik dönemi
Alteplazın gebe kadınlarda kullanımına ilişkin yeterli veri mevcut değildir.
İnsan dozlarından daha yüksek alteplaz dozlarıyla hayvanlar üzerinde gerçekleştirilen klinik
dışı çalışmalar, ilacın bilinen farmakolojik aktivitesine sekonder olarak fetal immatürite
ve/veya embriyotoksisite göstermiştir. Alteplaz teratojenik olarak kabul edilmemektedir
(bkz. Bölüm 5.3).
Yaşamı tehdit edici akut hastalık durumlarında yarar, potansiyel riske karşı
değerlendirilmelidir.
Laktasyon dönemi
Alteplazın anne sütüne geçip geçmediği bilinmemektedir ve alteplazın hayvan sütüne
geçmesine ilişkin yeterli bilgi bulunmamaktadır.
ACTILYSE emziren bir kadın için kullanıldığında dikkatli olunmalıdır ve ACTILYSE
kullanımından sonraki ilk 24 saat içinde emzirmenin kesilip kesilmeyeceğine karar
verilmelidir.
Üreme yeteneği/Fertilite
ACTILYSE için fertilite ile ilgili klinik veri mevcut değildir. Alteplaz ile yürütülen klinik
dışı çalışmalar fertilite üzerinde advers bir etki göstermemiştir (Bkz. Bölüm 5.3.).
4.7. Araç ve makine kullanımı üzerindeki etkiler
Özel veri bulunmamaktadır.
4.8. İstenmeyen etkiler
ACTILYSE ile ilişkili en sık görülen advers reaksiyon, hematokrit ve / veya hemoglobin
değerlerinde düşüşe neden olan farklı formlarda kanamadır.
Aşağıda listelenen advers reaksiyonlar, sıklık ve sistem-organ sınıflamasına göre
gruplandırılmıştır. Sıklık grupları aşağıda belirtilen şekilde tanımlanmıştır: Çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000
ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
İnme endikasyonunda advers reaksiyon olarak intraserebral/intrakraniyal kanama ve yanı sıra
akut miyokard enfarktüsü endikasyonunda reperfüzyon aritmilerinin dışında, ACTILYSE'in
akut masif pulmoner embolizm ve akut iskemik inme endikasyonlarındaki kalitatif ve
kantitatif advers reaksiyon profilinin, akut miyokard enfarktüsü endikasyonundaki profilden
farklı olduğunu düşündürecek hiçbir tıbbi neden bulunmamaktadır.
Tablo 1 Akut miyokard enfarktüsü, akut masif pulmoner embolizm ve akut iskemik inmede
advers reaksiyonlar
12 / 26Sistem Organ Sınıfı Advers reaksiyon
Kan ve lenf sistemi hastalıkları
Çok yaygın İntraserebral kanama, akut iskemik inme tedavisinde majör advers
reaksiyonu oluşturmaktadır
Bu tablodakiler dahil tüm hemorajiler (örneğin, intrakraniyal
hemoraji ve intrakraniyal olmayan hemoraji)
Yaygın Akut miyokard enfarktüsü ve akut masif pulmoner embolizm
tedavisinde intraserebral kanama (serebral hemoraji, serebral
hematom, hemorajik inme, inmenin hemorajik transformasyonu,
intrakraniyal hematom, subaraknoid hemoraji gibi)
Farenjiyal hemoraji
Gastrointestinal kanama (gastrik kanama, gastrik ülser kanaması,
rektal kanama, hematemez, melena, ağızda kanama, diş eti
kanaması gibi)
Ekimoz
Ürogenital kanama (hematüri, idrar yolunda kanama gibi)
Enjeksiyon bölgesinde kanama (ponksiyon yerinde hemoraji,
kateter bölgesinde hematom, kateter bölgesinde hemoraji)
Yaygın olmayan Pulmoner kanama (hemoptizi, hemotoraks, solunum yolu
kanaması gibi) epistaksis
Kulakta kanama
Seyrek Gözde kanama perikardiyal kanama
Retroperitoneal kanama (retroperitoneal hematom gibi)
Bilinmiyor*** Parenkimatöz organlarda kanama (hepatik hemoraji gibi)
Bağışıklık sistemi hastalıkları*
Seyrek Aşırı duyarlılık reaksiyonları (örneğin, döküntü, ürtiker,
bronkospazm, anjiyoödem, hipotansiyon, şok)*
Çok seyrek Şiddetli anaflaksi
Sinir sistemi hastalıkları
Çok seyrek Sıklıkla eş zamanlı iskemik ya da hemorajik serebrovasküler
olaylara bağlı olarak, sinir sistemine ilişkin olaylar (örneğin,
epileptik nöbetler, konvülsiyon, afazi, konuşma bozukluğu,
deliryum, akut beyin sendromu, ajitasyon, konfüzyon, depresyon,
13 / 26psikoz)
Kardiyak hastalıklar**
Çok yaygın Rekürran iskemi / angina pektoris, hipotansiyon ve kalp
yetmezliği / pulmoner ödem
Yaygın Kardiyojenik şok, kardiyak arest ve re-enfarktüs
Yaygın olmayan Reperfüzyon aritmileri (aritmi, ekstrasistoller, birinci dereceden
atriyoventriküler bloktan tam AV bloka kadar, atriyal fibrilasyon /
flatter, bradikardi, taşikardi, ventriküler aritmi, ventriküler taşikardi
/ fibrilasyon, elektromekanik dissosiasyon [EMD] gibi)
Mitral regurjitasyon, pulmoner embolizm, diğer sistemik embolizm
/ serebral embolizm, ventriküler septal defekt
Vasküler hastalıklar
Seyrek İlişkili organlara göre sonuçlara yol açan embolizm
Gastrointestinal hastalıklar
Seyrek Bulantı
Bilinmiyor*** Kusma
Araştırmalar
Yaygın olmayan Kan basıncında düşme
Bilinmiyor*** Vücut ısısında yükselme
Yaralanma ve zehirlenme
Bilinmiyor*** Yağ embolizmi (kolesterol kristali embolizasyonu); ilişkili
organlara göre sonuçlara yol açar
Cerrahi ve tıbbi prosedürler
Bilinmiyor*** Kan nakli (gerekli)
*Bkz. Bölüm 4.4 ve 4.5
**Kardiyak hastalıklar
Diğer trombolitik ajanlarda olduğu gibi, yukarıda ilgili bölümün altında açıklanan olaylar,
miyokard infarktüsü ve / veya trombolitik uygulama sekeli olarak bildirilmiştir. Bu kardiyak
olaylar yaşamı tehdit edici olabilir ve ölümle sonuçlanabilir.
***Sıklık derecesi hesabı
Bu advers reaksiyon, pazarlama sonrası deneyimde gözlemlenmiştir. %95 kesinlik ile sıklık
kategorisi "seyrek" 'den daha büyük değildir, ama daha düşük olabilir. 8299 hastanın klinik
çalışma veri tabanında bu advers ilaç reaksiyonu oluşmadığından tam sıklık tahmini mümkün
değildir.
İnme (intrakranyal kanama dahil) ve diğer ciddi kanama olayları yaşayan hastalarda ölüm ve
kalıcı sakatlık bildirilmektedir.
14 / 26Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Eğer maksimum önerilen doz aşılırsa, intrakraniyal kanama riski artar.
Her ne kadar göreceli olarak fibrin-spesifik ise de, doz aşımından sonra fibrinojende ve diğer
pıhtılaşma komponentlerinde klinik açıdan önemli bir azalma ortaya çıkabilir.
Tedavi
Olguların çoğunda, ACTILYSE tedavisi sonlandırıldıktan sonra bu faktörlerin fizyolojik
olarak yenilenmesini beklemek yeterlidir. Eğer, yine de şiddetli kanama görülecek olursa,
taze donmuş plazma infüzyonu önerilir ve gerekirse sentetik antifibrinolitikler verilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antitrombotik ajanlar, Enzimler
ATC kodu: B01AD02
Etki mekanizması
ACTILYSE’ in etkin bileşeni olan alteplaz, rekombinant glikoprotein yapısında bir insan
doku tipi plazminojen aktivatörüdür ve plazminojeni doğrudan plazmine aktive eder.
Alteplaz intravenöz olarak uygulandığında, dolaşım sisteminde nispeten inaktif durumda
kalır. Fibrine bağlandıktan sonra aktive olur ve plazminojenin plazmine dönüşümünü
uyararak, fibrin pıhtının erimesine yol açar.
Farmakodinamik etkiler
Nispeten fibrin-spesifik olması nedeniyle 100 mg dozda alteplaz, dolaşımdaki fibrinojen
düzeylerinin küçük bir düşmeyle, 4 saatte %60 dolayına inmesine yol açar ve bu düzey, 24
saat sonra genellikle, yeniden %80' in üzerine yükselir. Uygulamadan sonraki 4. saatte
plazminojen ve alfa-2-antiplazmin düzeyleri de sırasıyla yaklaşık %20 ve %35' e kadar azalır
ve 24. saatte yeniden %80' in üzerine çıkar. Dolaşımdaki fibrinojen düzeyinin belirgin şekilde
ve uzun süreli olarak azalması, yalnızca az sayıda hastada görülür.
Klinik etkililik ve güvenlilik
Akut miyokard enfarktüslü 40.000’den fazla hastanın yer aldığı bir çalışmada (GUSTO), eş
zamanlı intravenöz heparin infüzyonu ile birlikte, 90 dakika süresince 100 mg alteplaz
uygulaması, subkütan ya da intravenöz heparin ile birlikte 60 dakika süresince 1,5 milyon U
streptokinaz uygulamasına kıyasla, 30 günlük mortalitede azalma ile sonuçlanmıştır
(sırasıyla %6,3 ve %7,3). ACTILYSE ile tedavi edilen hastalarda, streptokinaz tedavisindeki
hastalara göre, trombolizden 60 ve 90 dakika sonrasında, enfarktüslü damarlarda açıklık oranı
daha yüksektir. 180 dakika ve daha uzun sürelerden sonra, açıklık oranlarında herhangi bir
farklılık kaydedilmemiştir.
15 / 26Otuz günlük mortalite, trombolitik tedavi görmeyen hastalara kıyasla azalmaktadır.
Alfa hidroksi bütirat dehidrogenaz (HBDH) salımı azalır. Bütünsel ventrikül fonksiyonları
ve bölgesel duvar hareketleri, trombolitik tedavi görmeyen hastalara göre daha az
bozulmaktadır.
Akut miyokard enfarktüsü
3 saat süreyle 100 mg alteplaz infüzyonu ile yürütülen plasebo kontrollü bir araştırmada
(LATE), semptomların başlamasından sonra 6 ile 12 saat arasında tedavi edilen hastalar için
30 günlük mortalitede, plaseboya kıyasla azalma olduğu gösterilmiştir. Miyokard
enfarktüsünün açık bir şekilde belirtileri bulunan olgularda, semptomun başlangıcından 24
saat sonrasına kadar başlatılan tedavi bile yararlı olabilir.
Akut masif pulmoner embolizm
Hemodinamik instabilitesi olan akut masif pulmoner embolizm hastalarında ACTILYSE ile
trombolitik tedavi, trombüs boyutlarının hızla küçülmesine ve pulmoner arter basıncının
düşmesine yol açar. Mortalite verileri bulunmamaktadır.
Akut iskemik inme hastaları
ABD’de yapılan iki çalışmada (NINDS A/B) hastaların anlamlı olarak daha büyük bir
bölümünde alteplaz ile, plaseboya kıyasla daha iyi (engellilik hali yok ya da minimal)
sonuçlar elde edilmiştir. Bu bulgular ECASS III araştırmasında doğrulanmıştır (aşağıdaki
paragrafa bakınız). Bu arada Avrupa’da yapılan iki çalışma ve ek bir ABD çalışması, güncel
AB ürün bilgisine uygun olmayan ortamlarda yürütülmüş ve benzer verileri sağlamada
başarısız olmuştur.
ECASS III araştırması, plasebo kontrollü, çift-kör bir çalışma olarak, Avrupa’da 3 ila 4,5
saatlik zaman aralığında olan akut inmeli hastalarda yürütüldü. ECASS III çalışmasındaki
tedavi uygulaması, tedavi aralığının üst sınırı (yani 4,5 saat) dışında, ACTILYSE’ in inme
endikasyonu için Avrupa Kısa Ürün Bilgisi’ne uygundu. Primer sonlanım noktası, 90
gündeki engellilik durumuydu ve elverişli (modifiye Rankin skalası [mRS] 0 ila 1) ya da
elverişsiz (mRS 2 ila 6) sonuç olarak ikiye ayrılmıştı. Toplam 821 hasta randomize edildi
(418 alteplaz/403 plasebo). Alteplaz ile, plasebodan daha fazla sayıda hastada elverişli bir
sonuç sağlandı; sırasıyla %52,4’e kıyasla %45,2; göreceli olasılıklar oranı veya tahmini
relatif risk oranı (Odds oranı), 1,34, %95 GA 1,02 – 1,76; p = 0,038). Herhangi bir
intrakraniyal kanama (İKK)/semptomatik intrakraniyal kanama (sİKK) insidansı alteplaz ile
plasebodan daha yüksektir (herhangi bir İKK %27’ye kıyasla %17,6, p = 0,0012; ECASS III
tanımına göre sİKK %2,4’ e kıyasla %0,2, p=0,008). Mortalite düşüktü ve alteplaz (%7,7) ile
plasebo (%8,4) arasında anlamlı farklılık bulunmamaktaydı (p = 0,681). ECASS III’ün alt-
grup sonuçları, inme başlangıcı-tedavi arasındaki sürenin daha uzun olmasıyla (BTAS),
mortalite ve semptomatik intrakraniyal hemoraji riskinde artışın ilişkili olduğunu
doğrulamaktadır. ECASS III’ün sonuçları, ACTILYSE için 3 ila 4,5 saatlik zaman aralığında
pozitif bir net klinik yarar varlığını göstermektedir; ancak havuz verileri, 4,5 saatten sonraki
zaman aralığında alteplaz için net klinik yararın artık olumlu olmadığına işaret etmektedir.
ACTILYSE’ in akut iskemik inme tedavisinde, semptomların başlamasından 4,5 saate kadar
bir “inme başlangıcı-tedavi arası süre (BTAS)” içinde kullanılmasının güvenlilik ve etkililiği,
halen devam etmekte olan bir kayıt çalışmasında değerlendirilmektedir (SITS-ISTR: İnmede
Güvenli Tromboliz Uygulaması; İnme Kayıtları Çalışması / The Safe Implementation of
Thrombolysis in Stroke Registry). Bu gözlemsel çalışmada 0 - 3 saatlik zaman aralığında
16 / 26tedavi edilen 21.566 hastaya ilişkin güvenlilik sonuçları verileri, akut iskemik inme
semptomlarının başlangıcından sonraki 3 - 4,5 saat arasında tedavi edilen 2.376 hastanın
verileriyle karşılaştırılmıştır. Semptomatik intrakraniyal hemoraji insidansı (SITS-MOST
tanımlamasına göre), 3- 4,5 saat arasındaki zaman aralığında (%2,2), 3 saate kadar olan
zaman aralığındakine (%1,7) kıyasla daha yüksek bulunmuştur. Üç aylık mortalite oranları,
3 - 4,5 saat arasındaki zaman aralığı (%12,0) ve 0-3 saat zaman aralığı (%12,3)
karşılaştırıldığında benzer niteliktedir; uyarlanmamış göreceli olasılıklar oranı 0,97 (%95
GA: 0,84-1,13, p=0,70) ve uyarlanmış göreceli olasılıklar oranı 1,26 (%95 GA: 1,07-1,49,
p=0,005) oldu. SITS gözlemsel verileri, alteplaz ile akut inme tedavisini izleyen sonuçlara
ilişkin önemli bir tahmin faktörü olarak, inme başlangıcı-tedavi arası süre (BTAS) ile ilgili
klinik araştırma verilerini desteklemektedir.
Yaşlı hastalar (>80 yaş)
Alteplazı plasebo ile veya açık kontrol ile karşılaştıran, 9 randomize çalışmadaki >80
yaşındaki hastaları da içine alan 6.756 hastayı kapsayan bireysel hasta verilerinin uyarlandığı
meta analizler, alteplazın >80 yaşındaki hastalarda yarar/risk değerlendirmesi için
kullanılmıştır. İnme sonlanımının “iyi” olarak (90/180 günde mRS 0-1) sonuçlanması
olasılığı artmış ve tüm yaş grupları için daha erken tedavi ile daha büyük yarar ilişkisi
saptanmıştır (etkileşme için p değeri=0,0203). Bu sonuç yaştan bağımsız bulunmuştur.
Alteplaz tedavisinin etkisi, 80 yaşındaki veya daha genç olanlarla [ortalama tedavi gecikmesi
4,1 saat: alteplazla tedavi edilenler 990/2512 (%39) buna karşılık kontroller 853/2515 (%34),
90/180 günde iyi bir inme sonlanımı göstermiştir; OR 1,25, %95GA 1,10-1,42] 80 yaşından
büyük olanlar [ortalama tedavi gecikmesi 3,7 saat: alteplaz tedavisi 155/879 (%18) buna
karşılık kontroller 112/850 (%13) iyi bir inme sonlanımı göstermiştir; OR 1,56, %95 GA
1,17-2,08] arasında benzer bulunmuştur.
80 yaşından büyük, alteplazla 3 saat veya daha kısa süreyle tedavi edilen hastalarda, iyi bir
inme sonlanımı 55/302 (%18,2) oranında sağlanırken, buna karşılık kontrollerde 30/264
(%11,4) oranında sağlanmıştır (OR 1,86, %95 GA 1,11-3,13). Alteplazla 3-4,5 saat aralığında
tedavi edilen hastalarda 58/342 (%17) düzeyinde iyi bir inme sonlanımı sağlanırken, bu oran,
kontroller için 50/364 (%13,7) olmuştur (OR 1,36, %95 GA 0,87-2,14).
7 gün içinde ortaya çıkan Tip 2 parenkimal kanama, alteplaz verilen 3.391 hastanın 231’inde
(%6,8), 3365 kontrol hastasının ise 44’ünde (%1,3) görülmüştür (OR 5,55, %95 GA 4,01-
7,7). 7 gün içinde fatal Tip 2 parankimal kanama, alteplaz alan 91 (%2,7) hastada ve 13
(%0,4) kontrol hastasında görülmüştür (OR 7,14, %95 GA 3,98-12,79).
80 yaşından büyük hastalarda 7 gün içinde ortaya çıkan fatal intrakraniyal kanama, alteplazla
tedavi edilen 32/879 (%3,6) hastada görülürken, bu oran kontroller için 4/850 (%0,5)
olmuştur (OR 7,95, %95 GA 2,79-22,6).
SITS-ISTR kayıt sisteminde yer alan yaşları >80 toplam 8.658 hasta, inmenin başlangıcından
itibaren <4,5 saat içinde tedavi edilmiştir. İnme başlangıcını izleyen >3-4,5 saat aralığında
tedavi edilen 2.157 hastanın verileri, <3 saat içinde tedavi edilen 6.501 hasta ile
karşılaştırılmıştır. 3 aylık fonksiyonel bağımsızlık (functional independence) (mRS skoru
0-2) %36’ya karşılık %37 (uyarlanmış OR 0,79, %95 GA 0,68-0,92), mortalite %29’a
karşılık %29,6 (uyarlanmış OR 1,1, %95 GA 0,95-1,28) ve sİKK (SITS-MOST
tanımlamasına göre) %2,7’ye karşılık %1,6 bulunmuştur (uyarlanmış OR 1,62, %95 GA
1,12-2,34).
17 / 26Pediyatrik popülasyon
İnme geçirmiş ve alteplaz tedavisi aldığı bilinen 16-17 yaşındaki hastalara ait gözlemsel,
randomize olmayan ve karşılaştırmasız veriler, SITS-ISTR (İnmede Tedavinin Güvenli
Uygulanması – Uluslararası İnme Tromboliz Kayıtları, bağımsız bir uluslararası kayıt
sistemi) kayıtlarından sağlanmıştır. 2003 ve 2017 yılları arasında, 16-17 yaş grubunda,
alteplaz kullandığı teyit edilmiş toplam 25 pediyatrik hasta SITS kayıtlarında toplanmıştır.
Bu yaş grubunda kullanılan alteplaz medyan dozu 0,9 mg/kg’dır (aralık 0,83-0,99 mg/kg). 25
hastanın 23’ünde, inmenin ortaya çıkmasını izleyen 4,5 saat içinde tedaviye başlanmıştır (19
hasta 3 saat, 4 hasta 3-4,5 saat, 1 hasta 5-5,5 saat, 1 hasta bildirmemiştir). Vücut ağırlığı 56-
90 kg arasında değişmektedir. Hastaların çoğunluğu, başlangıçta, orta derecede veya ortadan
şiddetliye kadar derecede inme göstermiştir, medyan NIHSS skoru 9’dur (aralık 1-30).
90. gün mRS skorları 25 hastanın 21 tanesi için mevcuttur. 90. günde, 14/21 hastada mRS
soru 0-1 (herhangi bir semptom veya önemli engellilik yok) ve diğer 5 hastada mRS skoru
=2’dir (hafif engellilik). Bu durum, 19/21 (%90’dan fazla) hastanın, mRS dikkate
alındığında, 90. günde olumlu bir sonlanım sağladığını göstermektedir. Kalan 2 hasta için ya
orta şiddette engellilik sonlanımı bildirilmiş (mRS=4; n=1) veya 7 gün içinde ölüm (mRS=6)
bildirilmiştir (n=1).
4 hasta için 90. gün mRS skoru bildirilmemiştir. Mevcut son bilgi, 2/4 hastanın 7. günde
mRS=2 gösterdiğini ve 2/4 hasta için ise 7. günde açık bir global iyileşme bildirildiğini
göstermiştir. Kanamalar ve ödem şeklindeki advers olaylara ait güvenlilik verileri de kayıtta
mevcuttur. 16-17 yaş grubundaki 25 hastadan hiçbirinde semptomatik intraserebral kanama
(sİKK, İKK kanama tipi PH2) ortaya çıkmamıştır. 5 vakada alteplaz tedavisinden sonra
serebral ödem görülmüştür. Serebral ödem görülen 4/5 hasta ya 90.gün mRS değeri 0-2
olarak bildirilmiş veya tedaviden sonra 7. günde global bir iyileşme göstermiştir. 1 hasta için
90. günde mRS=4 (orta şiddetli engellilik) bildirilmiştir. Hiçbir vaka ölümle
sonuçlanmamıştır.
Özetle, SITS Kayıt sisteminde, 16-17 yaş grubunda, akut iskemik inme geçirmiş ve alteplazla
erişkinler için yapılan önerilere göre tedavi görmüş hastalara ait 25 bildirim bulunmuştur.
Her ne kadar bu küçük örneklem sayısı bir istatistiksel analize imkan vermese de, genel
sonuçlar, bu hastalarda kullanılan erişkin dozlarıyla pozitif bir eğilimi göstermektedir. Bu
veriler, erişkin hastalarla karşılaştırıldığında, semptomatik intraserebral kanama veya ödem
için riskte bir artışı işaret etmemektedir.
5.2. Farmakokinetik özellikler
Genel özellikler
Emilim:
İntravenöz yoldan uygulanır.
Dağılım:
Alteplaz kan dolaşımından hızla temizlenir. Fizyolojik koşullar altında, dolaşımdaki
alteplazın büyük bir kısmı inhibitöre bağlıdır.
Biyotransformasyon:
Alteplaz, esas olarak karaciğerde metabolize edilir (plazma klirensi 550-680 mL/dk).
Eliminasyon:
Alteplazın hepatik klerensi, alteplaz inhibitörleri dahil olmak üzere diğer proteinlerin varlığı
18 / 26tarafından engellenmemektedir. Alteplaz ve inhibitörünün kompleksleri, serbest alteplaz
olarak elimine edilir. Plazma yarı ömrü t 1/2 alfa 4-5 dakikadır. Bu değer, uygulamadan 20
dakika sonra, plazmada başlangıçtaki değerin %10'undan daha azının bulunduğu anlamına
gelir. Derin kompartmanda bulunan geri kalan miktar için, 40 dakika civarında bir beta yarı
ömrü ölçülmüştür.
Doğrusallık/Doğrusal olmayan durum:
Özel veri bulunmamaktadır.
5.3. Klinik öncesi güvenlilik verileri
Sıçanlar ve ipek maymunlarında yürütülen subkronik toksisite çalışmalarında, beklenmedik
herhangi bir yan etki bulunmamıştır. Mutajenik testlerde, mutajenik bir potansiyelin varlığına
yönelik hiçbir gösterge elde edilmemiştir.
Gebe hayvanlarda, farmakolojik olarak etkili dozların intravenöz infüzyonundan sonra,
teratojenik etkiler gözlenmemiştir. Tavşanlarda embriyotoksisite (embriyoletalite, büyüme
retardasyonu), 3 mg/kg/gün' ün üzerindeki dozlarla indüklenmiştir. Sıçanlarda 10
mg/kg/gün'e kadar olan dozlarda, peri-post natal gelişim ya da fertilite parametreleri üzerinde
hiç etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Toz
L-Arjinin
Fosforik asit (pH ayarlanması için)
Polisorbat 80
Çözücü
Steril enjeksiyonluk su
6.2. Geçimsizlikler
Sulandırılarak hazırlanan çözelti, steril sodyum klorür 9 mg/mL (% 0,9) enjeksiyonluk
çözeltisi ile 0,2 mg/mL alteplaz düzeyindeki bir minimal konsantrasyona kadar seyreltilebilir.
Sulandırılarak hazırlanan çözeltide giderek artan bulanıklık nedeniyle, daha fazla seyreltme,
seyreltim için enjeksiyonluk su kullanılması, ya da genel olarak örneğin, dekstroz gibi
karbonhidratlı infüzyon çözeltilerinin kullanılması önerilmez.
ACTILYSE, aynı infüzyon flakonu ya da aynı kateter içinde, diğer ilaçlarla (heparin ile bile)
karıştırılmamalıdır.
6.3. Raf ömrü
Açılmamış flakonlar
36 ay
19 / 26Sulandırılmış çözelti
Sulandırılmış çözeltinin 2°C - 8°C' de 24 saat, 25°C' de ise 8 saat stabil olduğu gösterilmiştir.
Mikrobiyolojik açıdan, ürün sulandırıldıktan hemen sonra kullanılmalıdır. Eğer hemen
kullanılmazsa, kullanım sırasındaki saklama süreleri ve kullanımdan önceki koşulların
sorumluluğu kullanıcıya aittir ve normalde 2-8°C' de 24 saatten daha uzun olmamalıdır.
6.4. Saklamaya yönelik özel tedbirler
Işıktan korumak için orijinal ambalajında saklayınız.
25°C' nin altındaki sıcaklıkta saklayınız.
Sulandırılarak hazırlanmış ilacın saklama koşulları için, Bölüm 6.3’e bakınız.
6.5. Ambalajın niteliği ve içeriği
ACTILYSE 50 mg IV Enjeksiyonluk/İnfüzyonluk Çözelti İçin Toz ve Çözücüambalajı;
steril, silikonize, gri renkte butil-liyofilizasyon-tipi tıpa ile alüminyum/plastik
malzemesinden yapılmış yeşil renkli flip-off başlığı ve içinde liyofilize madde bulunan 50
mL' lik 1 adet steril, Tip I renksiz borasilikat cam flakon + gri renkte kauçuk tıpa ile
alüminyum/plastik malzemesinden yapılmış mavi renkli flip-off başlığı ve içinde
enjeksiyonluk su bulunan, 50 mL' lik 1 adet Tip I renksiz enjeksiyonluk flakon + 1 adet
transfer kanülü içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü” yönetmeliklerine uygun olarak imha edilmelidir.
Hazırlama ve uygulama talimatı:
1 mg/mL alteplaz konsantrasyonu elde etmek için, ambalaj içinde bulunan çözücünün
tamamı ACTILYSE toz içeren flakona aktarılmalıdır. Bu amaç için, 20 ve 50 mg’ lık
ambalajların içine, kullanılacak olan transfer kanülü de eklenmiştir. 10 mg’lık ambalaj
büyüklüğü için bir enjektör kullanılmalıdır.
2 mg/mL alteplaz konsantrasyonu elde etmek için, ambalaj içinde bulunan çözücünün
yalnızca yarısı kullanılmalıdır (aşağıdaki tabloya göre). Bu gibi durumlarda, gerekli
miktardaki çözücüyü ACTILYSE toz içeren flakona aktarmak için her zaman bir enjektör
kullanılmalıdır.
Aseptik koşullar altında, ACTILYSE enjeksiyonluk flakon içeriği (10 mg veya 20 mg veya
50 mg) enjeksiyonluk su ile aşağıdaki tabloya göre, final konsantrasyon 1 mg alteplaz/ veya
2 mg alteplaz/mL elde etmek için çözülür:
ACTILYSE kuru madde 10 mg 20 mg 50 mg
(a) Kuru maddeye
eklenecek enjeksiyonluk 10 mL 20 mL 50 mL
sterilize su miktarı
20 / 26Final konsantrasyon 1 mg alteplaz/mL 1 mg alteplaz/mL 1 mg alteplaz/mL
(b) Kuru maddeye
eklenecek enjeksiyonluk 5 mL 10 mL 25 mL
sterilize su miktarı
Final konsantrasyon 2 mg alteplaz/mL 2 mg alteplaz/mL 2 mg alteplaz/mL
Sonra sulandırılmış çözelti intravenöz olarak uygulanmalıdır. 1 mg /mL sulandırılmış çözelti,
steril sodyum klorür 9 mg/mL (% 0,9) enjeksiyonluk çözelti ile 0,2 mg/mL düzeyindeki bir
minimal konsantrasyona kadar seyreltilebilir çünkü sulandırılmış çözeltide bulanıklık ortaya
çıkması göz ardı edilemez. 1 mg alteplaz/mL sulandırılmış çözeltinin enjeksiyonluk steril su
ile daha fazla seyreltilmesi, ya da genel olarak örneğin, dekstroz gibi karbonhidratlı infüzyon
solüsyonlarının kullanılması önerilmez, çünkü sulandırılmış çözeltide bulanıklık oluşumu
artar.
ACTILYSE, aynı infüzyon flakonu içinde, diğer ilaçlarla (heparin ile bile)
karıştırılmamalıdır.
Geçimsizlikler için bkz. Bölüm 6.2.
Hazırlanmış çözelti yalnızca tek kullanımlıktır. Kullanılmayan çözelti ya da atık madde lokal
gerekliliklere uygun olarak atılmalıdır.
ACTILYSE' in sulandırma talimatları
1 Uygulamadan hemen önce
sulandırınız.
2 Steril su ve ACTILYSE kuru
maddenin bulunduğu iki
flakondaki koruyucu başlığı baş
parmakla yukarı kaldırarak
çıkarınız.
21 / 263 Her flakonun üst kauçuk
bölümünü alkollü bir bezle
siliniz.
4 Transfer kanülünü* kabından
çıkarınız. Transfer kanülünü
dezenfekte etmeyiniz veya
sterilize etmeyiniz; sterildir.
Kapağı çıkarınız.
5 Steril su flakonunu stabil yüzeye
dik tutunuz. Doğrudan
yukarıdan, transfer kanülü ile
kauçuk tıpayı, tıpa merkezine
dikey olarak yavaşça bastırarak
ancak dümdüz, bükmeden
deliniz.
22 / 266 Steril su flakonunu ve transfer
kanülünü, iki taraflı kanadı
kullanarak bir elinizle sabit
tutunuz.
Transfer kanülünün üstündeki
kalan kapağı çıkarınız.
7 Steril su flakonunu ve transfer
kanülünü, iki taraflı kanadı
kullanarak bir elinizle sabit
tutunuz.
ACTILYSE kuru madde içeren
flakonu, transfer kanülü üzerinde
dik olarak tutunuz ve transfer
kanülünün ucunu tıpanın tam
ortasına yerleştiriniz.
Kuru madde flakonunu,
yukarıdan doğrudan transfer
kanülünün üzerine, kauçuk
tıpayı dikey olarak ve yavaşça
ancak dümdüz, bükmeden
delerek itiniz.
23 / 268 İki flakonu ters çeviriniz ve
suyun tamamen kuru maddeye
aktarılmasına izin veriniz.
9 Boş su flakonu ile transfer
kanülünü çıkarınız.
Su flakonu ve transfer kanülü
imha edilebilir.
24 / 2610 Sulandırılmış ACTILYSE
flakonunu alınız ve geri kalan
tozu çözmek için yavaşça
döndürünüz, ancak sallamayınız,
çünkü bu köpük üretecektir.
Kabarcıklar varsa, kaybolması
için, çözeltinin hareketsiz olarak
birkaç dakika durmasına izin
veriniz.
11 Sulandırılmış çözelti, 1 mg/mL alteplazdan oluşur. Şeffaf ve renksiz ila soluk sarı
olmalı ve herhangi bir partikül içermemelidir.
25 / 2612 Sadece bir iğne ve bir şırınga
kullanarak gereken miktarı çekiniz.
Sızıntıyı önlemek için transfer
kanülünden kalan delik yeri
kullanmayınız.
13 Derhal kullanınız.
Kullanılmayan çözeltiyi imha ediniz.
(*Kit içinde transfer kanülü varsa. Sulandırma işlemi bir şırınga ve iğne ile de
gerçekleştirilebilir.)
7. RUHSAT SAHİBİ
Boehringer Ingelheim İlaç Tic. A.Ş.
Esentepe Mah. Harman 1 Sok.
Nidakule Levent No:7/9 Kat: 15
34394 Şişli / İstanbul
Tel: (0 212) 329 1100
Faks: (0 212) 329 1101
8. RUHSAT NUMARASI
116/79
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:07.12.2004
Ruhsat yenileme tarihi:10.02.2014
10. KÜB’ÜN YENİLENME TARİHİ
26 / 26