1/5  KULLANMA TALİMATI  
 
Vİ-PLEX E 300 mg/2 mL enjeksiyonluk  çözelti  
Kas içine uygulanır.  
Steril  
• Etkin madde: Her ampul 300 mg dl -alfa tokoferol asetat içerir.  
• Yardımcı maddeler:  Zeytinyağı  
 
 Bu Kullanma Talimatında:  
1. Vİ-PLEX E nedir ve ne için  kullanılır?  
2. Vİ-PLEX E 'yi kullanmadan önce dikkat edilmesi  gerekenler  
3. Vİ-PLEX E nasıl  kullanılır?  
4. Olası yan etkiler  nelerdir?  
5. Vİ-PLEX E 'nin  saklanması  
Başlıkları yer almaktadır.  
 
1. Vİ-PLEX E nedir ve ne için  kullanılır?  
Vİ-PLEX E uçuk sarımsı renkli, berrak, yağlı çözelti şeklinde, amber renkli ampullerde  
sunulmaktadır.  
Vİ-PLEX E, yağda çözünen bir vitamin olup, hücre bütünlüğünü korur ve güçlü bir antioksidan 
özelliğine sahiptir.  
Vİ-PLEX E, E vitamini eksikliği ve yetersizliğine bağlı gelişen durumlarda kullanılır. 2 m L’lik 5 
ampul içeren karton kutu içinde ambalajlıdır.  
 
2. Vİ-PLEX E 'yi kullanmadan önce dikkat edilmesi  gerekenler  
Vİ-PLEX E 'yi aşağıdaki durumlarda KULLANMAYINIZ.  
Eğer,  
• E vitaminine karşı aşırı duyarlılığınız  varsa  
• Demir eksikliğiniz varsa (E vitamini demir eksikliği anemisinde demirin etkinliğini  azaltır)   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reç ete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlacınız hakkında size önerilen dozun dışında  
yüksek veya düşü k doz  kullanmayınız.  2/5  Vİ-PLEX E 'yi  aşağıdaki durumlarda DİKKATLİ KULLANINIZ.  
Eğer;  
• Oral antikoagülan veya östrojen kullanan hastalarda kanın pıhtılaşma süresini uzattığı 
bildirilmekle birlikte, klinik olarak kanıtlanmamıştır. Fakat yine de özellikle antikoagülan tedavisi 
gören hastalarda d ikkatli kullanılması gerekir.  
• Yağlı solüsyon olduğundan damar içi ve/veya deri altına uygulanmaz, sadece kas içine 
uygulanmasına dikkat edilmelidir.  
• Bazı hastalarda damarlarda iltihaplanma (tromboflebit) ve kanamaya bağlı inme 
görülebilmesine karşı dikkatl i olunmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Vİ-PLEX E 'nin yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, doktorunuz önermedikçe Vİ -PLEX E  almayınız.  
Gebe kadınlarda kullanımı ile ilgili yeterli veri mevcut değildir. Gerekli olmadıkça, gebelik 
döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
E vitamini  süte geçtiği  için emzirme  döneminde  doktorunuz  gerekli  görmedikçe kullanılmaması 
önerilmektedir.  
Doktorunuz tarafından önerilmediği müddetçe emzirme döneminde Vİ -PLEX E kullanmayınız.  
 
Araç ve makine kullanımı  
Araç ve makine kullanım yeteneği üzerine etkisi gözlenmemiştir.  
 
Vİ-PLEX E 'nin içeriğinde bu lunan bazı yardımcı maddeler hakkında önemli bilgiler  
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
• Vİ-PLEX E, oral antikoagülanlarla  (kanın pıhtılaşmasını önleyen ilaçlar) birlikte 
kullanıldığında hipoprotrombinemide (kan pıhtılaşmasında rol oynayan protrombin düşüklüğüne 
bağlı olarak kanama riskinde artış) artış olabilir.  
• Vİ-PLEX E’nin yüksek dozda kullanılması, oral antikoagülanların  (kanın pıhtılaşmasını 
önleyen ilaçlar) etkisini arttırabilir.  
• Vİ-PLEX E; hipertiroidde (tiroit hormonu yüksekliği), inorganik demir ve östrojen içeren 3/5  ilaçlarla birlikte kullanılmamalıdır.  
• Vİ-PLEX E, kanser için kullanılan kemoterapi ilaçlarının etkinliğini azaltabilir.  
• Kolestiramin, kolestipol ve orlistat içeren (yağ emilimini azaltan ilaçlar) birçok ilaç, vitamin 
E’nin emilimini etkileyebilir.  
• Mide asidini azaltan ilaçlar (antiasitler), vitamin E’nin emilimini azaltabilir.  
 
Eğer reçe teli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. Vİ-PLEX E nasıl  kullanılır?  
Uygun kullanım ve doz/uygulama sıklığı için talimatlar:  
Vİ-PLEX E 'yi her zaman, tam olarak doktorunuzun söylediği şekilde kullanınız. Emin değilseniz 
doktorunuza veya eczacınıza danışınız.  
Takviye ve profilaktik kullanımda olağan doz aşağıdaki şekildedir:  
Malabsorbsiyon  sendromlarında    : Günde 1/2 ampul I.M. (kas içine)  
Prematürelerdeki Vitamin  E eksikliğinde   : 50-100 mg/kg/gün I.M. (kas  içine)  
 
Uygulama yolu ve metodu:  
Vİ-PLEX E doktorunuz veya hemşireniz tarafından kas içi enjeksiyon yoluyla uygulanır. 
Ampuller hiçbir zaman damar içi ve/veya deri altı uygulanmamalıdır.  
 
Değişik yaş grupları:  
Çocuklarda kullanımı:  
Doz aynı zamanda çocuğun ağırlığına bağlıdır. Olağan doz, 150 mg / kg / gün'dür. Yeni 
doğanlarda (özellikle erken doğanlarda), 50 -100 mg/kg/gün'dür.  
 
Özel kullanım durumları:  
Böbrek yetmezliği/  Karaciğer yetmezliği  
Eğer böbrek ve/veya karaciğer fonksiyonlarınızda bozukluk varsa doktorunuz ilacınızın uygulama 
dozunu ayarlayacaktır.  
Eğer Vİ -PLEX E'nin etkisinin çok güçlü veya zayıf olduğuna dair bir izleniminiz varsa doktorunuz 
veya eczacınız ile konuşunuz.  
 
Kullanmanız gerekenden daha fazla Vİ -PLEX E kullandıysanız:  
E vitamini hipervitaminözü görülmemiştir.  
Vİ-PLEX E size tıbbi gözetim altında verileceğinden, ilacınızı bir kerede fazla miktarda almanız 
beklenmez, bununla birlikte fazla miktarda al dığınızı düşünüyorsanız doktorunuz veya hemşireniz 
ile konuşunuz.  
Vİ-PLEX E'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Vİ-PLEX E'yi kullanmayı unutursanız  
Vİ-PLEX E size sağlık personeli tarafından uygulanaca ğı için dozunuzun unutulması beklenmez 4/5  bununla birlikte dozunuzun unutulduğunu düşünüyorsanız doktorunuz veya hemşirenizle 
konuşunuz . 
Unutulan dozları dengelemek için çift doz almayınız.  
 
Vİ-PLEX E ile tedavi sonlandırıldığında oluşabilecek etkiler  
Tedavi doktorunuzun belirttiği süre boyunca devam etmelidir. Doktorunuz  önermediği müddetçe 
tedaviyi kendi kendinize sonlandırmayınız.  
 
4. Olası yan etkiler  nelerdir?  
Tüm ilaçlar gibi Vİ -PLEX E' nin  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa Vİ -PLEX E’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Alerjik reaksiyonlar, döküntü, eritem (kan toplanması sonucu derinin kızarması), alerjik ödem.  
 
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi müdahaleye 
veya hastaneye yatırılmanıza  gerek olabilir.  
Bu çok ciddi ya n etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın   : 10 hastanın en az 1’inde görülebilir.  
Yaygın   : 10 hastanın birinden az fakat 100 hastanın birinden fazla görülebilir.  
Yaygın olmayan  : 100 hastanın birinden az fakat 1.000 hastanın birinden fazla görülebilir.  
Seyrek   : 1.000 hastanın birinden az fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Mevcut verilerde n hareketle tahmin edilemiyor.  
 
Çok seyrek:  
• kanda yüksek yağ ve şeker  seviyeleri,  
• kanda asidik madde seviyelerinin  yükselmesi,  
• kan basıncının düşmesi veya  yükselmesi,  
• göğüs ve sırtta  ağrı, 
• bulantı,  
• kusma,  
• ishal,  
• karın  ağrısı,  
• kaslarda güçsüzlük,  
• yorgunluk  hissi,  
• duyumsama ve görme  bulanıklığı,  
• kreatinüri (kreatin denen maddenin idrarda, normalden fazla bulunması),  
• alerjik  reaksiyonlar,  5/5  • döküntü,  
• deri üzerinde  kızarıklık,  
• alerjik  ödem,  
• baş ağrısı,  
• yüz ve boyunda  kızarma,  
• vücut sıcaklığında  yükselme,  
• terleme,  
• üşüme  hissi 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer al an “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında  daha fazla bilgi edinilmesine katkı sağlamış olacaksınız.  
 
5. Vİ-PLEX E'nin  saklanması  
Vİ-PLEX E' yi çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında ve ışıktan koruyarak saklayınız. Buzdolabına k oymayınız, 
dondurmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra Vİ -PLEX E 'yi kullanmayınız.  
 
Eğer üründe ve/veya ambalajında bozukluklar fark ederseniz Vİ -PLEX E’yi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehir 
Bakanlığı’nca belirlenen toplama sistemine veriniz.  
 
Ruhsat Sahibi  : Osel İlaç San. ve Tic. A.Ş.  
 Akbaba Mahallesi Maraş Cad. No:52 Beykoz / İSTANBUL  
 
Üretim  Yeri  : Osel İlaç San. ve Tic.  A.Ş. 
   Akbaba Mahallesi Maraş Cad. No:52  Beykoz / İSTANBUL  
 
 
Bu kullanma  talimatı  ...................  tarihinde onaylanmıştır.  