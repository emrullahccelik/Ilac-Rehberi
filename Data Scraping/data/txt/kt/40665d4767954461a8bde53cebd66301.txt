1/6 
                                                       KULLANMA TALİMATI  
ALFASİ LİN 250 mg Kapsül  
Ağızdan alınır.  
 
• Etkin madde : 250 mg ampisiline  eşdeğer ampisilin trihidrat  
• Yardımcı maddeler:  Magnezyum stearat, Eritrosin, İndigo karmin, Tartrazin, Titanyum  
dioksit  
  
 
      
 
 
Bu kullanma talimatında:  
1. ALFASİLİN   nedir ve ne için k ullanılır ? 
2. ALFASİLİN ’i  kullanma dan önce dikkat e dilmesi gerekenler  
3. ALFASİLİN   nasıl kullanılır?  
4. Olası yan etkiler n elerdir?  
5. ALFASİLİN ’in  saklanması  
Başlıkları yer almaktadır . 
 
1. ALFASİLİN  nedir ve ne için k ullanılır ?  
 
ALFASİLİN sistemik antibakteriyeller olarak bilinen bir ilaç grubuna dahildir. 
 
ALFASİLİN  bakteri denilen mikroorganizmaların oluşturduğu hastalıklarda kullanılan bir 
antibiyotiktir . Ampisilin, bakterilerin hücre duva rlarını bozarak ölümlerine neden olur.  
 
ALFASİLİN  her bir kapsül de 250 mg  ampisilin e eşdeğer  ampis ilin trihidrat içeren 16 ve 24 
kapsüllük blister ambalajlarda bulunur. Başlık ve gövde sarı -kahverengi renkte, parlak, sert jelatin 
kapsül içinde beyaza yak ın renkte ince granül toz görünümündedir.  
 
ALFASİLİN, ampisiline duyarlı bakterilerin neden olduğu çeşitli enfeksiyon hastalalıklarının tedavisinde, aşağıda belirtilen durumlarda kullanılır : 
- solunum yolu enfeksiyonlarında,  
- idrar yolu enfeksiyonlarında, 
- genital bölge enfeksiyonlarında,  
- sindirim sistemi enfeksiyonlarında,  
- menenjit tedavisinde.  
 Gerektiğinde enfeksiyonun yerine göre gerekli cerrahi müdahaleler uygulanmalıdır. Etken mikroorganizmanın ve alfasilin’e duyarlılığın belirlenmesi için bakteriyolojik incelemeler yapılmalıdır. Ancak tedaviye, duyarlılık testi sonuçları beklenmeden de başlanabilir. Bu ilacı kullan maya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmi ştir, başkalarına vermeyiniz. 
• Bu ilacın kullanımı sırasında, doktora v eya hastaneye gittiğinizde doktorunuza bu ilacı 
kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanm ayınız. 2/6 
 2. ALFASİLİN’i kullanmadan önce dikkat edilmesi gerekenler  
 
ALFASİLİN’in dahil olduğu penisilin grubu antibiyotikler ile tedavide ciddi ve bazen 
ölümcül olabi len aşırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye karşı aşırı duyarlılığı olan 
kişilerde daha sık görülür. Tedavi sırasında alerjik bir reaksiyon geliştiği takdirde ilaç 
hemen bırakılmalı ve uygun tedaviye başlanmalıdır.  
 
ALFASİLİN’i  aşağıdaki durumlarda KULLANMAYINIZ  
Eğer;  
• Ampisiline veya ALFASİLİN’in içindeki yardımcı maddelerden herhangi birine veya herhangi 
bir penisilin türevine karşı alerjiniz olduğu söylenmişse,  
• Enfeksiyona neden olan etken, penisilini yıkan bir maddeye sahipse  
 
ALFASİLİN’i aşağıdaki durumlarda DİKKATLİ KULLANINIZ 
Eğer;  
• Sefalosporinlere karşı alerjisiniz varsa, penisilinlere karşı da alerji gelişebilir.  
• ALFASİLİN tedavisi sırasında hafiften şidde tliye değişebilen ishal gelişimi olabilir. Bu durum 
psödomembranöz kolit denen ve bazen hayatı tehdit edebilen hastalık nedeni ile olabilir. 
• ALFASİLİN’e dirençli mikroorganizmalar ile (bakteri, mantar gibi) enfeksiyon gelişirse  
• Enfeksiyoz mononükleoz denil en virüs hastalığınız varsa veya lösemi denilen kan kanserinden 
şüphe ediliyorsa (cilt döküntüsüne neden olabilir)  
• Antibiyotik ile tedaviniz uzun süredir devam ediyorsa (hekiminiz kan, böbrek ve karaciğer 
testleri ile sizi izleyecektir)  
• Firengi hastalığınız varsa veya firengi hastalığınızın da olduğundan şüphe ediliyorsa ek testler istenecek veya ek tedaviler uygulanacaktır.  
• Enfeksiyonunuz streptokok denilen bakteri ile meydana geldi ise (en az 10 gün süreli tedavi önerilecektir ve bakterinin tamamen yok ed ildiğinin doğrulaması için ek testler istenebilir)  
• Böbrek yetmezliğiniz varsa. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
ALFASİLİN’in yiyecek ve içecek ile kullanılması  
ALFASİLİN’in aç karn ına alınması emilimini artırır. ALFASİLİN yemeklerden bir saat önce 
veya iki saat sonra alınmalıdır.  Hamilelik:  
İlacı kullanmadan önce doktorunuza veya eczacınıza danışınız.  
ALFASİLİN  kapsül , ancak hekim tarafından gerekli görüldüğü durumlarda gebelikte dikkatli  
kullanılabilir.  
ALFASİLİN  kapsül  östrojen içeren doğum kontrol haplarının etkinliğini azaltabilir. İlacı 
kullanırken doktorunuzun önerdiği etkili başka bir yöntemi de kullanmanız gerekebilir. 
Tedaviniz sırasında hamile olduğunuzu farkederseniz  hemen doktorunuza veya eczacınıza  
danışınız.  
  3/6 
 Emzirme:  
İlacı kullanmadan önce doktorunuza veya eczacınıza danışınız.  
ALFASİLİN anne sütüne geçer ve bu dozun yenidoğana zarar verip vermediği bilinmemektedir. 
Bu nedenle emzirme döneminde ALFASİLİN kullanımı önerilmemektedir. 
 
Araç ve makine k ullan ımı 
ALFASİLİN’in, araç ve makine kullanımına etkisine dair herhangi bir bilgi mevcut değildir.  
 
ALFASİLİN’in  içeriğinde bulunan bazı yardımcı maddeler hakkında önemli bilgiler  
Bu tıbbi ürün  her dozunda 4 mg sodyum nişasta glikolat ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır. Eşik değerinin altında olduğu için, 
hiçbir etki gözlenmemektedir.  
ALFASİLİN 250 mg kapsül içinde tartrazin içerir. Alerjik reaksiyonlara sebe p olabilir.  
 
Diğer ilaçlar ile birlikte kullanımı 
• Gut hastalığında kullanılan allopürinol  (Özellikle ür ik asiti yüksek hastalarda döküntü riski 
artar)  
• Bakteri çoğalmasını engelleyen (bakteriostatik) antibiyotikler (örnek: kloramfenikol, 
eritromisin, sulfon amidler, tetrasiklinler)  (İlacınızın etkisi azalabilir)  
• Östrojen içeren doğum kontrol ilaçları  (Etkileri azalabilir)  
• Bağışıklık sistemini baskılamak için kullanılan metotreksat, leukovorin  (yan etki 
olasılıkları artar)  
• Probenesid (İlacınızın etkisini artır abilir)  
• ALFAS İLİN ile aminoglikozitler deneysel ortamda birbirlerini etkisizlestirdikleri için  
bir arada kullanılmamalıdır.  
• Alkol bağımlılığının tedavisinde kullanılan disülfiram ve kanın pıhtılaşmasını önleyen 
ilaçların etkileri artabilir.  
• Ayrıca ALFASİ LİN bazı laboratuvar testlerinde yanlış sonuç alınmasına sebep olabilir   
(idrarda şeker ölçümü, kanda östrojen vb maddelerin miktarları gibi) . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise  lüt fen doktorunuza veya eczacınıza bunlar hakkında bilgi veriniz. 
 
3. ALFASİLİN n asıl kullanılır?  
 
• Uygun kullanım ve doz/uygulama sıklığı için talimatlar:  
Doktorunuz alacağınız doz miktarını ve ALFASİLİN  ile yapılacak tedavi süresini belirleyecektir.  
Doktorunuz başka şekilde önermemişse, ALFASİLİN , 250 veya 500 mg dozunda 6 saat ara ile 
yani günde dört kez alınacaktır.  
 Sindirim sitemi, idrar yolları ve genital enfeksiyonlarda 6 saatte bir 500 mg önerilirken solunum yolu enfeksiyonlarında genellikle 6 saatte bir 250 mg yeterli olur.   Bel soğukluğu tedavisinde 3,5 g ALFASİLİN, probenesid ile birlikte uygulanmalıdır. Kullanım süresi genellikle 7 -10 gündür.  
 4/6 
 A grubu beta- hemolitik streptokok  denilen bakteriler ile  oluşan e nfeksiyonlarda, akut romatizmal 
ateş (kalp romatizması) veya akut glomerulonefrit (bir böbrek hastalığı) oluşmasını önleyebilmek 
için tedavi en az 10 gün sürdürülmelidir. 
 Uzun süreli  idrar yolları ve barsak enfeksiyonlarının tedavisi sırasında bakteriyolojik ve klinik 
değerlendirme sık aralıklarla yapılmalıdır. Asgari dozlardan düşük doz uygulanmamalıdır. İnatçı 
ve ciddi enfeksiyonlarda daha yüksek dozlar kullanılmalıdır. Bu tür enfeksiyonlarda tedavinin birkaç hafta sürdürülmesi gerekir. Tedavi sona erdirildikten sonra klinik ve/veya bakteriyoloji k 
takibin birkaç ay sürdürülmesi gerekebilir.  
 
• Uygulama yolu ve metodu:  
ALFASİLİN , ağız yoluyla alınır.  
Kapsül leri bir bardak su ile bütün olarak yutunuz. En iyi etki yemeklerden yarım saat önce veya 
iki saat sonra alındığında elde edilir.  
Kapsül leri günün aynı saatlerinde almaya çalışınız.  
 
• Değişik yaş grupları:  
 Çocuklarda kullanım  
 20 kg üzerindeki çocuklarda erişkin dozu kullanılır.  
20 kg ve altındaki çocuklarda idrar yolu ve sindirim  sistemi enfeksiyonlarında; günlük 
doz  6  saatte   bir  50 - 100 mg /kg/gün’dür. Çocuklarda  kullanılan   doz erişkin dozunu 
aşmamalıdır.  
 Yaşlılarda kullanım  
 Doz ayarlaması gerekmez.  
 
• Özel kullanım durumları:  
 Böbrek yetmezliği : 
Böbrek yetmezliğiniz varsa doz ayarlaması gereklidir .   
Doktorunuz böbrek yetmezliğinizinin ci ddiyetine göre  doz aralıklarını açabilir.  
 Diyaliz hastası iseniz, ilacınızı hemodiyaliz seansının bitiminde alınız.  
 Karaciğer yetmezliği:  
 Doz ayarlaması gerekmez . 
 
Eğer ALFASİLİN ’in etkisinin çok güçlü veya çok zayıf olduğuna dair bir izleniminiz var is e 
doktorunuz veya eczacınız ile konuşunuz.  Kullanmanız gerekenden daha fazla ALFASİLİN kul landıysanız  : 
ALFASİLİN ’in çok yüksek dozlarda kullanılması neticesinde nöbet gelişimi , sinirlilik, istemsiz 
hareketler ve hayal görme de dahil olmak üzere sinir sis temine ait bulgular gelişebilir.  
Doktorunuz bulgularınıza yönelik destekleyici tedavi uygulayacaktır. 
ALFASİLİN’den  kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 ALFASİLİN’i  kullanmayı unutursanız  
Bir sonraki doz zamanı yakın değilse, hatırlar hatırlamaz ALFASİLİN  dozunuzu  alınız. Bir 
sonraki dozunuzu normal zamanında alınız . 
Unutulan dozları dengelemek için çift doz almayınız . 
 ALFASİLİN  ile tedavi sonlandırıldığındaki  oluşabil ecek etkiler 5/6 
 Doktorunuzla konuşmadan ALFASİLİN  almayı aniden kesmeyin iz. Antibiyotiklerin uygunsuz 
kullanımları dirençli mikroorganizmaların gelişmesine neden olabileceği gibi hastalığınız 
gerektiği gibi iyileşmediği için enfeksiyon bulgularınızın devam etmesine neden olacaktır.  
4. Olası yan e tkiler n elerdir?  
 
Tüm diğer ilaçlar gibi, ALFASİLİN ’in içeriğinde bulunan maddelere duyarlı olan kişilerde yan 
etkiler olabilir.   
Aşağıdakilerden biri olursa ALFASİLİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes almakta zorlanıyorsanız veya hırıltılı nefes alıyorsanız, yüz, dil ve boğazınızda şişme 
yaşarsanız, bunlar anaflaksi denilen ciddi bir alerjinin bulguları olabilir.  
• Cildinizde veya göz çevresinde yoğun kızarıklıklar, içi s u dolu veya kanlı sıvı dolu kabarcıklar 
gelişir veya deriniz geniş alanlarda soyulmaya başlarsa, (farklı tipteki ciddi alerjik deri 
hastalıklarının belirtileri olabilir)  
 Bunların hepsi çok ciddi yan etkilerdir. Eğer bunlardan biri sizde mevcut ise, sizin ALFASİLİN ’e 
karşı ciddi allerjiniz var demektir. Acil tıbbi müdahaleye veya hastaneye yatırılmanıza gerek olabilir.  Bu çok ciddi yan etkilerin hepsi oldukça seyrek görülür.  
Aşağıdakilerden biri olursa HEMEN doktorunuza bildiriniz veya size en yakın hast anenin 
acil bölümüne başvurunuz:  
• Döküntü, kurdeşen, kaşıntı gibi alerji bulguları veya ateş yükselmesi, eklem ağrıları, 
halsizlik gibi serum hastalığına işaret eden  bulgular yaşarsanız,  
• Ateş, şiddetli baş ağrısı, görme bulanıklığı gibi penisilin ansefalo patisi denilen hastalığa 
işaret edecek bulgular olursa,  
• İstemsiz kas hareketleri ve nöbet gelişimi olursa, 
• Nefes darlığı  hissederseniz  , 
• Kan testlerinizde alyuvarlar, akyuvarlar veya pıhtılaşma hücrelerinizde anormal azalmalar 
veya kan hücrelerinin parçalanması veya mukozalarda kanamalar, kanama zamanında uzama veya derinizin altında toplu iğne başı gibi noktasal morarmalar, gibi bulgulara rastlanırsa,  
• Ciddi karaciğer fonksiyon bozukluğuna işaret eden bazı kan testlerinde bozulma, sarılık 
gibi bulgularınız varsa,  
• Karaciğer iltihabınız varsa, 
• Akut böbrek yetmezliği ve interstisiyel nefriti düşündürecek idrar değişiklikleri, idrara çıkmada azalma veya kesilme, idrarda kan gibi bulgular , olursa veya ciddi böbrek 
yetmezliğini düşündürecek şekilde kan testleriniz de bozukluk mevcutsa , 
• Uzun süren şiddetli veya kanlı, balgamlı ishaliniz olursa  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz :  
• Ağızda veya genital bölgede mantar hastalıkları,  
• Sersemlik, uyku hali, yorgunluk, halsizlik, 
• Baş ağrısı, 
• İshal,  
• Bulantı, kusma,  6/6 
 • İştah artışı,  
• Ağızda veya dilde yaralar, dilde siyah tüylenme.  
 
Bunlar ALFASİLİN ’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı  bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayar ak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ALFASİLİN’in    saklanması   
 
Çocukların göremeyeceği ,  erişemeyeceği yerlerde ve ambalajında saklayınız.  
25°C’nin altındaki oda sıcaklığında ve kuru bir yerde  saklayınız.  
 Son kullanma tarihiyle uyumlu olarak kullanınız. Ambalajdaki son kullanma tarihinden sonra ALFASİLİN’i kullanmayınız/son kullanma tarihi nden 
önce kullanınız.  Eğer üründe ve/veya ambalajında bozukluklar farkederseniz ALFASİLİN’i kullanmayınız. 
 
Ruhsat Sahibi :   Actavis İlaçları A.Ş.                              Gültepe Mah. Polat İş Merkezi 34394 Levent/Şişli -  İstanbul   
 
Üretim yeri:  
Actavis İlaçları A.Ş,  
Büyükdere Caddesi No: 205 Levent –34394 / İstanbul  
 
Bu kullanma talimatı ../../…. tarihinde onaylanmıştır.  
 
 
 
 