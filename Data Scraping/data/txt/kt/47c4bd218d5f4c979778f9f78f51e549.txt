   
  1 / 8 KULLANMA TALİMATI  
 
FEMARA  2.5 mg film kaplı tablet  
 
Ağızdan alınır.  
• Etkin madde:  Her bir film kaplı tablet 2,5 mg letrozol içerir.  
 
• Yardımcı maddeler: Koloidal susuz silika, mikrokristalize selüloz, laktoz monohidrat  
(sığır kaynaklı) , magnezyum stearat, mısır nişastası, sodyum karboksimetil nişastası, 
hidroksipropil metilselüloz, polietilen glikol 8000, talk, titan yum dioksit  (E171) , sarı 
demir oksit  (E172) , etanol*, saf su*. 
* Proses esnasında uzaklaştırılmaktadır . 
Bu ilacı kullanmaya başlamadan önce bu KU LLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. 
 
 
Bu kullanma t alimatında:  
 
1. FEMARA nedir ve ne için kullanılır?  
2. FEMARA’yı  kullanmadan önce dikkat edilmesi gerekenler  
3. FEMARA nasıl kullanılır?  
4. Olası  yan etkiler nelerdir?  
5. FEMARA’nın  saklanması  
 
Başlıkları ye r almaktadır. 
 
1. FEMARA nedir ve ne için kullanılır?  
 
Femara tabletler, koyu sarı renkli, yuvarlak, hafif bombeli, kenarları eğimli, bir yüzünde 
‘‘FV’’, diğer yüzünde ‘‘CG’’ basılı film tabletlerdir.  
 
FEMARA, 30 adet film kaplı tablet içeren blister amba lajlarda takdim edilmektedir.  Her bir 
FEMARA film kaplı tablet 2 ,5 mg letrozol içerir.  
 
Letrozol, a romataz inhibitörler i olarak adlandırılan bir ilaç grubuna dahildir. FEMARA ile 
yapılan tedavi hormonal (ya da endokrin) bir meme kanseri tedavisidir.  
 
Meme kanserinin gelişimi sıklıkla, dişi cinsiyet hormonları olan östrojenler tarafından 
uyarılır. FEMARA östrojen üret iminde rol oynayan bir enzimi (aromataz ) bloke etmek 
suretiyle östrojen miktarını azaltır  ve böylece büyüyebilmek için östrojene ihtiyaç duyan 
meme kanserlerinin büyümesini önleyebilir.     
  2 / 8 Sonuç olarak da, tümör hücreleri nin büyümesi yavaşlar veya durur ve  vücudun diğer 
kısımlarına yayılma sı yavaşlar veya durur . Ayrıca FEMARA, hem meme cerrahisinden önce 
tümör boyutunun küçültülmesinde kullanılabili r, hem de meme cerrahisinden sonra tümörün 
tekrar oluşmasını önlemede yardımcı olur.  
 
Femara menopozdaki yani menstrüasyonları kesilen kadınlarda meme kanserinin tedavisi için 
kullanılır. Kanserin yeniden ortaya çıkmasını önlemede kullanılır. Meme kanseri 
ameliyatından sonra veya tamiksofen ile beş yıllık tedaviyi takiben birinci tedavi olarak 
kullanılabilir. Femara aynı zamanda meme tümörünün ileri evre meme kanseri olan hastalarda 
vücudun diğer kısımlarına yayılmasını önlemede kullanılır. 
 
FEMARA tedavisi nin izlenmesi:  
FEMARA  yalnızca sıkı tıbbi denetim altında alınmalıdır.  
Doktorunuz tedavinin istenen etkiyi sağlayıp sağlamadığını kontrol etmek için durumunuzu 
düzenli olarak kontrol edecektir.  
FEMARA ’nın nasıl etkili olduğu ya da bu ilacın size neden reçete edil diği hakkında 
sorularınız varsa  doktorunuza sorun.  
 
2. FEMARA’yı kullanmadan önce dikkat edi lmesi gerekenler  
 
FEMARA’yı  aşağıdaki durumlarda KULLANMAYINIZ : 
Eğer:    
• Letrozol e ya da FEMARA’nın içerdiği  yardımcı maddeler e karşı aşırı duyarlı (alerjik) 
iseniz  (eğer alerjik olabileceğinizi düşünüyorsanız doktorunuza danışınız)  
• Hala adet görüyorsanız  (henüz menopoza girmediyseniz ) 
• Hamileyseniz  
• Emziriyorsanız  
 
FEMARA’yı  aşağıdaki durumlarda DİKKATLİ KULLANINIZ : 
Eğer:  
• Şiddetli bir böbrek hastalığınız varsa  
• Şiddetli bir karaciğer hastalığınız varsa  
• Eğer osteoporoz ya da kemik kırıkları öykünüz varsa.  
Menopoza girdiğinizden (adetlerin kesilmesi) emin olmak için FEMARA almadan önce 
doktorunuz hormon düzeylerinizi kontrol etmek isteyebilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Doktorunuz a yrıca kemik sağlığınızı izlemeye de karar verebilir çünkü bu ilaç kemiklerde 
incelmeye ya da hasara yol açabilir (osteoporoz, kemik erimesi).  
 
Letrozol, tendonlarda  (kasları kemiklere bağlayan bağ dokuları)  iltihaplanmaya veya tendon 
hasarına neden olabil ir (bkz. Bölüm 4). Tendon ağrısının veya şişmesinin herhangi bir 
belirtisinde, ağrılı bölgeyi dinlendiriniz  ve doktorunuza başvurunuz . 
    
  3 / 8  
FEMARA’nın  yiyecek ve içecek ile kullanılması  
FEMARA, yiyeceklerle birlikte veya tek başına alınabilir.  
 
Hamilelik  
İlacı kullanmadan önce doktorunuza veya eczacınıza danışınız . 
Hamileyseniz FEMARA kullanmayınız çünkü bu doğmamış bebeğinize zarar verebilir. 
 
FEMARA, yalnızca menopoz sonrası durumundaki kadınlarda önerildiği için, hamilelikle 
ilgili kısıtlamalar büyük olasılıkla sizin için geçerli olmayacaktır.  Bununla birlikte, yakın bir 
zamanda menopoz sonrası duruma geçtiyseniz ya da menopoz öncesi durumdaysanız, hamile 
kalma potansiyeliniz olabileceği için, etkili bir doğum kontrolü uygulama ihtiyacınızı 
doktorunuzla konuşmalısınız.  
 
Eğer yakın zaman a kadar adetleriniz devam etmişse, hamile kalma potansiyeliniz olabileceği 
için, doğum kontrolü uygulama ihtiyacınızı doktorunuzla konuşmalısınız.  
 
Tedaviniz sırasında hamile olduğ unuzu fark ederseniz hemen doktorunuza veya ec zacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
FEMARA  kullanıyorsanız bebeğinizi emzirmeyiniz.  Emziriyorsanız bunu doktorunuza 
bildiriniz.  
 
Araç ve makine kullanımı  
FEMARA kullanımıyla birlikte, b aş dönmesi ya da  sersemlik hissediyorsanız ya da görüş 
bozuklukları yaşıyorsanız, kendinizi yeniden normal hissedene kadar araç ya da makine 
kullanmayınız.  
 
FEMARA’nın içeriğinde bulunan bazı yardımcı maddeler hakkında önemli bilgiler  
FEMARA film kaplı tabletler süt şeker i (laktoz ) adı verilen bir madde  içermektedir. Eğer 
daha önc eden doktorunuz tarafından bazı  şekerlere karşı duyarlılığınız  olduğu söylenmişse bu 
tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı 
Özellikle aşağıdak i ilaçları şu anda kullanıyorsanız veya son zamanlarda kullandı ysanız  lütfen 
doktorunuza veya eczacınıza bilgi veriniz. 
• Tamoksifen.  
• Diğer anti -östrojenler ya da östrojen içeren tedaviler  
Bu maddeler FEMARA’nın etkisini azaltabilir. Letrozolün tamoksifen, diğer anti -östrojenler 
veya östrojenler ile bir arada uygulanmasından kaçınılmalıdır. Letrozol, fenitoin ve klopidrogel 
gibi terapötik indeksi dar olan tıbbi ürünlerle bir arada verilirken dikkatli olmak gerekir.  
 
Özel popülasyonlara ilişkin ek bilgiler  
Özel popülasyonlara ilişkin herhangi bir klinik etkileşim çalışması yürütülmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi verini z. 
    
  4 / 8  
3. FEMARA nasıl kullanılır?  
Uygun kullanım ve doz/uygulama sıklığı için talimatlar:  
• FEMARA’nın genellikle kullanılan dozu, günde 1 defa 1 tablettir.  
• FEMARA’yı her gün aynı saatte almanız ilacınızı ne zaman alacağınızı hatırlamanıza 
yardımcı olacaktır .  
• FEMARA’yı her zaman doktorunuzun size söylediği şekilde kullanınız. Eğer nasıl 
kullanacağınızdan emin değilseniz, doktorunuza ya da eczacınıza danışınız.  
• Doktorunuz belirttiği sürece FEMARA kullanmaya devam ediniz . FEMARA’yı a ylar 
ya da yıllar boyunca kullanmanız gerekebilir.  
• FEMARA’yı ne kadar süre kullanmaya  devam edeceğiniz konusunda sorunuz varsa, 
doktorunuzla konuşunuz.  
 
Uygulama yolu ve metodu:  
• FEMARA  sadece ağızdan kullanım içindir. 
• Tableti  aç ya da tok karnına alabilirsiniz. 
• Tabletler i tercihen her gün aynı saatte bir bardak su ile yutunuz. 
• Tableti çiğnemeyiniz, bölmeyiniz ya da ezmeyiniz.  
 
Değişik yaş grupları:  
Çocuklarda kullanım:  
FEMARA, çocuklarda ya da ergenlik dönemindeki gençlerde (18 yaş altı) kullanılmaz.  
 
Yaşlılarda kullanım:  
65 yaş v e üzerindeki hastalar için özel bir doz önerisi yoktur.  
  
Özel kullanım durumları:  
Böbrek/Karaciğer yetmezliği:  
Hafif k araciğer yetmezliği veya böbrek yetmezliği olan hastalar için doz ayarlaması gerekli 
değildir.  Ancak, şiddetli karaciğer yetmezliği ve böbrek yetmezliği olan hastalar yakın 
gözetim altında tutulmalıdır.  
 
Doktorunuz ayrı bir tavsiyede bulunmadıkça  bu talimatları takip ediniz.  
 
İlacınızı zamanında almayı unutmayınız.  
 
Doktorunuz FEMARA  ile tedavinizin ne kadar süreceğini size bildirecekt ir. Tedaviyi erken 
kesmeyiniz, çünkü istenen sonucu alamazsınız. Tedavi boyunca sıkı bir tıbbi denetim altında 
olmanız gerekmektedir.  
 
FEMARA, vücudunuzdaki östrojenlerde azalmaya bağlı olarak kemiklerinizde incelmeye ve 
aşınmaya (osteoporoz) yol açabilir. Doktorunuz, tedavi öncesinde, sırasında ve sonrasında 
kemik yoğunluğunuzu ölçmeye karar verebilir (osteoporozu takip etmenin bir yolu).  
 
Eğer FEMARA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla FEMARA kullandıysanız:  
FEMARA’dan kullanmanız gerekenden fazlasını kullanmışsanız bir doktor veya eczacı ile 
konuşunuz.    
  5 / 8 Tıbbi tedavi görmeniz gerekebilir. Tablet kutusunu yanınızda götürünüz ve doktorunuza 
göster iniz. 
 
FEMARA’yı kullanmayı  unutursanız:  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
Eğer, ilacınızı almayı unuttuğunuzu  bir sonraki dozun alınma saatine çok yakın bir saatte 
(örneği n; 2 ya da 3 saat)  anımsarsanız, atladığınız dozdan vazgeçin ve bir sonraki dozu, her 
zamanki saatinde alınız. 
Unutulan dozları dengelemek için çift doz almayınız. 
 
FEMARA  ile tedavi sonlandırıldığında oluşabilecek etkiler  
FEMARA tedavisini sonlandırmak ha stalığınızın daha kötüye gitmesine neden olabilir. 
Doktorunuz tarafından belirtilmedikçe, FEMARA kullanmayı bırakmayınız. FEMARA’nın 
kullanımı ile ilgili herhangi bir sorunuz varsa, doktorunuz veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, FEMARA’nın  içeriğinde bulunan maddelere duyarlı olan kişilerde yan 
etkiler olabilir.  
 
Çoğu yan etki hafif -orta şiddette görülür ve genellikle tedavi başladıktan birkaç gün -birkaç 
hafta sonra ortadan kalkar.  
 
Sıcak basması, saç dökülmesi veya  vajinada kanama gibi bazı yan etkiler, vücudunuzdaki 
östrojen yokluğuna bağlı olabilir. 
 
Aşağıdakilerden biri olursa,  FEMARA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Yaygın olmayan  
• Güçsüzlük, vücudun herhangi bir yerinde felç veya his kaybı (özellikle kol ve bacakta), 
koordinasyon kaybı, bulantı veya konuşma ya da nefes alıp vermede güçlük (bir beyin 
bozukluğunun belirtileri, örn. inme)  
• Ani ve baskı şeklinde göğüs ağrısı (bir kalp bozukluğunun işareti)  
• Aşırı derecede hassas olan ve olasılıkla dokunulduğunda ağrı yapan bir damar boyunca 
şişlik ve kızarıklık  
• Enfeksiyonlara bağlı şiddetli ateş, üşüme veya ağız ülserleri (beyaz kan hücresi eksikliği)  
• Şiddetli ve kalıcı bulanık görme  
• Tendon iltihabı veya tendinit  (kasları kemiklere bağlayan bağ dokuları)  
 
Seyrek  
• Nefes alıp vermede güçlük, göğüs ağrısı, bayılma, hızlı kalp atışı, derinin mavi renk 
alması veya ani kol, bacak veya ayak ağrısı (bir kan pıhtısının oluşmuş olabileceğinin 
işareti ) 
• Özellikle yüz ve boğazda olmak üzere şişlik (alerjik reaksiyon işareti)  
• Sarı deri ve gözler, bulantı, iştah kaybı, koyu renkli idrar (hepatit işaretleri)  
• Döküntü, kırmızı deri, dudaklarda, gözlerde ve ağızda kabarcıklar, deride soyulma, ateş 
(deri bozukl uğu işaretleri)  
• Bir tendonun (kasları kemiklere bağlayan bağ dokuları) yırtılması  
 
Bunların hepsi çok ciddi yan etkilerdir.     
  6 / 8 Eğer bunlardan biri sizde mevcut ise, sizin FEMARA’ya karşı ciddi alerjiniz var demektir. 
Acil tıbbi müdahaleye veya hastaneye yatır ılmanıza gerek olabilir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   :10 hastanın en az 1’inde görülebilir.  
Yaygın    :10 hastada birden az, fakat 100 hastada birden fazla görülebilir.  
Yaygın olmayan  :100 hastada birden az, fakat 1.000 hastada birden fazla görülebilir. 
Seyrek    :1.000 hastada birden az, fakat 10.000 hastada birden fazla görülebilir.  
Çok seyrek   :10.000 hastada birden az görülebilir.  
Sıklığı bilinmeyen  :Eldeki veriler ile belirlenemeyecek kadar az hast ada görülebilir.  
 
Aşağıdakilerden herhangi birini fark ederseniz doktorunuza söyleyiniz:  
 
Çok yaygın  
• Kolesterol seviyelerinin yükselmesi (hiperkolesterolemi)  
• Sıcak basması  
• Terlemede artış  
• Yorgunluk, güçsüzlük ve huzursuzluk (genellikle kendini kötü hisse tme)  
• Kemik ve eklemlerde ağrı (artralji)  
 
Yaygın  
• Deri döküntüsü 
• Baş ağrısı  
• Sersemlik hali  
• Kırıklık (genel iyi hissetmeme hali)  
• Gastrointestinal bozukluklar; bulantı, kusma, hazımsızlık, kabızlık, ishal  gibi 
• Cilt kuruluğu, döküntü 
• İştah artışı veya kay bı  
• Kaslarda ağrı , kemik ağrısı  
• Kemiklerde, bazı durumlarda kemik kırıklarına yol açan incelme ve aşınma (osteoporoz) 
(ayrıca bkz. Bölüm 3)  
• Kollarda, ellerde, ayaklarda, ayak bileklerinde şişme (ödem)  
• Depresyon  
• Ağırlık artışı 
• Saç kaybı  
• Yüksek tansiyon (hipertansiyon)  
• Karın ağrısı  
• Kuru deri  
• Vajinal kanama  
• Çarpıntılar, hızlı kalp atışı  
• Eklem sertliği (artrit)  
• Göğüs ağrısı  
 
Yaygın olmayan  
• Endişe, asabiyet, kolay sinirlenme, uyuşukluk, hafıza sorunları, uyku hali, uykusuzluk gibi 
sinir bozuklukları  
• Ellerde  veya el bileklerinde ağrı veya yanma hissi (karpal tünel sendromu)  
• His bozukluğu, özellikle dokunma hissinde     
  7 / 8 • Bulanık görme, katar akt, göz tahrişi gibi göz bozuklukları  
• Kaşıntı (ürtiker) gibi deri bozuklukları  
• Vajinal akıntı veya kuruluk  
• Meme ağrısı  
• Ateş   
• Susuzluk, tat bozukluğu, ağız kuruluğu  
• Mukoz membranlarda kuruluk  
• Ağırlık azalması  
• İdrar yolu enfeksiyonu, idrara çıkma sıklığında artış  
• Öksürük 
• Enzim düzeylerinde artış  
• Derinin ve gözlerin sararması  
• Kanda yüksek bilirubin düzeyleri (alyuvarların bir parçalanma ürünü)  
• Sarılık  
• Ödem  
 
Seyrek  
• Akciğer embolisi  (kan pıhtısının akciğerde bir damarı tıkaması) , arter trombozu  (atar 
damarda pıhtı oluşması) , serebrovasküler infarkt  (beyin damalarında tıkanıklığa bağlı 
doku dökümü)  
 
Bilinmiyor  
• Tetik parmak  (parmağınızın ya da başparmağınızın bükülü pozisyonda kaldığı bir tıbbi 
durum ). 
• Anafilaktik reaksiyon (yaşamı tehdit eden ciddi alerjik reaksiyon)  
• Hepatit  (karaciğer iltihabı)  
• Anjiyoödem  (derinin veya mukozanın altındaki bölgenin hızlı şişmesi) , toksik epide rmal 
nekroliz  (deri ve mukozada hızlı ilerleyen yaygın doku harabiyeti) , eritema multiforme  
(deri ve mukozalarda ani olarak gelişen ve tekrar etme eğilimi gösteren bir deri hastalığı)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FEMARA’nın saklanması  
FEMARA’yı çocukların göremeyeceği, erişemeyeceği yerlerde ve ambalajında saklayınız.  
 
FEMARA ’yı, 30º C  altındaki oda sıcaklığında sakla yınız.   
Nemden koruyunuz.  
Orijinal ambalajında saklayınız.  
    
  8 / 8 Son kullanma tarihiyle uyumlu olarak kullanınız. 
 
Blister veya ambalajın üzerinde belirtilen son kullanma tarihinden sonra FEMARA’yı 
kullanmayınız .  
 
Eğer üründe ve/veya ambalajında bozukluklar fark ederseniz FEMARA’yı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  Novartis Sağlık, Gıda ve Tarım Ürünleri San. Ve Tic. A.Ş. 
 Kavacık / Beykoz / İstanbul   
   
Üretim yeri : Novartis Pharma Stein AG  
 Schaffhauserstrasse / Stein / İsviçre  
  
 
Bu kullanma talimatı ../ ../.... tarihinde onaylanmıştır.  