KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİRMOL 500 mg film kaplı tablet
2. KALİTATİF VE KANTİTATİF BİLEŞİM
Etkin madde:
Famsiklovir 500 mg
Yardımcı maddeler:
Laktoz monohidrat 44 mg
Kroskarmelloz sodyum 80 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyazdan hemen hemen beyaza yakın renkte, oblong, bikonveks, her iki tarafı düz film kaplı
tabletler.
4. KLİNİK ÖZELLİKLER
4.1. Terapötik endikasyonlar
VİRMOL, oftalmik zona dahil akut herpes zoster enfeksiyonlarının tedavisinde kullanılır ve post-
herpetik nevraljinin süresini kısaltır.
VİRMOL, genital herpes enfeksiyonlarının akut tedavisinde endikedir.
VİRMOL, genital herpes nükslerinin baskı altına alınmasında endikedir.
VİRMOL ayrıca, bağışıklık sorunları olan herpes zoster veya herpes simplex enfeksiyonu
vakalarının tedavisinde de endikedir.
HIV enfeksiyonu dışındaki diğer nedenlerle immün sistemi zayıflamış, genital herpesi olan
hastalarda klinik çalışmalar yapılmamıştır.
4.2. Pozoloji ve uygulama şekli
Pozoloji/Uygulama sıklığı ve süresi:
Bağışıklık sorunları olmayan erişkinlerdeki herpes zoster enfeksiyonları
Oftalmik zoster dahil herpes zosterin tedavisinde 7 gün süreyle günde 3 defa 500 mg.
Herpes veya oftalmik zoster teşhisinden sonra tedaviye en kısa süre içinde başlanmalıdır.
Bağışıklık sorunları olan erişkinlerdeki herpes zoster enfeksiyonları
10 gün boyunca günde 3 defa 500 mg.
Herpes zoster teşhisinden sonra tedaviye en kısa süre içinde başlanmalıdır.
1Bağışıklık sorunları olmayan erişkinlerdeki genital herpes enfeksiyonları
 İlk genital herpes epizodu
5 gün boyunca günde 3 defa 250 mg.
Genital herpesin ilk epizodunun teşhisinden sonra en kısa sürede tedaviye başlanmalıdır.
 Nükseden genital herpesin epizodik tedavisi
5 gün boyunca günde 2 defa 125 mg.
Nükseden bir epizodun ilk belirtisinde veya semptomunda tedaviye başlanmalıdır (örn.
karıncalanma, kaşıntı, yanma veya lezyon).
 Genital herpes enfeksiyonu nükslerinin baskı altına alınması
Günde 2 defa 250 mg.
Maksimum 12 aylık sürekli tedaviden sonra baskılamanın nüks sıklığı ve şiddeti açısından
yeniden değerlendirilmesi tavsiye edilir. Minimum yeniden değerlendirme süresi iki nüksü
kapsamalıdır.
Bağışıklık sorunları olan erişkinlerdeki genital herpes enfeksiyonları
 Nükseden genital herpesin epizodik tedavisi
7 gün boyunca günde 2 defa 500 mg.
Nükseden bir epizodun ilk belirti veya semptomunda (örn. karıncalanma, kaşıntı, yanma veya
lezyon) tedaviye başlanmalıdır.
 Genital herpes enfeksiyonu nükslerinin baskı altına alınması
Günde iki kere 500 mg.
Uygulama şekli:
Famsiklovir yemeklerle birlikte kullanıldığında pensiklovirin (famsiklovirin aktif metabolitinin)
sistemik yararlanımı [EAA (Eğri altı alan)] değişmediği için VİRMOL yemeklerden bağımsız
olarak alınabilir (bkz. Bölüm 5.2 Farmakokinetik özellikler).
Özel popülasyonlara ilişkin ek bilgiler:
Böbrek yetmezliği: Pensiklovir [famsiklovirin aktif metaboliti] klerensinin azalması, kreatinin
klerensiyle ölçülen böbrek fonksiyonunun bozulmasıyla ilişkili olduğundan, böbrek fonksiyon
bozukluğu olan hastalarda doz ayarlamasına özellikle dikkat etmek gerekir. Böbrek fonksiyonu
bozukluğu olan erişkin hastalar için doz tavsiyeleri Tablo 1’de verilmiştir.
Hemodiyaliz hastaları
4 saatlik hemodiyaliz seansı, plazmadaki pensiklovir konsantrasyonlarını %75’e kadar
azalttığından diyaliz seansı sona erer ermez hemen VİRMOL kullanılmalıdır. Hemodiyaliz için
tavsiye edilen doz rejimleri Tablo 1’de verilmiştir.
2Tablo 1 Böbrek fonksiyon bozukluğu olan yetişkin hastalarda doz tavsiyeleri
Endikasyon ve nominal doz Kreatinin klerensi
rejimi [mL/dk] Ayarlanmış dozaj rejimi
İmmün sistemi yeterli yetişkinlerde herpes zoster
7 gün boyunca günde üç kere ≥60 7 gün boyunca günde üç kere 500 mg
500 mg 40 ila 59 7 gün boyunca günde iki kere 500 mg
20 ila 39 7 gün boyunca günde bir kere 500 mg
<20 7 gün boyunca günde bir kere 250 mg
Hemodiyaliz hastaları 7 gün boyunca her diyalizin ardından
250 mg
İmmün sistemi zayıflamış yetişkinlerde herpes zoster
10 gün boyunca günde üç ≥60 10 gün boyunca günde üç kere 500 mg
kere 500 mg 40 ila 59 10 gün boyunca günde iki kere 500 mg
20 ila 39 10 gün boyunca günde bir kere 500 mg
<20 10 gün boyunca günde bir kere 250 mg
Hemodiyaliz hastaları 10 gün boyunca her diyalizin ardından
250 mg
İmmün sistemi yeterli olan yetişkinlerde genital herpes - genital herpesin ilk epizodu
5 gün boyunca günde üç kere ≥40 5 gün boyunca günde üç kere 250 mg
250 mg 20 ila 39 5 gün boyunca günde iki kere 250 mg
<20 5 gün boyunca günde bir kere 250 mg
Hemodiyaliz hastaları 5 gün boyunca her diyalizin ardından
250 mg
İmmün sistemi yeterli yetişkinlerde genital herpes - nükseden genital herpesin epizodik
tedavisi
5 gün boyunca günde iki kere ≥20 5 gün boyunca günde iki kere 125 mg
125 mg <20 5 gün boyunca günde bir kere 125 mg
Hemodiyaliz hastaları 5 gün boyunca her diyalizin ardından
125 mg
3Endikasyon ve nominal doz Kreatinin klerensi Ayarlanmış dozaj rejimi
rejimi (mL/dk)
İmmün sistemi yeterli yetişkinlerde genital herpes
Günde iki kere 250 mg ≥40 Günde iki kere 250 mg
20 ila 39 Günde iki kere 125 mg
<20 Günde bir kere 125 mg
Hemodiyaliz hastaları Her diyalizin ardından 125 mg
İmmün sistemi zayıflamış olan yetişkinlerde genital herpes - nükseden genital herpesin
epizodik tedavisi
7 gün boyunca günde iki kere ≥40 7 gün boyunca günde iki kere 500 mg
500 mg 20 ila 39 7 gün boyunca günde bir kere 500 mg
<20 7 gün boyunca günde bir kere 250 mg
Hemodiyaliz hastaları Her diyalizin ardından 7 gün boyunca
250 mg
İmmün sistemi zayıflamış yetişkinlerde genital herpes - nükseden genital herpesin
baskılanması
Günde iki kere 500 mg ≥40 Günde iki kere 500 mg
20 ila 39 Günde bir kere 500 mg
<20 Günde bir kere 250 mg
Hemodiyaliz hastaları Her diyalizin ardından 250 mg
Karaciğer yetmezliği: Hafif ve orta düzeyde karaciğer yetmezliği olan hastalarda herhangi bir
doz ayarlanmasına ihtiyaç yoktur. Ciddi karaciğer yetmezliği olan hastalar için veri mevcut
değildir (bkz. Bölüm 5.2 Farmakokinetik özellikler).
Pediyatrik popülasyon: Famsiklovirin 18 yaş altındaki çocuklarda etkililik ve güvenliliği
araştırılmamıştır.Şu anda mevcut veriler Bölüm 5.1 “Farmakodinamik özellikler” ve Bölüm 5.2
“Farmakokinetik özellikler” bölümlerinde tarif edilmekle birlikte bir pozolojiye ilişkin herhangi
bir öneri yapılamamaktadır.
Geriyatrik popülasyon: Böbrek fonksiyonu bozulmamış olduğu sürece, herhangi bir doz
ayarlanmasına ihtiyaç yoktur.
44.3. Kontrendikasyonlar
 Etkin madde famsiklovire ya da yardımcı maddelerinden herhangi birine karşı bilinen aşırı
duyarlılık.
 Pensiklovire [famsiklovirin aktif metabolitine] karşı bilinen aşırı duyarlılık.
4.4. Özel kullanım uyarıları ve önlemleri
Böbrek veya hepatik yetmezliği olan hastalar:
Böbrek bozukluğu olan hastalarda özel dikkat gerekir; bu hastalarda dozaj ayarlanması gereklidir
(bkz. Bölüm 4.2 Pozoloji ve uygulama şekli, Bölüm 4.9 Doz aşımı ve tedavisi). Hafif ve orta
düzeyde karaciğer yetmezliği olan hastalarda ve böbrek fonksiyonu normal olan yaşlı hastalarda
özel bir önlem almak gerekmez. Famsiklovir, ağır karaciğer yetmezliği olan hastalarda
çalışılmamıştır (bkz. Bölüm 5.2 Farmakokinetik özellikler). Famsiklovirin aktif metaboliti
pensiklovire dönüşümü bu hastalarda bozularak pensiklovirin plazmadaki konsantrasyonlarının
daha düşük olmasına yol açabilir; böylece famsiklovirin etkililiğinde düşüş olasılığı ortaya
çıkabilir (bkz. Bölüm 5 Farmakolojik Özellikler).
Zoster tedavisinde kullanımı:
Klinik yanıt, özellikle immün sistemi zayıf hastalarda yakından takip edilmelidir. Oral tedaviye
alınan yanıt yetersiz bulunduğunda, intravenöz antiviral tedavi uygulama seçeneği
değerlendirilmelidir.
Herpes zosterin komplikasyonlarla seyrettiği, yani viseral tutulum, yaygın zoster, motor
nöropatileri, ensefalit ve serebrovasküler komplikasyonları olan hastalara intravenöz antiviral
tedavi uygulanmalıdır.
Ayıca, oftalmik zosteri olan ya da hastalığın yayılma ve viseral organ tutulum riskinin yüksek
olduğu immün sistemi zayıf hastalara da intravenöz antiviral tedavi uygulanmalıdır.
Genital herpesin bulaşması:
Genital herpes, cinsel ilişkiyle bulaşan (zührevi) bir hastalıktır. Bulaşma riski, akut ataklar
sırasında artar. Hastalara semptomlar varken, antiviral tedaviye başlamış olsalar bile cinsel
ilişkide bulunmamaları önerilmelidir.
Antiviral ilaçların kullanıldığı supressif tedavi sırasında virüs dökülme sıklığı, anlamlı ölçüde
azalır ama bulaştırma riski yine de vardır. Buna göre, VİRMOL ile tedavinin yanı sıra, hastaların
“daha güvenli cinsel ilişki” uygulamaları yapmaları tavsiye edilir.
VİRMOL laktoz monohidrat içerir. Nadir kalıtımsal galaktoz intoleransı, Lapp laktoz yetmezliği
ya da glikoz-galaktoz malabsorpsiyon problemi olan hastaların bu ilacı kullanmamaları gerekir.
5VİRMOL her dozunda 1 mmol (23 mg)’den daha az sodyum ihtiva eder; bu dozda sodyuma bağlı
herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların VİRMOL üzerindeki etkileri:
Eş zamanlı probenesid kullanımı famsiklovirin aktif metaboliti olan pensiklovirin plazmadaki
konsantrasyonlarının yükselmesine (bkz. Bölüm 5.2 Farmakokinetik özellikler) neden olabilir.
Bu nedenle, günde üç kere 500 mg VİRMOL ile birlikte ardışık günlerde probenesid uygulanan
hastalar toksisite takibine alınmalıdır. Hastaların şiddetli sersemlik hali, uyku hali, konfüzyon ya
da diğer santral sinir sistemi bozuklukları yaşamaları durumunda, VİRMOL dozunun günde üç
kere 250 mg’a düşürülmesi göz önünde bulundurulabilir.
İnaktif metabolit olan 6-deoksi pensiklovirin (famsiklovirin deasetilasyonu yoluyla oluşur)
pensiklovire dönüşümü aldehid oksidaz enzimi tarafından katalizlenmektedir. Bu enzim
tarafından metabolize olan ve/veya bu enzimi inhibe eden diğer ilaçlar ile etkileşimlerin ortaya
çıkma potansiyeli vardır. Famsiklovirin, aldehid oksidazın in vitro inhibitörleri olan simetidin ve
prometazin ile yapılan klinik etkileşim çalışmalarında pensiklovir formasyonu üzerine etkilerinin
olmadığı görülmüştür. Ancak, en etkili aldehid oksidaz inhibitörü olan raloksifenin, pensiklovir
formasyonunu ve buna bağlı olarak famsiklovirin etkililiğini etkileyebileceği in vitro koşullarda
gözlenmiştir. Raloksifen famsiklovir ile birlikte uygulandığında, antiviral tedavinin klinik
etkililiği takip edilmelidir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğruma potansiyeline sahip kadınlarda özel önerileri destekleyen veriler
bulunmamaktadır.
Bununla birlikte, etkin bir kontraseptif kullanımı gerekli değildir ve kontraseptifler ile etkileşimi
bulunmamaktadır.
Gebelik dönemi
Famsiklovir için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
6(bkz. Bölüm 5.3).
Gebe kadınlara verilirken tedbirli olunmalıdır.
Laktasyon dönemi
Famsiklovirin insanda anne sütüne geçip geçmediği bilinmemektedir. Sıçanlar üzerinde yapılan
çalışmalar pensiklovirin, oral famsiklovir verilen dişi hayvanların sütüne geçtiğini göstermiştir.
İlacın kullanımı esnasında emzirmenin kesilmesi önerilmektedir.
VİRMOL, beklenen faydalar bu tedaviye eşlik edebilecek risklerin göze alınmasını sağlayacak
kadar fazla olmadığı sürece, bebeğini emziren kadınlarda kullanılmamalıdır.
Üreme yeteneği/Fertilite
Famsiklovirin erkeklerde sperm sayısında, morfolojisinde veya hareketliliğinde anlamlı bir etkisi
gözlenmemiştir. Klinik veriler günde iki kere 250 mg oral doz ile uzun süreli tedaviden sonra
famsiklovirin erkek fertilitesi üzerinde bir etkisi olduğunu göstermemektedir.
4.7. Araç ve makine kullanımı üzerindeki etkiler
Famsiklovir araç ya da makine kullanma yeteneği üzerinde etkili olduğunu gösteren hiçbir kanıt
yoktur. Bununla birlikte, VİRMOL alırken baş dönmesi, uyku hali, konfüzyon veya diğer santral
sinir sistemi rahatsızlıkları olan hastalar, araç ya da makine kullanmaktan kaçınmalıdırlar.
4.8. İstenmeyen etkiler
Klinik çalışmalarda baş ağrısı ve bulantı bildirilmiştir. Genellikle hafif ya da orta şiddette olan bu
etkilerin famsiklovir kullanan hastalardaki insidansının, plasebo kullanan hastalardakine yakın
olduğu gözlenmiştir.
Tüm diğer advers reaksiyonlar pazarlama sonrası deneyimler sırasında eklenmiştir.
Toplanmış global plasebo veya etkin madde kontrollü klinik çalışmalar (famsiklovir kolu için
n=2326) aşağıda belirtilen tüm advers reaksiyonlar için bir sıklık kategorisi elde etmek üzere
geriye dönük olarak incelenmiştir. Advers ilaç reaksiyonları MedDRA’da sistem organ sınıfına
göre listelenmiştir. Her sistem organ sınıfı içinde, advers reaksiyonlar sıklığa göre sıralanarak, en
sık ortaya çıkan reaksiyonlar en başa getirilmiştir. Her sıklık gruplamasında advers ilaç
reaksiyonları azalan ciddiyet sırasına göre sunulmuştur. Ayrıca, her bir advers ilaç reaksiyonu
için aşağıdaki konvansiyon (CIOMS III) kullanılarak ilgili sıklık kategorisi verilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
7Kan ve lenf sistemi hastalıkları
Seyrek: Trombositopeni
Psikiyatrik hastalıklar
Yaygın olmayan: Konfüzyon hali (öncelikle yaşlı hastalarda).
Seyrek: Halüsinasyonlar
Sinir sistemi hastalıkları
Çok yaygın: Baş ağrısı
Yaygın: Baş dönmesi
Yaygın olmayan: Uyku hali (öncelikle yaşlı hastalarda).
Kardiyak hastalıklar
Seyrek: Çarpıntılar
Gastrointestinal hastalıklar
Yaygın: Kusma, bulantı, abdominal ağrı, diyare
Hepato-bilier hastalıklar
Yaygın: Anormal karaciğer fonksiyon testleri.
Seyrek: Kolestatik sarılık.
Deri ve deri altı doku hastalıkları
Yaygın: Döküntü, kaşıntı.
Yaygın olmayan: Anjiyoödem (örn. yüzde ödem, göz kapağında ödem, periorbital ödem,
faringeal ödem), ürtiker.
Bilinmiyor: Ciddi cilt reaksiyonları (örn. Eritema multiforme, Stevens-Johnson sendromu, toksik
epidermal nekroliz.), lökositoklastik vaskülit
*Spontan vaka bildirimleri ve klinik çalışmalarda bildirilmemiş literatür vakaları yoluyla
famsiklovir ile edinilen pazarlama sonrası deneyimlerden bildirilen advers ilaç reaksiyonları. Bu
advers ilaç reaksiyonları büyüklüğü belirli olmayan bir popülasyon tarafından gönüllü olarak
bildirildiği için, bunların sıklığını güvenilir biçimde hesaplamak mümkün değildir. Bu nedenle
sıklık “bilinmiyor” olarak listelenmiştir.
Famsiklovir bağışıklık sorunları olan hastalarda da iyi tolere edilmiştir. Klinik çalışmalar
sırasında bildirilen istenmeyen etkiler, bağışıklık sorunları olmayan hastalardakine
benzemektedir.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Famsiklovirde doz aşımı deneyimi sınırlıdır. Doz aşımı karşısında destek tedavisi ve
semptomatik tedavi uygulanmalıdır. Arka planda böbrek hastalığı bulunan hastalarda famsiklovir
dozunun böbrek fonksiyonuna uygun şekilde düşürülmemesinden kaynaklanan akut böbrek
yetmezliği, ender olarak bildirilmiştir. Pensiklovir (famsiklovirin aktif metaboliti) diyaliz yoluyla
vücuttan uzaklaştırılabilir ve plazma konsantrasyonları, 4 saatlik hemodiyaliz seansı sonunda
yaklaşık %75 oranında azalır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Direkt Etkili Antiviraller-Nükleozidler ve Nükleotidler (Ters transkriptaz
inhibitörleri hariç)
ATC kodu: J05AB09
Famsiklovir, pensiklovirin oral ön ilacıdır. Famsiklovir, in vivo olarak hızla, herpes simplex
virüsleri (HSV tip 1 ve 2), varicella zoster virüsü (VZV), Epstein-Barr virüsü ve sitomegalovirüs
karşısında in vitro aktivite gösteren pensiklovire dönüşür.
Oral yoldan uygulanan famsiklovirin antiviral etkisi çeşitli hayvan modellerinde gösterilmiştir.
Bu etki famsiklovirin in vivo pensiklovire dönüşmesine bağlıdır. Virüs ile enfekte olmuş
hücrelerde, viral timidin kinaz (TK) pensikloviri fosforlayarak bir monofosfat formuna
dönüştürür. Bu monofosfat formu da daha sonra selüler kinazlar tarafından pensiklovir trifosfata
dönüştürülür. Pensiklovir trifosfat, viral DNA replikasyonunu inhibe eder. Pensiklovir trifosfatın
hücre içinde yarılanma ömrü, kültür içinde büyütülen HSV-1 ile enfekte hücrelerde 10 saat,
HSV-2 ile enfekte hücrelerde 20 saat ve VZV ile enfekte hücrelerde 7 saattir. Pensiklovir ile
tedavi edilen enfekte olmamış hücrelerde, pensiklovir trifosfat zorlukla tespit edilebilecek
düzeydedir. Bu nedenle, memeli konakçı hücrelerine toksisite olasılığı düşüktür ve enfekte
olmamış hücreler pensiklovirin terapötik konsantrasyonlarından etkilenmez.
Asiklovirle olduğu gibi, pensiklovir direnci de temelde TK geninde olan, bu enzimde yetmezlik
ya da değişmiş substrat spesifikliği ile sonuçlanan mutasyonlarla ve çok daha düşük oranda DNA
polimeraz genindeki mutasyonlarla ilişkilidir. Asiklovire dirençli HSV ve VZV klinik izolatların
çoğu aynı zamanda pensiklovire de dirençlidir ve çapraz direnç evrensel değildir.
9Bağışıklık sorunu olmayan veya bağışıklık sorunu olan hastalarda pensikloviri (topikal veya
intravenöz formülasyonlar) veya famsikloviri içeren dünya genelindeki 11 klinik çalışmadan (12
aya kadar famsiklovir tedavisini içeren çalışmalar dahil) elde edilen sonuçlar genel olarak
pensiklovire dirençli izolatların nispeten daha sık gözlendiğini göstermiştir: Bağışıklık sorunu
olmayan hastalarda %0.2 (2/913), bağışıklık sorunu olan hastalarda %2.1 (6/288). Dirençli
izolatlar çoğunlukla tedavinin başlangıcında veya plasebo grubunda bulunmuş, direnç sadece
bağışıklık sorunu olan iki hastada pensiklovir veya famsiklovir ile tedavi sırasında veya
sonrasında ortaya çıkmıştır.
Klinik çalışmalar
İmmünokompetan ve immün yetmezliği olan ve komplike olmayan herpes zosteri bulunan
hastalar üzerinde yapılan plasebo kontrollü ve aktif kontrollü çalışmalarda, famsiklovir
lezyonların ortadan kaldırılmasında etkili olmuştur. Aktif kontrollü bir klinik çalışmada
famsiklovirin, immünokompetan hastalarda oftalmik zosterin tedavisinde etkili olduğu
gösterilmiştir. Üç aktif kontrollü çalışmada, ilk genital herpes epizotunu yaşayan
immünokompetan hastalarda famsiklovirin etkililiği gösterilmiştir. İmmünokompetan hastalar
üzerinde gerçekleştirilen iki plasebo kontrollü çalışmada ve HIV ile enfekte ve rekürren genital
herpesi olan hastalar üzerinde gerçekleştirilen bir aktif kontrollü çalışmada famsiklovirin etkili
olduğu gösterilmiştir. Rekürren genital herpesi olan immünokompetan hastalar üzerinde
gerçekleştirilen iki plasebo kontrollü 12 aylık çalışmada, plasebo ile tedavi edilmiş hastalarla
karşılaştırıldığında famsiklovir ile tedavi edilmiş hastaların nüks sayısında anlamlı bir azalma
olduğu gösterilmiştir. En fazla 16 hafta süreli plasebo kontrollü ve kontrolsüz çalışmalarda,
famsiklovirin, HIV ile enfekte hastalarda rekürren genital herpesin süpresyonunda etkili olduğu
gösterilmiştir; plasebo kontrollü çalışmada, famsiklovirin, semptomatik ve asemptomatik HSV
dökülmesinin olduğu günlerin oranını anlamlı oranda azalttığı gösterilmiştir.
Pediatrik hastalar
18 yaş altındaki pediatrik hastalarda famsiklovirin etkililiği belirlenmemiştir. 1 ila ≤12 yaşındaki
169 pediatrik hastada famsiklovir deneysel oral granüllerin güvenliliği değerlendirilmiştir. Bu
hastaların 100’ü 1 ila ≤12 yaşında olup, 7 gün boyunca ya günde iki kez (herpes simpleks virüsü
enfeksiyonu olan 47 hasta) veya üç kez (suçiçeği olan 53 hasta) famsiklovir oral granüllerle (150
mg ila 500 mg aralığında uygulanan) tedavi edilmiştir. Geriye kalan 69 hasta (18 hasta 1 ila ≤12
aylık, 51 hasta 1 ila ≤12 yaş) famsiklovir oral granüllerin (25 mg ila 500 mg aralığında
uygulanan) kullanıldığı tekli doz farmakokinetiği ve güvenlilik çalışmalarına katılmıştır. Klinik
çalışmalarda rapor edilen advers olaylar ve laboratuar anomalilerin sıklığı, yoğunluğu ve yapısı
yetişkinlerde görülene benzer bulunmuştur.
Mevcut veriler famsiklovirin bu hasta popülasyonunda suçiçeği veya herpes simpleks
enfeksiyonlarının tedavisinde kullanımını desteklemek için yetersizdir (bkz., bölüm 4.2 Pozoloji
ve uygulama yolu). Pediatrik hastalarda herhangi bir etkililik çalışması yürütülmemiş olup,
10güvenlilik ve farmakokinetik pediatri çalışmalarında değerlendirilenlerle benzer hastalıkları olan
(yani suçiçeği veya gingivostomatit) yetişkinlerde yeterli veri mevcut değildir.
5.2. Farmakokinetik özellikler
Genel özellikler
Emilim:
Famsiklovir, antiviral aktif bir bileşik olan pensiklovirin oral uygulanan ön ilacıdır. Oral
uygulama sonrasında famsiklovir hızla ve büyük ölçüde absorbe edilerek pensiklovir aktif
bileşiğine dönüşür.
Famsiklovirin oral uygulamasından sonra pensiklovirin biyoyararlanımı %77’dir. Tek doz olarak
uygulanan 125 mg ila 1000 mg’lık bir famsiklovir doz aralığında pensiklovir plazma
konsantrasyonları doz ile orantılı olarak artmıştır. Bir çalışmada, 125 mg, 250 mg, 500 mg ve 750
mg oral famsiklovir dozundan sonra elde edilen plazmadaki en yüksek ortalama pensiklovir
konsantrasyonlarının; sırasıyla 0.8 mikrogram/ml, 1.6 mikrogram/ml, 3.3 mikrogram/ml ve 5.1
mikrogram/ml olduğu ve bu düzeylere, dozdan medyan 45 dakika sonra ulaşıldığı görülmüştür.
Oral olarak alınan famsiklovirden oluşan pensiklovirin sistemik yararlanımının (EAA) boyutu
yiyeceklerden etkilenmemektedir. Pensiklovirin plazma konsantrasyon-zaman eğrileri tek ve
çoğul uygulamaları takiben (günde iki ve üç defa) birbirine yakındır. Bu, famsiklovir ile tekrarlı
doz uygulamasından sonra pensiklovir birikimi olmadığını göstermektedir.
Dağılım:
Pensiklovir ve bunun 6-deoksi ön-maddesi, plazma proteinlerine düşük oranda (<%20) bağlanır.
Biyotransformasyon ve eliminasyon:
Famsiklovir, genellikle pensiklovir ve onun 6-deoksi ön-maddesi şeklinde idrarla itrah edilir.
İdrarda, değişikliğe uğramamış famsiklovir teşhis edilmemiştir. Tübüler sekresyon, bileşiğin
böbrekler yoluyla vücuttan atılmasına katkıda bulunur.
Famsiklovirle tek ve tekrarlı doz uygulamasının ardından pensiklovirin terminal plazma yarı
ömrünün yaklaşık 2 saat olduğu belirlenmiştir.
Doğrusallık/Doğrusal olmayan durum:
Doğrusallık/doğrusal olmayan durum konusunda veri bulunmamaktadır.
Hastalardaki karakteristik özellikler
Böbrek yetmezliği:
Hem tek doz hem de tekrarlanan doz uygulamaları sonrasında renal fonksiyondaki düşüşle
birlikte pensiklovirin de plazma klerensi, renal klerensi ve plazma eliminasyon oranı lineer olarak
azalmaktadır. Böbrek yetmezliği olan hastalarda doz ayarlaması gereklidir (bkz. Bölüm 4.2
Pozoloji ve uygulama şekli).
11Karaciğer yetmezliği:
Oral famsikloviri takiben hafif veya orta düzeyde karaciğer yetmezliğinin pensiklovirin uzamış
sistemik yararlanımı üzerine etkisi yoktur. Hafif veya orta düzeyde karaciğer yetmezliği olan
hastalarda doz ayarlaması önerilmemektedir (bkz. Bölüm 4.2 Pozoloji ve uygulama şekli). Ağır
karaciğer yetmezliği olan hastalarda pensiklovirin farmakokinetikleri çalışılmamıştır. Bu
hastalarda famsiklovirin aktif metaboliti pensiklovire dönüşümü bozulabilir; bu da pensiklovirin
plazmadaki konsantrasyonlarının düşük olmasına ve dolayısıyla famsiklovirin etkililiğinde
azalma olasılığının ortaya çıkmasına neden olur (bkz. Bölüm 4.4 Özel kullanım uyarıları ve
önlemleri).
Pediyatrik popülasyon:
Hepatit B ile enfekte pediatrik hastalara (6-11 yaş) tekrarlı oral famsiklovir doz uygulaması (250
ya da 500 mg günde üç kere), tekli doz verileri ile karşılaştırıldığında pensiklovir farmakokinetiği
üzerinde belirgin bir etki yapmamıştır. Pensiklovir birikimi olmamıştır. Tekli oral famsiklovir
dozları verilmiş, herpes simplex virüs enfeksiyonu ya da suçiçeği olan çocuklarda (1-12 yaş)
görünür pensiklovir klirensi, doğrusal olmayan bir şekilde vücut ağırlığı ile birlikte artış
göstermiştir. Pensiklovirin plazma eliminasyon yarı ömrü azalan yaşla birlikte düşme
eğilimindedir: 6-12 yaşları arasındaki hastalarda ortalama 1.6 saatten 1-<2 yaşlarındaki hastalarda
1.2 saate.
Geriyatrik popülasyon:
Yaşlı ve genç gönüllüler ile gerçekleştirilen çapraz-çalışma karşılaştırmalarına dayanarak,
ortalama pensiklovir EAA’sı famsiklovirin oral alımını takiben yaşlı gönüllülerde (65-79 yaş)
genç gönüllülere göre yaklaşık %30 daha yüksek ve pensiklovir renal klerensi yaklaşık %20 daha
düşüktür. İki yaş grubu arasındaki bazı farklılıklar renal fonksiyondaki farklılıklara bağlı olabilir.
Böbrek fonksiyon bozukluğu olmadığı sürece yaşa bağlı bir doz ayarlaması önerilmemektedir
(bkz. Bölüm 4.2 Pozoloji ve uygulama şekli).
Cinsiyet:
Pensiklovirin renal klerensinde kadın ve erkek hastalar arasında küçük değişiklikler bildirilmiştir
ve renal fonksiyondaki cinsiyetler arası değişikliklere bağlıdır. Cinsiyete bağlı bir doz ayarlaması
önerilmemektedir.
Herpes zoster enfeksiyonlu hastalar:
Komplikasyonsuz herpes zoster, oral famsiklovir verilmesinden sonra ölçülen pensiklovir
farmakokinetiğini anlamlı şekilde değiştirmez. Famsiklovirin tek doz veya tekrarlanan dozlarda
verilmesini takiben herpes zosterli hastalarda pensiklovirin terminal plazma yarı ömrü sırasıyla
2.8 saat ve 2.7 saattir.
125.3. Klinik-öncesi güvenlilik verileri
Genel toksisite
Güvenlilik farmakolojisi ve tekrarlı doz toksisitesi ile ilgili çalışmalarda insanlar açısından özel
bir tehlike belirlenmemiştir.
Genotoksisite
Gen mutasyonu, kromozomal hasar ve DNA’da tamir edilebilir hasarı tespit etmek için
tasarlanmış kapsamlı bir in vivo ve in vitro test bataryasında famsiklovirin genotoksik olmadığı
bulunmuştur. Pensiklovirin, bu sınıftan diğer maddelerle benzer şekilde kromozomal hasara yol
açtığı gösterilmiştir; fakat bakteriyel veya memeli hücre sistemlerinde gen mutasyonunu
indüklememiştir ve in vitroda artmış DNA tamirine yönelik kanıt yoktur.
Karsinojenisite
Dişi sıçanlarda yüksek dozlarda, karsinojenisite çalışmalarında yaygın olarak kullanılan bir sıçan
ırkında yaygın olarak gözlenen bir tümör olan meme adenokarsinomu insidansında bir artış
meydana gelmiştir. Erkek sıçanlarda ya da erkek veya dişi farelerde neoplazi insindası üzerinde
bir etki yoktur.
Üreme toksisitesi
500 mg/kg/gün verilmiş olan erkek sıçanlarda fertilitede bozulma (testiste histopatolojik
değişiklikler, sperm morfolojisinde değişim, sperm konsantrasyonu ve motilitesinde azalma ve
fertilitede azalma dahil) gözlenmiştir. Ayrıca, genel toksisite çalışmalarında testiküler epitelde
dejeneratif değişiklikler bildirilmiştir. Bu bulgular geri dönüşümlüdür ve bu sınıfa ait diğer
maddelerde de gözlenmiştir. Hayvan çalışmaları dişi fertilitesinde herhangi bir olumsuz etkiye
işaret etmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Kroskarmelloz sodyum
Krospovidon
Magnezyum stearat
Opadry White 04F58804 içeriği:
- Hipromelloz
- Titanyum dioksit (E 171)
- Polietilen glikol / Makrogol
6.2. Geçimsizlikler
Spesifik bir geçimsizlik söz konusu değildir.
6.3. Raf ömrü
24 ay
136.4. Saklamaya yönelik özel tedbirler
25 °C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
14 ve 21 film tablet, PVC/PVDC-Alüminyum blister ve karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: bilgi@neutec.com.tr
8. RUHSAT NUMARASI(LARI)
231/93
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.2011
Ruhsat yenileme tarihi:
10. KÜB’ÜN YENİLENME TARİHİ
14