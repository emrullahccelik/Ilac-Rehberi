KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİREMİX % 2 krem
2. KALİTATİF VE KANTİTATİF BİLEŞİM
Etkin madde
Fusidik asit 20 mg/g
Yardımcı maddeler
Bütil hidroksi anisol 0,04 mg/g
Setil alkol 111 mg/g
Yardımcı maddeler için, Bölüm 6.1'e bakınız.
3. FARMASÖTİK FORM
Krem
4. KLİNİK ÖZELLİKLER
4.1 Terapötik endikasyonlar
TİREMİX; Staphylococcus aureus, Streptococcus türleri ve Corynebacterium minutissimum'un
duyarlı suşlarının neden olduğu birincil ve ikincil cilt enfeksiyonlarının tedavisinde tek başına veya
sistemik tedavi ile kombinasyon halinde endikedir.
Topikal olarak uygulanan fusidik asit ile tedaviye yanıt vermesi beklenebilecek birincil cilt
enfeksiyonları; impetigo contagiosa, yüzeyel folikülit, sikozis barbae, paronişya ve eritrazmadır.
Ayrıca enfekte ekzematoid dermatit, enfekte kontakt dermatit ve enfekte kesikler/sıyrıklar gibi
ikincil cilt enfeksiyonlarında da endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve Pediyatrik Popülasyon:
Açık lezyonlarda, günde 3-4 kez nazikçe uygulayın. Lezyonun üstü kapatılmışsa daha az sıklıkta
uygulamalar yeterli olabilir.
Uygulama şekli:
Cilt yüzeyine haricen uygulanır.
1/4Özel popülasyonlara ilişkin ek bilgiler:
Böbrek /Karaciğer Yetmezliği:
Böbrek ve karaciğer yetmezliğinde topikal kullanılan fusidik asit ile yapılmış bir çalışma yoktur.
Pediyatrik popülasyon:
Pediyatrik hastalarda kullanım kısıtlaması yoktur.
Geriyatrik popülasyon:
Geriyatrik hastalarda kullanım kısıtlaması yoktur.
4.3 Kontrendikasyonlar
Fusidik asit ve tuzlarına veya bölüm 6.1’de listelenen yardımcı maddelerden herhangi birine aşırı
duyarlılık durumunda kontrendikedir.
4.4 Özel kullanım uyarıları ve önlemleri
Staphylococcus aereus bakterisinde TİREMİX‘in topikal kullanımına bağlı bakteri direnci oluştuğu
bildirilmiştir. Tüm antibiyotiklerde olduğu gibi, uzun süreli veya tekrarlayan fusidik asit kullanımı,
antibiyotik direnci geliştirme riskini artırabilir.
Tüm antibiyotiklerde olduğu gibi, uzun süreli veya tekrarlayan fusidik asit kullanımı, antibiyotik
direnci geliştirme riskini artırabilir.
Uzun süreli veya tekrarlayan kullanım, temas duyarlılığı geliştirme riskini artırabilir.
TİREMİX, butilhidroksianisol, setil alkol ve potasyum sorbat içerir. Bu yardımcı maddeler lokal
cilt reaksiyonlarına (örneğin, kontakt dermatit) neden olabilir. Butilhidroksianisol ayrıca gözlerde
ve mukoza membranlarında tahrişe neden olabilir. TİREMİX bu nedenle gözlerin yakınına
uygulandığında dikkatli kullanılmalıdır.
Hastalara sigara içmemelerini veya kontrolsüz alevlere yaklaşmamalarını söyleyiniz – ciddi
yanık riski. Bu ürünle temas eden kumaşlar (kıyafetler, yatak takımları, örtüler vb.) daha kolay
yanar ve ciddi yangın tehlikesi oluşturur. Giysileri ve yatak takımlarını yıkamak, ürün birikimini
azaltabilir ancak tamamen ortadan kaldıramaz.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır. TİREMİX’in sistemik absorpsiyonu ihmal
edilebilir düzeyde olduğundan, sistemik olarak uygulanan tıbbi ürünlerle etkileşimler minimal
olarak düşünülür.
4.6 Gebelik ve laktasyon
Genel tavsiye
Gebelik kategorisi B.
2/4Çocuk doğurma potansiyeli Bulunan Kadınlar/Doğum Kontrolü (Kontrasepsiyon)
FUCİDİN’in doğum kontrol yöntemlerinin etkisine ilişkin veri yoktur.
Gebelik dönemi
Topikal olarak uygulanan fusidik asit/sodyum fusidata sistemik maruziyet ihmal edilebilir
düzeyde olduğundan gebelik sırasında herhangi bir etki beklenmemektedir. Topikal TİREMİX
gebelik döneminde kullanılabilir.
Hayvanlar üzerinde yapılan çalışmalar, gebelik / embriyonal / fetal gelişim / doğum yada doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır (Bkz. bölüm 5.3).
Laktasyon dönemi
Topikal olarak uygulanan fusidik asit/sodyum fusidatın emziren kadına sistemik maruziyeti
ihmal edilebilir düzeyde olduğundan, emzirilen yenidoğan/bebek üzerinde herhangi bir etki
beklenmemektedir. Topikal TİREMİX emzirme döneminde kullanılabilir ancak meme başı ve
çevresine uygulanmasından kaçınılması önerilir.
Üreme yeteneği /Fertilite
Topikal TİREMİX’in üreme yeteneğine ilişkin klinik çalışması bulunmamaktadır. Topikal olarak
uygulanan fusidik asit/sodyum fusidat sonrası sistemik maruziyet ihmal edilebilir düzeyde
olduğundan, çocuk doğurma potansiyeli olan kadınlarda herhangi bir etki beklenmemektedir.
4.7 Araç ve makine kullanımı üzerindeki etkiler
TİREMİX’in araç ve makine kullanma yeteneği üzerinde olumsuz herhangi bir etkisi
bildirilmemiştir. veya ihmal edilebilir düzeydedir.
4.8 İstenmeyen etkiler
İstenmeyen etkilerin sıklığının tahmini, klinik çalışmalardan ve spontan raporlamadan elde edilen
verilerin havuzlanmış analizine dayanır. TİREMİX alan 4.724 hastayı içeren klinik çalışmalardan
elde edilen havuzlanmış verilere göre, istenmeyen etkilerin sıklığı %2,3'tür. Tedavi sırasında en
sık bildirilen advers reaksiyonlar, kaşıntı ve kızarıklık gibi çeşitli cilt reaksiyonları ve ardından
hastaların %1'inden daha azında meydana gelen ağrı ve iritasyon gibi çeşitli uygulama bölgesine
bağlı etkilerdir.
Hipersensitivite ve anjiyoödem bildirilmiştir
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Hipersensitivite
Göz hastalıkları
Seyrek: Konjonktivit
3/4Deri ve deri altı doku hastalıkları
Yaygın olmayan: Kaşıntı, eritem, dermatit (temas dermatiti ve egzama dahil), kızarıklık
(eritematöz, püstüler, veziküler, makülopapüler, papüler gibi çeşitli döküntü reaksiyonları ve
genel döküntü bildirilmiştir.)
Seyrek: Anjiyoödem, ürtiker, blister
Genel bozukluklar ve uygulama bölgesine ilişkin hastalıklar
Yaygın olmayan: Uygulama yerinde ağrı (ciltte yanma hissi dahil) ve irritasyon
Özel popülasyonlara iliskin ek bilgiler:
Pediyatrik popülasyon:
Çocuklarda advers reaksiyonların sıklığı, türü ve ciddiyetinin yetişkinlerdeki ile aynı olması
beklenir.
4.9 Doz aşımı ve tedavisi
Doz aşımı olası değildir.
Fusidik aside veya yardımcı maddelerden herhangi birine karşı aşırı duyarlılık olmadıkça,
TİREMİX’in kazara yutulmasının herhangi bir zarara yol açması olası değildir. Fusidik asidin
toplam miktarı (30 gr TİREMİX 600 mg fusidik asit içerir), 1 yaşından küçük ve ≤ 10 kg
ağırlığındaki çocuklar hariç, fusidik asit içeren ürünlerin onaylanmış toplam günlük oral dozunu
genellikle geçmeyecektir. Yine de bu belirli yaş grubundaki bir çocuğun bir tüp TİREMİX'i
yutması pek olası değildir. Yardımcı maddelerin konsantrasyonu bir güvenlik riski
oluşturamayacak kadar düşüktür
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer antibiyotikler
ATC Kodu : D06AX01
Fusidik asit güçlü bir antibakteriyel ajandır. Fusidik asit ve tuzları; yağda ve suda yüksek
çözünürlük gösterir. Yüzey aktivitesi güçlüdür. Sağlam cilde penetrasyonu alışılmadık ölçüdedir.
0,03 – 0,12 mcg/ml fusidik asit konsantrasyonları, neredeyse tüm Staphylococcus aureus
suşlarını inhibe eder. Fusidik asidin topikal uygulaması aynı zamanda streptokoklar,
corinebakteriler, neisseria ve bazı klostridyalara karşı da etkilidir.
5.2 Farmakokinetik özellikler
İn-vitro çalışmalar fusidik asitin bozulmamış insan derisinden penetre olabildiğini
göstermektedir. Penetrasyonun derecesi, fusidik asite maruz kalma süresi ve derinin durumu gibi
faktörlere bağlıdır.
Eliminasyon:
Fusidik asit başlıca safrayla ve az olarak da idrarla atılır.
4/45.3 Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Setil alkol
Beyaz yumuşak parafin
Polisorbat 60 (E435)
Bütil hidroksi anisol (E320)
Sıvı parafin
Saf su
Gliserol (E422)
Potasyum sorbat (E202)
Hidroklorik asit
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında, direkt gün ışığından ve sıcaktan koruyarak saklayınız.
6.5 Ambalajın niteliği ve içeriği
15 ve 20 gramlık alüminyum tüp ve plastik (HDPE) kapak
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
“Ambalaj Atıkları Kontrolü Yönetmeliği"ne uygun olarak imha edilmelidir.
“Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve
İklim Değişikliği Bakanlığınca belirlenen toplama sistemine veriniz.”
7. RUHSAT SAHİBİ
Humanis Sağlık A.Ş.
Bağcılar/İstanbul
8. RUHSAT NUMARASI
2014/163
5/49. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.02.2014
Ruhsat yenileme tarihi:
10.KÜB'ÜN YENİLEME TARİHİ
6/4