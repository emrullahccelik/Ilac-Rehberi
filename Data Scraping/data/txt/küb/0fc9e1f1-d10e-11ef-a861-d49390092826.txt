KISA ÜRÜN BİLGİSİ
1. BEŞERİ TIBBİ ÜRÜNÜN ADI
CARDOVOL 50 mg tablet
2. KALİTATİF VE KANTİTATİF BİLEŞİM
Etkin madde:
Metoprolol tartarat 50 mg
Yardımcı maddeler:
Laktoz monohidrat (inek sütü kaynaklı) 24,334 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz-beyazımsı renkli yuvarlak, bikonveks tablet.
4. KLİNİK ÖZELLİKLER
4.1. Terapötik endikasyonlar
• Hipertansiyon: Monoterapi şeklinde veya diğer antihipertansifler örn: diüretik periferik
vazodilatör veya bir anjiyotensin dönüştürücü enzim (ACE) inhibitörü ile birlikte
kombinasyon halinde.
• Angina pektoris: Uzun süreli profilaksi için. Gerektiğinde akut krizleri yatıştırmak için
nitrogliserin kullanılmalıdır.
• Supraventriküler ve ventriküler aritmileri içeren kardiyak taşiaritmi.
• Teyid edilmiş veya şüpheli miyokard enfarktüsü, miyokard enfarktüsten sonraki sekonder
koruma için.
• Hipertiroidizm (yardımcı tedavi olarak).
• Palpitasyonlu fonksiyonel kalp hastalıkları.
• Migrenin önlenmesi.
4.2. Pozoloji ve uygulama şekli
Pozoloji/uygulama sıklığı ve süresi:
Dozaj her bir hastanın şartlarına adapte edilmelidir.
1Doktor tarafından başka şekilde tavsiye edilmediği takdirde aşağıdaki dozlarda kullanılır:
Hipertansiyon:
Günlük oral doz 100-200 mg, sabah tek doz halinde veya ikiye bölünmüş dozlar halinde
(sabah ve akşam) alınır. Gerekirse ek olarak bir diğer antihipertansif verilebilir.
Angina pektoris:
Günlük oral doz 100-200 mg ikiye bölünmüş dozlar halinde alınır. Gerektiğinde günlük doz
400 mg’a kadar yükseltilebilir.
Kardiyak taşiaritmi:
Günlük doz 100-150 mg doz 2-3’e bölünerek uygulanır. Gerekirse günlük doz 300 mg’a
kadar yükseltilebilir.
Miyokard enfarktüsü:
Önerilen doz hastanın hemodinamik durumuna göre azaltılabilir.
Akut safhanın tedavisinden sonra idame tedavisi CARDOVOL Tablet ile yapılır. Günlük doz
200 mg’dir, iki eşit doza bölünerek verilir. Tedavi en az 3 ay sürdürülmelidir.
Hipertiroidizm:
Günlük oral doz 150-200 mg (400 mg’a kadar yükseltilebilir) 3-4’e bölünmüş dozlar halinde
alınır.
Palpitasyonlu fonksiyonel kalp hastalıkları:
Günlük oral doz 100 mg sabah tek doz halinde uygulanır; gerektiğinde doz 200 mg’a çıkarılır
ve ikiye bölünmüş dozlar halinde kullanılır (sabah ve akşam).
Migrenin önlenmesi:
Günlük oral doz 100 mg sabah tek doz halinde uygulanır; gerektiğinde günlük doz 200 mg’a
çıkarılır ve ikiye bölünmüş dozlar halinde kullanılır (sabah ve akşam).
Uygulama şekli:
Oral tedavi için, tabletler çiğnenmeksizin bir bardak su ile yutulmalıdır.
CARDOVOL her zaman öğünlerle standart bir şekilde alınmalıdır. Eğer hekim hastadan
CARDOVOL’u kahvaltıdan önce ya da kahvaltıyla birlikte almasını isterse, bu durumda hasta
tedavi boyunca CARDOVOL’u aynı takvimi takip ederek almaya devam etmelidir.
2Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda CARDOVOL için doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda CARDOVOL kan düzeyleri dikkate değer oranda
artabilir. Dolayısıyla CARDOVOL dikkatli bir şekilde ve 25 mg gibi düşük dozlarda
başlatılmalı ve klinik yanıta göre aşamalı doz titrasyonu yapılmalıdır.
Pediyatrik popülasyon:
CARDOVOL’un içeriğindeki metoprolol tartaratın pediyatrik hastalarda güvenliği ve
etkililiği kanıtlanmamıştır. Pediyatrik çalışmalar gerçekleştirilmemiştir.
Geriyatrik popülasyon (>65 yaş):
Geriyatrik hastalarda CARDOVOL için doz ayarlaması gerekli değildir fakat artmış advers
olay olasılığı nedeniyle dikkatli uygulanmalıdır.
4.3. Kontrendikasyonlar
• Metoprolol ve benzer türevlere veya yardımcı maddelerden herhangi birisine karşı bilinen
aşırı duyarlılık, diğer beta-blokörlere aşırı duyarlılık (beta-blokörler arasında çapraz
duyarlılık oluşabilir),
• İkinci veya üçüncü derece atriyoventriküler blok,
• Dekompanse kalp yetmezliği,
• Klinik olarak anlamlı sinüs bradikardisi (kalp atım hızı dakikada 45 ila 50’den daha az),
• Hasta sinüs sendromu,
• Şiddetli periferal arteriyel dolaşım bozuklukları,
• Kardiyojenik şok,
• Tedavi edilmemiş feokromasitoma (Bkz. Bölüm 4.4. Özel kullanım uyarıları ve
önlemleri),
• Hipotansiyon,
• Şiddetli bronşiyal astımı veya şiddetli bronkospazm öyküsü olan hastalar,
• Metabolik asidoz,
• Miyokard enfarktüsü geçirmiş, kalp atım hızı dakikada <45-50, P-R aralığı >0.24 saniye,
sistolik kan basıncı <100 mm Hg olan hastalarda ve/veya şiddetli kalp yetmezliğinde
CARDOVOL kullanımı kontrendikedir.
34.4. Özel kullanım uyarıları ve önlemleri
Advers ilaç reaksiyonları:
Bronkospastik hastalıklar:
Genel olarak bronkospastik hastalıkları olanlara CARDOVOL dahil beta-blokörler
verilmemelidir. Ancak, hafif veya orta derecede bronkospastik hastalarda diğer uygun
ilaçların tolere edilmediği veya etkisiz oldukları durumlarda, göreceli kardiyoselektif
olmasından dolayı CARDOVOL dikkatle verilebilir. beta seçiciliği tam olmadığından beta
1 2
agonisti birlikte uygulanmalı ve CARDOVOL’un etkili olan en düşük dozu kullanılmalıdır.
Diyabetik hastalarda:
CARDOVOL, özellikle insülin veya hipoglisemik bileşikleri kullanan diabetes mellituslu
hastalarda (Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri)
dikkatle kullanılmalıdır. Diyabetik hastalar, CARDOVOL dahil beta-blokörlerin hipoglisemi
ile oluşan taşikardiyi maskelediğine dair uyarılmalıdır; ancak hipogliseminin baş dönmesi ve
terleme gibi diğer belirtileri anlamlı olarak baskılanamaz ve terleme artabilir.
Kardiyovasküler sistem:
CARDOVOL dahil beta-blokörler tedavi edilmemiş olan konjestif kalp yetmezliğinde
kullanılmamalıdır (Bkz. Bölüm 4.3 Kontrendikasyonlar). Öncelikle bu durum stabilize
edilmelidir.
Atriyoventriküler iletim üzerine negatif etki göstermesinden dolayı, CARDOVOL dahil beta-
blokörler 1. derece atriyoventriküler blok olan hastalarda dikkatle kullanılmalıdır (Bkz.
Bölüm 4.3. Kontrendikasyonlar).
Eğer hastada bradikardide bir artış meydana gelirse (kalp atımı dakikada 50-55 atımdan az)
dozaj kademeli olarak azaltılmalı veya tedavi kademeli olarak kesilmelidir (Bkz. Bölüm 4.3.
Kontrendikasyonlar).
Miyokard infarktüsü:
Miyokard infarktüsü olan hastalarda eğer anlamlı hipotansiyon meydana gelirse,
CARDOVOL kesilmeli ve hastanın hemodinamik durumu ve miyokard iskemisinin düzeyi
dikkatli bir şekilde değerlendirilmelidir. Yoğun hemodinamik takip gerekli olabilir ve uygun
tedavi araçları kullanılmalıdır. Eğer hipotansiyon anlamlı bradikardi ya da atriyoventriküler
blokla bağlantılıysa tedavi bunların geri döndürülmesine yönelik olmalıdır.
4Periferik dolaşım bozukluğu:
Periferik arteriyel dolaşım bozukluğu olan hastalarda (örn. Raynaud hastalığı veya olgusu,
intermittan klaudikasyon), beta-blokör tedavisi bu gibi durumları ağırlaştırdığından
CARDOVOL dikkatle kullanılmalıdır (Bkz. Bölüm 4.3. Kontrendikasyonlar).
Feokromositoma:
Feokromositoma olduğu bilinen veya olmasından şüphe edilen hastalarda, CARDOVOL her
zaman alfa-blokörle birlikte kombine halde ve alfa-blokör başlatıldıktan sonra verilmelidir
(Bkz. Bölüm 4.3. Kontrendikasyonlar).
Anestezi ve ameliyat:
Kronik olarak uygulanan beta-blokör tedavisi önemli bir ameliyattan önce rutin olarak geri
çekilmemelidir. Kalbin refleks adrenerjik uyarılara yanıt yeteneğinin bozulması, genel
anestezi ve cerrahi prosedürlerin risklerini arttırabilir. Eğer CARDOVOL ile tedavi edilen
hastada genel anestezi gerekiyorsa, hastanın beta-blokör kullandığı anesteziste bildirilmelidir.
Mümkün olduğunca düşük kardiyodepresan etkiye sahip bir anestetik ajan kullanılmalıdır
(Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri). Ameliyattan
önce CARDOVOL dahil beta-blokör ile tedavinin kesilmesi gerekliliği düşünülüyorsa, bu
kademeli olarak yapılmalı ve genel anesteziden önce 48 saat içinde bu işlem
tamamlanmalıdır.
Ani geri çekilme:
CARDOVOL tedavisi özellikle iskemik kalp hastalığı olan hastalarda aniden kesilmemelidir.
Mümkün olduğundan CARDOVOL 10 günlük bir periyotta kademeli olarak kesilmeli, dozlar
son 6 günde 25 mg’a azaltılmalıdır. Kesme sırasında hasta yakın gözlem altında tutulmalı ve
gerektiğinde replasman tedavisi başlatılmalıdır. Angina pektorisin ağırlaşmasını önlemek için,
dozaj kademeli olarak 1-3 haftada azaltılmalı ve gerekirse aynı zamanda replasman tedavisine
başlanmalıdır.
Anafilaktik reaksiyonlar:
Diğer bileşiklerle artan anafilaktik reaksiyonlar özellikle beta-blokör alan hastalarda şiddetli
olabilir ve normal dozlarda adrenaline direnç gösterebilir. Yüksek anafilaksi riski bulunan
hastalarda CARDOVOL dahil beta-blokör kullanımından mümkün olduğunca kaçınılmalıdır.
Prinzmetal angina:
Beta-blokörler Prinzmetal anginada (variant tip angina pektoris) angina ataklarının sayısını ve
süresini arttırabilir. Bu tür hastalarda CARDOVOL gibi nispeten selektif olan beta -reseptör
1
blokörleri kullanılabilir, ancak son derece dikkatli olunmalıdır.
5Tirotoksikoz
Beta-blokörler tirotoksikozun bazı klinik belirtilerini maskelerler. Bu nedenle, tirotoksikozu
olan veya oluşmasından şüphe edilen hastalarda CARDOVOL kullanırken tiroid ve kardiyak
fonksiyonları yakından izlenmelidir.
Okulomukokutanöz sendromu:
Tam okulomukokutanöz sendromu metoprolol tartarat kullanımında bildirilmemiştir. Ancak,
bu sendromun bir kısmı (tek başına veya ara sıra ciltte kızarıklıkla birlikte gözlerin kuruması)
meydana gelmiştir. Metoprolol tartarat tedavisine son verildiğinde çoğu zaman bu belirtiler
ortadan kalkar. Hastalar potansiyel oküler etkilere karşı dikkatle gözlenmelidir. Eğer bu gibi
etkiler oluşursa, CARDOVOL’un bırakılması düşünülmelidir.
Etkileşimler:
Verapamil (fenilalkilamin) tipi kalsiyum kanal blokörü CARDOVOL alan hastalara
intravenöz yoldan verilmemelidir; çünkü bu durumda kardiyak arest riski bulunmaktadır
(Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri).
Özel popülasyonlar:
Hepatik yetmezliği:
Metoprolol güçlü hepatik ilk geçiş metabolizmasına uğrar ve başlıca karaciğerde metabolize
olarak elimine edilir (Bkz. Bölüm 5.2 Farmakokinetik özellikler). Bu nedenle, hepatik
yetmezliği metoprololün sistemik biyoyararlanımını arttırabilir ve total klerensi azaltabilir;
plazma konsantrasyonlarında artışa yol açar. Doz ayarlanmasına ihtiyaç duyulabilir.
Geriyatrik hastalar:
Yaşlı hastalar dikkatle tedavi edilmelidir. Kan basıncında veya kalp atım hızında çok belirgin
bir azalma, hayati organlara giden kanın yetersiz düzeylere düşmesine neden olabilir.
CARDOVOL, laktoz monohidrat (inek sütü kaynaklı) içermektedir. Nadir kalıtımsal galaktoz
intoleransı, Lapp laktoz yetmezliği ya da glikoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Tavsiye edilmeyen eş zamanlı kullanım sonucunda gözlemlenen etkileşimler:
Dikkate alınan etkileşimler:
Metoprolol üzerinde etkilere neden olan etkileşimler:
Diğer antihipertansif ilaçlar:
6CARDOVOL ve diğer antihipertansif ilaçların kan basıncı üzerine aditif etkisi vardır. Aynı
zamanda katekolamin tüketen ilaçları, diğer beta-blokörleri (göz damlası şekli de dahil,
timolol gibi) veya MAO inhibitörleri alan hastalar gözetim altında tutulmalıdırlar. Ayrıca, geri
dönüşümsüz bir MAO inhibitörü ile eşzamanlı uygulamanın bırakılmasını takiben 14 güne
kadar teorik olarak olasılıkla anlamlı hipertansiyon meydana gelebilir.
Kalsiyum kanal blokörleri (oral kullanım):
Bir beta-adrenerjik antagonistin bir kalsiyum kanal blokörü ile eşzamanlı uygulanması,
negatif kronotropik ve inotropik etkiler nedeniyle miyokard kontraktilitesinde aditif bir
azalmaya yol açabilir. CARDOVOL ile birlikte verapamil tipte oral kalsiyum kanal blokörü
kullanan hastalar gözetim altında tutulmalıdırlar.
Anti-aritmik ilaçlar:
Beta-blokörler anti-aritmik ajanların negatif inotropik etkisini ve onların atriyal iletim süresi
üzerindeki etkisini arttırabilir. Özellikle daha önceden sinüs nodu disfonksiyonu olan
hastalarda eşzamanlı amiodaron uygulaması, bradikardi, sinüs aresti ve atriyoventriküler blok
dahil olmak üzere aditif elektrofizyolojik etkilere neden olabilir. Kinidin, tokainid,
prokainamid, ajmalin, amiodaron, flekainid ve dizopiramid gibi anti-aritmik ajanlar,
CARDOVOL’un kalp atımı ve atriyoventriküler iletim üzerindeki etkilerini güçlendirebilir.
Nitrogliserin:
Nitrogliserin CARDOVOL’un hipotansif etkisini arttırabilir.
Genel anestezikler:
Bazı inhalasyon anestezikleri beta-blokörlerin kardiyodepresan etkilerini arttırabilir. (Bkz.
Bölüm 4.4 Özel kullanım uyarıları ve önlemleri).
CYP2D6 inhibitörleri:
Bu enzimin güçlü inhibitörleri metoprololün plazma konsantrasyonunu arttırabilir.
CYP2D6’nın güçlü inhibisyonu zayıf metabolize edici fenotipine değişimle sonuçlanabilir
(Bkz. Bölüm 5.2 Farmakokinetik özellikler). Bu nedenle metoprolol ile güçlü CYP2D6
inhibitörleri uygulanırken dikkatli olunmalıdır. Bilinen klinik açıdan önemli güçlü CYP2D6
inhibitörleri fluvoksamin, fluoksetin, paroksetin, sertralin, bupropion, klomipramin,
desipramin gibi antidepresanlar, klorpromazin, flufenazin, haloperidol, tiyoridazin gibi
antipsikotikler, kinidin ya da propafenon gibi antiaritmikler, ritonavir gibi antiretroviraller,
difenhidramin gibi antihistaminikler, hidroksiklorokin ya da kinidin gibi antimalaryaller,
terbinafin gibi antifungaller.
7Hidralazin
Hidralazinin eşzamanlı uygulanması metoprololün presistemik metabolizmasını inhibe
edebilir ve artmış metoprolol konsantrasyonlarına yol açabilir.
Digitalis glikozidleri:
Dijital glikozidleriyle birlikte kullanımı bradikardide artış ve/veya atriyoventriküler iletim
süresinde artmaya neden olabilir. Kalp atış hızı ve PR aralığının izlenmesi önerilmektedir.
Sempatomimetikler:
Adrenalin, noradrenalin, izoprenalin, efedrin, fenilefrin, fenilpropanolamin ve ksantin
türevleri dahil sempatomimetik ilaçların (antitüssifler ya da burun ve göz damlaları dahil) bir
beta-blokör ile eşzamanlı uygulanması terapötik etkilerin karşılıklı inhibisyonu nedeniyle
presör yanıtı arttırabilir ve hipertansiyona yol açabilir. Ancak bu, seçici olmayan beta-
blokörlere oranla terapötik dozlarda beta -seçici ilaçlarla daha az meydana gelmektedir.
1
Non-steroidal antiinflamatuvar ilaçlar:
COX-2 inhibitörleri dahil olmak üzere non steroidal anti-inflamatuvar ilaçların bir beta-
blokörle eşzamanlı uygulanması, büyük olasılıkla non steroidal anti-inflamatuvar ilaçların
neden olduğu renal prostaglandin sentezinin inhibisyonu ve sodyum ve sıvı tutulumunun bir
sonucu olarak metoprololün antihipertansif etkisini azaltabilir.
Hepatik enzim indükleyiciler:
Enzim indükleyici ilaçlar metoprololün plazma konsantrasyonlarını etkileyebilir. Örneğin
metoprololün plazma konsantrasyonları rifampisin tarafından azaltılır.
Diğer ilaçlar üzerinde etkilere neden olan etkileşimler:
Anti-adrenerjik ajanlar:
Guanetidin, betanidin, reserpin, alfa-metildopa ya da klonidin gibi alfa-adrenerjik blokörlerin
antihipertansif etkisi beta-blokörle birlikte artabilir. Beta-adrenerjik blokörler, prazosinin ilk
dozunun postüral hipotansif etkisini, büyük olasılıkla refleks taşikardiyi engelleyerek
arttırabilir. Buna karşılık beta adrenerjik blokörler, hastalar eşzamanlı klonidin ve beta-
adrenerjik blokör alırken klonidinin geri çekilmesine verilen hipertansif yanıtı da
yükseltebilir. Klonidinle birlikte CARDOVOL kullanan hastalarda, eğer klonidin tedavisine
son verilecekse, CARDOVOL kullanımına klonidinin kesilmesinden birkaç gün önce son
verilmelidir.
8Antidiyabetik ilaçlar, insülin:
Beta-blokörler hipoglisemiye verilen olağan hemodinamik yanıtı etkileyebilir ve kan
basıncında şiddetli bradikardi ile bağlantılı bir artış meydana getirebilir. İnsülin kullanan
diyabetik hastalarda, beta-blokör tedavisi artan veya uzun süre devam eden hipoglisemi ile
ilişkili olabilir. Beta-blokörler sulfonil ürelerin hipoglisemik etkilerini antagonize de edebilir.
Seçici olmayan beta-blokörlere oranla CARDOVOL gibi beta -seçici ilaçlarla bu etki riski
1
daha düşüktür. Ancak; CARDOVOL kullanan diyabetik hastalar diyabet kontrol altına
alınıncaya kadar izlenmelidir (Bkz. Bölüm 4.4 Özel kullanım uyarıları ve önlemleri).
Lidokain (ksilokain):
Metoprolol lidokainin klerensini azaltabilir ve böylece lidokain etkilerinin artmasına neden
olabilir.
Lignokain:
Metoprolol lignokainin eliminasyonunu azaltabilir.
Prazosin:
İlk prazosin dozunu takip eden akut postüral hipotansiyon, CARDOVOL dahil olmak üzere
daha önce bir beta-blokör almakta olan hastalarda artabilir.
Ergot alkaloidi:
Beta-blokörlerle eşzamanlı uygulama ergot alkaloidlerinin vazokonstriktif etkisini arttırabilir.
Beta-blokörlerin sempatik ganglion blokörleri, diğer beta blokörler (göz damlası formunda
olanlar dahil) veya MAO inhibitörleri ile birlikte kullanıldıkları durumlarda dikkatli
olunmalıdır.
Dipridamol:
Genel olarak beta-blokör uygulaması dipridamol enjeksiyonundan sonra dikkatli bir nabız
takibi ile birlikte dipridamol testinden önce kesilmelidir.
Alkol:
Birlikte alındıklarında metoprolol alkolün farmakokinetik parametrelerini değiştirebilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyonda herhangi bir klinik etkileşim çalışması yürütülmemiştir.
94.6. Gebelik ve laktasyon
Genel tavsiye
Gebelik kategorisi: C (İlk trimester)
D (2. ve 3. trimesterler)
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gebelik tanısının doğrulanmasını takiben acilen doktor bilgilendirilmelidir.
Gebelik dönemi
Gebe kadınlarda metoprolol kullanımı ile ilgili verilerin miktarı sınırlıdır.
Gebeliğin ilk trimesterinde metoprolol ile deneyim sınırlıdır fakat metoprolole bağlı fetal
malformasyon bildirilmemiştir. Bununla birlikte, beta-blokörler plasental perfüzyonu
azaltabilirler. Metoprolol plasentaya geçer.
Sınırlı hayvan verileri üreme toksisitesi açısından doğrudan ya da dolaylı zararlı etkilere işaret
etmemektedir (Bkz. Bölüm 5.3 Klinik öncesi güvenlilik verileri). Fötusun/annenin maruz
kaldığı risk bilinmemektedir.
CARDOVOL yalnızca belirgin şekilde gerekli olduğunda gebe kadınlara verilmelidir.
Gebelik sırasında CARDOVOL ile tedavi durumunda, mümkün olan en düşük doz
kullanılmalı ve uterus kontraktilitesindeki artışı ve beta-blokajının yeni doğan bebek
üzerindeki etkilerini (örneğin bradikardi, hipoglisemi) önlemek için doğumdan 2 ila 3 gün
önce tedavinin kesilmesi düşünülmelidir.
Laktasyon dönemi
Az miktarda metoprolol anne sütüne geçmektedir; terapötik dozlarla günde 1 L anne sütü
tüketen bir bebek 1 mg’dan az bir metoprolol dozu almış olacaktır. Yine de anne sütü ile
beslenen bebekler beta- reseptörlerin blokajina ait belirti veya semptomlar yönünden
yakından takip edilmelidir.
Üreme yeteneği / Fertilite
CARDOVOL’un insan fertilitesi üzerindeki etkileri incelenmemiştir.
Metoprolol tartarat erkek sıçanlarda bir terapötik doz düzeyinde spermatogenezi etkilemiştir;
diğer yandan hayvan fertilitesi çalışmalarında çok daha yüksek dozlarda döllenme oranlarını
etkilememiştir (Bkz. Bölüm 5.3 Klinik öncesi güvenlilik verileri).
104.7. Araç ve makine kullanımı üzerindeki etkiler
CARDOVOL tedavisi sırasında baş dönmesi, yorgunluk ya da görme bozukluğu meydana
gelebilir (Bkz. Bölüm 4.8. İstenmeyen etkiler) ve bu nedenle hastanın araba ya da makine
kullanma yeteneğini olumsuz yönde etkileyebilir.
4.8. İstenmeyen etkiler
Klinik çalışmalarda gözlenen advers ilaç reaksiyonlarının getirilmiş özeti
Klinik çalışmalarda gözlenen advers ilaç reaksiyonları MedDRA sistem organ sınıfına göre
listelenmektedir. Her bir sistem organ sınıfı içinde advers ilaç reaksiyonları sıklığa göre
sıralanmaktadır ve en sık reaksiyonlar birinci sıradadır. Her bir sıklık gruplaması içinde
advers ilaç reaksiyonları azalan ciddiyet sırasıyla sunulmaktadır. Buna ek olarak her bir
advers ilaç reaksiyonu için ilgili sıklık kategorisi aşağıdaki standart terimleri temel almaktadır
(CIOMS III): çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek(≥1/10.000 ila <1/1.000); çok seyrek (<1/10.000).
Kan ve lenf sistemi hastalıkları:
Çok seyrek: Trombositopeni
Psikiyatrik hastalıklar:
Seyrek: Depresyon, kabuslar
Çok seyrek: Kişilik bozuklukları, halüsinasyonlar
Sinir sistemi hastalıkları:
Yaygın: Baş dönmesi, baş ağrısı
Seyrek: Bilinç düzeyinde bozulma, uyuklama, uykusuzluk, parestezi
Göz hastalıkları:
Çok seyrek: Görme bozukluğu (ör: bulanık görme), göz kuruluğu, gözde tahriş
Kulak ve iç kulak hastalıkları:
Çok seyrek: Kulak çınlaması, işitme güçlükleri1 (ör: hipoakuzi ve sağırlık)
Kardiyak hastalıkları:
Yaygın: Bradikardi
Seyrek: Kardiyak yetmezlik, aritmiler, palpitasyon
Çok seyrek: İletim bozuklukları, göğüs ağrı
11Vasküler hastalıklar:
Yaygın: Ortostatik hipotansiyon (bazen senkop ile birlikte)
Seyrek: Ödem, Raynaud fenomeni
Çok seyrek: Gangren2
Solunum, göğüs bozuklukları ve mediastinal hastalıklar:
Yaygın: Efora bağlı nefes darlığı
Seyrek: Bronkospazm3
Çok seyrek: Rinit
Gastrointestinal hastalıklar:
Yaygın: Bulantı ve kusma, karın ağrısı
Seyrek: Diyare veya konstipasyon
Çok seyrek: Ağız kuruluğu
Bilinmiyor: Retroperitoneal fibrozis4
Hepatobilier hastalıklar:
Sıklığı Bilinmiyor: Hepatit
Deri ve derialtı doku hastalıkları:
Seyrek: Deri döküntüleri (ürtiker şeklinde, psoriaziform ve distrofik deri lezyonları)
Çok seyrek: Fotosensitivite reaksiyonu, hiperhidrozis, alopesi, psoriasisin kötüleşmesi
Kas-iskelet bozukluklar, bağ doku ve kemik bozuklukları
Seyrek: Kas spazmları
Çok seyrek: Artrit
Üreme sistemi hastalıkları:
Çok seyrek: Erektil fonksiyon bozukluğu, libido bozukluğu
Sıklığı Bilinmiyor: Peyroni hastalığı4
Genel bozukluklar ve uygulama bölgesine ilişkin hastalıklar:
Yaygın: Yorgunluk
Araştırmalar
Çok seyrek: Kilo artışı, karaciğer fonksiyon testlerinde anormallik
1 Tavsiye edilen dozların aşılması halinde
2 Önceden şiddetli periferik dolaşım bozukluğu olan hastalarda
123 Obstrüktif akciğer hastalığı öyküsü olmayan hastalarda da ortaya çıkabilen
4 Metoprolol tartarat ile ilişkisi tam olarak kanıtlanmamıştır.
Spontan raporlarda ve literatür vakalarında bulunan advers ilaç reaksiyonları (bilinmiyor)
Aşağıdaki advers reaksiyonlar spontan vaka raporları ve literatür vakaları yoluyla metoprolol
tartarat ile kazanılan pazarlama sonrası deneyimden elde edilmiştir. Bu reaksiyonlar belirsiz
boyuttaki bir popülasyondan gönüllülük ilkesine dayalı olarak bildirildiğinden ve karıştırıcı
faktörlere tabi olduğundan sıklıklarını güvenilir bir şekilde belirlemek mümkün değildir ve bu
nedenle bilinmiyor olarak kategorize edilmiştir. Advers ilaç reaksiyonları MedDRA’da sistem
organ sınıflarına göre listelenmektedir. Her bir sistem organ sınıfı içinde advers ilaç
reaksiyonlar azalan ciddiyete göre sunulmaktadır.
Spontan raporlarda ve literatürde bulunan advers ilaç reaksiyonları (bilinmiyor)
Sinir sistemi bozuklukları
Konfüzyonel durum
Araştırmalar
Kan trigliseridlerinde artma, yüksek yoğunluklu lipoproteinde (HDL) azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler ve semptomlar:
CARDOVOL’un aşırı dozuna bağlı şiddetli hipotansiyon, sinus bradikardisi, atriyoventriküler
blok, miyokard infarktüsü, kalp yetmezliği, kardiyojenik şok, kalp durması, bronkospazm,
şuur kaybı (ve hatta koma), konvülsiyonlar, bulantı, kusma ve siyanoz ve ölüme yol açabilir.
Birlikte alkol, antihipertansifler, kinidin veya barbituratlar alınması belirti ve semptomları
ağırlaştırır.
Doz aşımının ilk belirtileri ilaç alındıktan sonra 20 dakika-2 saat içinde görülür. Kuvvetli doz
aşımının etkileri plazma konsantrasyonlarında azalmaya rağmen birkaç gün devam eder.
13Tedavi:
Hastalar hastaneye yatırılmalı ve genel olarak yoğun bakım ünitesinde sürekli olarak kardiyak
fonksiyon, kan gazları ve kan biyokimyası izlenmelidir. Suni solunum veya kalp pili takılması
gibi acil destekleyici ölçümler gerekirse yapılmalıdır. Görünüşte iyi olan ve küçük miktarda
doz aşımı bulunan hastalar dahi en az 4 saat süreyle zehirlenme bulguları açısından yakından
takip edilmelidir.
Potansiyel hayatı tehdit edici aşırı doz alımında, ilacın gastrointestinal kanaldan
uzaklaştırılması için kusma uyarılmalı veya mide yıkanmalı (CARDOVOL alımından sonraki
4 saat içindeyse) ve/veya aktif kömür kullanılmalıdır. Hemodiyaliz metoprolol eliminasyonu
için yararlı olmamaktadır.
Doz aşımının diğer klinik belirtileri modern yoğun bakım yöntemlerine dayalı bir şekilde
semptomatik olarak tedavi edilmelidir.
Aşırı dozajdan sonra beta-blokör yoksunluk fenomeni (Bkz. Bölüm 4.4. Özel kullanım
uyarıları ve önlemleri) oluşabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyoselektif beta-blokör
ATC Kodu: C07A B02
Metoprolol kardiyoselektif bir beta-blokördür, yani başlıca bronşlarda ve periferik damarlarda
bulunan beta -reseptörlerini etkilemek için gereken dozdan daha düşük dozlarda, esas olarak
2
kalpte bulunan beta -reseptörlerini etkiler. Metoprololün ne membran stabilize edici etkisi ne
1
de parsiyel agonistik etkisi (intrinsik sempatomimetik aktivite) vardır.
Katekolaminlerin kalp üzerine olan uyarıcı etkilerini metoprolol azaltır veya inhibe eder.
Bunun sonucunda kalp atım hızı, kardiyak kontraktilite ve kalp debisi azalır.
Metoprolol hem ayakta, hem de yatar vaziyette iken yükselmiş kan basıncını düşürür. Kan
basıncında egzersize karşı cevap olarak oluşan artışları da azaltır. Metoprolol ile tedavinin
başlangıcında periferik damar direncinde bir artış olur; uzun süreli tedavi sırasında bu
normale döner veya bazı vakalarda azalır. Diğer tüm beta blokörlerde olduğu gibi,
metoprololün antihipertansif etki mekanizması tam olarak anlaşılamamıştır. Ancak,
metoprolol ile kan basıncında uzun süreli görülen azalma total periferal rezistansta bu
kademeli azalmayla paralellik göstermektedir.
14Angina pektorisli hastalarda, metoprolol iskemik olayların şiddet ve sıklığını azaltır ve
fiziksel çalışma kapasitesini arttırır. Bu yararlı etkiler kalp atımı veya miyokardiyal
kontraktilitede azalma sonucu miyokardiyal oksijen isteğinde azalmaya bağlı olabilir.
Supraventriküler taşikardi veya atriyum fibrilasyonunda, ventriküler ekstrasistollerin veya
diğer ventriküler aritmilerin varlığında, metoprololün kalp atım hızı üzerine düzenleyici bir
etkisi vardır. Antiaritmik etkisi, başlıca pacemaker hücrelerinin otomatikliğinin inhibisyonuna
ve atriyoventriküler kondüksiyon zamanının uzamasına bağlıdır.
Miyokard enfarktüsü olduğu şüphe edilen veya teyid edilen hastalarda, metoprolol mortaliteyi
azaltır. Bu etki, infarktın büyüklüğünün sınırlanmasına olduğu kadar, şiddetli ventriküler
aritmilerin sıklığının azalmasına da bağlanabilir. Metoprololün fatal olmayan miyokard
enfarktüsünün tekrarlama sıklığını da azalttığı gösterilmiştir.
Beta-blokör etkisi sayesinde, metoprolol palpitasyonlu fonksiyonel kalp hastalıklarının
tedavisi, migren profilaksisi ve hipertiroidizmde yardımcı bir ilaç olarak kullanım için
uygundur.
Metoprolol ile uzun süreli tedavi insülin hassasiyetini azaltabilir. Ancak metoprolol, insülin
salınmasını ve karbonhidrat metabolizmasını selektif olmayan beta-blokörlerden daha az
etkiler.
Kısa süreli çalışmalarda metoprololün kan lipid profilini değiştirebileceği gösterilmiştir.
Trigliseridlerde bir artışa ve serbest yağ asitlerinde azalmaya neden olabilir ve bazı vakalarda
HDL fraksiyonunda selektif olmayan beta-blokörler ile gözlenenden daha az olan küçük
azalmalar gözlenmiştir. Birkaç yıl süren uzun süreli bir çalışmada, kolesterol düzeylerinin
azaldığı görülmüştür.
Farmakokinetik ve farmakodinamik çalışmalar, plazmada yaklaşık 45 nmol/L metoprolol ile
gözlenen minimum farmakodinamik etki için maksimum beta- -adrenoreseptör antagonistik
1
aktivitesinin %30’unun hayati önemde olduğuna işaret etmektedir.
5.2. Farmakokinetik özellikler
Genel özellikler
Emilim:
Tabletin oral olarak uygulanmasını takiben metoprolol gastrointestinal sistemden hızlı bir
şekilde ve tamamen emilir. İlaç tüm gastrointestinal sistem boyunca tekdüze bir şekilde
emilir. Tabletlerin alınmasından yaklaşık 1.5-2 saat sonra kanda doruk plazma
konsantrasyonlarına ulaşılır. Metoprololün plazma konsantrasyonları 50-200 mg doz
15aralığında hemen hemen dozla orantılı olarak artar. Yoğun ilk geçiş metabolizması nedeniyle
metoprololün oral tek dozunun ancak yaklaşık % 50’si sistemik dolaşıma ulaşır. Oksidatif
metabolizmadaki genetik farklılıktan dolayı presistemik eliminasyonun süresi kişiden kişiye
değişiklik gösterir. Plazma profilleri kişiler arasında geniş değişkenlik göstermesine rağmen
aynı kişide tekrarlanabilir. Tekrarlanan uygulamaları takiben dozun sistemik dolaşıma ulaşan
miktarı tek dozdan sonra dolaşıma geçen miktardan %40 fazladır (bu da yaklaşık %70’dir).
Bu, ilk-geçiş metabolizmasının kısmi doygunluğuna veya hepatik kan akışında azalma sonucu
azalan klerense bağlıdır. Besinlerle birlikte alınması oral tek dozun sistemik dolaşıma geçen
miktarını % 20-40 oranında arttırabilir.
Dağılım:
Metoprolol hızla ve kapsamlı 3.2 ila 5.6 L/kg dağılım hacminde dağılır. Normal
metabolizmaya sahip kişilerde kararlı durumda görünür dağılım hacmi (Vss) (4.84 L/kg) zayıf
metabolizmaya sahip kişilerden (2.83 L/kg) nispeten daha yüksektir. Yarı-ömrü doza bağımlı
olmayıp tekrarlanan dozla değişmez. Plazmadaki metoprololün yaklaşık %10’u proteinlere
bağlanır. Metoprolol plasentayı geçer ve anne sütünde bulunur (Bkz. Gebelik ve Emzirme
Döneminde Kullanımı). Hipertansiyonu olan hastalarda serebrospinal sıvıdaki metoprolol
konsantrasyonları plazmadaki ile benzerdir. Metoprolol önemli bir P-glikoprotein substratı
değildir; bu durum metoprolol farmakokinetiğindeki bireyler arası değişkenliğin büyük
oranda CYP2D6 metabolizmasından kaynaklanabileceğine işaret etmektedir.
Biyotransformasyon:
Metoprolol karaciğerde sitokrom P450 sistemi enzimleriyle büyük oranda metabolize olur.
Metoprololün temel metabolik yolakları alfa-hidroksilasyon, O-demetilasyon ve oksidatif
deaminasyondur. Metoprololün alfa-hidroksilasyonu stereo-selektiftir. Metoprololün oksidatif
metabolizması majör olarak polimorfik sitokrom P450 izoform 2D6 (CYP2D6)’nın genetik
kontrolü altındadır.
Bununla birlikte, metoprololün P450 2D6’ya bağımlı metabolizmasının, ilacın güvenilirlik ya
da tolerabilitesi üzerinde etkisi çok az ya da yok gibi görünmektedir. Metoprololün
metabolitlerinden hiçbiri anlamlı olarak beta-blokör etkisine katkıda bulunmamaktadır.
Ancak yavaş metabolize edicilerdeki plazma konsantrasyonu, normal metabolize edicilerden
birkaç kez daha yüksektir.
Eliminasyon:
Metoprololün ortalama eliminasyon yarı ömrü 3-4 saattir; metabolizması yavaş çalışanlarda
yarı ömrü 7-9 saat arasındadır. 100 mg metoprolol tek bir oral uygulamayı takiben medyan
16klerens zayıf metabolizör, normal metabolizör ve çok hızlı metabolizörlerde sırasıyla 31, 168
ve 367 L/saat olarak belirlenmiştir. Stereoizomerlerin renal klerensi renal atılımda stereo-
selektivite sergilemez. Dozun yaklaşık %95’i idrarda saptanabilir. Çoğu kişide
(metabolizması hızlı çalışanlar), oral dozun %5’inden az kısmı değişmemiş halde atılır.
Metabolizması yavaş çalışanlarda, dozun %30 kadarı değişmemiş halde atılabilir.
Doğrusallık / doğrusal olmayan durum:
Metoprolol doyurulabilir pre-sistemik metabolizma sergiler ve artan dozla birlikte maruziyette
oransal olmayan bir artışa yol açar.
Besinlerin etkisi:
Besinler metoprololün emilim hızını arttırıyor gibi görünmektedir; daha erken bir zamanda
biraz daha yüksek bir maksimum plazma konsantrasyonuna yol açmaktadırlar. Diğer yandan
besinler klerens ya da maksimum pik konsantrasyonun gözlendiği zaman (T ) üzerinde
maks
anlamlı bir etki yapmamaktadır.
Bireydeki etki değişkenliklerinin en aza indirilmesi amacıyla CARDOVOL’un her zaman
öğünlerle standart bir şekilde alınması önerilmektedir: Eğer hekim hastadan CARDOVOL’u
kahvaltıdan önce ya da kahvaltıyla birlikte almasını isterse, bu durumda hasta tedavi boyunca
CARDOVOL’u aynı takvimi takip ederek almaya devam etmelidir.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda metoprololün farmakokinetiği etkilenmemektedir. Diğer
yandan kreatinin klerensi 5 mL/dak.’nın altında olan hastalarda onun daha aktif
metabolitlerinden birisinin birikme olasılığı bulunmaktadır. Ancak bu birikme metoprololün
beta blokör özelliklerini etkilemez. Böbrek yetmezliği olan hastalar genellikle normal dozlarla
tedavi edilebilir.
Karaciğer yetmezliği:
İlaç büyük oranda karaciğer metabolizması yoluyla elimine edildiğinden, karaciğer yetmezliği
metoprolol farmakokinetiğini etkileyebilir. Karaciğer yetmezliği olan hastalarda metoprololün
eliminasyon yarı ömrü şiddete bağlı olarak dikkate değer oranda (7.2 saate kadar) uzayabilir.
Pediyatrik popülasyon:
Pediyatrik popülasyonda farmakokinetik veri mevcut değildir.
17Geriyatrik popülasyon:
Geriyatrik popülasyon, yaşlı popülasyonda ilacın azalmış metabolizması ve karaciğere kan
akışının azalmasının kombine bir sonucu olarak biraz daha yüksek bir metoprolol plazma
konsantrasyonları sergileyebilir. Diğer yandan bu artış klinik açıdan anlamlı ya da terapötik
olarak önemli değildir. Metoprolol tekrarlı uygulama neticesinde birikmez ve yaşlı
popülasyonda dozaj ayarlamasına gerek yoktur.
İEnflamatuvar hastalığı olan hastalar:
İnflamatuvar hastalığın metoprololün farmakokinetiği üzerine hiçbir etkisi yoktur.
Hipertiroidizmi olan hastalar:
Hipertiroidizm metoprololün presistemik klerensini arttırabilir.
Etnik hassasiyet:
Metoprololün oksidatif metabolizması majör olarak polimorfik sitokrom P450 izoform 2D6
(CYP2D6)’nın genetik kontrol altındadır. Zayıf metabolize edici (ZM) fenotipi prevalansında
belirgin etnik farklılıklar bulunmaktadır. Beyaz ırkın yaklaşık %7’si ve uzak doğuluların
%1’inden azı ZM’dir.
Yavaş CYP2D6 metabolize edicilerde, normal CYP2D6 aktivitesiyle birlikte hızlı metabolize
edicilere kıyasla birkaç kat daha yüksek plazma metoprolol konsantrasyonu gözlenmektedir.
Yavaş metabolize edicilerde daha düşük doz gerekebilir.
Cinsiyetin etkisi:
Erkek ve kadın popülasyon arasında eliminasyondaki olası farklılığa işaret eden anlamlı bir
kanıt bulunmamaktadır; metoprolol doz uygulaması için cinsiyete spesifik öneriler gerekli
değildir.
5.3. Klinik öncesi güvenlilik verileri
Üreme sistemi üzerine toksik etkiler
Fare, sıçan ve tavşanlarda gerçekleştirilen üreme sistemi üzerindeki toksisite çalışmaları
metoprolol tartarat ile ilgili teratojenik bir potansiyel ortaya koymamıştır. Preimplantasyon
kaybında artışlar, dişi tavşan başına canlı fötusların sayısında düşüşler ve/veya neonatal sağ
kalımda azalmaların gösterdiği gibi sıçanlarda 50 mg/kg dozlarda ve tavşanlarda 25 mg/kg
dozlarda başlamak üzere sıçanlar ve tavşanlarda embriyotoksisite ve/veya fetotoksisite
gözlenmiştir. Yüksek dozlar, bir miktar maternal toksisite ve doğumda minimal düzeyde
düşük ağırlıklarla kendini gösteren, uterus içinde yavrunun büyümesinde gecikme
görülmüştür. Metoprolol tartarat, sıçanlarda 3.5 mg/kg oral doz düzeylerinden başlayarak
18spermatogenez üzerinde geri dönüşümlü advers etkilerle ilişkilendirilmiştir; diğer yandan,
diğer çalışmalarda erkek sıçanlarda metoprolol tartarat üreme performansı üzerinde bir etki
yapmamıştır.
Mutajenisite
Memeli somatik hücreleri ya da erkek farenin germinal hücrelerini içeren in vivo testlerde ve
bakteriyel hücre sisteminde (Ames) metoprolol tartarat mutajenik/genotoksik potansiyel
göstermemiştir.
Karsinojenisite
21 ila 24 ay süreyle 800 mg/kg’a kadar oral doz uygulamalarının ardından metoprolol tartarat
fare ve sıçanlarda karsinojenik olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz monohidrat (inek sütü kaynaklı)
Sodyum nişasta glikolat
Polivinilprolidon (Povidon)
Kolloidal silikon dioksit
Magnezyum stearat
6.2. Geçimsizlikler
Bilinen geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
CARDOVOL 50 mg Tablet, şeffaf PVC/ Alu blister ambalaj içerisinde 20 veya 30 tablet
kullanma talimatıyla beraber karton kutuda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
197. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/99
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28.02.2018
Ruhsat yenileme tarihi:
10. KÜB’ÜN YENİLENME TARİHİ
20