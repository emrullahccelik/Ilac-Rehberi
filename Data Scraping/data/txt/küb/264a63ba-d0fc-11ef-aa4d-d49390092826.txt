KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROLGİCİN 30 mg/ml I.M./I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Ketorolak trometamol 30 mg
Yardımcı maddeler:
Disodyum edetat 0,50 mg
Etanol (%96) 100 mg
Sodyum klorür 4,35 mg
Sodyum hidroksit 0,46 mg
Diğer yardımcı maddeler için, 6.1’e bakınız.
3. FARMASÖTİK FORM
Ampul.
Berrak, renksiz ya da açık sarı çözelti, pratik olarak partikülsüz.
4. KLİNİK ÖZELLİKLER
4.1. Terapötik endikasyonlar
ROLGİCİN 30 mg/ml I.M./I.V. enjeksiyonluk çözelti orta ve ciddi derecedeki akut post-
operatif ağrının kısa dönemli tedavisinde endikedir. Tedaviye sadece hastanede başlanmalıdır.
Tedavinin maksimum süresi 2 gündür.
4.2. Pozoloji ve uygulama şekli
Pozoloji, uygulama sıklığı ve süresi:
ROLGİCİN kullanımına başlamadan önce, ROLGİCİN’in ve diğer tedavi seçeneklerinin
potansiyel yararları ve riskleri dikkatli bir şekilde değerlendirilmelidir. ROLGİCİN dozu
kişiye göre ayarlanmalı ve olası en kısa süreyle en düşük etkin dozda kullanılmalıdır
(Bakınız Bölüm 4.4).
Hastanın ROLGİCİN’in başlangıç tedavisine vereceği yanıta bakılarak, ROLGİCİN dozu ve
sıklığı hastaların kişisel gereksinimleri doğrultusunda ayarlanmalıdır.
1ROLGİCİN, intramüsküler veya bolus intravenöz enjeksiyonu şeklinde uygulama içindir.
Bolus intravenöz dozlar 15 saniyeden daha kısa bir zamanda verilmemelidir. ROLGİCİN,
epidural veya spinal olarak uygulanmamalıdır.
Hem intramüsküler hem de intravenöz uygulamadan sonra analjezik etkinin başlama süresi
benzerdir ve 1-2 saat içinde gerçekleşen maksimum analjeziyle birlikte yaklaşık 30
dakikadır. Analjezinin ortalama süresi ortalama genellikle 4-6 saattir.
Dozaj, ağrının ciddiyetine ve hasta cevabına göre ayarlanmalıdır.
Ketorolak’ın çoklu günlük dozlarının intramüsküler veya intravenöz olarak devamlı
uygulanması 2 günü aşmamalıdır; çünkü uzun süreli kullanımda yan etkiler artabilir. Uzun
süre dozlama deneyimi sınırlıdır; çünkü hastaların çoğu oral ilaç kullanımına geçmiştir veya
bundan sonra analjezik tedaviye gerek duyulmamıştır.
Yan etkiler, semptomları kontrol etmek için gerekli en kısa sürede en düşük etkili doz
kullanılarak minimize edilebilir (Bakınız Bölüm 4.4).
Yetişkinler:
ROLGİCİN’in tavsiye edilen başlangıç dozu 10 mg’dır. Gerekirse her 4-6 saatte bir 10-30
mg’lık dozlar uygulanabilir. ROLGİCİN, başlangıç post-operatif periyotta, gerekirse her iki
saatte bir verilebilir. Etkili olan en düşük doz verilmelidir. Yetişkinler için total günlük doz
90 mg’ı, yaşlılar, böbrek bozukluğu olan hastalar ve 50 kg’dan zayıf hastalar için total
günlük doz 60 mg’ı aşmamalıdır. Tedavinin maksimum süresi 2 günü aşmamalıdır. 50
kg’dan az hastalarda dozaj düşürülmelidir.
Opioid analjezikler (örn. morfin, petidin) eş zamanlı kullanılabilir ve ağrı çok ciddi
olduğunda, erken post-operatif periyotta optimal analjezik etki için gerekli olabilir.
Ketorolak, opioid bağlanmasına karışmaz ve opioid ile ilgili solunum depresyonunu veya
sedasyonu şiddetlendirmez. ROLGİCİN I.M./I.V. olarak kullanıldığında, opioidin günlük
dozu genellikle normalde gerekli olandan daha azdır. Bununla birlikte, opioidin yan etkileri,
özellikle günübirlik cerrahide, göz önünde bulundurulmalıdır.
Ketorolak’ı parenteral kullanan hastalar ve ketorolak oral tablete dönen hastalar için total
kombine günlük doz 90 mg’ı (yaşlılar, böbrek bozukluğu olan hastalar ve 50 kg’dan zayıf
hastalar için 60 mg’ı) aşmamalıdır. Formülasyon değişikliğinin yapıldığı gün, oral yolla
2alınan doz 40 mg’ı geçmemelidir. Hastalar oral tedaviye mümkün olduğu kadar çabuk
geçmelidirler.
Yaşlılar:
65 yaş üzeri hastalarda dikkatli kullanılmalıdır. Yaşlılarda ciddi yan etkilerin ortaya çıkma
riski yüksektir. NSAİİ’nin gerekli olduğu düşünülürse, etkili en düşük doz kullanılmalıdır ve
bu doz mümkün olan en kısa sürede kullanılmalıdır. Hasta, NSAİİ tedavisi sırasında Gİ
kanama için düzenli olarak gözlenmelidir.
Total günlük doz 60 mg’ı aşmamalıdır (Bakınız Bölüm 4.4).
Çocuklar:
Çocuklarda etkililiği ve güvenliliği kanıtlanmamıştır. Bu nedenle, ROLGİCİN 16 yaşından
küçük çocuklarda kullanılmaz.
Uygulama şekli:
ROLGİCİN intravenöz ya da intramüsküler olarak uygulanabilir.
Özel popülasyonlara ilişkin ek bilgiler:
Böbrek yetmezliği:
Orta – ciddi derecedeki böbrek yetmezliğinde kontrendikedir. Daha az böbrek yetmezliği
olan hastalarda dozaj düşürülür (60mg/gün İ.V. veya İ.M.’yi aşmamalıdır) (Bakınız Bölüm
4.3).
Pediyatrik popülasyon:
16 yaşından küçüklerde kullanılmamalıdır.
Geriyatrik popülasyon:
Ayrıntılı bilgi için “Pozoloji, uygulama sıklığı ve süresi” bölümünde yaşlılar ile ilgili kısma
bakınız.
4.3. Kontrendikasyonlar
ROLGİCİN, daha önceden ketorolak’a ve onun yardımcı maddelerine karşı duyarlılığı
olanlarda, diğer NSAİİ’lere duyarlılığı olanlarda, aspirin ve diğer prostaglandin sentez
inhibitörlerine alerjisi olanlarda (böyle hastalarda ciddi anafilaktik benzeri reaksiyonlar
gözlenmiştir) kontrendikedir. Bu reaksiyonlar astım, rinit, anjiyoödem, ve ürtikeri
içermektedir.
3Aspirin veya diğer NSAİİ’lerin alımı sonucunda astım, ürtiker veya alerjik tipte reaksiyon
görülen hastalara kullanılmamalıdır. Bu tür hastalarda NSAİİ’ye bağlı şiddetli, nadiren
ölümcül olan, anafilaksi benzeri reaksiyonlar bildirilmiştir (Bakınız, bölüm 4.4 Özel kullanım
uyarıları ve önlemleri).
Ketorolak ayrıca,
• Astım geçmişi olan hastalarda,
• On altı yaşından küçük çocuklarda,
kontrendikedir.
ROLGİCİN koroner arter by-pass greft (KABG) cerrahisinde, peri-operatif ağrı tedavisinde
kontrendikedir (Bakınız, bölüm 4.4 Özel kullanım uyarıları ve önlemleri).
Ketorolak, aktif peptik ülser hastalarında veya NSAİİ’lere bağlı Gİ kanama, ülserasyon,
perforasyon geçmişi, aktif veya rekürren peptik ülseri/kanaması (ülserasyon ya da kanama
için 2 veya daha fazla epizotun varlığı) olan hastalarda kontrendikedir.
Diğer NSAİİ’lerde olduğu gibi, ketorolak ciddi kalp yetmezliğinde, karaciğer ve böbrek
yetmezliğinde kontrendikedir (Bakınız Bölüm 4.4).
Ketorolak, orta-ciddi böbrek bozukluğu olan hastalarda (serum kreatinin >160 µmol/lt) veya
hacim azalması veya dehidrasyon yüzünden böbrek yetmezliği riski taşıyan hastalarda
kontrendikedir.
Ketorolak, hamilelik, doğum ve emzirmede kontrendikedir (Bakınız Bölüm 4.6).
Ketorolak’ın, platelet agregasyonunun inhibisyonu yüzünden ameliyattan önce profilaktik
analjezi olarak kullanımı kontrendikedir. Ketorolak’ın, operasyon esnasında, kanama riskinin
artması nedeniyle, kullanımı kontrendikedir.
Ketorolak platelet fonksiyonunu inhibe eder. Bu yüzden ketorolak, şüpheli veya kabul edilmiş
serebrovasküler kanaması olan hastalarda, yüksek kanama riskli veya tamamlanmamış
hemostasisli ameliyatlar geçirmiş hastalarda ve hemorajik diatez, koagülasyon bozuklukları
gibi yüksek kanama riski olan hastalarda kontrendikedir.
Ayrıca, Ketorolak varfarin ve düşük doz heparin içeren antikoagülan kullanan hastalarda
kontrendikedir (2500 - 5000 ünite 12 saatte).
4Ketorolak, ASA ve NSAİİ’leri (siklooksijenaz-2 selektif inhibitörleri dahil) kullanan
hastalarda kontrendikedir.
Ketorolak enjeksiyonluk çözelti, nöroaksiyel uygulamada (epidural veya intratekal) alkol
içeriği nedeniyle kontrendikedir.
Ketorolak’ın okspentifilin ile kombinasyonu kontrendikedir.
Ketorolak’ın probenesid veya lityum tuzları ile aynı zamanda kullanımı kontrendikedir.
Ketorolak, nazal poliplerin, anjiyoödemin, ve bronkospazmın tam veya kısmi sendromlu
hastalarında kontrendikedir.
4.4. Özel kullanım uyarıları ve önlemleri
Kardiyovasküler (KV) risk
NSAİİ’ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
ROLGİCİN koroner arter by-pass greft cerrahisi öncesi ağrı tedavisinde kontrendikedir.
Gastrointestinal (Gİ) riskler
NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi Gİ advers etkilere yol açarlar. Bu advers olaylar herhangi bir zamanda, önceden uyarıcı
bir semptom vererek veya vermeksizin ortaya çıkabilirler.
Yaşlı hastalar ciddi Gİ etkiler bakımından daha yüksek risk taşımaktadırlar.
Uyarılar
Kardiyovasküler etkiler
Kardiyovasküler trombotik olaylar
Çeşitli COX-2 selektif ve non-selektif NSAİİ’lerin üç yıl kadar süren klinik çalışmaları,
ölümcül olabilen ciddi kardiyovasküler (KV) trombotik olay, miyokard infarktüsü ve inme
riskinin arttığını göstermiştir. COX-2 selektif veya non-selektif tüm NSAİİ’ler benzer risklere
sahip olabilir. KV hastalığı veya KV risk faktörleri olduğu bilinen hastalar, daha fazla risk
altındadır. NSAİİ ile tedavi edilen hastalarda potansiyel KV riskinin en aza indirilmesi için,
en düşük etkili doz olası en kısa süreyle kullanılmalıdır. Hekimler ve hastalar daha önceden
KV semptomlar olmasa dahi bu tür semptomlara karşı hazırlıklı olmalıdır.
5Hastalar ciddi KV belirti ve/veya bulgular ve bunlar ortaya çıktığı takdirde yapılacaklar
hakkında bilgilendirilmelidirler.
Eş zamanlı aspirin kullanımının, NSAİİ kullanımı ile ilişkili ciddi KV trombotik olay
riskindeki artışı azalttığına dair tutarlı kanıtlar yoktur. Aspirin ve NSAİİ’lerin birlikte
kullanımı ciddi gastrointestinal (Gİ) olayların gelişme riskini arttırmaktadır (Bakınız, bölüm
4.4 Özel kullanım uyarıları ve önlemleri).
COX-2 selektif NSAİİ’nin KABG cerrahisinden sonra ilk 10-14 gündeki ağrı tedavisine ait
iki geniş, kontrollü klinik çalışmada miyokard infarktüsü ve inme insidansının arttığı
bulunmuştur (bakınız, bölüm 4.3. Kontrendikasyonlar).
Hipertansiyon
ROLGİCİN’in dahil olduğu NSAİİ’ler yeni hipertansiyon gelişimine veya var olan
hipertansiyonun kötüleşmesine neden olurlar ve bu rahatsızlıkların her biri KV olay riskinin
artmasına katkıda bulunabilmektedir. NSAİİ kullanırken, tiyazid veya loop diüretikleri
kullanan hastalarda, bu terapötiklere karşı verilen yanıt bozulabilir. ROLGİCİN’in dahil
olduğu NSAİİ’ler hipertansiyonu olan hastalarda dikkatli kullanılmalıdır. NSAİİ tedavisine
başlanırken ve tedavi süresince, kan basıncı (KB) yakından izlenmelidir.
Kardiyovasküler ve serebrovasküler etkiler
Hipertansiyon ve/veya hafif–orta derecedeki konjestif kalp yetmezliği geçmişi olan hastalar
uygun bir şekilde tedavi edilmeli ve gözlenmelidir. Çünkü sıvı tutumu ve ödemin NSAİİ
tedavisi ile ilişkili olduğu rapor edilmiştir.
Klinik deneyler ve epidemiyolojik veriler koksiblerin ve bazı NSAID’lerin NSAİİ’lerin
kullanımının (özellikle yüksek dozlarda) arteriyel trombotik vakalardaki küçük artış ile ilişkili
olabilir (örneğin miyokard enfarktüsü veya felç). Ketorolak’ın, miyokard enfarktüsü gibi
trombotik vakaları arttırdığı kanıtlanmamış olmasına rağmen, ketorolak için riskin olmadığını
gösteren veriler yetersizdir.
Kontrolsüz hipertansiyon, konjestif kalp yetmezliği, saptanmış iskemik kalp hastalığı,
periferal arter hastalığı ve serebrovasküler hastalığı olan hastalar sadece dikkatli bir
değerlendirmeden sonra ketorolak ile tedavi edilmelidir. Benzer bir değerlendirme
kardiyovasküler hastalık (örneğin; hipertansiyon, hiperlipidemi, şeker hastalığı, sigara) riski
taşıyan hastaların tedavisine başlanmadan önce de yapılmalıdır.
6Kardiyovasküler, renal ve hepatik bozukluklar
Renal prostaglandinler, renal perfüzyonun devamlılığını sağlamada destekleyici bir role sahip
olduğundan kan hacminde ve/veya renal kan akışında azalma durumlarına yol açan koşullarda
hastalar dikkatlice gözlemlenmelidir. Bu hastalarda NSAİİ uygulanması, renal prostaglandin
üretiminde doza bağlı olarak azalmaya ve renal yetmezliğe neden olabilir.
Bu reaksiyon açısından en büyük risk altında bulunan hastalar, kan kaybı veya ciddi
dehidrasyon yüzünden kilo kaybı yaşayan hastalar, renal fonksiyon bozukluğu, kalp
yetmezliği ve karaciğer fonksiyon bozukluğu olan hastalar, yaşlılar ve diüretik ilaç kullanan
hastalardır. Bu hastalarda böbrek fonksiyonu gözlemlenmelidir. NSAİİ tedavisinin
bırakılması ile genellikle tedavi öncesi duruma geri döndürür. Hipovolemiye neden olan
ameliyat sırasındaki yetersiz sıvı/kan değişimi, ROLGİCİN uygulandığı zaman renal
fonksiyon bozukluğunun şiddetlenmesine yol açabilir. Bu yüzden hastanın kilo kaybetmesi
engellenmelidir ve hasta normovolemik olana kadar serum üre, kreatinin ve idrar çıkışının
yakından takip edilmesi tavsiye edilir. Renal diyalizdeki hastalarda, ketorolak klerensi normal
oranın yaklaşık yarısına düşmüştür ve terminal yarılanma ömrü yaklaşık 3 katı artmıştır
(Bakınız Bölüm 4.3).
Konjestif kalp yetmezliği ve ödem
NSAİİ’leri kullanan bazı hastalarda, sıvı tutulması ve ödem gözlenmiştir. ROLGİCİN, sıvı
tutulması veya kalp yetmezliği olan hastalarda dikkatli kullanılmalıdır.
Gastrointestinal etkiler-ülserasyon, kanama ve perforasyon riski
ROLGİCİN’in dahil olduğu NSAİİ’ler, ölümcül olabilen enflamasyon, kanama, ülserasyon,
mide, ince ve kalın barsak perforasyonu gibi ciddi gastrointestinal (Gİ) advers olaylara neden
olabilirler. Bu ciddi advers olaylar NSAİİ’ler ile tedavi edilen hastalarda herhangi bir uyarıcı
semptom olmadan veya uyarıcı semptomla birlikte, herhangi bir zamanda gelişebilirler.
NSAİİ tedavisi sırasında üst Gİ kanalda ciddi advers olay gelişen beş hastadan yalnızca biri
semptomatiktir. NSAİİ’lerin neden olduğu üst Gİ kanal ülserleri, yoğun kanama ve
perforasyon, 3 ila 6 ay tedavi uygulanan hastaların yaklaşık %1'inde; 1 yıl tedavi olan
hastalarda yaklaşık %2-4'ünde ortaya çıkmaktadır. Bu eğilim uzun süreli kullanımda devam
etmektedir ve tedavinin herhangi bir anında ciddi Gİ olay gelişme olasılığını arttırmaktadır.
Ancak kısa süreli tedavi bile risksiz değildir.
7Rastgele olmayan hastane içi pazarlama sonrası gözetim çalışmasında, ortalama günlük dozu
90 mg ketorolak İ.M.’den fazla kullanan 65 yaşından küçük hastalar, parenteral opioid
kullanan hastalarla karşılaştırıldığında Gİ kanama oranlarında klinik olarak ciddi bir artış
gözlenmiştir. Yaşlılarda, NSAİİ’lerin yan etkileri artmıştır. Bunlar özellikle, ölümcül olabilen
Gİ kanama ve perforasyondur (Bakınız Bölüm 4.2).
NSAİİ’ler, önceden ülser veya gastrointestinal kanama hikayesi olan hastalarda çok dikkatli
reçetelenmelidir. Önceden peptik ülser ve/veya gastrointestinal kanama öyküsü olan ve
NSAİİ kullanan hastalarda, Gİ kanama riski bu risk faktörleri olmayan hastalara göre 10 kat
artmıştır. NSAİİ ile tedavi edilen hastalarda, Gİ kanama riskini arttıran diğer faktörler,
beraberinde oral kortikosteroid veya anti-koagülan kullanılması, uzun süreli NSAİİ
kullanımı, sigara içilmesi, alkol kullanımı, ileri yaş ve genel durum bozukluğudur.
Ülserasyon ve kanama riskini arttıran (örneğin, oral kortikosteroidler, selektif seratonin geri
alım inhibitörleri veya aspirin gibi anti-platelet ajanlar) ilaçlar eş zamanlı alınıyorsa dikkat
edilmelidir (Bakınız Bölüm 4.5). Ölümcül Gİ olaylara ait spontan bildirimlerinin çoğu, yaşlı
veya genel sağlık durumu kötü hastalara aittir, dolayısıyla bu hasta gruplarının tedavisinde
dikkatli olunmalıdır.
Klinik olarak ciddi Gİ kanama riski doza bağımlıdır. Bu hastalar tedaviye, uygun olan en
düşük dozda başlamalıdır. Bu hastalarda ve ayrıca aynı zamanda düşük doz aspirin alması
gereken hastalarda veya Gİ riski arttırmaya meyilli ilaç kullanan hastalarda, koruyucu
ajanlarla (misoprostol veya proton pompası inhibitörleri) kombinasyon tedavisi düşünülebilir
(Bakınız Bölüm 4.5). Yaşla alakalı Gİ kanama ve perforasyon riski bütün NSAİİ’lerde
yaygındır. Genç yetişkinlerle karşılaştırıldığında, yaşlıların plazma yarı ömrü artmıştır ve
ketorolak’ın plazma klerensi düşmüştür. Daha uzun doz aralığı tavsiye edilebilir (Bakınız
Bölüm 4.2).
Antikoagülan kullanan hastalarda, öneğin varfarin, kullanımı kontrendikedir (Bakınız Bölüm
4.3). Gİ komplikasyonların insidansı ve ciddiyeti, diğer NSAİİ’lerde olduğu gibi ketorolak
İ.V.’nin doz artışıyla ve tedavinin devam etme süresi ile artabilir. Klinik olarak ciddi Gİ
kanama riski doza bağlıdır. Bu, ortalama günlük dozu 60 mg/gün ketorolak İ.V. olan yaşlı
hastalar için doğrudur. Peptik ülser geçmişi, ketorolak tedavisi sırasında ciddi gastrointestinal
komplikasyonun oluşma olasılığını arttırır.
NSAİİ’ler, enflamatuvar bağırsak hastalığı (ülseratif kolit, Crohn hastalığı) geçmişi olan
hastalara dikkatli verilmelidir. Aksi takdirde hastanın durumu şiddetlenebilir (Bakınız Bölüm
84.8). Gİ toksisite geçmişi olan hastalarda, özellikle yaşlılarda, tedavinin başlangıç
dönemlerinde bütün abdominal semptomlar rapor edilmelidirler. Ketorolak İ.V. kullanan
hastalarda Gİ kanama veya ülserasyon meydana geliyorsa tedavi bırakılmalıdır.
Epidemiyolojik çalışmalar, ketorolak’ın özellikle belirtilen endikasyonlar dışında ve/veya
uzun periyotlar boyunca kullanıldığında, diğer NSAİİ’lere göre ciddi Gİ toksisite riskiyle
bağlantılı olabileceğini göstermiştir.
Doktorlar, bazı hastalarda İ.V. veya İ.M. uygulamadan sonra, 30 dakikaya kadar ağrıda
azalma olup olmadığına dikkat etmelidir.
NSAİİ ile tedavi edilen hastalarda potansiyel Gİ olay riskinin en aza indirilmesi için en düşük
etkili doz, olası en kısa sürede kullanılmalıdır. Doktorlar ve hastalar NSAİİ kullanımı
sırasında gelişebilecek Gİ kanama ve ülserasyon belirti ve semptomlarına karşı hazırlıklı
olmalıdırlar ve eğer ciddi Gİ advers olaydan şüphelenirler ise, derhal ek değerlendirmeye ve
tedaviye başlanmalıdır. Bu yaklaşım ciddi Gİ advers olayın ortadan kalkmasına kadar
NSAİİ’lerin kesilmesi olmalıdır. Yüksek riskli hastalar için NSAİİ içermeyen alternatif
tedaviler düşünülmelidir.
Ketorolak’ın, siklooksijenaz-2 selektif inhibitörlerinin dahil olduğu NSAİİ’ler ile birlikte
kullanımından kaçınılmalıdır.
Yan etkiler, semptomları kontrol etmek için gerekli en kısa sürede en düşük etkili doz
kullanılarak minimize edilebilir (Bakınız Bölüm 4.2, Gİ ve kardiyovasküler risk).
Renal etkiler
NSAİİ’lerin uzun süre kullanımı renal papiller nekroza ve diğer böbrek hasarlarına neden
olur. Böbrek perfüzyonunun sağlanmasında prostaglandinlerin kompansatuar etkinliği olan
hastalarda da renal toksisite gözlenmiştir. Bu hastalarda non-steroid anti-inflamatuar ilaç
kullanımı, doza bağımlı olarak prostaglandinlerin yapımında azalmaya ve ikincil olarak
böbrek kan akımını azaltarak böbrek dekompansasyonunun açıkça hızlanmasına neden
olabilir. Böbrek fonksiyon bozukluğu, kalp yetmezliği, karaciğer yetmezliği olanlarda,
diüretik ve ADE inhibitörleri kullananlarda ve yaşlı hastalarda bu reaksiyonun riski daha
fazladır. NSAİİ tedavisinin kesilmesiyle, genellikle tedavi öncesi duruma geri dönülür.
Diğer NSAİİ’lerde olduğu gibi ketorolak, renal fonksiyon bozukluğu olan hastalarda ve
böbrek hastalığı geçmişi olan hastalarda dikkatli kullanılmalıdır. Çünkü ketoralak
9prostaglandin sentezinin güçlü bir inhibitörüdür. Renal prostaglandinler, renal perfüzyonun
devamlılığını sağlamada destekleyici bir role sahip olduğundan ketorolak ve diğer
NSAİİ’lerin kullanımıyla kan hacminde ve/veya renal kan akışında azalmadan dolayı renal
toksisitenin görüldüğü hastalar dikkatli bir şekilde gözlemlenmelidir.
Prostaglandin sentezini inhibe eden diğer ilaçlarda olduğu gibi, ketorolak trometamol
kullanımı ile serum üre, kreatinin, potasyum artışı rapor edilmiştir ve bu durum bir dozdan
sonra da meydana gelebilir.
Böbrek fonksiyon bozukluğu olan hastalar
Ketorolak trometamol ve metabolitleri primer olarak böbrekten atıldığı için orta–şiddetli renal
fonksiyon bozukluğu olan hastalara (serum kreatinin 160 micromol/lt’den fazla) ROLGİCİN
uygulanmamalıdır. Daha az böbrek bozukluğu olan hastalar düşük dozda ketorolak
(60mg/gün İ.M. veya İ.V.) almalıdır ve renal durumları yakından takip edilmelidir.
İleri derecede böbrek fonksiyon bozukluğu olan hastalar
Ketorolak’ın ileri derecede böbrek fonksiyon bozukluğu olan hastalarda kullanımına dair
herhangi bir kontrollü klinik çalışma verisi yoktur. Bu nedenle ROLGİCİN, ileri derecede
böbrek fonksiyon bozukluğu olan hastalarda önerilmemektedir. Eğer ROLGİCİN mutlaka
kullanılacaksa, hastaların böbrek fonksiyonlarının yakın takibi uygundur.
Anafilaktik (Anafilaktoid) reaksiyonlar
Hipersensitivite geçmişi olan ya da olmayan hastalarda aspirin’e, diğer NSAİİ’lere ve
ketorolak İ.V.’ye karşı anafilaktik (anafilaktoid) reaksiyonlar (anafilaksis, bronkospazm,
kızarıklık, döküntü, hipotansiyon, laringeal ödem, anjiyoödem dahil fakat reaksiyonlar
bunlarla sınırlı değildir) meydana gelebilir. Bunlar ayrıca anjiyoödem, bronkospastik
reaktivite (örneğin, astım), nazal polip geçmişi olan hastalarda meydana gelebilir. Anafilaksis
gibi anafilaktoid reaksiyonlar ölümcül bir sonuca neden olabilir (Bakınız kontrendikasyonlar
ve uyarılar). Bu yüzden ketorolak, astım, nazal poliplerin tam veya kısmi sendromu,
anjioödem ve bronkospazm geçmişi olan hastalarda kullanılmamalıdır (Bakınız Bölüm 4.3).
Anafilaktoid reaksiyon gelişen vakalarda acil müdahale düşünülmelidir.
10Deri reaksiyonları
ROLGİCİN de dahil olmak üzere, NSAİİ’ler ölümcül olabilen eksfoliyatif dermatit, Stevens-
Johnson sendromu (SJS) ve toksik epidermal nekroz (TEN) gibi ciddi advers cilt olaylarına
neden olabilir. Bu ciddi olaylar, belirti göstermeden oluşabilir. Hastalar ciddi deri rahatsızlığı
belirti ve bulgularına karşı uyarılmalıdırlar ve deri döküntüsü veya diğer aşırı duyarlık
belirtilerinden birisi oluştuğunda ilaç kullanımı kesilmelidir.
SLE ve karışık bağ doku hastalığı
Sistemik lupus eritematozuslu (SLE) hastalarda ve karışık bağ doku bozukluğu olan
hastalarda aseptik menenjit riskinde artış görülebilir (Bakınız Bölüm 4.8).
Hamilelik
Hamileliğin son döneminde diğer NSAİİ’ler gibi ROLGİCİN de ductus arteriosus'un erken
kapanmasına neden olabileceği için, kullanımından kaçınılmalıdır.
Pediyatrik kullanım
16 yaşından küçük çocuklarda kullanılmamalıdır.
İlaç istismarı ve bağımlılığı
Ketorolak bağımlılık potansiyeline sahip değildir. Ketorolak I.V.’nin ani bırakılmasını takiben
semptomlar tekrar gözlenmemiştir.
Önlemler
Genel
ROLGİCİN, kortikosteroidlerin yerine veya kortikosteroid yetersizliğinin tedavisi için
kullanılmaz. Kortikosteroidlerin aniden kesilmesi, hastalığın alevlenmesine yol açabilir.
Uzun süre kortikosteroid tedavisi almakta olan hastalarda kortikosteroid tedavisi
sonlandırılmak istenirse tedavi yavaşça azaltılmalıdır.
ROLGİCİN’in ateş ve inflamasyonun azaltılmasına yönelik farmakolojik aktivitesi,
enfeksiyöz olmayan, ağrılı olduğu öngörülen komplikasyonların belirlenmesine ait tanısal
bulguların kullanılabilirliğini azaltabilir.
Hepatik etkiler
ROLGİCİN dahil olmak üzere, NSAİİ’leri kullanan hastaların %15 kadarında, karaciğer
testlerinin bir veya birden fazlasında sınırda artışlar olabilir. Bu laboratuar anormallikleri
tedavi müddetince ilerleyebilir, değişmeyebilir veya geçici olabilir. NSAİİ’lere ait klinik
11çalışmalarda, hastaların yaklaşık %1'inde ALT ve AST'de belirgin yükselmeler (normal
değerin üst sınırının üç veya daha fazla katı) bildirilmiştir. Ayrıca nadiren sarılık ve ölümcül
fulminan hepatit, karaciğer nekrozu ve karaciğer yetmezliğini içeren (bazıları fatal
sonuçlanan) nadir ciddi karaciğer reaksiyonları bildirilmiştir.
ROLGİCİN ile tedavi sırasında, bir hastada karaciğer disfonksiyonu geliştiğine dair belirti
ve/veya bulgular ortaya çıktığında veya anormal karaciğer testleri olanlarda, daha ciddi
karaciğer reaksiyonlarının gelişimine ait kanıtlar incelenmelidir. Karaciğer hastalığı ile ilişkili
klinik belirti veya bulgular ya da sistemik belirtiler (ör; eozinofili, deri döküntüsü, vs.) ortaya
çıkar ise, ROLGİCİN tedavisi kesilmelidir.
Sirozdan dolayı karaciğer fonksiyon bozukluğu olan hastaların, ketorolak klerensinde ve
terminal yarılanma ömründe klinik olarak önemli bir değişiklik yoktur.
Hematolojik etkiler
ROLGİCİN dahil olmak üzere, NSAİİ kullanan hastalarda bazen anemi gözlenebilir. Bunun
nedeni sıvı retansiyonu, gizli veya aşikar Gİ kan kaybı veya eritropoez üzerindeki tam olarak
tanımlanmamış etkilerdir. ROLGİCİN dahil olmak üzere, uzun süreli NSAİİ kullanan
hastalarda, herhangi bir anemi belirti veya bulgusu gözlenirse hemoglobin ve hematokrit
değerleri kontrol edilmelidir.
NSAİİ’ler trombosit agregasyonunu inhibe eder ve bazı hastalarda kanama zamanının uzadığı
gösterilmiştir. Aspirinden farklı olarak, trombosit fonksiyonları üzerindeki etkileri kantitatif
olarak daha az, kısa süreli ve geri dönüşümlüdür. Trombosit fonksiyonundaki
değişikliklerden olumsuz şekilde etkilenebilecek (koagülasyon bozuklukları olan veya
antikoagülan kullanan hastalar) ve ROLGİCİN kullanan hastalar, dikkatlice takip edilmelidir.
Koagülasyon bozukluğu olan hastalar ROLGİCİN almamalıdırlar. Antikoagülasyon tedavisi
gören hastalara eş zamanlı olarak ROLGİCİN verildiğinde kanama riski artabilir. Ketorolakla
profilaktik düşük doz heparin (2500 - 5000 ünite 12 saatte) ve dekstranların birlikte kullanımı
kapsamlı olarak çalışılmamıştır ve bu durum kanama riskinin artışı ile ilişkilendirilebilir.
Antikoagülan kullanan hastalar ve düşük doz heparin kullanan hastalar ketorolak
kullanmamalıdırlar. Hemostazı engelleyen başka bir ilaç tedavisi kullanan hastalara
ROLGİCİN uygulanırsa, bu hastalar çok dikkatli gözlenmelidirler. Kontrollü klinik
çalışmalarda, klinik olarak önemli post operatif kanamanın insidansı %1’den daha azdır.
12Ketorolak platelet agregasyonunu inhibe eder ve kanama zamanını uzatır. Normal kanama
fonksiyonu olan hastalarda kanama zamanı uzar. Fakat 2-11 dakikalık normal aralık dışında
değildir. Aspirin’in uzayan etkisinden farklı olarak, ketorolak bırakıldıktan sonra platelet
fonksiyon 24–48 saat içinde normale döner.
Pazarlama sonrası deneyimlerde, post operatif yara hemorajisinin, ketorolak İ.M./İ.V.’nin peri
operatif kullanımıyla ilişkili olduğu rapor edilmiştir. Bu yüzden ketorolak, hemoraji veya
tamamlanmamış hemostaz riski taşıyan ameliyatlar geçirmiş hastalarda kullanılmamalıdır.
Hemostaz gözlenecek durumlarda dikkatli olunmalıdır (örneğin; kozmetikte, günübirlik
ameliyatta, prostattan parça alınmasında veya tonsillerin çıkarılmasında). Ketorolak kullanımı
ile hematomalar, yara hemorajisinin diğer belirtileri ve epistaksis rapor edilmiştir. Doktorlar,
özellikle yaşlılarda sikloksijenazı inhibe eden ve kanama riski yüksek olan ketorolak ile diğer
NSAİİ’lerin farmakolojik benzerliğine dikkat etmelidirler.
Önceden mevcut astım
Astımı olan hastalarda, aspirine duyarlı astım olabilir. Aspirine duyarlı astımı olan hastalarda
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine
duyarlı hastalarda, aspirin ve diğer non-steroid anti-inflamatuar ilaçlar arasında, bronkospazm
dahil, çapraz reaksiyon bildirilmiş olduğundan, bu hastalarda ROLGİCİN uygulanmamalı ve
önceden beri astımı bulunan hastalarda dikkatle kullanılmalıdır.
Fertilite
ROLGİCİN de tıpkı siklooksijenaz/prostaglandin sentezini inhibe eden diğer ilaçlar gibi,
fertiliteyi bozabilir. Bu yüzden gebe kalmak isteyen bayanlarda tavsiye edilmez. Gebe
kalmakta zorluk çeken bayanlarda veya fertilite araştırmasına maruz kalan bayanlarda
ROLGİCİN’in kullanımı bırakılmalıdır.
Hastalar için bilgi
Hastalar tedaviye başlamadan önce ve tedavi sırasında aşağıda belirtilen noktalar ile
ilgili bilgilendirilmelidir.
1) Diğer NSAİ ilaçlar gibi, ROLGİCİN, hastanede yatmaya hatta ölüme neden
olabilecek miyokard infarktüsü veya inme gibi ciddi KV yan etkilere neden olabilir.
Ciddi KV yan etkiler herhangi bir uyarı semptomu olmadan oluşabilmesine rağmen,
hastalar göğüs ağrısı, nefes darlığı, güçsüzlük, konuşmada bozulma gibi semptom ve
bulgular açısından dikkatli olmalı ve hastalığın göstergesi herhangi bir semptom veya
bulgu gözlemlediğinde hekimine danışmalıdır. Bu izlemin önemi açısından hastalar
13bilgilendirilmelidir. (Bakınız, bölüm 4.4 Özel kullanım uyarıları ve önlemleri-
Kardiyovasküler etkiler)
2) Diğer NSAİ ilaçlar gibi, ROLGİCİN, Gİ rahatsızlığa ve nadiren de hastanede yatmaya
hatta ölüme neden olabilecek ülser ve kanama gibi ciddi Gİ yan etkilere neden olabilir.
Ciddi Gİ sistem ülserasyonu ve kanaması herhangi bir uyarı semptomu olmadan
oluşabilmesine rağmen, hastalar ülserasyon ve kanamanın semptom ve bulguları
açısından dikkatli olmalı ve epigastrik ağrı, dispepsi, melena ve hematemez gibi
hastalığın göstergesi herhangi bir semptom veya bulgu gözlemlediğinde hekimine
danışmalıdır. Bu izlemin önemi açısından hastalar bilgilendirilmelidir. (Bakınız,
bölüm 4.4 Özel kullanım uyarıları ve önlemleri-Gastrointestinal Etkiler-Ülserasyon,
Kanama ve Perforasyon Riski)
3) Diğer NSAİ ilaçlar gibi, ROLGİCİN, hastanede yatmaya hatta ölüme neden
olabilecek eksfoliyatif dermatit, SJS ve TEN gibi ciddi dermatolojik yan etkilere
neden olabilir. Ciddi deri reaksiyonları herhangi bir uyarı olmadan oluşabilmesine
rağmen, hastalar deri döküntüsü ve kabarcık, ateş semptom ve bulguları veya kaşıntı
gibi hipersensitivitenin diğer bulguları açısından dikkatli olmalı ve hastalığın
göstergesi herhangi bir semptom veya bulgu gözlemlediğinde hekimine danışmalıdır.
Hastalarda herhangi bir döküntü gelişirse hemen ilacı kesmeleri ve mümkün
olduğunca çabuk hekimine danışması tavsiye edilmelidir.
4) Açıklanamayan bir kilo artışı veya ödeme ait semptom ve bulguyu hastalar hızlıca
hekimlerine bildirmelidir.
5) Hastalar hepatotoksisitenin semptom ve bulguları açısından bilgilendirilmelidir
(bulantı, yorgunluk, letarji, pruritus, sarılık, sağ üst kadranda hassasiyet ve soğuk
algınlığı benzeri semptomlar). Bunlar oluştuğu takdirde, hastalar tedaviyi
sonlandırmalı ve hızlı medikal tedavi almalıdır.
6) Hastalar anafilaktik reaksiyonun bulguları açısından bilgilendirilmelidir (nefes almada
güçlük, yüz ve boğazın şişmesi). Bunlar oluştuğunda, hastalar hızlıca acil servise
gitmeleri konusunda uyarılmalıdır (Bakınız, bölüm 4.4 Özel kullanım uyarıları ve
önlemleri).
7) Gebeliğin son döneminde, diğer NSAİ ilaçlar gibi, ROLGİCİN kullanılmamalıdır
çünkü duktus arteriosusun erken kapanmasına neden olabilir.
Laboratuar testleri
Herhangi bir uyarı semptomu olmadan ciddi Gİ kanal ülserasyonu ve kanaması
oluşabileceğinden, hekimler Gİ kanama semptom ve bulgularını yakından izlemelidir. NSAİ
14ilaçlarla uzun süreli tedavide olan hastalarda tam kan sayımı ve kimyasal profil düzenli olarak
takip edilmelidir. Karaciğer veya böbrek hastalığı ile uyumlu klinik semptom ve bulgular
gelişirse, sistemik belirtiler oluşursa (eozinofili, döküntü vb.) veya anormal karaciğer testleri
devam eder veya kötüleşirse, ROLGİCİN tedavisi kesilmelidir.
Bu tıbbi ürün her dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
Bu tıbbi üründe hacmin %10’u kadar etanol (alkol) vardır; örneğin, her dozda 100 mg’a
kadar, her dozda 2 ml biraya eşdeğer, her dozda 0,8 ml şaraba eşdeğer gibi. Alkol bağımlılığı
olanlar için zararlı olabilir. Hamile veya emziren kadınlar, çocuklar ve karaciğer hastalığı ya
da epilepsi gibi yüksek risk grubundaki hastalar için dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Ketorolak insan plazma proteinlerine yüksek oranda bağlanır (ortalama %99,2) ve bağlanma
oranı konsantrasyondan bağımsızdır.
Aşağıdaki tıbbi ürünler ROLGİCİN ile birlikte uygulanmamalıdırlar:
Aspirin:
ROLGİCİN, aspirin ile beraber uygulandığında, proteine bağlanması azalır, ancak serbest
ROLGİCİN 'in klerensi değişmez. Bu etkileşimin klinik önemi bilinmemektedir; ancak, diğer
NSAİİ’ler gibi aspirin ile ketorolak birlikte kullanımı, advers olay potansiyeli artışı nedeniyle
tavsiye edilmemektedir.
Tromboksan:
Ketorolak platelet agregasyonu inhibe eder. Tromboksan konsantrasyonunu azaltır ve kanama
zamanını uzatır. Aspirinin uzayan etkisinden farklı olarak, ketorolak bırakıldıktan sonra
platelet fonksiyon 24–48 saat içinde normale döner.
Varfarin-Heparin
ROLGİCİN’in varfarin gibi antikoagülanlar ile kombine halde kullanılması kontrendikedir.
Çünkü NSAİİ’lerle antikoagülanların birlikte kullanımı antikoagülan etkinin artmasına neden
olabilir (Bakınız Bölüm 4.3). Bu ilaçları beraber kullananların, ayrı ayrı kullananlara göre ciddi
Gİ kanama riski daha fazladır.
Ketorolak’ın varfarin veya heparin ile eşzamanlı kullanıldığı çalışmalarda, ketorolak ile
varfarin veya heparin arasında önemli bir etkileşim gözlenmemesine rağmen, ketorolak ile
15hemostazı etkileyen terapötik dozlarda antikoagülan (varfarin), profilaktik düşük dozlarda
heparin (12 saatte 2500-5000 ünite) ve dekstranların birlikte kullanımı kanama riskinde artış
ile ilgili olabilir.
Lityum
NSAİİ’ler plazma lityum seviyesinde yükselme ve böbrek lityum klerensinde azalmaya neden
olmuştur. Ortalama lityum konsantrasyonu minimum %15 artmıştır ve renal klerens yaklaşık
%20 azalmıştır. Bu etkiler NSAİİ’lerin böbrek prostaglandin sentezinin inhibisyonu ile
ilişkilendirilmiştir. Bu nedenle NSAİİ’ler ve lityum beraber kullanıldığında, hastalar lityum
toksisitesi belirtileri yönünden dikkatlice takip edilmelidir.
Probenesid
Ketorolak plazma konsantrasyonunun ve yarılanma ömrünün artmasından dolayı, probenesid
ketorolak ile birlikte kullanılmamalıdır.
Mifepriston
Mifepriston uygulamasından sonra, NSAİİ’ler 8–12 gün boyunca kullanılmamalıdır. Çünkü
NSAİİ’ler mifepristonun etkisini azaltabilir.
Okspentifilin
Ketorolak, okspentifilin ile birlikte kullanıldığında, kanamada artış görülür.
Aşağıda ROLGİCİN ile kombine halde kullanılan tıbbi ürünler dikkatli kullanılmalıdır:
Kortikosteroidler
Bütün NSAİİ’lerde olduğu gibi gastrointestinal ülserasyon ve kanama riskindeki artış
nedeniyle, kortikosteroidlerle birlikte kullanımda dikkatli olunmalıdır (Bakınız Bölüm 4.4).
Anti-platelet ajanlar ve selektif seratonin geri alım inhibitörleri (SSRI’ler)
Anti-platelet ajanlar ve selektif seratonin geri alım inhibitörleri (SSRI’ler) NSAİİ’lerle
kombine edildiğinde, gastrointestinal kanama riskinde artış olur (Bakınız Bölüm 4.4).
Metotreksat
Tavşan böbrek kesitlerinde NSAİİ’lerin metotreksatın birikimini yarışmalı olarak inhibe ettiği
bildirilmiştir. Bu nedenle metotreksatın toksisitesini arttırabilirler. NSAİİ’ler metotreksat ile
beraber kullanıldığında dikkatli olunmalıdır.
16Digoksin
Ketorolak trometamin, digoksin protein bağlanmasını değiştirmez. İn vitro çalışmalar
salisilatın terapötik konsantrasyonlarında (300 µg/ml), ketorolak’ın bağlanma oranının
yaklaşık olarak %99,2’den %97,5’e düştüğünü göstermiştir. Bu da bağlanmamış ketorolak
plazma konsantrasyonunda 2 kat artış olduğunu gösterir. Digoksin, varfarin, ibuprofen,
naproksen, piroksikam, asetaminofen, fenitoin ve tolbutamidinin terapötik konsantrasyonları
ketorolak protein bağlanmasını değiştirmez.
Diüretikler
Ketorolak enjeksiyonluk çözelti, normovolemik sağlıklı hastalarda furosemide karşı diüretik
cevabı yaklaşık %20 oranında azaltır, bu yüzden kardiyak dekompansasyonu olan hastalarda
özel bakım yapılmalıdır.
Diüretiklerle birlikte kullanım diüretik etkinin azalmasına ve NSAİİ’lerin yaptığı
nefrotoksisite riskinde artışa neden olabilir.
Pazarlama sonrası çalışmalarda olduğu gibi, klinik çalışmalarda ROLGİCİN’in bazı hastalarda
furosemid ve tiyazidlerin natriüretik etkisini azaltabildiği gösterilmiştir. Bu yanıt, böbrek
prostaglandin sentezinin inhibisyonu ile ilişkilendirilmiştir. NSAİİ’ler ile beraber tedavide,
diüretik etkinin sağlanmasının yanında, hastalar böbrek yetmezliği bulgularına karşı yakından
takip edilmelidirler (bakınız bölüm 4.4 Özel kullanım uyarıları ve önlemleri).
Siklosporin
Diğer bütün NSAİİ’lerde olduğu gibi ketorolak, siklosporin ile birlikte kullanıldığında
nefrotoksisite riskini arttığından dikkatli olunmalıdır.
Takrolimus
NSAİİ’ler takrolimus ile birlikte verildiğinde nefrotoksisite riski bulunur.
ADE-İnhibitörleri
NSAİİ’lerin ADE inhibitörlerinin antihipertansif etkinliğini azaltabildikleri bildirilmiştir.
NSAİİ ile birlikte ADE-inhibitörleri kullanan hastalarda bu etkileşime dikkat edilmelidir.
ADE inhibitörleri ve/veya angiotensin II reseptör antagonistleri NSAİİ’ler ile kombine
edildiğinde, genelllikle reverzible olan akut böbrek yetmezliği riski böbrek fonksiyonu
bozukluğu olan hastalarda (örneğin, dehidre olan hastalar veya yaşlılar) artabilir. Bu yüzden,
kombinasyon özellikle yaşlılarda çok dikkatli uygulanmalıdır. Hastalar yeteri kadar titre
17edilmelidir ve kombine tedaviye başlandıktan sonra böbrek fonksiyonu periyodik olarak
gözlenip değerlendirilmelidir.
Kardiyak glikozidleri
NSAİİ’lerin kardiyak glikozidleri ile birlikte kullanımı, kalp yetmezliğini şiddetlendirebilir
GFR’i azaltabilir ve plazma kardiyak glikozid düzeylerini arttırabilir.
Opioid analjezikler
Ketorolak post operatif ağrının hafiflemesi için verildiğinde, opioid analjeziklerin kullanım
ihtiyacını azalttığı gösterilmiştir.
Antasitler
Yüksek yağ içerikli yemekten sonra ketorolak tabletlerinin oral uygulanması, ketorolak
pikinde düşmeye ve pik konsantrasyonuna ulaşma süresinde 1 saate kadar gecikmeye neden
olmuştur. Antasitler, absorpsiyonu etkilememiştir.
Kinolon antibiyotikler
Hayvan verileri NSAİİ’lerin, kinolon antibiyotikler ile ilişkili olarak konvülsiyon riskini
arttırdığını göstermiştir. NSAİİ ve kinolon kullanan hastalarda konvülsiyon gelişim riski
artışmıştır.
Zidovudin
NSAİİ’lerin zidovudin ile birlikte kullanımı, hematolojik toksisite riskini arttırır. Zidovudin
ve ibuprofeni aynı anda kullanan HIV (+) hemofiliyak hastalarda, hemartroz ve hematom
riskinde artış olduğuna dair kanıtlar vardır.
Hayvan ve insan çalışmalarında, ketorolak trometamol’ün kendi kendini veya başka ilaçları
metabolize edebilen hepatik enzimleri indüklediği veya inhibe ettiğine dair herhangi bir kanıt
bulunamadı. Bu nedenle, ROLGİCİN’in enzim indüksiyonu veya inhibisyon mekanizmalarına
bağlı olarak diğer ilaçların farmakokinetiğini değiştirmesi beklenmez.
4.6. Gebelik ve laktasyon
Gebelik tavsiye
Gebelik kategorisi 1. ve 2. trimesterde C, 3. trimesterde D’dir.
18Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ketorolak kullanımı ile ilgili yeterli veri
bulunmadığından, hamile kalmayı planlayan kadınların uygun kontrasepsiyon yöntemi
kullanmaları gerekmektedir.
Gebelik dönemi
Gebelik sırasında ROLGİCİN kullanımının güvenli olduğu kanıtlanmamıştır. Ketorolak’ın
maternal toksik dozlarında, sıçan veya tavşan çalışmalarında teratojeniteye dair bir kanıt
bulunamamıştır. Sıçanlarda gebelik periyodunun uzaması ve/veya doğum gecikmesi
görülmüştür. İnsanda, NSAİİ uygulanması ile ilişkili olarak kongenital anormallikler rapor
edilmiştir. Fakat bunların görülme sıklığı az olduğundan fark edilebilir bir model
izlenmemiştir. NSAİİ’lerin fötal kardiyovasküler sistem üzerindeki bilinen etkilerine (duktus
arteriosusun kapanması) bakıldığında, ketorolak hamilelik (özelliklede hamileliğin son
dönemlerinde) ve doğum sırasında kontrendikedir. Çünkü prostaglandin sentez inhibitörü
etkisiyle fötal dolaşımı olumsuz yönde etkiler ve uterus kasılmalarını inhibe eder. Bu nedenle
uterus hemorajı riskini arttırır.
Hem anne hem de çocuk da kanama riskinde artış olabilir (Bakınız Bölüm 4.3).
Laktasyon dönemi
Ketorolak ve metabolitlerinin fetusa ve hayvanların sütüne geçtiği gösterilmiştir. Ketorolak
insan sütünde düşük konsantrasyonlarda belirlenmiştir. Bu nedenle ketorolak emziren
annelerde kontrendikedir.
Üreme yeteneği / Fertilite
NSAİİ’ler ile sıçanlar üzerinde yürütülen çalışmalarda prostaglandin sentezini inhibe ettiği
bilinen diğer ilaçlarda olduğu gibi distoni ile doğumda gecikme insidansında artış ve hayatta
kalan yavru oranında düşme meydana gelmiştir. ROLGİCİN’in gebe kadınlardaki gebelik
sonu ve doğum üzerindeki etkileri bilinmemektedir.
Dişi fertilitesi ile ilgili olarak bölüm 4.4’e bakınız.
Ketorolak plasentayı yaklaşık %10 oranında aşar.
4.7. Araç ve makine kullanımı üzerine etkiler
Bazı hastalarda, ROLGİCİN kullanımına bağlı olarak baş dönmesi, uyku sersemliği,
yorgunluk, görsel bozukluklar, vertigo, uykusuzluk ve depresyon gibi yan etkiler görülebilir.
Hastalarda bu ve benzeri yan etkiler görüldüyse, hastalar araç ve makine kullanmamalıdır.
194.8. İstenmeyen etkiler
Ketorolak ile gözlenen yan etkiler, vücut sistemlerinde aşağıdaki gibi sınıflandırılmıştır; çok
yaygın (≥1/10); yaygın (≥l/100 ila <1/10); yaygın olmayan (≥ 1/1.000 ila < 1/100); seyrek
(≥1/10.000 ila <1/1.000); çok seyrek (≤1/10.000), bilinmiyor (eldeki verilerden tahminle
hareket edilemiyor).
Pazarlama sonrası
Aşağıdaki yan etkiler ketorolak I.V. kullanan hastalarda meydana gelebilir. Rapor edilen
vakaların sıklığı bilinmemektedir. Çünkü bu vakalar kesin miktarı belli olmayan
gönüllülerden rapor edilmiştir.
Enfeksiyonlar ve enfestasyonlar
Bilinmiyor: Katı boyun, baş ağrısı, bulantı, kusma, ateş veya çevreyi tanımama semptomları
ile gelen aseptik menenjit (özellikle otoimmün hastalarda örneğin sistemik lupus eritematosus
ve karma bağ dokusu hastalığı) (Bakınız Bölüm 4.4).
Kan ve lenf sistemi hastalıkları
Bilinmiyor: Trombositopeni
Buna ek olarak purpura, nötropeni, agranülositoz, aplastik anemi ve hemolitik anemi
gözlenmiştir.
Bağışıklık sistemi hastalıkları
Bilinmiyor: Ölümle sonuçlanabilen anafilaksi, anafilaktoid reaksiyonlar, anafilaksiye benzer
anafilaktoid reaksiyonlar ve bronkospazm, kızarıklık, döküntü, hipotansiyon, laringeal ödem
gibi hipersensitivite reaksiyonları.
Bunlar ayrıca, anjiyoödem ve bronkospastik reaktivite (örneğin, astım ve nazal polipler)
geçmişi olan hastalarda görülebilir.
Boyun sertliği, baş ağrısı, mide bulantısı, kusma, ateş ya da dezoryantasyon gibi semptomlar
ile aseptik menenjit (özellikle sistemik lupus eritematozus, karışık bağ doku hastalığı gibi
otoimmün bozuklukları olan hastalarda) (Bakınız Bölüm 4.4).
Metabolizma ve beslenme hastalıkları
Bilinmiyor: İştah kaybı, hiperkalemi, hiponatremi.
20Psikiyatrik hastalıklar
Bilinmiyor: Anormal düşünceler, depresyon, uykusuzluk, endişe, sinirlilik, psikotik
reaksiyonlar, anormal rüyalar, halüsinasyonlar, öfori, konsantrasyon bozukluğu, uyku
sersemliği.
Konfüzyon ve stimülasyon gözlenmiştir.
Sinir sistemi hastalıkları
Bilinmiyor: Baş ağrısı, baş dönmesi, konvülsiyonlar, parestezi, hiperkinezi, tat alma
bozuklukları.
Göz hastalıkları
Bilinmiyor: Anormal görme, görme bozuklukları, optik nörit.
Kulak ve iç kulak hastalıkları
Bilinmiyor: Kulak çınlaması, duyma kaybı, vertigo.
Kardiyak hastalıklar
Bilinmiyor: Palpitasyonlar, bradikardi, kalp yetmezliği.
Vasküler hastalıklar
Bilinmiyor: Hipertansiyon, hipotansiyon, hematoma, kızarıklık, solgunluk, post operatif yara
hemorajı, ödem.
Klinik deneyler ve epidemiyolojik veriler, koksiblerin ve bazı NSAİİ’lerin kullanımının
(özellikle yüksek dozlarda) arteriyel trombotik vakalarda (örneğin miyokard enfarktüsü veya
felç) küçük bir artışa neden olduğunu göstermektedir. Ketorolak’ın miyokard enfarktüsü gibi
trombotik vakaları arttırdığı kanıtlanmamış olsa da, ketorolak’ı böyle bir riskten hariç tutmak
için yeterli veri yoktur.
Solunum sistemi hastalıkları
Bilinmiyor: Astım, dispne, pulmoner ödem. Ayrıca epistaksis gözlenmiştir.
Gastrointestinal hastalıklar
Bilinmiyor: En yaygın gözlenen yan etkiler gastrointestinal bozukluklardır. Peptik ülserler,
ülserler, perforasyon veya gastrointestinal kanama gibi bazı ölümcül vakalar özellikle
yaşlılarda görülebilir (Bakınız Bölüm 4.4). Ketorolak uygulanmasından sonra bulantı, kusma,
diyare, konstipasyon, dispepsi, karın ağrısı/rahatsızlığı, melena, hematemesis, stomatit,
21ülseratif stomatit, geğirme, gaz, özofajit, gastrointestinal ülserasyon, rektal kanama, hemoraji,
pankreatit, ağız kuruluğu, tokluk, kolit ve Chron’s hastalığında şiddetlenme rapor edilmiştir
(Bakınız Bölüm 4.4). Daha az sıklıkta gastrit gözlenmiştir.
Hepato-bilier hastalıklar
Bilinmiyor: Hepatit, kolestatik sarılık, karaciğer yetmezliği.
Deri ve derialtı doku hastalıkları
Bilinmiyor: Eksfoliatif dermatit, makulopapular döküntü, pruritus, ürtiker, purpura,
anjioödem, terleme, büllöz reaksiyonlar (örneğin Stevens-Johnson sendromu ve toksik
epidermal nekroliz, çok az sıklıkta).
Ayrıca eritema multiforme ve deri fotosensitivitesi gözlenmiştir.
Kas-iskelet bozuklukları, bağ doku ve kemik hastalıkları
Bilinmiyor: Miyalji, fonksiyonel bozukluklar.
Böbrek ve idrar yolu hastalıkları
Bilinmiyor: Akut böbrek yetmezliği, idrar yapma sıklığında artış, hücreler arası nefrit,
nefrotik sendrom, üriner retansiyon, idrara daha az çıkma, hemolitik üremik sendrom, böğür
ağrısı (hematüri+azotemi olduğunda veya olmadığında). Renal prostaglandin sentezini inhibe
eden diğer ilaçlar gibi (böbrek bozukluğu belirtileri) ketorolak İ.V.’nin bir dozundan sonra
kreatinin ve potasyum yükselmesi gibi vakalar görülebilir.
Üreme sistemi hastalıkları
Bilinmiyor: Kadın infertilitesi.
Genel bozukluklar ve uygulama bölgesine ilişkin hastalıklar
Bilinmiyor: Aşırı susama, asteni, ödem, enjeksiyon bölgesi reaksiyonları ve ağrısı, ateş, göğüs
ağrısı.
Ek olarak halsizlik, yorgunluk, kilo alımı gözlenmiştir.
Araştırmalar
Bilinmiyor: Kanama zamanının uzaması, serum ürenin artması, kreatinin artışı, anormal
karaciğer fonksiyon testleri.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
22taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar ve Belirtiler
Ketorolak’ın tekli doz aşımı, dozlamanın bırakılmasından sonra görülen karın ağrısı, bulantı,
kusma, hiperventilasyon, peptik ülserler ve/veya erosif gastrit ve böbrek fonksiyon bozukluğu
ile ilişkilendirilmiştir.
Gastrointestinal kanama meydana gelebilir. NSAİİ alımından sonra hipertansiyon, akut
böbrek yetmezliği, solunum depresyonu ve koma nadiren görülebilir.
Ayrıca baş ağrısı, epigastrik ağrı, çevreyi tanımama, uyarılma, sersemlik, baş dönmesi, kulak
çınlaması ve baygınlık gözlenmiştir.
Diyare ve konvülsiyonlar nadir olarak gözlenmiştir.
NSAİİ’nin terapötik alımı ile anafilaktoid reaksiyonlar rapor edilmiştir ve doz aşımından
sonrada meydana gelebilir.
Tedavi
NSAİİ doz aşımından sonra hastalar semptomatik tedavi ve destekleyici bakım görmelidir.
Spesifik antidot yoktur. Diyaliz, ketorolak’ı kan dolaşımından önemli derecede temizlemez.
Potansiyel toksik miktarın alımından sonra 1 saat içinde aktif kömür uygulanması
düşünülmelidir. Alternatif olarak, yetişkinlerde yaşamı tehdit edici potansiyel toksik miktarın
alımından sonra 1 saat içinde gastrik lavaj düşünülmelidir.
İdrar çıkışının iyi olduğundan emin olunmalıdır. Böbrek ve karaciğer fonksiyonları dikkatli
izlenmelidir. Potansiyel toksik miktarın alımından sonra, hastalar en az 4 saat gözlenmelidir.
Sık ve uzun konvülsiyonlar, intravenöz diazepam ile tedavi edilmelidir. Diğer önlemler
hastanın klinik durumu göz önüne alınarak değerlendirilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Antiinflamatuvarlar ve Antiromatik Ürünler (Non-Steriod Yapılılar)
23ATC Kodu: M01AB15
ROLGİCİN, NSAİİ’lerin güçlü bir analjezik ajanıdır. Opioid değildir ve opioid reseptörlerin
bilinen etkilerine sahip değildir. Etki mekanizması siklooksijenaz enzim sistemini inhibe
etmesidir. Bu yüzden prostaglandin sentezini inhibe eder. Analjezik dozunda minimal anti-
enflamatuvar etki gösterir.
5.2. Farmakokinetik özellikler
Genel özellikler
Emilim:
Ketorolak trometamol intramüsküler uygulamadan sonra hızla ve tamamen emilir.
Dağılım:
30 mg’lık tek dozun intramüsküler olarak uygulanmasından sonra ortalama 50 dakikada 2,2
mcg/ml’lik ortalama pik plazma konsantrasyonuna ulaşır. Terminal plazma yarı ömrü ve
ortalama total klerens üzerinde yaş, böbrek ve karaciğer fonksiyonunun etkileri aşağıdaki
tabloda gösterilmiştir (30 mg ketorolak İ.M.’nin tek dozundan elde edilen veriler).
Denekler Ortalama total klerens Ortalama terminal yarı
(lt/s/kg) (aralık) ömrü (s) (aralık)
Normal denekler (n=54) 0,023 (0,010 – 0,046) 5,3 (3,5 – 9,2)
Hepatik fonksiyon bozukluğu 0,029 (0,013 – 0,066) 5,4 (2,2 – 6,9)
olan hastalar (n = 7)
Renal bozukluğu olan hastalar 0,016 (0,005 – 0,043) 10,3 (5,9 – 19,2)
(n = 25) (serum kreatinin 160 -
430 mikromol/lt)
Renal diyaliz hastaları (n = 9) 0,016 (0,003 – 0,036) 13,6 (8 – 39,1)
Sağlıklı yaşlı denekler (n = 13) 0,019 (0,013 – 0,034) 7 (4,7 – 8,6)
(ortalama yaş 72)
Tek doz 10 mg ketorolak trometamol’ün intravenöz uygulanmasından sonra ortalama 5,4
dakikada 2,4 mcg/ml’lik ortalama pik plazma konsantrasyonu, 5,1 saat terminal plazma
eliminasyon yarı ömrü, 0,15 lt/kg ortalama dağılım hacmi ve 0,35ml/dk/kg total plazma
klerensi rapor edilmiştir. Plazmadaki ketorolak’ın %99’undan daha fazlası, geniş bir
konsantrasyon aralığında proteine bağlıdır.
24Biyotransformasyon:
Veri bulunmamaktadır.
Eliminasyon:
Ketorolak ve metabolitlerinin primer atılım yolu renaldir: Verilen dozun ortalama % 91,4
idrarda ve %6,1 dışkıda bulunur.
Doğrusallık/doğrusal olmayan durum:
İnsanda, intravenöz yolla uygulanan tekli ve çoklu ketorolak dozlarının farmakokinetiği
doğrusaldır. Kararlı hal plazma düzeylerine dozlamadan sonra 1 gün içinde her 6 saatte bir
ulaşılır. Kronik dozlamayla klerenste bir değişiklik olmamıştır.
5.3. Klinik öncesi güvenlilik verileri
2 mg/kg/gün oral doz ketorolak trometamol’ün farelerle yapılan 18 aylık bir çalışmasında,
(plazma konsantrasyon-zaman eğrisi altında kalan alana (AUC) bağlı olarak tavsiye edilen 30
mg İ.M. ve İ.V. günde 4 doz, insan sistemik maruziyetinin 0,9 katı) ve 5mg/kg/gün dozlarında
sıçanlarla yapılan 24 aylık bir çalışmada (insan AUC’sinin 0,5 katı) tümör oluşumuna dair bir
kanıt bulunamamıştır.
Ketorolak trometamol, Ames testinde, programlanmamış DNA sentezi ve onarımında ve ileri
mutasyon deneylerinde mutajenik değildir. Ketorolak trometamol, in vivo fare mikronükleus
deneyinde kromozom kopmasına neden olmamıştır. 1590 mcg/ml ve daha yüksek dozlarda
ketorolak trometamol, Çin hamsterinin yumurtalık hücrelerinde kromozom aberasyon
insidansını arttırmıştır.
Erkek ve dişi sıçanlarda, sırasıyla 9 mg/kg (insan AUC’sinin 0,9 katı) ve 16 mg/kg (insan
AUC’sinin 1,6 katı) ketorolak trometamol oral dozlarında, fertilite bozukluğu görülmemiştir.
6. FARMASÖTİK ÖZELLİKLER
6.1.Yardımcı maddelerin listesi
Disodyum edetat
Etanol (%96)
Sodyum klorür
Sodyum hidroksit
Sodyum hidroksit veya Hidroklorik asit %37
Enjeksiyonluk su
256.2. Geçimsizlikler
ROLGİCİN, morfin sülfat, petidin hidroklorür, prometazin hidroklorür veya hidroksizin
hidroklorür ile küçük hacimde (örneğin, şırıngada) karıştırılmamalıdır. Çünkü ketorolak
çökebilir.
Serum fizyolojik, %5 dekstroz, ringer, laktatlı ringer veya plazmalit çözeltiler ile geçimlidir.
ROLGİCİN’in diğer ilaçlar ile geçimliliği bilinmemektedir.
6.3. Raf ömrü
60 ay
6.4. Saklamaya yönelik özel önlemler
25°C’nin altındaki oda sıcaklığında saklanmalıdır.
Serum fizyolojik, %5 dekstroz, ringer, laktatlı ringer veya plazmalit çözeltisi ile
karıştırıldığında 25°C’nin altındaki oda sıcaklığında 6 saat içinde kullanılmalıdır.
6.5. Ambalajın niteliği ve içeriği
Karton kutuda 1 adet şerit içerisinde 5 adet 2 ml’lik amber Tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2014/811
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.11.2014
Ruhsat yenileme tarihi:
10. KÜB’ÜN YENİLENME TARİHİ
26