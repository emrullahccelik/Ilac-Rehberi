KISA ÜRÜN BİLGİSİ
1. BEŞERİ TIBBİ ÜRÜNÜN ADI
PSODERM % 0.05 krem
2. KALİTATİF VE KANTİTATİF BİLEŞİM
Her 1 g krem;
Etkin madde:
Klobetazol 17-propionat 0,5 mg
Yardımcı madde(ler):
Klorokrezol 0,75 mg
Setostearil alkol 84 mg
Propilen glikol 475 mg
Yardımcı maddeler için bölüm 6.1’e bakınız.
3. FARMASÖTİK FORM
Krem
Beyaz ya da beyazımsı, homojen krem
4. KLİNİK ÖZELLİKLER
4.1 Terapötik endikasyonlar
PSODERM daha az güçlü olan steroidlere tatmin edici biçimde yanıt vermeyen durumlarda,
yetişkinler, yaşlılar ve 1 yaşından büyük çocuklarda daha dirençli inflamatuvar ve kaşıntı
belirtilerinin kısa süreli tedavisi için endike olan çok güçlü bir topikal kortikosteroiddir.
Bunlar;
 Psöriyazis (yaygın plak sedef hastalığı hariç)
 Rekalsitran dermatozlar
 Liken planus
 Diskoid lupus eritematozus
 Daha az güçlü steroide etkili şekilde yanıt vermeyen diğer deri hastalıkları
4.2 Pozoloji ve uygulama şekli
Pozoloji/uygulama sıklığı ve süresi:
Klobetazol propiyonat en güçlü topikal kortikosteroidler grubunda yer alır (Grup
IV) ve diğer tüm topikal kortikosteroidlerde olduğu gibi, kontrolsüz ve uzun süreli
kullanımı ciddi yan etkilerle sonuçlanabilir (bkz. Bölüm 4.4). Eğer klinik olarak bir
lokal kortikosteroid ile tedavinin 4 haftadan fazla sürmesi gerekiyorsa, daha az güçlü
bir kortikosteroid tedavisi düşünülmelidir. Alevlenmeleri kontrol etmek için
tekrarlanan ancak kısa süreli klobetazol propiyonat kürleri kullanılabilir (aşağıdaki
ayrıntılara bakınız).
1 / 11Uygulama şekli:
PSODERM krem özellikle nemli ve sızıntılı yüzeylere uygundur.
Erişkinler, yaşlılar ve 1 yaşından büyük çocuklar
Belirgin bir düzelme görülünceye kadar hastalıklı alanın üzerini kaplayacak şekilde ince bir
tabaka halinde sürülerek günde bir veya iki kez iyileşme görülene kadar uygulanır (daha
duyarlı koşullarda bu birkaç gün içinde olabilir). Daha sonra uygulama sıklığı azaltılır veya
daha az potent bir ilaçla tedaviye devam edilir.
Her uygulama sonrasında bir yumuşatıcı uygulanmadan önce emilim için yeterli süre
beklenmelidir.
Hastalığın alevlenmesini kontrol için kısa süreli PSODERM tedavisi tekrarlanabilir.
Daha dirençli lezyonlarda, özellikle hiperkeratozun olduğu durumlarda tedavi bölgesi
gerekirse polietilen film ile kapatılarak PSODERM’in etkisi arttırılabilir. Tatmin edici bir
yanıt elde etmek için genellikle yalnızca gece kapatmak yeterlidir. Daha sonra iyileşme
genellikle oklüzyon olmadan sağlanabilir.
Eğer hastanın durumu kötüleşirse veya 2-4 hafta içerisinde durumunda iyileşme görülmezse,
teşhis ve tedavi yeniden değerlendirilmelidir. Tedaviye 4 haftadan daha uzun bir süre devam
edilmemelidir. Eğer uzun süreli tedavi gerekli ise, daha az potent ilaç kullanılmalıdır.
Haftalık maksimum doz 50 g’ı geçmemelidir.
Kontrol sağlandığında PSODERM ile tedavi kademeli olarak kesilmelidir ve idame tedavisi
olarak yumuşatıcı krem kullanılmalıdır.
PSODERM’in aniden kesilmesiyle önceden var olan dermatozlar yeniden ortaya çıkabilir.
Rekalsitran dermatozlar:
Görülme sıklığı fazla olan hastalar
Bir akut epizot kesintisiz bir topikal kortikosteroid kürü ile etkili bir şekilde tedavi edildikten
sonra aralıklı doz uygulama (günde bir kez, haftada iki kez, kapalı pansuman yapılmadan)
düşünülebilir. Bunun relaps sıklığını azaltmada faydalı olduğu gösterilmiştir.
Uygulama daha önce etkilenmiş tüm bölgelerde veya bilinen potansiyel relaps bölgelerinde
sürdürülmelidir. Bu uygulama rutin günlük yumuşatıcı krem kullanımı ile kombine
edilmelidir. Rahatsızlık ve kesintisiz tedavinin faydaları ile riskleri düzenli olarak yeniden
değerlendirilmelidir.
Yüze uygulama:
Tedavi süresi 5 gün ile sınırlıdır ve oklüzyon kullanılmamalıdır.
2 / 11Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
Pediyatrik popülasyon:
1 yaşın altındaki çocuklarda kontrendikedir.
Çocuklarda topikal kortikosteroidlere karşı daha fazla lokal ve sistemik yan etki gelişir ve
genel olarak erişkinlere göre daha kısa süre ve daha az güçlü ilaçlarla tedavi gerekir.
PSODERM’in, çocukluk yaş grubunda zorunlu kalınmadıkça kullanımı önerilmemektedir.
Terapötik yararın sağlandığı en düşük miktarın uygulanmasına dikkat edilmelidir.
Çocuklarda tedavi süresi 5 günü geçmemelidir ve haftalık olarak değerlendirilmelidir.
Oklüzyon kullanılmamalıdır.
Geriyatrik popülasyon:
Klinik çalışmalarda yaşlı ve genç hastalar arasında yanıt farkı saptanmamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3 Kontrendikasyonlar
 Aşağıdaki durumlar PSODERM ile tedavi edilmemelidir:
o Rozasea,
o Akne vulgaris,
o Perioral dermatit,
o Perianal ve genital pruritus,
o Tedavi edilmemiş deri enfeksiyonları,
o Enflamasyonsuz kaşıntı,
 Etkin maddeye veya bölüm 6.1'de listelenen yardımcı maddelerden herhangi birine
karşı aşırı duyarlılığı olanlarda kullanılmamalıdır.
 1 yaşın altındaki çocuklarda dermatit ve bebek bezi pişikleri dahil dermatozlarda
kullanılması kontrendikedir.
4.4 Özel kullanım uyarıları ve önlemleri
Klobetazol kortikosteroidlere veya preparattaki yardımcı maddelerden herhangi birine lokal
hipersensitivite öyküsü olan hastalarda dikkatle kullanılmalıdır. Lokal hipersensitivite
reaksiyonları teşhis edilen hastalığa benzer semptomlar gösterebilir (bkz. Bölüm 4.8).
3 / 11Topikal steroidlerin artan sistemik absorpsiyonu sonucunda bazı bireylerde
glukokortikosteroid yetmezliğine yol açan hiperkortizolizm (Cushing Sendromu) belirtileri ve
tersinir hipotalamik-pituiter-adrenal (HPA) ekseninde baskılanma görülebilir.
Bu durum gözlemlendiğinde ya ilacın uygulama sıklığı azaltılarak ilaç yavaş yavaş bırakılır
ya da daha az potent bir kortikosteroid uygulanır. İlacın aniden bırakılması
glukokortikosteroid yetmezliğine yol açabilir (bkz. Bölüm 4.8).
Önerilen dozdan haricinde uzun süreli klobetasol propiyonat kullanımı ile ciddi osteonekroz
enfeksiyonları (nekrotizan fasiit dahil) ve sistemik immünosupresyon (bazen geri dönüşümlü
Kaposi sarkom lezyonları ile sonuçlanan) vakaları bildirilmiştir (bkz. Bölüm 4.2). Bazı
durumlarda hastalar, diğer güçlü oral/topikal kortikosteroidler veya immünosupresörlerle
(örn. metotreksat, mikofenolat mofetil) eş zamanlı olarak kullanmıştır. Lokal
kortikosteroidlerle tedavi klinik olarak 4 haftayı aşarsa, daha az güçlü bir kortikosteroid
preparatı ile devam edilmesi düşünülmelidir.
Sistemik etkileri artıran risk faktörleri:
 Topikal kortikosteroidlerin formülasyonu ve potensi
 Maruz kalma süresi
 Geniş yüzey alanına uygulama
 Oklüzyon alanları örn. kıvrımlı bölgeler, ya da üzeri kapatılmış alanlar (bebeklerde
bebek bezi kapatıcı pansuman işlevi görebilir)
 Stratum corneumun artmış hidrasyonu
 İncelmiş deri bölgelerinde kullanım örn. yüz
 Çatlayan veya diğer sebeplerle deri bariyerinin bozulduğu alanlarda kullanım
 Yetişkinlere kıyasla çocuklarda ve bebeklerde absorpsiyonun daha fazla olması
sebebiyle sistemik etkilere duyarlılık daha fazla oranda olabilir. Bu durum çocukların
deri bariyerlerinin tam olarak olgunlaşmamasından ve yetişkinlere nazaran kiloya
oranla daha geniş deri yüzeyine sahip olmalarından kaynaklanmaktadır.
Pediyatrik popülasyon
 Bebeklerde ve 12 yaşın altındaki çocuklarda adrenal supresyona yol açabileceği için
mümkünse uzun süreli devamlı topikal kortikosteroid kullanımından kaçınılmalıdır.
Çocuklarda ve bebeklerde tedavi süresi
Çocuklar topikal kortikosteroidlerin atrofik etkilerine karşı daha duyarlıdır. Eğer
PSODERM’in çocuklarda kullanılması gerekiyorsa, tedavi 5 günü geçmemelidir. Oklüzyon
kullanılmamalıdır.
Göz kapaklarına uygulama
Tekrarlanan maruziyet nedeniyle glokom ve katarakt gelişebileceğinden göz kapaklarına
uygulanacaksa göze kaçmamasına dikkat edilmelidir. Göze kaçtığı takdirde etkilenen göz bol
su ile yıkanmalıdır.
4 / 11Görme bozuklukları
Kortikosteroidlerin sistemik ve/veya topikal kullanımında görme bozukluklarına neden
olabileceği bildirilmiştir. Eğer hastalarda bulanık görme ya da diğer görme bozuklukları gibi
semptomlar gelişirse, sistemik veya topikal kortikosteroid kullanımı sonrası katarakt, glokom
ya da santral seröz koryoretinopati gibi nadir hastalıklar olasılığının değerlendirilmesi için göz
doktoruna danışılması önerilir.
Yüze uygulama
Yüz bölgesinin atrofik değişikliklere daha duyarlı olmasından dolayı, yüze uygulama
istenmeyen bir durumdur. Bu nedenle, yüze uygulama yapılacaksa tedavi 5 gün ile
sınırlandırılmalıdır.
Oklüzyon ile enfeksiyon riski
Bakteriyel enfeksiyonlar ısı, deri katmanları arasındaki nemli ortam ya da kapalı giysiler
sebebiyle gelişir. Yeni bir oklüzif sargı uygulanmadan önce deri temizlenmelidir.
Psöriyaziste kullanım
Topikal kortikosteroidler, psöriyaziste dikkatli kullanılmalıdır; bazı olgularda rebound
nüksler, tolerans gelişmesi, yaygın püstüler psöriyazis riski ve derinin bariyer fonksiyonun
azalmasına bağlı olarak lokal ve sistemik toksisite gelişmesi bildirilmiştir. Topikal
kortikosteroidler, psöriyaziste kullanıldığında hastaların yakından izlenmesi önemlidir.
Kronik bacak ülseri
Topikal kortikosteroidler bazen kronik bacak ülserleri çevresindeki dermatitin tedavisinde
kullanılır. Ancak bu kullanım daha yüksek lokal aşırı duyarlılık reaksiyonları ve artmış lokal
enfeksiyon riski ile ilişkilendirilebilir.
Eş zamanlı enfeksiyon
Enfekte olmuş enflamatuvar lezyonlar lokal kortikosteroidler ile tedavi edilirken, uygun
antimikrobiyal tedavi de uygulanmalıdır. Enfeksiyonda herhangi bir yayılma görülürse,
kortikosteroid tedavisi hemen kesilmeli ve sistemik antimikrobiyal ajanlar verilmelidir.
PSODERM, içerdiği propilen glikol yardımcı maddesi nedeniyle deride iritasyona neden
olabilir.
PSODERM, içerdiği setostearil alkol yardımcı maddesi nedeniyle lokal deri reaksiyonlarına
(örneğin, kontak dermatite) neden olabilir.
PSODERM, içerdiği klorokrezol yardımcı maddesi nedeniyle alerjik reaksiyonlara neden
olabilir.
4.5 Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örn. ritonavir, itrakonazol) eşzamanlı kullanımın kortikosteroid
metabolizmasını baskılayarak sistemik maruziyette artışa yol açtığı gösterilmiştir. Bu
5 / 11etkileşimin klinik olarak önemli düzeye ulaşması uygulanan kortikosteroid dozu ve uygulama
yolu ile CYP3A4 inhibitörünün gücüne bağlıdır.
Özel popülasyonlara ilişkin ek bilgiler:
Rapor edilmemiştir.
Pediyatrik popülasyon:
Rapor edilmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
Gebelik dönemi
Klobetazol propiyonatın gebe kadınlarda kullanımına ilişkin yeterli veri mevcut değildir.
Kortikosteroidlerin hamile hayvanlara lokal uygulanması, fetüsün gelişmesinde
anormalliklere yol açabilir (bkz. Bölüm 5.3). İnsanlar için bu ilişki tespit edilememiştir.
İnsanlara yönelik potansiyel risk bilinmemektedir. PSODERM, gerekli olmadıkça gebelik
döneminde kullanılmamalıdır. Klobetazol gebelik sırasında yalnızca anne için beklenen
yararın fetüse verebileceği riskten fazla olması halinde kullanılmalıdır. Kullanılması
durumunda, en az miktarda ve en kısa süre kullanılmalıdır.
Laktasyon dönemi
Topikal kortikosteroidlerin laktasyonda kullanımının güvenliliği saptanmamıştır. Topikal
kortikosteroidlerin anne sütünde saptanmaya yetecek düzeyde sistemik emilimi olup olmadığı
bilinmemektedir. Klobetazol laktasyon sırasında yalnızca anne için beklenen yararın bebeğe
vereceği riskten fazla olması halinde kullanılmalıdır. Laktasyon sırasında kullanılırken
bebeğin yanlışlıkla yutmaması için memeye uygulanmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
Ancak insanlara yönelik potansiyel risk bilinmemektedir. İnsanlarda topikal
kortikosteroidlerin fertiliteye etkisini değerlendirecek veri bulunmamaktadır. Sıçanlara
subkutan uygulanan klobetazol çiftleşme performansını etkilememiş; ancak yüksek dozlarda
fertiliteyi azaltmıştır (bkz. Bölüm 5.3).
6 / 114.7 Araç ve makine kullanımı üzerindeki etkiler
Klobetazolün araç ve makine kullanımı üzerindeki etkisini araştıran çalışma
bulunmamaktadır. Topikal klobetazolün advers reaksiyon profiline göre bu aktiviteler
üzerinde olumsuz etki oluşturması beklenmez.
4.8 İstenmeyen etkiler
İstenmeyen etkiler aşağıdaki sıklık kategorilerine göre sunulmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite
Endokrin hastalıkları
Çok seyrek: Hipotalamik-hipofiz adrenal (HPA) eksen supresyonu
Cushingoid özellikler (örn. aydede yüzü, santral obezite), çocuklarda ağırlık artışı/gelişme
geriliği, osteoporoz, hiperglisemi/glukozüri, hipertansiyon, vücut ağırlığı artışı/obezite,
endojen kortizol düzeyinde azalma, alopesi, trikoreksi
Göz hastalıkları
Çok seyrek: Katarakt, santral seröz koryoretinopati, glokom
Bilinmiyor: Bulanık görme (bkz. Bölüm 4.4)
Deri ve derialtı doku hastalıkları
Yaygın: Pruritus, deride lokal yanma ve deride ağrı
Yaygın olmayan: Deri atrofisi*, deride çatlaklar* ,telenjektazi*
Çok seyrek: Deride incelme*, kırışıklık*, deride kuruluk*, pigmentasyon
değişiklikleri*, hipertrikoz, altta yatan semptomların alevlenmesi,
alerjik kontakt dermatit/dermatit, püstüler psöriyazis, eritem, döküntü,
ürtiker, akne
*Hipotalamik-hipofizer adrenal (HPA) eksen supresyonunun lokal ve sistemik etkilerine
bağlıdır
Genel bozukluklar ve uygulama bölgesine ilişkin hastalıklar
Çok seyrek: Uygulama yerinde iritasyon/ağrı
7 / 11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr ; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirtiler:
Topikal uygulanan klobetazol propiyonat sistemik etki oluşturacak kadar emilebilir. Akut doz
aşımı oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir. (bkz. Bölüm 4.8).
Yönetim:
Doz aşımı durumunda klobetazol propiyonatın, glukokortikosteroid yetmezliği riski
nedeniyle, uygulama sıklığı azaltılarak ya da daha az etkili bir kortikosteroid ile değiştirilerek
kesilmesi gerekmektedir.Takip eden tedavi, klinik olarak belirtildiği gibi ya da mevcut olan
yerlerde ulusal zehir merkezi tarafından önerildiği şekilde yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Çok güçlü kortikosteroidler (dermatolojik) (grup IV)
ATC kodu: D07AD01
Etki mekanizması:
Topikal kortikosteroidler geç evre alerji reaksiyonlarını mast hücre yoğunluğunun azalmasını,
kemotaksis ve eozinofil aktivasyonunun azalmasını, lenfosit, monosit, mast hücreleri ve
eozinofiller tarafından sitokin üretiminin azalmasını ve araşidonik asit metabolizması
baskılanmasını içeren çeşitli mekanizmalarla baskılayan antienflamatuvar ilaçlardır.
Farmakodinamik etkiler:
Topikal kortikosteroidler antienflamatuvar, antipruritik ve vazokonstriktif özelliklere sahiptir.
5.2 Farmakokinetik özellikler
Genel özellikler
Emilim:
Topikal kortikosteroidler sağlıklı deriden sistematik olarak emilir. Topikal kortikosteroidlerin
deriden emilim miktarı kullanılan taşıyıcı ve epidermal bariyerin bütünlüğü gibi birçok
faktöre bağlıdır. Oklüzif uygulama, enflamasyon ve/veya diğer deri hastalıkları da perkütan
absorpsiyonu artırabilir.
8 / 11Bir çalışmada 30 g klobetazol propiyonat % 0,05 merhemin, sağlıklı derili normal bireylere
ikinci uygulanmasından 8 saat sonra (ilk uygulamadan 13 saat sonra), klobetazol propiyonat
ortalama doruk plazma konsantrasyonu 0,63 ng/ml olmuştur. 30 g klobetazol propiyonat krem
% 0,05 ’in ikinci doz olarak uygulanmasını takiben ortalama doruk plazma konsantrasyonu
merhemden biraz daha yüksektir ve uygulamadan 10 saat sonra oluşmuştur. Ayrı bir
çalışmada psöriyazis ve egzamalı hastalarda 25 g klobetazol propiyonat % 0,05 merhemin tek
bir uygulamasından 3 saat sonra sırasıyla yaklaşık 2,3 ng/ml ve 4,6 ng/ml ortalama doruk
plazma konsantrasyonları oluşmuştur.
Dağılım:
Dolaşım düzeyleri saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle
aynı metabolizma yolaklarını kullanır. Başlıca karaciğer tarafından metabolize edilir.
Eliminasyon:
Böbrek yolu ile atılır. İlaveten bazı kortikosteroidler ve metabolitleri safra ile de atılır.
5.3 Klinik öncesi güvenlilik verileri
Karsinogenez / Mutagenez
Karsinogenez
Klobetazol propiyonatın karsinojenik potansiyelini araştırmak için uzun süreli hayvan
çalışmaları yapılmamıştır.
Genotoksisite
Klobetazol propiyonat bir dizi in vitro bakteriyel hücre tayinlerinde mutajenik bulunmamıştır.
Üreme Toksikolojisi
Fertilite
Fertilite çalışmalarında sıçanlarda 6,25- 50 mikrogram/kg/gün dozda subkutan uygulanan
klobetazol propiyonat çiftleşmeyi etkilememiştir, fertilite azalması 50 mikrogram/kg/gün
dozda saptanmıştır.
Gebelik
Gebelik sırasında fare (≥100 mikrogram/kg/gün), ve sıçan (400 mikrogram/kg/gün) ya da
tavşanlarda (1- 10 mikrogram/kg/gün) subkutan klobetazol propiyonat uygulaması yarık
damak ve intrauterin gelişme geriliği dahil olmak üzere fetal anormalliklere neden olmuştur.
Sıçan çalışmasında bazı hayvanların yavrulamasına izin verilmiş, ≥100 mikrogram/kg/gün
dozda F1 kuşağında gelişme geriliği gözlenmiştir ve hayatta kalma 400 mikrogram/kg/gün
9 / 11dozda azalmıştır. F1 üreme performansı ya da F2 kuşağında tedavi ile ilişkili etki
gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Klorokrezol
Setostearil alkol
Gliserol monostearat
Polietilen glikol 400 monostearat
Beyaz vaks (bal arısı kaynaklı)
Sodyum sitrat susuz
Sitrik asit monohidrat
Propilen glikol
Saf su
6.2 Geçimsizlikler
Veri yoktur.
6.3 Raf ömrü
24 ay
6.4 Saklamaya yönelik özel tedbirler
25ºC altındaki oda sıcaklığında saklanmalıdır.
6.5 Ambalajın niteliği ve içeriği
Ambalaj malzemesi olarak alüminyum tüp ve çevirmeli kapak kullanılmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi atıkların kontrolü yönetmeliği” ve
Ambalaj Atıklarının Kontrolü yönetmelikleri” ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2015/19
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 05.01.2015
10 / 11Ruhsat Yenileme Tarihi:
10. KÜB’ÜN YENİLENME TARİHİ
11 / 11