KISA ÜRÜN BİLGİSİ
1. BEŞERİ TIBBİ ÜRÜNÜN ADI
HYTRIN® 5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet, 5 mg terazosine eşdeğer terazosin hidroklorür içerir.
Yardımcı maddeler:
Laktoz monohidrat 132,688 mg
FD&C sarı boya, No.6 0,100 mg
FD&C Mavi Boya No.2. 0,050 mg
Yardımcı maddeler için 6.1’e bakınız.
İçerikte bulunan laktoz hakkında uyarı için, ayrıca bkz: 4.4.
3. FARMASÖTİK FORM
Bölünebilir film tablet
Sarımsı kahverenkli, yuvarlak, düz ve çentikli tablettir. Bir yüzünde logo ve üçgen kesimlidir,
diğer yüzü düzdür.
4. KLİNİK ÖZELLİKLER
4.1. Terapötik endikasyonlar
HYTRIN (terazosin hidroklorür) semptomatik selim prostat hiperplazisinin bulgu ve
belirtilerinin giderilmesinde endikedir.
HYTRIN ayrıca hipertansiyon tedavisinde de endikedir. HYTRIN tablet hipertansiyonda tek
başına veya diğer antihipertansif ajanlarla birlikte kullanılabilir.
4.2. Pozoloji ve uygulama şekli
Oral yolla uygulanır.
Genel
HYTRIN’in dozu hastanın bireysel yanıtına göre ayarlanmalıdır. Aşağıda bu ilacın
uygulamasına yönelik bir rehber verilmektedir:
Başlangıç Dozu
Tüm hastalar için önerilen başlangıç dozu, yatarken alınan 1 mg’dır. Bu doz aşılmamalıdır.
Şiddetli hipotansif etki olasılığını en aza indirmek için bu başlangıç doz uygulama rejimine
kesinlikle uyulmalıdır.
1Sonraki Dozlar
Selim Prostat Hiperplazisi (SPH)
SPH’li hastalarda arzu edilen klinik yanıtın sağlanması için doz yavaş yavaş artırılabilir.
Genel olarak önerilen doz aralığı, günde bir defa uygulanan 5 ile 10 mg’dır. Son dozdan
yaklaşık 24 saat sonrasında ölçülen idrar akış hızı, SPH’deki yararlı etkinin önerilen doz
uygulama aralığında kalıcı olduğunu göstermiştir. Semptomlarda iyileşme terazosin
hidroklorür ile tedaviye başlandıktan sonraki iki hafta gibi erken bir sürede saptanır. Akış
hızında iyileşmeler biraz daha sonra görülebilir. Eğer HYTRIN uygulamasına birkaç gün ya
da daha uzun süreyle ara verilirse, tedaviye başlangıç doz uygulama rejimi kullanılarak
başlanmalıdır.
Hipertansiyon
İstenilen kan basıncı yanıtını elde etmek için doz yavaş yavaş artırılabilir. Genel olarak
önerilen doz günde 1 kez verilen 1 ile 5 mg arasındadır, bununla birlikte bazı hastalar günde
20 mg gibi yüksek dozlardan yarar görebilirler. 20 mg’ın üzerindeki dozların kan basıncında
daha fazla bir etki yapmadığı görülmüş ve 40 mg’ın üzerindeki dozlar araştırılmamıştır. Doz
aralığı süresince kontrolün sürdürüldüğünden emin olmak için, kan basıncı doz aralığının
sonunda izlenmelidir. Maksimum ve minimum yanıtların benzer olduğunu görmek ve aşırı
hipotansif yanıt sonucunda oluşabilecek baş dönmesi ve palpitasyonlar gibi semptomları
değerlendirmek için kan basıncının doz alındıktan 2-3 saat sonra ölçülmesi de yararlı olabilir.
Yanıt 24. saatte önemli oranda azalmışsa, doz artırımı ya da günde iki kez uygulama
gündeme getirilebilir. Eğer HYTRIN uygulamasına birkaç gün ya da daha uzun süreyle ara
verilirse, tedaviye başlangıç doz uygulama rejimi kullanılarak başlanmalıdır. Klinik
çalışmalarda dozlar, başlangıç dozu dışında, sabahları verilmiştir.
Postüral Hipotansiyon
SPH nedeniyle ortaya çıkan üriner obstrüksiyonun semptomatik tedavisi için terazosin alan
hastalarda postüral hipotansiyon oluşumu rapor edilmiştir. Bu durumlarda, postüral hipotansif
olayların tekrarlama sıklığı 65 yaş ve üstü hastalarda (%5.6) 65 yaş altı hastalardakinden
(%2.6) daha fazladır.
Uygulama sekli: Oral yolla günde 1 kez yeterli miktarda sıvı ile alınmalıdır.
Özel Popülasyonlara İlişkin Ek Bilgiler
Böbrek yetmezliği
Farmakokinetik çalışmalar, böbrek yetmezliği olan hastalarda kullanım sırasında tavsiye
edilen doz rejiminde değişiklik yapılmasına gerek olmadığını göstermiştir.
Pediyatrik popülasyon
Çocuklarda güvenilirlik ve etkinliğine dair herhangi bir veri yoktur.
Geriyatrik Popülasyon
Farmakokinetik çalışmalar, yaşlı hastalarda kullanım sırasında tavsiye edilen doz rejiminde
değişiklik yapılmasına gerek olmadığını göstermiştir. Ancak postüral hipotansiyon gelisimi
daha fazla oldugundan dikkatli olunmalıdır.
24.3. Kontrendikasyonlar
HYTRIN tablet, terazosin hidroklorür ya da analoglarına aşırı duyarlı olduğu bilinen
hastalarda kontrendikedir.
4.4. Özel kullanım uyarıları ve önlemleri
Senkop ve "İlk-doz" Etkisi: HYTRIN tablet, alfa-adrenerjik blokaj yapan diğer ajanlar gibi,
tedavinin ilk dozu veya ilk birkaç dozundan sonra, kan basıncında belirgin bir düşüşe,
özellikle postüral hipotansiyon ve bayılma haline neden olabilir. Tedavi birkaç dozdan daha
fazla kesilirse ve sonra tekrar başlanırsa, benzer bir etki beklenebilir. Alfa adrenerjik blokaj
yapan diğer ajanlarla da dozun hızlı artırılmasıyla veya diğer antihipertansif ilaçların
eklenmesiyle senkop bildirilmiştir. Bazen senkop episodundan önce kalp atım hızının
dakikada 120-160 vuru olduğu bir supraventriküler taşikardi atağı görülebilirse de, bayılma
halinin aşırı bir postüral hipotansif etkiye bağlı olduğu düşünülmektedir.
Senkop veya aşırı hipotansiyon olasılığını azaltmak için tedavi her zaman, yatarken verilen 1
mg’lık terazosin hidroklorür dozu ile başlatılmalıdır. 2 mg, 5 mg, 10 mg’lık tabletler
başlangıç tedavisi olarak endike değildir. Doz bundan sonra Kullanım Şekli ve Dozu
bölümündeki önerilere göre yavaş yavaş artırılmalı ve ilave antihipertansif ajanlar dikkatle
eklenmelidir. Hasta, tedavinin başlangıcı sırasında oluşabilecek senkop sonucunda
yaralanmaya neden olabilecek durumlardan sakınması konusunda uyarılmalıdır.
Hipertansif hastalarda yürütülen çok dozlu araştırmalarda hastaların yaklaşık %1’inde senkop
bildirilmiştir; bu durum hiçbir olguda şiddetli ya da uzun süreli olmamıştır ve mutlaka
başlangıç dozlarıyla ilişkili değildir. SPH’li hastaların yer aldığı çalışmalarda ise senkop
sıklığı %0.7 bulunmuştur.
Eğer senkop oluşursa, hasta yatar pozisyona getirilmeli ve gerekli destekleyici tedavi
uygulamaları yapılmalıdır. HYTRIN’in ortostatik etkisinin, kronik kullanımda bile doz
uygulamasından kısa bir süre sonrasında daha fazla olduğunu gösteren bulgular vardır.
Geçmişinde miktürisyon senkopu olan hastalara alfa-bloker verilmemelidir.
Prostat Kanseri: Prostat kanseri ve SPH aynı semptomları verebilir. Bu 2 hastalık sıklıkla
aynı anda mevcut olabilir. Dolayısıyla, SPH olduğu düşünülen hastalar HYTRIN tedavisine
başlamadan önce, prostat karsinom açısından kontrol edilmelidir.
Ortostatik Hipotansiyon: Senkop HYTRIN’in en şiddetli ortostatik etkisi olmakla birlikte,
baş dönmesi, sersemlik ve çarpıntı gibi kan basıncının düşmesine bağlı diğer belirtiler daha
yaygındır. Bu tür olayların potansiyel sorunlar oluşturduğu mesleklerde çalışan hastaların
tedavisinde özellikle dikkatli olunmalıdır.
Hastalara Yönelik Bilgiler: Hastalar özellikle tedavinin başlangıcında senkop ve ortostatik
belirtiler olasılığına karşı uyarılmalı; ilk dozdan sonra, doz artırılmasından sonra ve
bırakılmış bir tedaviye yeniden başlanılmasından sonra, 12 saat süreyle araba kullanmaktan
ve tehlike olasılığı içeren işlerden kaçınmalıdırlar. Bu hastalar, HYTRIN tablet tedavisinin
başlangıcı sırasında eğer senkop oluşursa yaralanma ile sonuçlanabilecek durumlardan
3sakınmaları konusunda uyarılmalıdırlar. Kan basıncının düşmesine bağlı belirtiler ortaya
çıktığında, her ne kadar bu semptomlar her zaman ortostatik değilse de, hastalara oturmaları
ya da sırtüstü yatmaları ve oturur veya yatar durumdan doğrulurken dikkatli olmaları
öğütlenmelidir. Baş dönmesi, sersemlik veya çarpıntılar rahatsızlık verici ise, bu durumlar
doz ayarlaması yapılabilmesi için hekime bildirilmelidir.
Hastalara HYTRIN ile uyuşukluk ya da somnolans ortaya çıkabileceği de söylenmelidir;
bunlar araba veya ağır makine kullanmak zorunda olan kişilerin dikkatli olmasını gerektiren
durumlardır.
Katarakt Ameliyatı: Alfa – 1 blokerleriyle tedavi görmüş veya görmekte olan bazı hastalara
uygulanan katarakt ameliyatı sırasında, Floppy İris Sendromu (IFIS) gözlenmiştir. Bu
değişken küçük gözbebeği sendromu, irisin fakoemülsifikasyon kesiklerine doğru potansiyel
prolapsı, standart midriyatik ilaçlarla operasyon öncesi dilatasyona rağmen ilerleyen
operasyon içi miyosiz ve operasyonda kullanılan irigasyon ajanlarına cevaben dalgalanan
gevşek iris kombinasyonu ile karakterize olur. Hastanın göz doktoru, uygulayacakları cerrahi
teknikte iris kancalarının, iris genişletici halkalar veya viskoelastik maddelerden yararlanmak
gibi bazı muhtemel değişikliklere hazırlıklı olmalıdır. Katarakt operasyonundan önce alfa-1
blokerlerin durdurulması ile ilgili bir yarar görülmemektedir.
Laboratuar Testleri: Kontrollü klinik araştırmalarda hematokrit, hemoglobin, beyaz kan
hücreleri, total protein ve albümin değerlerinde küçük ama istatistiksel olarak anlamlı
düşüşler gözlenmiştir. Bu laboratuvar bulguları, hemodilüsyon olasılığını düşündürmüştür.
HYTRIN ile 24 aya varan tedavide, prostat spesifik antijen (PSA) düzeylerinde önemli bir
değişiklik olmamıştır.
Pediyatrik Kullanım: Çocuklardaki güvenilirlik ve etkinliği belirlenmemiştir.
Geriyatrik kullanım: Klinik çalısmalarda, SPH hastalarında postüral hipotansiyonun
görülme sıklıgı hipertansiyonlu hastalardakinden fazladır. Bu durumlarda, postüral hipotansif
olayların tekrarlama sıklıgı 65 yas ve üstü hastalarda (%5.6) 65 yas altı hastalardakinden
(%2.6) daha fazladır.
Eger, ilaç alımı birkaç günden uzun süreli olarak bırakılırsa, tedavi ilk doz rejimi ile yeniden
baslatılmalıdır.
Fosfodiesteraz-5 (PDE-5) inhibitörü ve terazosin kullanımını takip eden hipotansiyon rapor
edilmiştir. Tadalafil ile eş zamanlı uygulanan tedavi tavsiye edilmemektedir ve terazosin ile
sildenafil veya vardenafil beraber kullanıldığında dikkatli olunması önerilir (bkz. Bölüm 4.5).
Fosfodiesteraz-5-inhibitörleri (sildenafil, tadalafil, vardenafil) ile terazosinin bir arada
kullanılması bazı hastalarda semptomatik hipotansiyona yol açabilir. Postüral hipotansiyon
gelişmesi riskini minimize etmek için fosfodiesteraz-5-inhibitörlerinin kullanılmasına
başlanmadan önce hasta alfa-blokör terapisinde stabil olmalıdır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
4HYTRIN’in içeriğinde bulunan sarı boya FD&C no. 6 (E110) ve mavi boya FD&C no. 2
(E132) alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Selim Prostat Hiperplazisi (SPH): SPH’li hastalarda, non-steroid antiinflamatuar ilaçlar
(NSAİİ), teofilin, antianjinal ajanlar, oral hipoglisemik ajanlar, anjiyotensin dönüştürücü
enzim (ADE) inhibitörleri ya da diüretikler ile eş zamanlı tedavi edilen hastalardaki advers
olay profili, tedavi edilen genel popülasyondaki profil ile karşılaştırılmış ve ADE inhibitörleri
ile diüretikler dışında, klinikte önem taşıyan hiçbir etkileşim gözlenmemiştir. Bu küçük hasta
alt grubunda, baş dönmesi veya baş dönmesi ile ilgili diğer yan etkileri bildirenlerin yüzdesi;
çift kör plasebo kontrollü çalışmalarda HYTRIN kullanan toplam hasta
popülasyonundakinden daha yüksek görünmektedir.
PDE-5 İnhibitörleri: Terazosin, fosfodiesteraz-5 (PDE-5) inhibitörleriyle birlikte
kullanıldığında hipotansiyon rapor edilmiştir. Terazosin ile sildenafil veya vardenafilin eş
zamanlı kullanımı, sadece hastanın terazosin ile stabilize edildiği durumlarda başlatılmalıdır.
Buna ek olarak, vardenafil terazosin tedavisini takip eden 6 saat içinde ve sildenafil 4 saat
içinde alınmamalıdır.
Hipertansiyon: Hipertansiyonlu hastalarda, terazosin hidroklorür diüretiklere ve çeşitli beta-
adrenerjik blokerlere ilave edilmiş, ve beklenmeyen hiçbir etkileşim gözlenmemiştir.
Terazosin hidroklorür aynı zamanda, eş zamanlı çeşitli tedaviler almakta olan hastalarda da
kullanılmıştır; bunlar formal etkileşim çalışmaları olmamakla birlikte, hiçbir etkileşim
gözlenmemiştir. Terazosin hidroklorür aşağıdaki ilaçlar ya da ilaç sınıflarını almakta olan
hastalarda eş zamanlı olarak kullanılmıştır: Analjezik/antiinflamatuarlar (örn. asetaminofen,
aspirin, kodein, ibuprofen, indometasin); antibiyotikler (örn. eritromisin, trimetoprim ve
sulfametoksazol); antikolinerjik/sempatomimetikler (örn. fenilefrin hidroklorür,
fenilpropanolamin hidroklorür, psödoefedrin hidroklorür); antigut ajanlar (örn. allopurinol);
antihistaminikler (örn. klorfeniramin); kardiyovasküler ajanlar (örn. atenolol,
hidroklorotiyazid, metiklotiyazid, propranolol); kortikosteroidler; gastrointestinal ajanlar
(örn. antasitler); hipoglisemikler; sedatifler ve trankilizanlar (örn. diazepam).
Belirgin hipotansiyon olasılığından kaçınmak için terazosin diğer antihipertansif ajanlarla
(örn. kalsiyum antagonistleri) birlikte kullanılırken özen gösterilmelidir. Bir diüretik veya
diğer bir antihipertansif ajanı ilave ederken dozun azaltılması ve yeniden titre edilmesi
gerekli olabilir.
Tiazid diüretikler ve diğer anti-hipertansif ajanlarla kullanımı
Tiazid diüretik veya diğer anti-hipertansif ajanların hastanın doz rejimine eklendiği
durumlarda HYTRIN dozu azaltılmalı ve gerekirse yeniden ayarlanmalıdır. HYTRIN tiazid
ve diğer anti-hipertansif ajanlarla birlikte alındığında hipotansiyon gelişebileceğinden dikkatli
olunmalıdır.
Özel popülasyonlara iliskin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
54.6. Gebelik ve Laktasyon
Genel tavsiye
Gebelik kategorisi C.
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Herhangi bir veri bulunmamaktadır.
Gebelik dönemi
Gebe kadınlarda yapılmış yeterli ve iyi kontrollü çalışmalar yoktur ve HYTRIN’in
gebelikteki güvenilirliği belirlenmemiştir. İnsanlara yönelik potansiyel riski bilinmemektedir.
Potansiyel yararların anne ve fötusa karşı oluşabilecek risklerden üstün çıktığı durumlar
dışında, gebelikte HYTRIN önerilmemektedir. Hasta, hamile kaldığında veya hamilelik
kararı alındığında doktorunu bilgilendirmesi gerektiği konusunda uyarılmalıdır.
Laktasyon dönemi
Terazosinin anne sütüne geçip geçmediği bilinmemektedir. Birçok ilaç anne sütüne
geçtiğinden emziren annelere terazosin verilirken dikkatli olunmalıdır.
Üreme Yeteneği / Fertilite
HYTRIN üreme yeteneğini etkilememiştir.
4.7. Araç ve makine kullanımı üzerindeki etkiler
Hastalar özellikle tedavinin başlangıcında senkop ve ortostatik belirtiler olasılığına karşı
uyarılmalı; ilk dozdan sonra, doz artırılmasından sonra ve bırakılmış bir tedaviye yeniden
başlanılmasından sonra, 12 saat süreyle araba kullanmaktan ve tehlike olasılığı içeren
işlerden kaçınmalıdırlar.
HYTRIN ile uyuşukluk ya da somnolans ortaya çıkabileceğinden, araba veya ağır makine
kullanmak zorunda olan kişiler dikkatli olmalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Hipertansiyon hastalarında görülen advers olaylar
Aşağıda sunulan prevalans oranları, 1 ila 40 mg arasında dozlarda, monoterapi olarak ya da
diğer antihipertansif ajanlarla kombinasyon şeklinde, günde bir defa terazosin hidroklorür
uygulanmış 14 plasebo-kontrollü çalışmadan derlenmiş advers olaylara dayanır. Tablo 1,
terazosin hidroklorür grubu için prevalans oranı en az %5 olan, terazosin hidroklorür
prevalans oranı en az %2 olan ve prevalans oranı plasebo grubunun prevalans oranından daha
yüksek olan ya da reaksiyonla özellikle ilgilenildiği çalışmalardaki hipertansiyon hastaları
için raporlanmış advers olayları özetler.
6Sadece asteni, bulanık görme, baş dönmesi, nazal konjesyon, bulantı, periferik ödem,
palpitasyonlar ve somnolans, terazosin hidroklorür alan hastalarda plasebo alan hastalara göre
anlamlı derecede (p<0.05) daha yaygın olan semptomlardır. Plasebo-kontrollü monoterapi
çalışmalarında, kombinasyon terapisi çalışmalarında bulunanlara benzer advers olay oranları
gözlenmiştir (Tablo 1’e bakınız.)
Tablo 1
Sistem, Organ Sınıfı Sıklık Advers Olaylar
Enfeksiyon ve enfestasyonlar Yaygın Sinüzit
Yaygın Sinirlilik
Psikiyatrik hastalıklar Depresyon
Yaygın olmayan
Libido azalması
Baş ağrısı
Çok yaygın
Baş dönmesi
Sinir sistemi hastalıkları Senkop
Yaygın Parestezi
Somnolans
Göz hastalıkları Yaygın Bulanık görme
Palpitasyonlar
Kardiyak hastalıklar Yaygın
Taşikardi
Vasküler hastalıklar Yaygın Ortostatik hipotansiyon
Solunum, göğüs hastalıkları ve mediastinal Dispne
Yaygın
hastalıklar Nazal konjesyon
Gastrointestinal hastalıklar Yaygın Bulantı
Kas-iskelet bozuklukları, bağ doku ve Sırt ağrısı
Yaygın
kemik hastalıkları Ekstremitelerde ağrı
Üreme sistemi ve meme hastalıkları Yaygın Erektil disfonksiyon
Çok yaygın Asteni
Genel bozukluklar ve uygulama bölgesine Yaygın Periferik ödem
ilişkin hastalıkları Ödem
Yaygın olmayan
Kilo artışı
İlave advers olaylar da raporlanmış olmakla birlikte, bunlar genellikle terazosin hidroklorür
kullanılmadığı durumlarda görülebilecek semptomlardan ayırt edilebilir nitelikte değildir.
Aşağıdaki ilave advers olaylar, kontrollü ya da açık, kısa veya uzun süreli klinik çalısmalarda
terazosin hidroklorür uygulanan 1987 hastanın en az %1’inde görülmüş ya da pazarlama
sonrası raporlanmıştır (Tablo 2).
7Tablo 2
Sistem, Organ Sınıfı Sıklık Advers Olaylar
Bronşit
Soğuk algınlığı
Nazofarenjit
Enfeksiyon ve enfestasyonlar Yaygın
Farenjit
Nezle
İdrar yolu enfeksiyonu
Kan ve lenf sistemi hastalıkları Yaygın olmayan Trombositopeni
Bağışıklık sistemi hastalıkları Bilinmiyor Anaflaktik reaksiyon
Metabolizma ve beslenme hastalıkları Yaygın Gut hastalığı
Anksiyete
Psikiyatrik hastalıklar Yaygın
Uyku bozukluğu
Konjonktivit
Yaygın
Göz hastalıkları Görme kaybı
Bilinmiyor İris sorunları
Kulak ve iç kulak hastalıkları Yaygın Kulak çınlaması
Yaygın Aritmi
Kardiyak hastalıklar
Yaygın olmayan Atriyal fibrilasyon
Vasküler hastalıklar Yaygın Vazodilatasyon
Solunum, göğüs hastalıkları ve mediastinal Öksürük
Yaygın
hastalıklar Epistaksis
Karın ağrısı
Konstipasyon
Diyare
Gastrointestinal hastalıklar Yaygın Ağız kuruluğu
Dispepsi
Flatulans
Kusma
Hiperhidroz
Deri ve deri altı doku hastalıkları Yaygın Kaşıntı
Döküntü
Artralji
Artrit
Kas-iskelet bozuklukları, bağ doku ve Artropati
Yaygın
kemik hastalıkları Miyalji
Boyun ağrısı
Kas-iskelet ağrısı
Yaygın Sık idrara çıkma
Böbrek ve idrar yolu hastalıkları
Yaygın olmayan Üriner inkontinans
Üreme sistemi ve meme hastalıkları Bilinmiyor Priyapizm
8Göğüs ağrısı
Genel bozukluklar ve uygulama bölgesine
Yaygın Yüz ödemi
ilişkin hastalıklar
Yüksek ateş
Selim Prostat Hiperplazisi (SPH) hastalarında görülen advers olaylar
Tablo 3’teki her bir advers olay, aşağıdaki kriterlerden bir ya da daha fazlasının bulunmasına
göre seçilmiştir:
1) Daha önce terazosin hidroklorür ile hipertansiyonda yapılmış çalısmalarda advers olay
insidansının %5 veya klinik olarak anlamlı olması; 2) Terazosin hidroklorür ile yapılmış
selim prostat hiperplazisi (SPH) çalısmalarında %5’ten daha fazla görülme sıklıgı; 3) Baş
dönmesi, hipotansiyon, postüral hipotansiyon, senkop ve vertigoyu içeren ve baş dönmesi ile
ilintili yan etki kompleksinin bir bileşeni olması; veya 4) Cinsel fonksiyon ile alakalı olması
Tablo 3
Sistem, Organ Sınıfı Sıklık Advers Olaylar
Psikiyatrik hastalıklar Yaygın olmayan Libido azalması
Baş ağrısı
Yaygın Baş dönmesi
Sinir sistemi hastalıkları
Somnolans
Yaygın olmayan Senkop
Bulanık görme /
Göz hastalıkları Yaygın
ambliyopi
Kulak ve iç kulak hastalıkları Yaygın Vertigo
Palpitasyonlar
Kardiyak hastalıklar Yaygın olmayan
Taşikardi
Yaygın Ortostatik hipotansiyon
Vasküler hastalıklar
Yaygın olmayan Hipotansiyon
Solunum, göğüs hastalıkları ve mediastinal Dispne
Yaygın
hastalıklar Nazal konjesyon / nezle
Gastrointestinal hastalıklar Yaygın Bulantı
Üreme sistemi ve meme hastalıkları Yaygın Erektil disfonksiyon
Yaygın Asteni
Genel bozukluklar ve uygulama bölgesine
Periferik ödem
ilişkin hastalıklar Yaygın olmayan
Kilo artışı
Satış sonrası deneyimler
Trombositopeni ve priapizm bildirilmiştir. Atriyal fibrilasyon rapor edilmiş, ancak bir
sebepetki bağıntısı kurulmamıştır. Nadiren anaflaksi bildirilmiştir. Anjioödem bildirilmiştir.
9Katarakt operasyonu sırasında, alfa-1 bloker tedavisine eşlik eden operasyon içi Floppy İris
Sendromu (IFIS) adıyla bilinen küçük gözbebeği sendromunun değişik bir formu
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz Aşımı ve tedavisi
HYTRIN’in tablet doz aşımı hipotansiyona yol açarsa, kardiyovasküler sistemin
desteklenmesi birincil önem taşır. Hastayı sırtüstü yatar durumda tutarak kan basıncının
restorasyonu ve kalp atım hızının normalleştirilmesi sağlanabilir. Bu önlem yetersiz kalırsa,
şok, öncelikle hacim genişleticilerle tedavi edilmelidir. Gerekirse, bunun arkasından
vazopressörler kullanılmalı ve böbrek fonksiyonu izlenerek ihtiyaca göre desteklenmelidir.
Laboratuar verileri terazosin hidroklorürün proteinlere ileri derecede bağlandığını
göstermektedir, bu nedenle diyaliz yararlı olmayabilir.
5. FARMAKOLOJİK ÖZELLİKLER:
5.1. Farmokodinamik özellikler
Farmakoterapötik grup: Alfa-blokörler (Genito-Üriner)
ATC Kodu: G04CA03
Terazosin hidroklorür selektif alfa -1 adrenoseptör blokeri olup, kinazolin türevidir.
Çalışmalar alfa-1-adrenoseptör blokajının, selim prostat hiperplazisinde (SPH) olduğu gibi,
kronik mesane çıkış obstrüksiyonu olan hastalarda ürodinamiğin iyileşmesinde yararlı olduğu
izlenimini vermektedir.
SPH belirtilerine esas olarak, büyümüş bir prostatın varlığı ve alfa-1-adrenerjik reseptörler
tarafından regüle edilen mesane çıkışı ve prostat düz kas tonüsünde artış neden olmaktadır.
Terazosin insan prostat dokusunda fenilefrin indüksiyonlu kontraksiyonları antagonize eder.
Klinik araştırmalarda, SPH’li hastalarda terazosin hidroklorürün ürodinamiği ve
semptomatolojiyi iyileştirdiği görülmüştür.
Terazosin hidroklorür total periferik vasküler direnci düşürerek, kan basıncında azalmaya
neden olur. Terazosinin vazodilatör hipotansif etkisinin esas olarak, alfa-1-adrenoseptörlerin
blokajı yoluyla oluştuğu görünmektedir.
Terazosin oral uygulamayı takiben kan basıncını 15 dakika içinde tedrici olarak düşürür.
10Terazosin diyastolik ve sistolik kan basıncını hem yatar hem dik durumda düşürür. Bu
etkisini en çok diyastolik kan basıncı üzerinde gösterir. Bu değişikliklere genelde refleks
taşikardi eşlik etmez. Doruk plazma konsantrasyonlarıyla (doz verildikten sonraki ilk birkaç
saatte) ilişkili daha büyük kan basıncı etkileri, terazosinin 24. saatteki etkilerinden daha
büyük ölçüde pozisyona bağlı (dik durumda daha büyük) görünmektedir. Dik durumda iken
ayrıca, doz verildikten sonraki ilk birkaç saat içinde kalp atım hızı da dakikada 6 ile 10 atım
daha fazladır.
Terazosin tedavisi esnasında hastalarda kilo alma eğilimi vardır. Plasebo kontrollü
monoterapi araştırmalarında terazosin alan erkek ve kadın hastalar sırasıyla 0,77 ve 1 kg
alırken, plasebo grubundakiler sırasıyla ortalama 0,09 ve 0,54 kg vermiştir ve her iki farklılık
da, istatistiksel olarak anlamlıdır.
Kontrollü klinik çalışmalar sırasında, terazosin hidroklorür kullanan hastaların lipid
profillerinde iyileşme görülmüştür. Terazosin monoterapisi almakta olan hastalarda total
kolesterol ile düşük yoğunluklu ve çok düşük yoğunluklu lipoprotein fraksiyonlarında
plaseboya kıyasla küçük fakat istatistiksel olarak anlamlı bir azalma oluşur. Bu hastalarda
yüksek yoğunluklu lipoproteinler ve HDL/LDL kolesterol oranı başlangıç dönemine göre
artış, trigliseridlerde ise başlangıç dönemine göre azalma gösterir; ancak bu değişiklikler
plaseboya göre anlamlı değildir.
Uzun dönem (6 ay veya daha uzun süreli) terazosin hidroklorür uygulaması, glukoz, ürik
asid, kreatinin, BUN, karaciğer fonksiyon testleri ve elektrolitleri içeren laboratuvar
ölçümlerinde klinik açıdan önemli bir değişiklik göstermemiştir. Terazosin uygulamasını
izleyen klinik laboratuvar verilerinin incelenmesi hematokrit, hemoglobin, akyuvar, total
protein ve albümindeki azalmalara bağlı hemodilüsyon olasılığını düşündürmüştür. Alfa
blokajı ile hematokrit ve total proteinde düşmeler gözlenmiş ve hemodilüsyona bağlanmıştır.
5.2. Farmakokinetik özellikler
Genel özellikler
Emilim: Çözeltiyle göreceli olarak, terazosin hidroklorür insanlarda hemen tümüyle emilir.
Yiyeceklerin kapsül formunda uygulanan terazosinin hidroklorürün biyoyararlanımı üzerine
etkisi ya hiç yoktur ya da çok azdır. Terazosin hidroklorürün karaciğerdeki ilk geçiş
metabolizmasına minimum derecede girdiği ve dolaşımdaki dozun hemen tamamının ana ilaç
şeklinde olduğu gösterilmiştir.
Dağılım: Plazma düzeyleri doz alındıktan yaklaşık bir saat sonra doruğa çıkar ve yaklaşık 12
saatlik bir yarılanma ömrü ile azalmaya başlar. İlaç plazma proteinlerine ileri derecede
bağlanır ve bağlanma klinik olarak gözlenen konsantrasyon aralığı içerisinde sabittir.
Atılım: Oral uygulanan bir dozun yaklaşık %10’u idrar ve %20’si feçes yoluyla ana ilaç
şeklinde atılır. Kalanı metabolitler şeklinde elimine edilir. Bütünüyle, verilen dozun yaklaşık
% 40’ı idrar ve yaklaşık %60’ı feçesle atılmaktadır.
11Terazosinin farmakokinetiği, böbrek fonksiyonundan bağımsız görünmektedir. Bu durum,
böbrek fonksiyonu bozuk olan hastalar için doz rejimi ayarlanması gereksinimini ortadan
kaldırır.
5.3. Klinik öncesi güvenlilik verileri
Karsinojenesite ve mutajenesite, fertilitede bozukluk
Terazosin hidroklorür in vivo ve in vitro ortamlarda incelenme sonucunda (Ames testi, in vivo
sitogenetik incelemeler, farelerdeki dominant letal test, in vivo Çin hamsteri kromozom
aberrasyon testi ve V79 ileri mutasyon incelemesi), mutajenik potansiyel taşımamaktaydı.
Terazosin hidroklorür, sıçanlara iki yıl boyunca yemleri yoluyla 8, 40 ve 250 mg/kg/gün
dozlarında uygulandığında, 250 mg/kg dozuna maruz kalan erkek sıçanlarda selim adrenal
medüller tümörlerde istatistiksel olarak anlamlı artış ile ilişkili bulundu. Bu doz, 20 mg/55 kg
hasta düzeyindeki önerilen maksimum insan dozunun 695 katıdır. Dişi sıçanlar
etkilenmemişti. Terazosin hidroklorür, farelere iki yıl süreyle yemleri içinde 32 mg/kg/gün
düzeyindeki maksimum tolere edilen dozda uygulandığında onkojenik değildi.
Bir dizi testte mutajenisitenin bulunmayışı, fare karsinojenisite tayin testinde herhangi bir
hücre tipinde tümorijenisitenin yokluğu, her iki türde de total tümör insidansında artış
görülmeyişi ve dişi sıçanlarda proliferatif adrenal lezyonların yokluğu, erkek sıçan türüne
özgü bir olayı düşündürmektedir. Geniş bir yelpazede yer alan çok sayıda başka farmasötik
ve kimyasal bileşikler de, insanlarda karsinojenisite yönünde destekleyici veri
oluşturmaksızın, erkek sıçanlarda selim adrenal medüller tümörler ile ilişkili bulunmuştur.
Terazosin hidroklorürün fertilite üzerindeki etkisi, erkek ve dişi sıçanlara oral yoldan 8, 30 ve
120 mg/kg/gün dozlarında uygulandığı standart bir fertilite/reprodüktif performans
çalışmasında değerlendirilmiştir. 30 mg/kg verilen 20 erkek sıçanın dördü ve 120 mg/kg
verilen 19 erkek sıçanın beşi bir yavru babası olmayı başaramadı. Testislerin ağırlık ve
morfolojisi tedaviden etkilenmedi. 30 ve 120 mg/kg/gün dozlarındaki vajinal sürüntülerin, ne
var ki, kontrol çiftleşmelerindeki sürüntülerden daha az sayıda sperm içerdiği görünüyordu ve
sperm sayısı ile daha sonraki gebelik arasında iyi bir bağıntının bulunduğu bildirilmekteydi.
Bir ya da iki yıl süreyle oral terazosin hidroklorür uygulaması, 8 mg/kg/gün (önerilen
maksimum insan dozunun 20 katından daha büyük) dozuna değil ama 40 ve 250 mg/kg/gün
dozuna maruz bırakılan sıçanlarda, testis atrofisi insidansında istatistiksel olarak anlamlı bir
artış ortaya çıkardı. Testislerde atrofi aynı zamanda, üç ay süreyle 300 mg/kg/gün (önerilen
maksimum insan dozunun 800 katından daha büyük) dozların verildiği köpeklerde de
gözlendi ama bir yıl süreyle 20 mg/kg/gün dozu verilenlerde gözlenmedi. Bu lezyon aynı
zamanda, başka bir selektif-alfa-1 bloker ajan olan prazosin ile de görülmüştür.
6. FARMASÖTİK ÖZELLİKLER
6.1. Yardımcı maddelerin listesi
5 mg tablet Miktar / Tablet
Laktoz Monohidrat, EP 132.688 mg
Magnezyum Stearat, EP 1.123 mg
12Mısır nişastası, EP 13.500 mg
Talk, BP 5.998 mg
Sarı Boya, FD&C no. 6 (E110) 0.100 mg
Mavi Boya, FD&C no. 2 (E132) 0.050 mg
6.2. Geçimsizlikler
Geçimsiz olduğu bir ürün bilinmemektedir.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
HYTRIN® 5 mg Tablet, blister ambalajda bir kutuda krem renkli 14 tablet ve 30 tablet olarak
iki ayrı sunum şeklinde piyasaya sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Yasal kategori: Bir hekim yada hastane tarafından kesin tanı konduktan sonra, bir hekimin
sürekli gözetimi altında kullanılmak üzere yalnızca reçete ile satılır.
7. RUHSAT SAHİBİ
Adı : Abbott Laboratuarları İth. İhr. ve Tic. Ltd.Şti.
Adresi : Saray Mah., Dr Adnan Büyükdeniz Cad.,
No.2 Kelif Plaza, Kat 12-20,
34768 Ümraniye – İstanbul
Tel : 0 216 538 74 00
Fax : 0 216 425 85 37
8. RUHSAT NUMARASI
99/68
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.02.1996
Ruhsat yenileme tarihi: 12.02.2001
10. KÜB’ÜN YENİLENME TARİHİ
13