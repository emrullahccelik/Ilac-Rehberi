 
Sayfa 1 / 7 
 KULLANMA TALİMATI  
  
VYZULTA® 0,24 mg/ml göz damlası, çözelti 
Steril 
Göze damlatılır.  
 
 Etkin madde:  Latanoprosten bunod. 
 
 Yardımcı maddeler:  Benzalkonyum klorür, polisorbat 80, edetat disodyum dihidrat, sodyum 
sitrat dihidrat, susuz sitrik asit, gliserin, enjeksiyonluk su.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
 
 
 
 
 
 
 
 
 
 
Bu Kullanma Talimatında:  
 
1. VYZULTA nedir ve ne için kullanılır?  
2. VYZULTA ’yı kullanmadan önce dikkat edilmesi gerekenler  
3. VYZULTA nasıl kullanılır?  
4. Olası yan etkiler nelerdir?  
5. VYZULTA’nın  saklanması  
Başlıkları yer almaktadır.  
  
1. VYZULTA nedir ve ne için kullanılır?  
 
VYZULTA, şeffaf ila hafif sarı çözelti formundadır. 
 
VYZULTA, etkin madde olarak 0,24 mg latanoprosten bunod içerir. Latanoprosten bunod, 
prostaglandin analoğu adı verilen gruba dahil bir ilaçtır. Bu ilaçlar, gözün içindeki akışkan 
sıvının kan akımına doğru olan doğal dışa akımını artırır. VYZULTA etkisini, temelde tek bir 
molekül içinde birleştirmiş iki farklı moleküler yapı aracılığıyla gösterir. 
 
VYZULTA, 7.5 ml’lik, şeffaf düşük dansiteli polietilen (LDPE) şişede kontrollü damlalıklı, 
açık mavi renkli polipropilen kapakla sunulmaktadır. 
 
VYZULTA, açık açılı glokomu (göz tansiyonuna bağlı görme sinirinde hasar) ya da oküler 
hipertansiyonu (gözdeki yüksek tansiyon) olan hastalarda göz içi basıncının (GİB) 
azaltılmasında kullanılır. 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  Sayfa 2 / 7 
 Göz içi basıncının sürekli yüksek seyretmesi, göz sinirine zarar vererek, görme kaybına yol 
açabilir. 
 
2. VYZULTA’yı kullanmadan önce dikkat edilmesi gerekenler 
 
VYZULTA’yı aşağıdaki durumlarda KULLANMAYINIZ 
Eğer; 
• Latanoprosten bunod’a veya VYZULTA ’ın içeriğindeki yardımcı maddelere karşı 
hassasiyetiniz (aşırı duyarlılığınız/alerjiniz) varsa 
 
VYZULTA’yı aşağıdaki durumlarda DİKKATLE KULLANINIZ 
VYZULTA iriste (gözün renkli kısmı) kalıcı olabilen kahverengi pigmentasyon artışına yol 
açabilir. VYZULTA kullanımı ile, ilaç kesildikten sonra genellikle geri dönüşümlü olan göz 
kapağı derisinde koyulaşma olasılığı da bulunmaktadır.  
 
VYZULTA tedavi sırasında tedavi edilen gözdeki kirpik ve ince tüylerde değişikliğe neden 
olabilir. Bu değişiklik kirpiklerin veya ince tüylerin uzunluk, kalınlık, pigmentasyon ve/veya 
uzama yönü bakımından eşitsizliğiyle sonuçlanabilir. Kirpik değişiklikleri tedavinin 
kesilmesinden sonra genellikle geri dönüşümlüdür. 
 
Göz yüzeyi enfeksiyonlarına yol açtığı bilinen bakteriler tarafından bulaşmayı önlemek için 
damlalığın ucunun göz, gözü çevreleyen yapılar, parmaklar veya başka herhangi bir yüzeyle 
temas etmesinden kaçınınız. Kirlenmiş ürünün kullanılması, gözde ciddi hasara ve görme 
kaybına neden olabilir. 
 
Herpes simpleks adı verilen virüsün neden olduğu bir göz enfeksiyonu geçiriyorsanız veya daha 
önce geçirdiyseniz VYZULTA’yı dikkatli kullanınız. 
 
Yeni bir göz hastalığınız (örneğin, travma veya enfeksiyon) ortaya çıktıysa, görme 
keskinliğinde ani bir düşüş olduysa, göz ameliyatı geçirdiyseniz veya herhangi bir oküler 
reaksiyon, özellikle konjonktivit (göz kapaklarının iç ve gözlerin beyaz kısmını (sklera) 
kaplayan ince ve şeffaf zarın iltihaplanması) ve göz kapağı reaksiyonları gelişirse 
VYZULTA'ya devam etmeden önce hemen doktorunuza danışınız. 
 
Göz içi iltihabı (inflamasyon) öykünüz varsa VYZULTA’yı dikkatli kullanınız. Eğer aktif göz 
içi iltihabınız (inflamasyon) varsa durumu şiddetlendirebileceğinden VYZULTA’yı 
kullanmayınız.  
 
VYZULTA gibi ilaçlar ile tedavi sırasında göz küresinin arkasındaki ağ tabakanın (retina) 
merkezi olan sarı nokta (makula) bölgesindeki kistoid ödem bildirilmiştir. VYZULTA bu tip 
risk faktörü olan hastalarda dikkatli kullanılmalıdır.  
 
Glokom (göz tansiyonuna bağlı görme sinirinde hasar) olarak bilinen hastalığın farklı çeşitleri 
vardır. VYZULTA, glokomunuzun uygun türde olması durumunda doktorunuz tarafından 
reçete edilecektir. Doktorunuzun reçetesi olmadan kullanmayınız. 
 
Şiddetli astımınız varsa veya astımınız iyi kontrol edilemiyorsa VYZULTA’yı dikkatli 
kullanınız. 
 
Ürün benzalkonyum klorür içerdiğinden, kontak lenslerinizi VYZULTA uygulamasından önce 
çıkarınız. Göz irritasyonuna neden olabilir. Yumuşak kontak lenslerle temasından kaçınınız 
Lensleri uygulamadan 15 dakika sonra yeniden takabilirsiniz. Yumuşak kontakt lenslerin Sayfa 3 / 7 
 renklerinin bozulmasına neden olduğu bilinmektedir. 
 
Hamileyseniz, hamile kalmaya çalışıyorsanız veya emziriyorsanız doktorunuza danışmadan 
kullanmayınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
VYZULTA’nın yiyecek ve içecek ile kullanılması  
VYZULTA’nın kullanım yolu sebebiyle yiyecek ve içecekler ile etkileşmesi 
beklenmemektedir. 
Hamilelik 
İlacı kullanmadan önce doktorunuza veya eczacınıza danışınız. 
 
Hamilelik sırasında VYZULTA kullanımı ile ilgili yeterli veri bulunmamaktadır.  Bu nedenle, 
VYZULTA gebelik sırasında gerekli olmadıkça kullanılmamalıdır. Doktorunuz risk-yarar 
değerlendirmesi yaparak, bu ürünü kullanıp kullanmayacağınıza karar verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız.  
 
Latanoprosten bunod'un aktif maddesi ve metobolitleri anne sütüne geçebilir. Bu nedenle, 
VYZULTA emzirme sırasında kullanılmamalıdır ya da emzirme durdurulmalıdır. 
 
Araç ve makine kullanımı 
Diğer göz damlalarında olabileceği gibi, VYZULTA uygulamasından sonra geçici olarak 
bulanıklık, kızarıklık, ağrı ve kaşınma yaşayabilirsiniz. VYZULTA uygulandıktan sonra 
görmeniz netleşinceye kadar araç ve makine kullanmayınız.  
 
VYZULTA’nın içeriğinde bulunan bazı yardımcı maddeler hakkında önemli bilgiler 
Koruyucu madde olarak benzalkonyum klorür içermektedir. Gözde tahrişe sebebiyet verebilir. 
Yumuşak kontak lenslerle temasından kaçınınız. Uygulamadan önce kontak lensi çıkartınız ve 
lensi takmak için uygulamadan sonra en azından 15 dakika bekleyiniz. Yumuşak kontakt 
lenslerin renklerinin bozulmasına neden olduğu bilinmektedir.  
 
Benzalkonyum klorür ayrıca, özellikle göz kuruluğunuz veya korneanızda (gözün renkli 
kısmının önündeki saydam tabaka) rahatsızlık varsa gözde tahriş hissine neden olabilir. Bu ilacı 
kullandıktan sonra gözünüzde olağandışı bir his, batma veya ağrı oluyorsa doktorunuzla 
konuşunuz. 
 
Diğer ilaçlarla birlikte kullanımı  
Eğer VYZULTA ile birlikte başka göz ilacı/ilaçları kullanıyorsanız, ilaçları en az 5 dakika 
aralıklarla uygulayınız. 
 
Bununla birlikte aynı VYZULTA gibi prostaglandin analoğu adı verilen gruba dahil bir ilacı, 
VYZULTA birlikte kullanmadan önce mutlaka doktorunuza danışınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda Sayfa 4 / 7 
 kullandıysanız lütfen doktorunuza veya eczacınıza bunlar hakkında bilgi veriniz.  
 
3. VYZULTA nasıl kullanılır? 
 
VYZULTA sadece göze damlatılarak uygulanır, göz içine enjekte edilmez. 
 
Doktorunuz ayrı bir tavsiyede bulunmadıkça, bu talimatları takip ediniz. 
 
 Uygun kullanım ve doz/uygulama sıklığı için talimatlar:  
 
Etkilenmiş göz(ler)e günde 1 kez akşamları 1 damla damlatınız.  
 
VYZULTA’yı ilk kez açtığınızda, kutuda gördüğünüz bir boşluğa şişeyi açtığınız tarihi 
yazabilirsiniz, böylelikle ilacın açıldıktan sonra 8 hafta olan kullanım süresini aşmamış 
olursunuz. 
 
 Uygulama yolu ve metodu:  
 
1.  İlacınızı kullanmadan önce ellerinizi iyice yıkayın. Kapağını açın. Başınızı hafifçe geriye  
atıp alt göz kapağınızı küçük bir cep oluşacak şekilde yavaşça çekin. Damla bu alana 
damlatılacaktır. 
2. Damlalığın ucunu aşağı bakacak şekilde gözünüzün üzerinde tutun. Gözün burun 
tarafındaki köşesine parmağınızla bastırın.  
3. Yukarıya, damlalık ucundan uzağa bakın ve şişeyi hafifçe sıkarak, tedavi edilecek gözünüze 
SADECE bir damla damlatın, göz kapalı olarak bir dakika kadar bu şekilde tutulmalıdır. 
4. Damlalık ucunu gözler, eller, parmaklar veya farklı bir yüzeylere değdirmemeye dikkat 
ediniz. Damlalık ucunun kontamine (kirli) olması, gözünüzde enfeksiyona sebep olabilir. 
5.  Damla gözünüzün içine damlamazsa bir kez daha deneyin. 
6.  Eğer doktorunuz her iki göz için de ilaç kullanılmasını söylemişse, aynı işlemleri diğer göz 
için tekrarlayınız.  
7. Kullandıktan hemen sonra şişenin kapağını sıkıca kapatınız. 
8. Doktorunuz göze damlatmanız için başka ilaç da reçete etmişse, ilaçları en az beş dakika 
arayla damlatınız. 
 
Değişik yaş grupları 
 
Çocuklarda kullanımı: 
VYZULTA’nın, uzun süreli kronik kullanımı takiben artan pigmentasyon ile ilgili potansiyel 
güvenlik endişeleri nedeniyle 16 yaş ve altındaki pediyatrik hastalarda ve gençlerde 
kullanılması önerilmez. 
 
Yaşlılarda kullanımı: 
Genel anlamda yaşlılar ve diğer yetişkin hastalar arasında güvenlilik veya etkililik açısından 
klinik farklılıklar gözlenmemiştir. 
 
 Özel kullanım durumları 
Böbrek/karaciğer yetmezliği: 
Böbrek/Karaciğer yetmezliği ile ilgili bir çalışma yapılmamıştır.  
 
Eğer VYZULTA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Sayfa 5 / 7 
 Kullanmanız gerekenden daha fazla VYZULTA kullandıysanız: 
 
VYZULTA’nın göze aşırı dozda uygulanması ile ilgili değerlendirme yapılmamıştır. 
 
Göze çok fazla VYZULTA damlattıysanız, gözlerde az miktarda bir yanma, gözlerinizde 
sulanma ve kırmızıya dönme olabilir, bu durum sizi rahatsız ediyorsa doktorunuzdan tavsiye 
alınız. VYZULTA kazara içildiyse hemen doktorunuzu arayınız. 
 
VYZULTA’dan  kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
VYZULTA’yı kullanmayı unutursanız: 
 
Unutulan dozları dengelemek için çift doz almayınız. 
 
VYZULTA ile tedavi sonlandırıldığında oluşabilecek etkiler  
 
Doktorunuza danışmadan tedaviyi kesmeyiniz. 
 
4. Olası yan etkiler nelerdir?  
 
Tüm ilaçlar gibi VYZULTA’nın içeriğinde bulunan maddelere duyarlı olan kişilerde yan etkiler 
olabilir. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın  : 10 hastanın en az 1'inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla görülebilir. 
Seyrek   : 1.000 hastanın birinden az, fakat 10.000 hastanın birinden fazla 
görülebilir. 
Çok seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
 
Çok yaygın: 
 İris olarak bilinen, gözün renkli kısmındaki kahverengi pigment miktarı artışı nedeniyle, 
göz renginizde kademeli olarak gerçekleşen değişiklik. Eğer göz renginiz birkaç rengin 
karışımından oluşuyorsa, (mavi–kahverengi, gri–kahverengi, sarı–kahverengi veya 
yeşil–kahverengi gibi) bu yan etki ile karşılaşma ihtimaliniz göz rengi tek bir renk 
olanlara (mavi, gri, yeşil veya kahverengi gözler) kıyasla daha çoktur. Göz rengindeki 
değişikliğin meydana gelmesi yıllar alabileceği gibi genellikle tedavinin 8 ayı içerisinde 
fark edilebilir. Renk değişimi kalıcı olabilir ve eğer VYZULTA’yı sadece tek gözünüz 
için kullanıyorsanız daha kolay fark edilebilir. Göz rengi değişikliği başka bir probleme 
neden olmaz. VYZULTA tedavisi kesildikten sonra göz rengi değişikliği devam etmez. 
 Gözde kızarıklık. 
 Gözde tahriş (yanma, batma, kaşıntı ve yabancı cisim hissi). Eğer gözünüzü aşırı 
derecede yaşartacak veya ilacı bırakmanıza sebep olacak kadar ciddi tahriş 
yaşıyorsanız; derhal doktorunuz, eczacınız veya hemşirenizle konuşun (Bir hafta 
içinde). Durumunuz için uygun tedavi almanızı sağlamak için tedavinizin gözden 
geçirilmesi gerekli olabilir. 
 Tedavi edilen gözdeki kirpiklerde ve ayva tüylerinde değişiklik (uzama, renk 
koyulaşması, kalınlaşma, sayısında artış).  
 Sayfa 6 / 7 
  
Yaygın: 
 Çoğu belirtisiz olan gözün ön kısmındaki saydam ve eğimli dokuda noktasal iltihap 
(punktat keratit) 
 Gözde ağrı 
 Göz kapağı iltihabı (blefarit) 
 Işığa karşı hassasiyet (fotofobi) 
 Göz kapaklarının iç ve gözlerin beyaz kısmını (sklera) kaplayan ince ve şeffaf zarda 
iltihap (konjonktivit) 
 
Yaygın olmayan: 
 Göz içi inflamasyonu (yangı), konjonktivada (göz kapaklarının iç ve gözlerin beyaz  
 kısmını (sklera) kaplayan ince ve şeffaf bir zar) ödem, göz kapağında şişlik, gözde 
kuruluk, keratit (gözün yüzeyinde iltihaplanma veya tahriş), bulanık görme, üveit 
(gözün damar tabakasında iltihaplanma), maküler ödem (retinada şişlik) 
 Deri döküntüsü  
 Anjina (göğüs ağrısı), palpitasyon (kalp ritminin farkında olacak şekilde çarpıntı)  
 Astım, dispne (nefes darlığı)  
 Baş ağrısı, sersemlik (baş dönmesi)  
 Kas ağrısı, eklem ağrısı  
 
Seyrek: 
 İrit (gözün renkli kısmının iltihaplanması), korneada (gözün renkli kısmının önündeki  
 saydam tabaka) ödem, periorbital ödem (gözün yüzeyinde şişlik veya sıyrılma/hasar  
 semptomları, göz çevresinde şişlik), yanlış yöne uzayan kirpikler veya fazladan bir sıra  
 kirpik, göz yüzeyinde yara izi, iris kisti (gözün renkli kısmı içerisinde oluşan içi sıvı 
dolu kist), göz kapaklarında cilt reaksiyonları, göz kapaklarının derisinde koyulaşma.  
 Astımda kötüleşme.  
 Deride kaşıntı hissi.  
 Gözde, herpes simpleks adı verilen virüsün neden olduğu bir enfeksiyon gelişimi.  
 
Çok seyrek: 
 Kalp hastalığı bulunan hastalarda anjinada (göğüs ağrısı) kötüleşme  
 Göz kapağı kıvrımının derinleşmesiyle gözün çukurlaşmış olarak görünmesi 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. VYZULTA’nın  saklanması 
 
VYZULTA’yı çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız.  Sayfa 7 / 7 
  
VYZULTA’yı açmamışsanız 2-8°C’nin arasındaki sıcaklıkta buzdolabında saklayınız. Işıktan 
koruyunuz. Dondurmayınız. 
 
İlk açılmayı takiben 2-25ºC arasında saklanması şartıyla 8 hafta içinde kullanılmalıdır.  
 
Ambalajın üzerinde bulunan son kullanma tarihinden sonra VYZULTA’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi: 
Bausch & Lomb Sağlık ve Optik Ürünleri Ticaret A.Ş. Şişli / İstanbul  
 
Üretim yeri: 
Bausch & Lomb Inc. 8500 Hidden River Parkway Tampa Florida/ABD 
 
Bu kullanma talimatı 28/12/2021 tarihinde onaylanmıştır.  