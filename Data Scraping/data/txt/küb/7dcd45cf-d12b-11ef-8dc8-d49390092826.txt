KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
SERVALOS 2 g oral süspansiyon hazırlamak için granül
2. KALİTATİF VE KANTİTATİF BİLEŞİM
Etkin madde:
Her tek dozluk paket 2 g stronsiyum ranelat içerir.
Yardımcı madde(ler):
Aspartam 20 mg
Mannitol 1660 mg
Yardımcı maddeler için 6.1’e bakınız.
3. FARMASÖTİK FORM
Oral Süspansiyon için sarı renkli homojen granüle toz.
4. KLİNİK ÖZELLİKLER
4.1. Terapötik endikasyonlar
Diğer osteoporoz ilaçlarını kontrendikasyon veya intolerans nedeniyle kullanamayan
yüksek kırık riski bulunan
- post-menopozal kadın hastalarda ve
- yetişkin erkek hastalarda
ciddi osteoporoz tedavisinde endikedir.
Stronsiyum ranelat, menopoz sonrası evrede bulunan kadın hastalarda vertebral ve kalça
kırıklarına dair riski azaltmaktadır (Bkz. bölüm 5.1).
4.2. Pozoloji ve uygulama şekli
Tedavi, osteoporoz tedavisinde deneyimli bir doktor tarafından başlatılmalıdır.
1/20SERVALOS’un reçetelendirme kararında, her hastanın genel risklerine ilişkin değerlendirme
temel alınmalıdır.
Pozoloji:
Önerilen günlük doz, günde bir kez oral alınan 2 g’lık tek doz pakettir.
Uygulama sıklığı ve süresi:
Tedavi edilen hastalığın yapısı gereği, stronsiyum ranelatın uzun süreli kullanımı
amaçlanmıştır.
Stronsiyum ranelatın emilimi gıda, süt ve türevi ürünlerin tüketiminden etkilendiğinden
SERVALOS öğünler arasında kullanılmalıdır. Ancak yavaş emilimi dikkate alındığında,
SERVALOS yatmadan önce ve tercihen akşam yemeğinden en az iki saat sonra kullanmalıdır
(Bkz. bölüm 4.5 ve 5.2).
Uygulama şekli:
Tek dozluk paketteki granüller, 30 mL su içeren bardak içinde (yaklaşık standart bir bardağın
üçte biri kadar) süspansiyon haline getirilerek kullanılmalıdır. Her ne kadar çalışmalarda
stronsiyum ranelatın hazırlandıktan sonra süspansiyon içinde 24 saat stabil kaldığı
gözlemlenmiş olsa da, süspansiyon hazırlandıktan hemen sonra içilmelidir.
Stronsiyum ranelat ile tedavi edilen hastalar, eğer gıda ile yeterli karşılanmıyorsa, D vitamini
ve kalsiyum katkısı almalıdırlar.
Özel popülasyonlara ilişkin ek bilgiler
Böbrek yetmezliği:
SERVALOS ileri derece böbrek yetmezliği olan hastalara (kreatinin klirensi 30 ml/dak’ın
altında) önerilmemektedir (Bkz. bölüm 4.4 ve 5.2). Hafif – orta derecede böbrek yetmezliği
olan hastalarda (kreatinin klirensi 30-70 ml/dak) doz ayarlamasına gerek yoktur (Bkz. bölüm
5.2).
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur (Bkz. bölüm 5.2).
2/20Pediyatrik popülasyon:
Stronsiyum ranelatın çocuklar ve 18 yaş altındaki gençlerde etkililiği ve güvenliliği üzerinde
yeterli veri bulunmamaktadır.
Geriyatrik popülasyon:
Stronsiyum ranelatın etkililiği ve güvenliliği osteoporozu olan yetişkin erkeklerde ve post-
menopozal kadınlarda (100 yaşına kadar) geniş bir yaş aralığında kanıtlanmıştır. Yaşa ilişkin
olarak doz ayarlamasına gerek yoktur.
4.3. Kontrendikasyonlar
 Aktif madde veya yardımcı maddelerden herhangi birine karşı aşırı duyarlılık. (Bkz.
Bölüm 6.1)
 Derin ven trombozu ve pulmoner embolizm dahil şu anda ya da daha önceden venöz
tromboembolik (VTE) olaylara ilişkin öyküsü olan hastalarda.
 Geçici ya da kalıcı olarak immobilize hastalarda örn. ameliyat sonrası iyileşme ya da
uzatılmış yatak istirahati gibi.
 Şu anda veya geçmişte iskemik kalp hastalığı, periferik arter hastalığı ve/veya
serebrovasküler hastalığı yaşayan veya bu hastalıkların teşhis edildiği kişiler.
 Kontrol edilemeyen hipertansiyon.
4.4. Özel kullanım uyarıları ve önlemleri
Bilinen kalp ve dolaşım problemi olanlarda, kontrolsüz hipertansiyon veya anjinası olan
hastalarda ya da tedavi sırasında bu problemlerle karşılaşan hastalarda kullanılmamalı ve
kullanan hastalarda tedaviye son verilmelidir (bakınız bölüm 4.3).
Kardiyak iskemik olaylar
Menopoz sonrası osteoporotik hastalarda yapılan toplu randomize plasebo-kontrollü
çalışmalarda stronsiyum ranelat ile tedavi edilen hastalarda miyokard infarktüsü plaseboya
göre anlamlı derecede artmıştır (bakınız bölüm 4.8).
Tedaviye başlanmadan önce ve düzenli aralıklarla hastalar kardiyovasküler risk açısından
değerlendirilmelidir.
3/20Kardiyovasküler olaylar açısından anlamlı risk faktörlerine sahip olan hastalar (örn.
hipertasiyon, hiperlipidemi, diabetes mellitus, sigara) yalnızca dikkatli bir incelemeden sonra
stronsiyum ranelat ile tedavi edilmelidir (bakınız bölüm 4.3 ve 4.8).
Kardiyovasküler gelişim riski olan hastalar tedavi başlamadan önce değerlendirilmeli ve
tedavi süresince genel olarak her 6 ile 12 ay düzenli olarak izlenmelidir.
Eğer hastada iskemik kalp hastalığı, periferik arter hastalığı, serebrovasküler hastalık gelişirse
veya hipertansiyon kontrol altına alınamazsa tedaviye son verilmelidir (bknz bölüm 4.3).
Venöz tromboembolizm:
Faz III plasebo kontrollü çalışmalarda, stronsiyum ranelat tedavisi pulmoner embolizmi de
içeren, venöz tromboembolizm (VTE) vakalarının yıllık görülme sıklığında artış ile
ilişkilendirilmiştir (Bkz. bölüm 4.8). Bu bulgunun nedeni bilinmemektedir. SERVALOS,
venöz tromboembolik olaylara ilişkin geçmiş öyküsü olan hastalarda kontrendikedir (bkz.
bölüm 4.3) ve VTE riski olan hastalarda dikkatli şekilde kullanılmalıdır.
VTE riski olan 80 yaşın üzerindeki hastalar tedavi edilirken, SERVALOS ile sürekli tedavi
gerekip gerekmediği tekrar değerlendirilmelidir. İmmobilizasyona yol açan bir hastalık veya
durum oluşması halinde SERVALOS mümkün olan en kısa sürede kesilmelidir (bkz. bölüm
4.3) ve uygun önleyici tedbirler alınmalıdır. Ortaya çıkan durum kaybolmadan ve hasta tam
anlamıyla hareketli hale gelmeden, tedavi tekrar başlatılmamalıdır. VTE oluşması durumunda
SERVALOS tedavisi sonlandırılmalıdır.
Böbrek yetmezliği:
Stronsiyum ranelat ile tedavi edilen ve ileri derecede böbrek yetmezliği olan hastalarda kemik
güvenliği verisinin yetersiz olması nedeniyle, SERVALOS kreatinin klirensi 30 ml/dak’ın
altında olan hastalara önerilmemektedir (Bkz. bölüm 5.2). İyi medikal uygulamalar (GMP)
gereğince, kronik böbrek rahatsızlığı olan hastalarda renal fonksiyonların periyodik takibi
önerilmektedir. İleri derece böbrek yetmezliği gelişen hastalarda SERVALOS ile tedaviye
devam edilmesi, kişisel bazda düşünülmelidir.
Deri reaksiyonları:
SERVALOS kullanımıyla, yaşamı tehdit edici kütanöz reaksiyonlar (Stevens-Johnson
sendromu (SJS), toksik epidermal nekroliz (TEN) ve eozinofili ile sistemik semptomların
olduğu ilaç döküntüsü (DRESS) bildirilmiştir.
4/20Hastalara belirti ve semptomlar konusunda öneride bulunulmalı ve hastalar, deri reaksiyonları
açısından yakından izlenmelidir. SJS veya TEN oluşumu açısından risk, tedavinin ilk
haftasında ve DRESS için genellikle 3-6 haftada en yüksektir.
SJS veya TEN (örn. sıklıkla su toplaması veya mukozal lezyonlar ile birlikte progresif deri
döküntüsü) ya da DRESS (örn. döküntü, ateş, eozinofili ve sistemik semptomlar [örn.
adenopati, hepatit, interstisiyel nefropati, interstisiyel akciğer hastalığı] veya belirtileri)
mevcutsa, SERVALOS tedavisi derhal sonlandırılmalıdır.
SJS, TEN veya DRESS’in kontrol altına alınmasında en iyi sonuçlar, erken tanıyla ve
şüphelenilen ilacın derhal sonlandırılmasıyla elde edilir. Bu vakalarda erken tanı ve şüpheli
ilacın kesilmesi iyi prognoz sağlamaktadır. Çoğu vakada, SERVALOS’un kesilmesi ve
gerektiğinde kortikosteroid tedavisine başlanmasından sonra DRESS için klinik tablo düzelir.
İyileşme yavaş olabilir ve bazı vakalarda kortikosteroid tedavisi sonlandırıldıktan sonra
sendromun yinelediği bildirilmiştir.
SERVALOS kullanımıyla SJS, TEN veya DRESS gelişen hastalarda SERVALOS tedavisi
herhangi bir zamanda tekrar başlatılmamalıdır.
Asya kökenli hastalarda seyrek olmasına rağmen ciltte döküntü, SJS ve TEN gibi
hipersensitivite reaksiyonlarının görülme sıklığı daha yüksektir.
Laboratuvar testleri:
Stronsiyum, kan ve idrar kalsiyum konsantrasyonlarının tayininde kullanılan kolorimetrik
metodlar ile etkileşmektedir. Bu durumda doğru kan ve idrar kalsiyum seviyelerini belirlemek
için tıbben plazma atomik emisyon spektrometri veya atomik emilim spektometri metodları
kullanılmalıdır.
Yardımcı maddeler:
SERVALOS fenilalanin için bir kaynak olan aspartam içerdiğinden, fenilketonürisi olan
hastalar için zararlı olabilir.
5/204.5. Diğer tıbbi ürünler ile etkileşimler ve diğer etkileşim şekilleri
Gıda, süt ve türevi ürünleri ve kalsiyum içeren ilaçlar stronsiyum ranelat’ın biyoyararlanımını
yaklaşık %60-70 azaltabilmektedir. Bu nedenle SERVALOS bu ürünler tüketildikten en az iki
saat sonra kullanılmalıdır (Bkz. bölüm 5.2).
Divalent katyonik yapıdaki stronsiyum ranelat oral tetrasiklinler (örn. doksisiklin) ve kinolon
antibiyotikler (örn. siprofloksasin) ile gastrointestinal seviyede kompleks oluşturduğu ve
emilimi azalttığı için, bu ilaçlarla aynı anda alınmamalıdır. Tedbir olarak, oral tetrasiklinler
veya kinolon antibiyotikleri ile tedavi sırasında SERVALOS tedavisi geçici olarak
durdurulmalıdır.
İn vivo klinik çalışmalar, stronsiyum ranelat ile beraber veya iki saat önce alınan aluminyum
ve magnezyum hidroksitlerinin, stronsiyum ranelat emiliminde az miktarda azalmaya (%20-
25 EAA azalması) sebep olduğunu göstermektedir. Ancak antasid SERVALOS’tan 2 saat
sonra alındığında emilim neredeyse etkilenmemektedir. Dolayısıyla, antasidlerin
SERVALOS’tan en az iki saat sonra alınması önerilmektedir. Ancak, SERVALOS’un
önerilen kullanımının yatmadan önce olması sebebiyle, bu dozaj rejimi pratik olmadığından,
ilaçların birlikte kullanımı kabul edilmektedir.
Oral yoldan alınan D vitamini katkısı ile herhangi bir etkileşim gözlemlenmemiştir.
Klinik araştırmalarda, genellikle stronsiyum ranelat ile aynı anda reçete edilen medikal
ürünlerle, hedef kitlede herhangi bir klinik etkileşim veya buna ilişkin olarak kan stronsiyum
seviyelerinde artış gözlenmemiştir. Bu ürünler: NSAİİ’lar (asetilsalislik asit dahil), anilidler
(örn. parasetamol), H blokörleri ve proton pompası inhibitörleri, diüretikler, digoksin ve
2
kardiyak glikozidler, organik nitratlar ve kardiyak hastalıklar için kullanılan diğer
vazodilatörler, kalsiyum kanal blokörleri, beta blokörler, ADE inhibitörleri, anjiyotensin II
antagonistleri, selektif beta-2 adrenoseptör agonistleri, oral antikoagülanlar, platelet
agregasyon inhibitörleri, statinler, fibrat ve benzodiazepin türevleridir.
Özel popülasyonlara ilişkin ek bilgiler:
Pediatrik popülasyon: Veri bulunmamaktadır.
6/204.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
SERVALOS sadece postmenopozal kadınlarda kullanım için önerilmektedir.
Gebelik dönemi
Stronsiyum ranelat’ın gebelikte kullanımı ile ilgili herhangi klinik veri bulunmamaktadır.
Yüksek dozlarda hayvan çalışmalarında gebe sıçan ve tavşanların yavrularında geri
dönüşebilir kemik etkisi görünmüştür (bölüm 5.3’e Bkz.). SERVALOS gebelik döneminde
kazara kullanılıyorsa kullanımı kesilmelidir.
Laktasyon dönemi
Stronsiyum süte salgılanır. Stronsiyum ranelat emziren kadınlara verilmemelidir.
Üreme yeteneği/Fertilite
Hayvanlarda yapılan çalışmalarda erkek ve dişi fertilitesi üzerinde etkisi gözlenmemiştir.
4.7. Araç ve makine kullanımı üzerindeki etkiler
Stronsiyum ranelat’ın araç ve makine kullanma yetisine etkisi önemsenmeyecek kadar az ya
da hiç yoktur.
4.8. İstenmeyen etkiler
Güvenlilik profil özeti:
Stronsiyum ranelat ile yaklaşık 8,000 katılımcıyı içeren klinik çalışmalar yapılmıştır.
Stronsiyum ranelat’ın uzun dönem güvenilirliği, faz III çalışmalar ile 60 ay süreyle
stronsiyum ranelat (n=3,352) veya plasebo (n=3,317) kullanılarak postmenopozal osteoporozu
olan kadınlarda değerlendirilmiştir. Çalışmaya alınan hasta grubunda ortalama yaş 75 ve
hastaların %23’ü 80 ile 100 yaş arasındadır.
Tedavi başlangıcında, 80 yaşın altı veya üzerinde fark olmaksızın tedavi gruplarında görülen
advers etkilerin türü ve sıklığı arasında hiç bir fark görülmemiştir.
7/20Stronsiyum ranelat ile genel advers etki oranı plasebo grubundan farksızdır ve rastlanan
advers etkiler genellikle hafif ve geçicidir. En sık görülen advers etki bulantı ve ishal olup
genellikle tedavinin başında başlayıp, tedavinin ilerleyen safhalarında iki grup arasında fark
gözlemlenmemiştir. Tedavinin durdurulma sebebi genellikle bulantıdır (Plasebo grubunda
%1.3 ve stronsiyum ranelat grubunda %2.2 oranındadır).
Faz III çalışmaları sırasında 5 yıl süresince gözlenen yıllık venöz tromboembolizm vakaları
(VTE), stronsiyum ranelat ile tedavi edilen hastalarda plaseboya karşı 1,4 mutlak riskle (CI
%95, [1.0:2.0]) yaklaşık %0,7’dir (Bkz. bölüm 4.4).
Menopoz sonrası osteoporotik hastalarda yapılan toplu randomize plasebo-kontrollü
çalışmalarda stronsiyum ranelat ile tedavi edilen hastalarda miyokard infarktüsü plaseboya
göre anlamlı derecede artmıştır (%1.1 karşısında %1.7) ve göreceli risk 1.6 (%95 GA = [1.07;
2.38]) olarak saptanmıştır.
Advers reaksiyonların tablolaştırılmış listesi:
Klinik çalışmalar ve/veya pazarlama sonrasında stronsiyum ranelat ile aşağıdaki advers
olaylar bildirilmiştir.
Faz III klinik çalışmalarda stronsiyum ranelat tedavisiyle ilişkilendirilebilecek advers olaylar,
istenmeyen etkiler olarak listelenmiştir (sıklık plaseboya karşı değerlendirilmiştir): Çok
yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın olmayan:
Lenfadenopati (cilt reaksiyonları ile ilişkilendirilmiş duyarlılık)
Seyrek:
Kemik iliği yetmezliği#
Eozinofili (cilt reaksiyonları ile ilişkilendirilmiş duyarlılık)
8/20Metabolik ve beslenme hastalıkları
Yaygın:
Hiperkolesterolemi
Psikiyatrik hastalıklar
Yaygın:
İnsomnia
Yaygın olmayan:
Konfüzyon durumu
Sinir sistemi hastalıkları
Yaygın:
Başağrısı
Bilinçte rahatsızlıklar
Hafıza kaybı
Baş dönmesi
Parastezi
Yaygın olmayan:
Nöbet
Kulak ve iç kulak hastalıkları
Yaygın:
Vertigo
Kardiyak hastalıklar
Yaygın:
Miyokard infarktüsü
Vasküler hastalıklar
Yaygın:
Venöz tromboembolizm (VTE)
9/20Solunum, göğüs bozuklukları ve mediyastinal hastalıklar
Yaygın:
Bronşiyal hiperreaktivite
Gastrointestinal hastalıklar
Yaygın:
Bulantı
İshal ve gevşek dışkı
Kusma
Karın ağrısı
Gastrointestinal ağrı
Gastroözofajeal reflü
Dispepsi
Kabızlık
Flatulans
Yaygın olmayan:
Oral mukozal iritasyon (stomatit ve/veya ağızda ülserasyon)
Ağız kuruluğu
Hepato-bilier hastalıklar
Yaygın:
Hepatit
Yaygın olmayan:
Serum transaminazlarında artış (cilt reaksiyonları ile ilişkilendirilmiş duyarlılık)
Deri ve derialtı doku hastalıkları
Çok yaygın:
Ciltte duyarlılık reaksiyonları (döküntü, kaşıntı, ürtiker, anjiyoödem)§
Yaygın:
Ekzema
Seyrek:
Yaygın olmayan:
Dermatit
Alopesi
10/20Seyrek:
Eozinofili ile sistemik semptomların olduğu ilaç döküntüsü (DRESS)# (bakınız bölüm 4.4)
Çok seyrek:
Ciddi kütanoz advers reaksiyonlar (SCAR): Stevens-Johnson sendromu, toksik epidermal
nekroliz* (bakınız bölüm 4.4)
Kas-iskelet bozuklukları, bağ doku ve kemik hastalıkları
Çok yaygın:
Kas-iskelet sistemi ağrıları (kas spazmı, miyalji, kemik ağrısı, artralji ve ekstremitelerde
ağrı) §
Genel bozukluklar ve uygulama bölgesine ilişkin hastalıklar
Yaygın:
Periferik ödem
Yaygın olmayan:
Pireksi (cilt reaksiyonları ile ilişkilendirilmiş duyarlılık)
Kırgınlık
Araştırmalar
Yaygın:
Kreatin fosfokinaz (CK) aktivitesinde artışa
§Klinik çalışmalardaki ilaç ve plasebo grubunda benzer görülme sıklığı.
*Asya ülkelerinde seyrek olarak ile rapor edilmiştir.
#Klinik çalışmalarda gözlemlenmeyen advers reaksiyonlar, %95 güven aralığının üst sınırı
olan
3/X’den daha yüksek değildir. X tüm ilgili klinik çalışmalardan toplanmış olan, toplam
örneklem
büyüklüğünü temsil etmektedir.
aKas-iskelet bozuklukları bölümünde normal dağılımın üst limitinin 3 katından fazla. Pek çok
vakada, bu değerler tedavide bir değişiklik yapılmaksızın normale dönmüştür.
11/20Bazı advers reaksiyonların tanımı
Venöz tromboembolism
Faz 3 çalışmalarında 5 yıl boyunca gözlenmiş olan venöz tromboembolizm olaylarının yıllık
insidansı stronsiyum ranelat ile tedavi edilen hastalarda plaseboya kıyasla 1,4 relatif risk ile
yaklaşık % 0,7’dir (%95 CI = [1.0 ; 2.0]). (Bkz. Bölüm 4.4).
Miyokard infarktüsü
Postmenapozal osteoporotik hastalarda yapılmış plasebo-kontrollü çalışmaların havuz
verilerine göre, stronsiyum ranelat ile tedavi edilen hastalarda plaseboya göre 1,6 relatif risk
ile miyokard infarktüsünde anlamlı bir artış gözlemlenmiştir (Plasebo grubunda %1.1’e
karşılık, stronsiyum ranelat grubunda % 1,7), (%95 CI = [1.07 ; 2.38]).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar:
Klinik araştırmalarda, sağlıklı postmenopozal kadınlarda 25 gün boyunca tekrarlanan günde 4
g’lık stronsiyum ranelat uygulaması sonucunda, ilacın iyi tolere edildiği gözlemlenmiştir.
Sağlıklı erkek gönüllülerde ise tek doz olarak uygulanan 11 g stronsiyum ranelat sonucunda
herhangi bir semptom görülmemiştir.
Tedavi:
Klinik çalışmalarda uygulanan diğer doz aşımları sonucunda (maksimum 147 gün boyunca
günde 4 g’a kadar) tıbben herhangi bir olay gözlemlenmemiştir.
Süt veya antasitler aktif maddenin emilimini azaltmakta yardımcı olabilir. Doz aşımı
durumunda absorbe olmamış ilaç kusma yolu ile atılabilir.
5. FARMAKOLOJİK ÖZELLİKLER
5.1. Farmakodinamik Özellikleri
12/20Farmakoterapötik grup: Kemik hastalıkları tedavisi için ilaçlar - Kemik yapısı ve
mineralizasyonunu etkileyen diğer ilaçlar
ATC kod: M05BX03
Etki mekanizması:
In vitro, stronsiyum ranelat:
- Hem kemik doku kültüründe kemik yapımını, hem de osteoblast prekürsör replikasyon
ve kemik hücre kültüründe kolajen sentezini artırır.
- Osteoklast farklılaşmasını ve rezorbsiyon aktivitesini azaltarak kemiğin tekrar
rezorbsiyonunu azaltır.
Bunlar da, kemik döngüsünün kemik yapımı yönünde yeniden dengelenmesini sağlamaktadır.
Stronsiyum ranelat’ın aktivitesi çeşitli klinik olmayan deneylerde incelenmiştir. Özellikle,
sağlam sıçanlarda, stronsiyum ranelat trabeküler kemik kütlesini, trabeküla sayısını ve
kalınlığını artırmaktadır; bunlar da kemik gücünde iyileşmeye neden olmaktadır.
Tedavi edilen insan ve hayvanların kemik dokularında, stronsiyum genel olarak kristal yüzeye
absorbe olup, yeni oluşan kemiğin apatit kristalindeki kalsiyumun yerini önemsiz miktarda
alır. Stronsiyum ranelat kristal özelliklerini değiştirmez. Faz III çalışmalarında günde 2 g
stronsiyum ranelat ile 60 aylık tedavi sonrasında elde edilen iliyak krest kemiği
biyopsilerinde, kemik kalitesi veya mineralizasyonunda azalma etkileri görülmemiştir.
Kalsiyumla karşılaştırıldığında, kemikte stronsiyum dağılımı (Bkz. bölüm 5.2) ve
stronsiyumun artmış X-ışını emiliminin kombine etkisi, dual-foton X-ışını absorpsiyometri
(DXA) ile yapılan kemik mineral yoğunluğu (KMY) ölçümünde artışa yol açmaktadır. Eldeki
veri, bu faktörlerin stronsiyum ranelat 2 g/gün ile 3 yıl tedavi sonrasında ölçülen KMY
değişiminin %50’sine karşılık gelmektedir. Bu konu, stronsiyum ranelat ile tedavi süresince,
KMY ölçümlerinin yorumlanması sırasında dikkate alınmalıdır. Stronsiyum ranelat
tedavisinin kırılmaya karşı etkinliğini gösteren faz III çalışmalarında, ölçülen ortalama KMY
artışı, lumbar kemikte yıllık yaklaşık %4 ve femur boynunda yıllık yaklaşık %2’dir;
çalışmaya göre 3 yıllık tedavi sonunda lumbar kemikte %13-15, femur boynunda ise %5-6
artış gözlenmiştir.
Faz III çalışmalarda, plaseboyla karşılaştırıldığında tedavinin üçüncü ayından itibaren 3 yıla
kadar, kemik yapımının biyokimyasal markerleri (kemiğe özgü alkalin fosfataz ve tip I
13/20prokolajen’in C-terminal propeptidi) artmış ve kemik rezorbsiyonununkiler (serum C-
telopeptid ve üriner N-telopeptid çapraz bağlantılar) azalmıştır.
Stronsiyum ranelat’ın farmakolojik etkilerinin yanısıra, kalsiyum ve paratiroid hormon (PTH)
serum konsantrasyonlarında çok az azalma, kan fosfor konsantrasyonları ve toplam alkalin
fosfataz aktivitesinde artış gözlemlenmiş, ancak bunların klinik sonuçları görülmemiştir.
Klinik etkinlik:
Osteoporoz, normal genç popülasyonun ortalama değerinden 2,5 SD ve daha az belkemiği
veya kalça KMY olarak tanımlanmaktadır. Postmenopozal osteoporozla ilişkilendirilen risk
faktörleri arasında, düşük kemik kütlesi, düşük kemik mineral yoğunluğu, erken menopoz,
sigara kullanımı hikayesi ve ailede osteoporoz hikayesi sayılmaktadır. Osteoporozun klinik
sonucu kırıklardır. Kırık riski, risk faktörlerinin sayısına bağlı olarak artmaktadır.
Postmenopozal osteoporozun tedavisi:
Stronsiyum ranelat ile kırığa karşı çalışma programı plasebo kontrollü, iki Faz III
çalışmasından oluşmaktadır: SOTI çalışmasına, osteoporoz teşhisi konan (düşük lumbar
KMY ve yaygın vertebra kırıkları) ve ortalama 70 yaş grubundaki 1,649 postmenopozal kadın
dahil edilmiştir. TROPOS çalışması, osteoporoz teşhisi konan (alt femoral boyun KMY ve
yarısından fazlasında yaygın kırık) ve ortalama 77 yaş grubundaki 5,091 postmenopozal
kadını içermektedir. SOTI ve TROPOS çalışmaları beraber, 80 yaşının üzerindeki 1,556
hastayı içermektedir (çalışmadaki popülasyonun %23,1’i). Hastalar, günlük tedavilerine ek
olarak (2 g/gün stronsiyum ranelat veya plasebo), her iki çalışma boyunca kalsiyum ve D
vitamini katkısı almışlardır.
SOTI çalışmasında, 3 yıllık tedavi sonucunda, stronsiyum ranelat yaygın vertebra kırıklarının
göreceli riskini %41 oranında azaltmıştır (Tablo 1). Bu etki birinci yıldan itibaren anlamlı
orandadır. Benzer faydalar, temelde birden fazla kırığı olan kadınlarda da gözlenmiştir. Klinik
vertebral kırıklarla ilgili olarak (sırt ağrısıyla bağlantılı kırıklar ve/veya vücut yüksekliğinde
en az 1 cm kısalma olarak tanımlanmaktadır) göreceli risk %38 oranında azalmıştır.
Stronsiyum ranelat, boyda en az 1 cm kısalma olan hastaların sayısında plaseboya oranla
azalma sağlamıştır. Hem QUALIOST özel ölçümünün tüm skorları (fiziksel ve zihinsel), hem
14/20de SF-36 genel ölçümünün Genel Sağlık algılama skoru, stronsiyum ranelat’ın plaseboyla
karşılaştırıldığında faydalı olduğunu göstermektedir.
Stronsiyum ranelat’ın yeni vertebral kırık riskini azaltmadaki etkinliği, temelde frajilite
fraktürü olmayan osteoporozlu hastaları içeren TROPOS çalışması ile doğrulanmıştır.
Tablo 1: Vertebral kırıkları olan hastalardaki vakalar ve göreceli risk azalması
Stronsiyum Plaseboya karşı göreceli risk
Plasebo
ranelat azalması (CI %95), p değeri
SOTI N=723 N=719
3 yıl boyunca yeni vertebral kırık %32,8 %20,9 %41 (27-52), P<0,001
1.yılın sonunda yeni vertebral kırık %11,8 %6,1 %49 (26-64), p<0,001
3 yıl boyunca yeni klinik vertebral kırık %17,4 % 11,3 %38 (17-53), p<0,001
TROPOS N=1823 N=1817
3 yıl boyunca yeni vertebral kırık %20,0 %12,5 %39 (27-49), p<0,001
SOTI ve TROPOS çalışmalarının katılan 80 yaşın üzerindeki hastaların ortak analizinde,
stronsiyum ranelat 3 seneyi aşan tedavi süresince, yeni vertebral kırıkların göreceli oluşma
riskini %32 azaltmıştır (vaka oranı plasebo ile %26,5 iken, stronsiyum ranelat ile %19,1).
SOTI ve TROPOS çalışmalarının ortak analizinden lumbar kemik ve / veya femur boynu
KMY osteopenik aralıkta olan, yaygın kırığı olmayan ancak ek olarak kırık için en az bir risk
faktörü taşıyan hastaların (N=176) çalışma sonrası analizinde, stronsiyum ranelat 3 yıl
süresince ilk vertebral kırık riskini %72 azaltmıştır (vertebral kırık vaka oranı plasebo ile
%12,0 iken stronsiyum ranelat ile %3,6).
TROPOS çalışmasından ayrıca, yüksek kırık riski taşıyan ve belirli bir medikal durumu olan
[femoral boyun KMY T-değeri ≤-3 SD (NHANES III kullanılarak üreticinin –2,4’e karşılık
gelen aralıkta) ve yaş ≥ 74] bir hasta altgrubunda (n=1,997, yani TROPOS çalışma
popülasyonunun %40’ı), çalışma sonrası analizde, 3 yıllık tedavi sonrasında stronsiyum
ranelat’ın plasebo grubuyla karşılaştırıldığında kalça kırığı riskini %36 oranında azalttığı
gözlemlenmiştir (tablo 2).
15/20Tablo 2: Kalça kırıkları olan hastalardaki vakalar ve KMY <-2,4 SD (NHANES III) ve
yaş ≥ 74 olan hastalarda göreceli risk azalması
Stronsiyum Plaseboya karşı göreceli risk
Plasebo
ranelat azalması (CI %95), p değeri
TROPOS N=995 N=982
3 yıl boyunca kalça kırığı
%6,4 %4,3 %36 (0-59), p=0,046
Erkeklerde osteoporoz tedavisi:
Stronsiyum ranelat’ın erkeklerde osteoporoz tedavisindeki etkililiği 2 yıllık, çift-kör, plasebo
kontrollü yüksek kırık riski bulunan (yaş ortalaması 72.7; ortalama lumbar KMY T-skoru -
2.6; %28 yaygın vertebral kırık) 243 hasta (ITT popülasyonu, 162 hastaya stronsiyum ranelat
verilmiştir) üzerinde yapılan çalışma ile kanıtlanmıştır. Çalışmanın genel analizleri 1. yılın
sonunda yapılmıştır.
Tüm hastalara günlük kalsiyum (1000 mg) ve D vitamini (800 IU) takviyesi verilmiştir.
Stronsiyum ranelat tedavisinin başlangıcından itibaren 6 ay gibi kısa bir zamanda plaseboya
kıyasla KMY’nda istatistiksel olarak anlamlı artışlar görülmüştür.
12 ayın sonunda ana etkililik kriteri olan ortalama lumbar omurga KMY’nda postmenopozal
kadınlar üzerinde yapılan pivotal kırık karşıtı Faz III çalışmalarında görülen ile benzer
istatistiksel olarak anlamlı bir artış (%5.32; p<0.001) görülmüştür.
12 ay sonunda femur boynu KMY ve toplam kalça KMY’nda istatistiksel olarak anlamlı
artışlar (p<0.001) görülmüştür.
5.2. Farmakokinetik özellikler
Stronsiyum ranelat 2 stabil stronsiyum atomu ve 1 ranelik asit molekülünden oluşmakta ve
organik kısım, moleküler ağırlık, farmakokinetik ve molekülün kabul edilebilirliği açısından
en iyi uyuşmayı sağlamaktadır. Stronsiyum ve ranelik asidin farmakokinetiği, sağlıklı genç
erkeklerde ve sağlıklı postmenopozal kadınlarda değerlendirilmiş, aynı zamanda yaşlı
kadınları da içeren postmenopozal osteoporozlu kadınlarda da uzun dönem etkileri
gözlemlenmiştir.
16/20Yüksek polaritesi sebebiyle ranelik asidin emilim, dağılım ve plazma proteinlerine
bağlanması düşüktür. Ranelik asidin birikimi yoktur, hayvan ve insanlarda metabolizmasıyla
ilgili bir kanıt görülmemiştir. Emilen ranelik asit değişmeden böbrekler yoluyla elimine
olmaktadır.
Emilim:
2 g stronsiyum ranelat oral alımından sonra, stronsiyumun mutlak biyoyararlanımı yaklaşık
%25’tir (aralık %19-27). En yüksek plazma konsantrasyonlarına 2 g’lık tek doz alımından 3-5
saat sonra ulaşılmaktadır. Stronsiyum ranelat’ın kalsiyum veya gıda ile alımı, yemekten 3 saat
sonra alınması ile karşılaştırıldığında stronsiyumun biyoyararlanımını yaklaşık %60-70
azaltmaktadır. Stronsiyumun göreceli yavaş emilimi sebebiyle, stronsiyum ranelat alımından
hemen önce veya sonra kalsiyum ve gıda alımından kaçınılmalıdır. Oral yoldan alınan D
vitamininin stronsiyum ranelata maruz kalma üzerine hiçbir etkisi görülmemiştir.
Dağılım:
Stronsiyumun dağılma hacmi yaklaşık 1 L/kg.’dır. Stronsiyumun insan plazma proteinlerine
bağlanması düşüktür (%25) ve stronsiyumun kemik dokusuna yüksek afinitesi vardır. İliyak
krest kemiği biyopsilerinden ölçülen stronsiyum konsantrasyonlarından, günde 2 g stronsiyum
ranelat ile 60 aya kadar tedavi edilen hastalarda 3 yıllık tedavi sonrasında kemik stronsiyum
konsantrasyonunun bir platoya ulaşabildiği gözlenmiştir. Hastalarda tedavi haricinde
stronsiyumun kemikten eliminasyon kinetiğini gösterecek veri bulunmamaktadır.
Biyotransformasyon:
Divalent katyon olduğundan, stronsiyum metabolize olmaz. Stronsiyum ranelat sitokrom
P450 enzimlerini inhibe etmemektedir.
Eliminasyon:
Stronsiyumun eliminasyonu zaman ve dozdan bağımsızdır. Stronsiyumun etkili yarılanma
ömrü 60 saattir. Stronsiyumun atılımı böbrekler ve gastrointestinal sistem yoluyla olur.
Plazma klirensi yaklaşık 12 mL/dak (CV %22) ve renal klirensi yaklaşık 7 mL/dak.’dır (CV
%28).
Doğrusallık/doğrusal olmayan durum:
17/20Veri bulunmamaktadır.
Hastalardaki karakteristik özellikler
Geriyatrik popülasyon:
Popülasyon farmakokinetik verisi hedef popülasyonda, yaş ile stronsiyumun klerensi arasında
bir ilişki göstermemektedir.
Böbrek yetmezliği:
Hafif ve orta derece böbrek yetmezliği olan hastalarda (kreatinin klirensi 30-70 ml/dak),
kreatinin klirensi azaldıkça stronsiyum klirensi de azalmakta (30-70 ml/dak kreatinin
klirensinden yaklaşık %30 azalma), dolayısıyla stronsiyum plazma seviyelerinde artışa sebep
olmaktadır. Faz III çalışmalarda, hastaların %85’inin kreatinin klirensleri 30 ile 70 ml/dak
arasında, %6'sı 30 ml/dak’nın altındadır ve ortalama kreatinin klirensi yaklaşık 50 ml/dak’dır.
Dolayısıyla, hafif ve orta derece böbrek yetmezliği olan hastalarda dozaj ayarlamasına gerek
yoktur.
İleri derece böbrek yetmezliği olan hastalarda (kreatinin klirensi 30 ml/dak’ın altında),
farmakokinetik veri bulunmamaktadır.
Karaciğer yetmezliği:
Karaciğer yetmezliği olan hastalarda farmakokinetik veri bulunmamaktadır. Stronsiyumun
farmakokinetik özellikleri nedeniyle herhangi bir etki beklenmemektedir.
5.3. Klinik öncesi güvenlilik verileri
Klinik öncesi veri, güvenlilik farmakolojisi, genotoksisite ve karsinojenik potansiyele dayalı
konvansiyonel çalışmalar temel alındığında, insanlar üzerinde belirli bir zarar olmadığı
görülmektedir.
Sıçanlara kronik olarak oral yoldan verilen yüksek dozda stronsiyum ranelat, özellikle de
kendinden kırıklar ve gecikmiş mineralizasyon olmak üzere kemik ve diş anormalliklerine
yol açmıştır ancak tedavinin kesilmesiyle bu etkiler geri döndürülmektedir. Bu etkiler, 3 yıl
süreyle tedavi gören hastaların kemik stronsiyum seviyelerine göre 2-3 kat fazla kemik
stronsiyum seviyelerinde bildirilmiştir. Uzun dönem kullanımda iskelet üzerinde stronsiyum
ranelat birikimi ile ilgili veriler sınırlıdır. Sıçan ve tavşanlarda yapılan gelişme toksisitesi
18/20çalışmalarında, yavrularda kemik ve diş anormalliklerine (örneğin eğri uzun kemikler ve
dalgalı kaburgalar) rastlanmıştır. Bu etkiler tedavinin kesilmesinden 8 hafta sonra geri
döndürülebilmektedir.
Çevresel Risk Değerlendirmesi
Stronsiyum ranelat’ın çevresel risk değerlendirmesi Avrupa Çevresel Risk Değerlendirme
Kılavuzu doğrultusunda yapılmıştır.
Bu değerlendirmelerin sonucu stronsiyum ranelat’ın çevresel risk taşımadığı desteklenmiştir
ve stronsiyum ranelat çevreye zararlı değildir.
6. FARMASÖTİK ÖZELLİKLER
6.1. Yardımcı maddelerin listesi
Aspartam (E951)
Maltodekstrin
Mannitol (E421)
6.2. Geçimsizlikler
Yoktur
6.3. Raf ömrü
24 ay
Suyla sulandırıldıktan sonra oluşan süspansiyon 24 saat stabildir. Yine de hazırlandıktan
sonra hemen içilmesi önerilir.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
1 adet saşe kağıt /polietilen/ alüminyum/ polietilen ambalajda 28 saşe karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
19/20Kontrolü Yönetmeliği” ve “Ambalaj ve Ambalaj Atıklarının Kontrolü Yönetmelikleri” ne
uygun olarak imha edilmelidir.
7. RUHSAT SAHİBİ
World Medicine İlaç San. ve Tic A.Ş.
Bağcılar/İstanbul
8. RUHSAT NUMARASI
2018/308
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.06.2018
Ruhsat yenileme tarihi:
10. KÜB’ÜN YENİLENME TARİHİ
20/20