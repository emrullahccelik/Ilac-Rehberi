KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PERLUGA 200 mg dağılabilir tablet
2. KALİTATİF VE KANTİTATİF BİLEŞİM
Etkin madde:
Her tablet 200 mg karglumik asit içerir.
Yardımcı maddeler:
Kroskarmelloz sodyum 25,000 mg
Sodyum laurilsülfat 0,500 mg
Sodyum stearil fumarat 5,000 mg
Yardımcı maddeler için 6.1’e bakınız.
3. FARMASÖTİK FORM
Dağılabilir tablet.
Tabletler beyaz-kirli beyaz arası, her iki yüzünde üçer adet çentik işareti ve bir yüzünde “N”
harfi kabartması bulunan uzun dağılabilir tabletlerdir.
Tablet dört eşit doza bölünebilir.
4. KLİNİK ÖZELLİKLER
4.1 Terapötik endikasyonlar
PERLUGA,
- N-asetilglutamat sentaz primer yetmezliğine bağlı hiperamonyemi,
- İzovalerik asidemiye bağlı hiperamonyemi,
- Metilmalonik asidemiye bağlı hiperamonyemi,
- Propiyonik asidemiye bağlı hiperamonyemi tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
PERLUGA tedavisi, metabolik rahatsızlıkların tedavisinde deneyimli bir hekim gözetiminde
başlatılmalıdır.
1/8N-asetilglutamat sentaz primer yetmezliği için:
Klinik deneyime bağlı olarak, tedavi yaşamın ilk günü kadar erken bir dönemde başlatılabilir.
Başlangıçtaki günlük doz 100 mg/kg olmalıdır ve gereken durumlarda tedaviye 250 mg/kg
kadar yüksek dozda başlanabilir.
Daha sonra normal amonyak plazma düzeylerini sürdürmek için bireysel olarak
ayarlanmalıdır (Bkz. Bölüm 4.4).
Uzun dönemde, yeterli metabolik kontrol elde edildiği sürece dozun kiloya göre yükseltilmesi
gerekmeyebilir; günlük dozlar 10 mg/kg ila 100 mg/kg arasında değişmektedir.
Karglumik asit yanıt testi
Herhangi bir uzun dönem tedaviye başlamadan önce, karglumik aside bireysel yanıtın test
edilmesi önerilir. Aşağıda çeşitli örnekler verilmiştir:
- Komadaki bir çocukta, tedaviye günlük 100 ila 250 mg/kg’lık dozla başlayın ve en
azından her uygulama öncesinde plazma amonyak konsantrasyonunu ölçün;
PERLUGA tedavisine başladıktan sonra birkaç saat içinde normale dönmelidir.
- Orta şiddetli hiperamonyemisi olan bir hastada, protein alımını sabit tutarak 3 gün
süreyle günlük 100 ila 200 mg/kg’lık test dozu ile tedaviye başlayın ve tekrarlı plazma
amonyak konsantrasyon ölçümleri almaya devam edin (yemeklerden önce ve 1 saat
sonra); dozu normal plazma amonyak düzeylerini koruyacak şekilde ayarlayın.
İzovalerik asidemi, metilmalonik asidemi ve propiyonik asidemi için:
Tedavi, organik asidemi hastalarında hiperamonyemi üzerine başlamalıdır. Başlangıç günlük
dozu 100 mg/kg, gerekirse 250 mg/kg'a kadar olmalıdır.
Doz, daha sonra plazma normal amonyak seviyelerini korumak için bireysel olarak
ayarlanmalıdır (Bkz. Bölüm 4.4).
Uygulama şekli:
Bu ilaç YALNIZCA oral kullanıma yöneliktir (yutma veya gerekli olması halinde, bir
enjektörle nazogastrik tüp).
Farmakokinetik verilere ve klinik deneyime dayanarak, toplam günlük dozun yemek veya
mamadan önce verilecek iki ya da dört sefere bölünmesi önerilir. Tabletlerin ortadan ikiye
bölünmesi, gereken birçok pozolojiye göre ayarlama yapılmasına olanak sağlar. Bazen,
çeyrek tabletlerin kullanılması, doktor tarafından reçetelendirilen pozolojinin ayarlanması için
de faydalı olabilir.
Tabletler en az 5 – 10 mL su içinde dağıtılmalı ve derhal içilmeli veya bir nazogastrik tüp
aracılığıyla bir enjektörle hızlı şekilde uygulanmalıdır.
Süspansiyon hafif asitli bir tada sahiptir.
Özel popülasyonlara ilişkin ek bilgiler:
Böbrek /karaciğer yetmezliği:
Veri mevcut değildir.
Pediyatrik popülasyon:
Veri mevcut değildir.
2/8Geriyatrik popülasyon:
Veri mevcut değildir.
4.3 Kontrendikasyonlar
Etkin madde veya yardımcı maddelerden herhangi birine karşı aşırı duyarlılık durumunda
kontrendikedir.
Karglumik asit kullanımı gebelik ve emzirme döneminde kontrendikedir (Bkz. Bölüm 4.6 ve
5.3).
4.4 Özel kullanım uyarıları ve önlemleri
Terapötik izleme
Plazma amonyak ve amino asit düzeyleri normal sınırlar dahilinde tutulmalıdır.
Karglumik asidin güvenliliği ile ilgili çok az veri mevcut olduğundan, karaciğer, böbrek, kalp
fonksiyonlarının ve hematolojik parametrelerin sistematik olarak izlenmesi önerilir.
Besin yönetimi
Düşük protein toleransı durumunda protein kısıtlaması ve arjinin takviyesi gerekli olabilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir özel etkileşim çalışması gerçekleştirilmemiştir.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresinde etkili doğum kontrolü uygulamak
zorundadırlar.
Gebelik dönemi
Karglumik asit için gebelikte maruziyete ilişkin klinik veri mevcut değildir.
Hayvanlar üzerinde yapılan çalışmalarda minimal düzeyde gelişim toksisitesi görülmüştür
(Bkz. Bölüm 5.3). Karglumik asit gebelik döneminde uygulandığı takdirde ciddi doğum
kusurlarına yol açmaktadır/yol açtığından süphelenilmektedir.
PERLUGA gebelik döneminde kontrendikedir.
Laktasyon dönemi
Karglumik asidin anne sütüne geçip geçmediği bilinmediği halde, emziren sıçanların sütünde
tespit edilmiştir (Bkz. Bölüm 5.3). Dolayısıyla, karglumik asit kullanımı emzirme sırasında
kontrendikedir (Bkz. Bölüm 4.3).
3/8Üreme yeteneği/Fertilite
Erkek veya dişi fertilitesi üzerinde advers etki gözlenmemiştir (Bkz. Bölüm 5.3).
4.7 Araç ve makine kullanımı üzerindeki etkiler
Araç ve makine kullanma yeteneği üzerindeki etkilerine ilişkin herhangi bir çalışma
yapılmamıştır.
4.8 İstenmeyen etkiler
Bildirilen advers olaylar, aşağıda sistem organ sınıfı ve sıklığa göre listelenmektedir.
Sıklık terimleri aşağıdaki şekilde tanımlanmaktadır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Her sıklık derecesi grubunda istenmeyen etkiler azalan ciddiyet sırasına göre sunulmaktadır.
N-asetilglutamat sentaz primer yetmezliğinde istenmeyen etkiler
Sistem Organ Sınıfı Sıklık İstenmeyen Etki
Deri ve deri altı doku Yaygın terleme artışı
hastalıkları Bilinmiyor döküntü
Araştırmalar Yaygın olmayan transaminazlarda artış
Organik asidemide istenmeyen etkiler
Sistem Organ Sınıfı Sıklık İstenmeyen Etki
Kardiyak hastalıklar Yaygın olmayan bradikardi
Gastrointestinal hastalıklar Yaygın olmayan diyare, kusma
Deri ve deri altı doku Bilinmiyor döküntü
hastalıkları
Genel bozukluklar ve Yaygın olmayan pireksi
uygulama bölgesine ilişkin
hastalıklar
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Karglumik asitle tedavi edilen ve dozun günlük 750 mg/kg’a kadar artırıldığı bir hastada
sempatomimetik reaksiyon olarak karakterize edilebilecek intoksikasyon belirtileri meydana
gelmiştir: taşikardi, aşırı terleme, artan bronşiyal sekresyon, artan vücut sıcaklığı ve yerinde
duramama. Bu semptomlar doz azaltıldığında iyileşmiştir.
4/85 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Amino asitler ve türevleri
ATC kodu: A16AA05
Etki mekanizması
Karglumik asit, üre döngüsünün ilk enzimi olan karbamoil fosfat sentetazın doğal olarak
meydana gelen aktivatörü olan N-asetilglutamatın yapısal analoğudur.
Karglumik asidin in vitro koşullarda karaciğer karbamoil fosfat sentetazı aktive ettiği
gösterilmiştir. Karbamoil fosfat sentetazın N-asetilglutamata kıyasla karglumik aside daha
düşük afinite göstermesine rağmen, sıçanlarda karglumik asidin in vivo koşullarda karbamoil
fosfat sentetazı uyardığı ve amonyak intoksikasyonuna karşı korumada N-asetilglutamattan
daha etkili olduğu gösterilmiştir. Bu durumun nedeni aşağıdaki gözlemle açıklanabilir:
i) Mitokondrial membran, N-asetilglutamata kıyasla karglumik asit için daha geçirgendir.
ii) Karglumik asit, sitozolde bulunan aminoaçilazla hidrolize karşı N-asetilglutamata kıyasla
daha fazla dirençlidir.
Farmakodinamik etkiler
Diğer çalışmalar, sıçanlarda artan amonyak düzeylerine yol açan farklı koşullarda (açlık,
proteinsiz veya yüksek-proteinli diyet) yapılmıştır. Karglumik asidin, kan amonyak
düzeylerini azalttığı ve kan ve idrarda üre düzeylerini artırdığı gösterilirken, karaciğer
karbamoil fosfat sentetaz aktivatörlerinin düzeyleri anlamlı biçimde artmıştır.
Klinik etkililik ve güvenlilik
N-asetilglutamat sentaz yetmezliği olan hastalarda, karglumik asidin plazma amonyak
düzeylerini genellikle 24 saat içinde hızla normal düzeylere geri getirdiği gösterilmiştir.
Tedavi herhangi bir kalıcı beyin hasarından önce başlatıldığında, hastalar normal büyüme ve
psikomotor gelişim sergilemektedir.
Organik asidemili hastalarda (yeni doğanlar ve yeni doğan olmayanlar), karglumik asit ile
tedavi, plazma amonyak seviyelerinde hızlı bir düşüşe neden olarak nörolojik komplikasyon
riskini azaltmıştır.
5.2 Farmakokinetik özellikler
Genel özellikler
Karglumik asidin farmakokinetiği, hem radyoaktif işaretli hem de işaretsiz ürün kullanılarak
sağlıklı erkek gönüllülerde araştırılmıştır.
Emilim
Oral yoldan verilen 100 mg/kg v.a.’lık tekli dozdan sonra, karglumik asidin yaklaşık
%30’unun emildiği tahmin edilmektedir. Söz konusu doz düzeyinde karglumik asit tabletleri
verilen 12 gönüllüde, 3 saat sonra (medyan; aralık 2 - 4) 2,6 mikrogram/mL’lik (medyan;
aralık 1,8 - 4,8) pik düzeyler tespit edilmiştir.
Dağılım
Karglumik asidin plazma eliminasyon eğrisi bifazik olup uygulamadan sonra ilk 12 saat hızlı
fazdır ve bunu yavaş faz takip eder (terminal yarı ömür 28 saate kadar sürmektedir).
Eritrositlere difüzyon gözlenmemiştir. Proteinlere bağlanma tespit edilmemiştir.
5/8Metabolizma
Karglumik asidin bir bölümü metabolize edilir. Aktivitesine bağlı olarak, intestinal bakteri
florası bozunma prosesinin başlatılmasına katkıda bulunabilir ve dolayısıyla, molekülün farklı
derecelerde metabolizması ile sonuçlanır. Feçeste tespit edilen metabolitlerden biri glutamik
asittir. Plazmada metabolitler tespit edilebilir, 36 – 48’inci saatlerde pik düzeylere ulaşır ve
çok yavaş azalır (yarı ömrü yaklaşık 100 saattir).
Karglumik asit metabolizmasının son ürünü akciğerlerle atılan karbon dioksittir.
Eliminasyon
Oral yoldan uygulanan 100 mg/kg v.a.’lık tekli dozun ardından, dozun %9’u idrarda
değişmeden atılırken, %60’ına yakın bir bölümü feçesle atılır.
Plazma karglumik asit düzeyleri çeşitli günlük dozlarla (7 -122 mg/kg/gün) tedavi edilen,
bebeklerden adolesanlara tüm yaş kategorilerindeki hastalarda ölçülmüştür. Bu aralık, yeni
doğan bebekler dahil olmak üzere sağlıklı gönüllülerde ölçülenle uyumludur. Günlük doz ne
olursa olsun, 15 saatlik sürede yaklaşık 100 ng/mL seviyesine yavaş şekilde azalmaktadır.
Doğrusallık/Doğrusal olmayan durum
Veri bulunmamaktadır.
5.3 Klinik öncesi güvenlilik verileri
Yapılan güvenlilik farmakolojisi çalışmaları, oral yoldan 250, 500, 1000 mg/kg doz
düzeylerinde uygulanan karglumik asidin solunum, merkezi sinir sistemi ve kardiyovasküler
sistem üzerinde anlamlı bir etkisi olmadığını göstermiştir.
Karglumik asit, yapılan bir dizi in vitro (Ames testi, insan lenfosit metafaz analizi) ve in vivo
(sıçanlara mikronukleus testi) genotoksisite testinde anlamlı mutajenik aktivite
sergilememiştir.
Oral yoldan 2800 mg/kg’a ve intravenöz yoldan 239 mg/kg’a varan tekli karglumik asit
dozları yetişkin sıçanlarda mortalite veya anormal klinik belirtilere neden olmamıştır. Oral
sonda ile 18 güne kadar günlük karglumik asit dozları verilen yenidoğan sıçanlarda ve 26
hafta süreyle günlük dozlar verilen genç sıçanlarda, Herhangi Bir Etki Görülmeyen Düzey
(NOEL) 500 mg/kg/gün ve Herhangi Bir Advers Etki Görülmeyen Düzey (NOAEL) 1000
mg/kg/gün olarak belirlenmiştir.
Erkek veya dişi fertilitesi üzerinde advers etki gözlenmemiştir. Sıçanlarda ve tavşanlarda,
sıçanlarda insanlara kıyasla elli kat ve tavşanlarda yedi kat yüksek maruziyetle sonuçlanan
maternotoksik dozlarda embriyotoksisite, fetotoksisite veya teratojenisite gözlenmemiştir.
Karglumik asit, laktasyondaki sıçanların sütüne salgılanır ve gelişim parametreleri
etkilenmediği halde, günde 500 mg/kg’lık dozlar alan annelerden süt emen yavruların
kilosu/vücut ağırlığı artışında bazı etkiler ve maternotoksisiteye neden olan doz olan günlük
2000 mg/kg düzeyinde doz ile tedavi edilen annelerin yavrularında daha yüksek mortalite
gözlenmiştir. 500 ve 2000 mg/kg/günlük dozları takiben maternal sistemik maruziyetler
beklenen insan maruziyetinin yirmi beş katı ve yetmiş katı idi.
Karglumik asitle herhangi bir karsinojenisite çalışması yapılmamıştır.
6/86. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Kroskarmelloz sodyum
Sodyum laurilsülfat
Silika kolloidal susuz
Sodyum stearil fumarat
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Alu/Alu blister içinde 5, 15 veya 60 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
TRPHARM İlaç Sanayi Ticaret A.Ş.
Büyükdere Cad. Kanyon Ofis Bloğu. No:185 K:14
34394 Levent-Şişli/İSTANBUL
Tel: 0 212 386 31 52
Faks: 0 212 355 13 80
8. RUHSAT NUMARASI
2021/165
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.06.2021
Ruhsat yenileme tarihi:
7/810. KÜB’ÜN YENİLENME TARİHİ
8/8