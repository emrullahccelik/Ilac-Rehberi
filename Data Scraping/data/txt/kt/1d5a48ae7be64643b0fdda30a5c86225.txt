1/9  
KULLANMA TALİMATI  
 
CAMİLLA  90 mg Film Kaplı Tablet  
Ağız yoluyla alınır.  
 
Etkin madde:  Her bir film kaplı  tablet 90 mg tikagrelor içerir.  
Yardımcı maddeler:  Mannitol  (E421) , mikrokristalin selüloz, kroskarmelloz  sodyum, 
hidroksipropil metil selüloz, kolloidal silikon dioksit, sodyum stearil fumarat, HPMC 
2910/hipromelloz, titanyum dioksit  (E171) , demir oksit sarısı  (E172) , polietilen glikol . 
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınıza danışınız.  
   • Bu ilaç kişisel olarak sizin için reçete edilmiştir, başkalarına vermeyiniz.   
   • Bu ilacın kullanımı sırasında, doktora veya hastaneye gittiğinizde doktorunuza bu ilacı   
     kullandığınızı söyleyiniz.  
   • Bu talimatta yazılanlara aynen uyunuz. İlaç hakkında size önerilen dozun dışında  
     yüksek veya düşük doz kullanmayınız.  
 
Bu Kullanma Talimatında:  
 
1.  CAMİLLA  nedir ve ne için kullanılır?  
2.  CAMİLLA ’yı kullanmadan önce dikkat edilmesi gerekenler  
3.  CAMİLLA  nasıl kullanılır?  
4.  Olası yan etkiler nelerdir?  
5.  CAMİLLA ’nın saklanması  
 
Başlıkları yer almaktadır.  
 
1. CAMİLLA  nedir ve ne için kullanılır?  
 
CAMİLLA , tikagrelor etkin maddesini içeren bir ilaçtır. Bu, antitrombositik (kan 
pıhtılaşmasını engelleyen) ajanlar olarak isimlendirilen ilaç grubuna dâhildir.  
 
CAMİLLA , yuvarlak,  bikonveks  (iki yanı da dışbükey) , hardal rengi film kaplı tabletlerdir . 56 
ve 168 tabletlik blister ambalajlarda mevcuttur.  
 
CAMİLLA  asetil salisilik asit (diğer antitrombotik ilaç) ile kombinasyon halinde sadece 
yetişkinlerde kullanılır.  
 
Size bu ilacın verilmesinin sebebi;  
- kalp krizi geçirmiş olmanız veya  
- stabil olmayan anjinanızın olmasıdır (iyi kontrol edilemeyen göğüs ağrısı veya anjina).  
 
CAMİLLA , bir başka kalp krizi ya da inme geçirme ya da kalbiniz veya kan damarlarınızla 
ilgili bir hastalıktan ölme riskinizi azaltmaktadır.  2/9 CAMİLLA , trombosit (pıhtılaşma hücreleri) olarak isimlendirilen hücreleri etkiler. Bu çok 
küçük kan hücreleri, kesilmiş ya da hasar görmüş kan damarlarındaki küçük delikleri 
doldurmak üzere birlikte kümelenerek kanamanın durmasına yardımcı olurlar.  
 
Bununla birlikte, trombositler kalp ve beyindeki hastalıklı kan damarlarında pıhtılar 
oluşturabilirler. Bu durum çok tehlikeli olabilir; çünkü:  
 
• Pıhtı kan akımını tamamen kesebilir; bu da kalp krizi (miyokard enfarktüsü) veya inmeye 
sebep olabilir.  
• Pıhtı kalbe giden kan damarlarını kısmen tıkayabilir; bu kalbe kan akışını azaltır ve bu 
gelip geçen tarzda göğüs ağrısına sebep olabilir (“stabil olmayan anjina” olarak 
adlandırılır ).  
 
CAMİLLA  trombositlerin kümelenmesinin durdurulmasına yardım eder. Bu da kan akışını 
engelleyebilen kan pıhtısı oluşumu ihtimalini azaltır.  
 
2. CAMİLLA ’yı kullanmadan önce dikkat edilmesi gerekenler  
 
CAMİLLA ’yı aşağıdaki durumlarda KULLANMAYlNIZ  
 
Eğer;  
• Tikagrelore veya CAMİLLA ’nın diğer yardımcı maddelerine alerjiniz (aşırı duyarlılığınız) 
varsa,  
• Aktif olarak bir kanamanız mevcut ise,  
• Beyin kanamasından kaynaklanan inme geçirdiyseniz,  
• Ciddi karaciğer hastalığınız varsa,  
• Aşağıdaki ilaçlardan herhangi birini kullanıyorsanız:  
- Ketokonazol (mantar enfeksiyonlarının tedavisinde kullanılır),  
- Klaritromisin (bakteriyel enfeksiyonların tedavisinde kullanılır),  
- Nefazodon (depresyon tedavisinde kullanılır),  
- Ritonavir ve atazanavir (HIV enfeksiyonlarının ve AİDS’in tedavisinde kullanılır)   
 
Eğer yukarıda bahsedilenlerden herhangi biri sizde ortaya çıkarsa CAMİLLA ’yı 
kullanmayınız. Eğer emin değilseniz ilacı almadan önce doktor veya eczacınıza danışınız.  
 
CAMİLLA ’yı aşağıdaki durumlarda D İKKATL İ KULLANlNIZ   
Eğer;  
• Aşağıdaki durumlardan biri nedeniyle kanama riskiniz yüksekse:  
- Yakın zamanda önemli bir yaralanma geçirdiyseniz,  
- Yakın zamanda cerrahi müdahale (diş tedavisi dahil, bunun hakkında diş hekiminize  
danışınız) geçirdiyseniz,  
- Kan pıhtılaşmasını etkileyen bir hastalığınız varsa,  
- Yakın zamanda mide veya barsak kanaması (mide ülseri veya barsak “polipleri” gibi) 
geçirdiyseniz.  
• CAMİLLA  kullanırken herhangi bir zamanda cerrahi müdahale geçirmeniz gerekirse (diş 
tedavisi dahil). Bunun sebebi kanama riskinin artmasıdır. Doktorunuz cerrahi müdahaleden 
5 gün önce bu ilacı almayı kesmenizi isteyebilir.  3/9 • Kalp atış hızınız anormal şekilde yavaşsa (genellikle dakikada 60 atımdan daha az) ve 
sizde kalp atışlarınızı düzenleyen bir cihaz (pacemaker) mevcut değilse,  
• Astım veya diğer akciğer problemleriniz ya da solunum güçlüğünüz varsa,  
• Hızlanma, yavaşlama veya nefes almada kısa duraklamalar gibi düzensiz nefes alma 
biçimleri geliştirirsiniz. Doktorunuz daha fazla değerlendirmeye ihtiyacınız olup 
olmadığına karar verecektir.  
• Karaciğeriniz ile ilgili herhangi bir sorun yaşadıysanız veya daha önce karaciğerinizi 
etkileyen bir hastalık geçirdiyseniz.  
• Kan testiniz, kanınızda normalden fazla miktarda ürik asit olduğunu gösteriyorsa.  
 
Bu uyarılar geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 
Hem CAMİLLA hem de heparin alıyorsanız:  
• Doktorunuz, heparinin  neden olduğu nadir bir trombosit bozukluğundan şüpheleniyorsa, 
tanı testleri için kan numunenize ihtiyaç duyabilir.  Hem CAMİLLA hem de heparin 
aldığınızı doktorunuza bildirmeniz önemlidir, çünkü CAMİLLA tanı testini etkileyebilir.  
 
CAMİLLA ’nın yiyecek ve içecek ile kullanılması  
CAMİLLA  yiyecek ve içeceklerle birlikte kullanılabilir.  
Her gün yüksek miktarda (3x200 ml) greyfurt suyu tüketilmesi sonrası CAMİLLA maruziyeti 
2 kat artar. Bu artışın klinik olarak bir anlamı bulunmamaktadır.  
 
Hamilelik   
İlacı kullanmadan önce doktorunuza veya eczacınıza danışınız.   
 
CAMİLLA’nın hamile kadı nlarda kullanımını ilişkin yeterli veri mevcut değildir. Hayvanlar 
üzerinde yapılan araştırmalar üreme üzerine toksik etkileri olduğunu göstermiştir. İnsanlara 
yönelik potansiyel risk bilinmemektedir.  
 
Hamileyseniz veya hamile olma ihtimaliniz varsa CAMİLLA  kullanılması tavsiye edilmez. 
CAMİLLA  kullanırken hamile kalmamak için uygun doğum kontrol yöntemleri kullanınız.  
  
Hamileyseniz, hamile olma ihtimaliniz varsa ya da hamile kalmayı planlıyorsanız 
CAMİLLA ’yı kullanmadan önce doktorunuza veya eczacınıza danışınız.  
CAMİLLA  gerekli olmadıkça gebelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
CAMİLLA ’nın vücutta oluşan ürünleri süte geçmektedir.  
 
Hayvanlarda yapılan çalışmalarda CAMİLLA’nın ve vücutta maruz kaldığı olaylar sonrası 
oluşan aktif yan ürünlerinin süte geçtiği gösterilmiştir. Yenidoğanlar/bebekler için bu risk göz 
ardı edilemez.  
 
CAMİLLA  kullanmadan önce doktorunuza emzirdiğinizi söyleyiniz. Doktorunuz bu süre 
zarfında CAMİLLA  kullanmanızın yarar ve risklerini size açıklayacaktır. Emzirmenin 4/9 kesilmesine ya da CAMİLLA  tedavisinin kesilmesine/tedaviden kaçınılmasına karar 
verilmelidir.  
 
Araç ve makine kullanımı  
CAMİLLA ’nın araç veya makine kullanma yeteneğinizi etkilemesi beklenmez. CAMİLLA  
kullanıyorken sizde sersemlik veya zihin karışıklığı ortaya çıkarsa, araç veya makine 
kullanırken dikkatli olmalısınız.  
 
CAMİLLA ’nın içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Yakın zamanda almış olduğunuz veya almakta olduğunuz diğer ilaçları doktorunuza veya 
eczacınıza bildiriniz. Çünkü CAMİLLA  bazı ilaçların çalışma mekanizmasını etkileyebilir ve 
bazı ilaçların da CAMİLLA  üzerinde etkisi olabilir.  
 
Eğer aşağıdaki ilaçların herhangi birisini kullanıyorsanız doktorunuza ya da eczacınıza haber 
veriniz:  
• Günde 40 mg’dan fazla simvastatin ya da lovastatin (yüksek kolesterolün tedavi 
edilmesinde kullanılan ilaçlar),  
• Rifampisin (bir antibiyotik),  
• Fenitoin, karbamazepin ve fenobarbital (epilepsi nöbetlerinin kontrol edilmesinde 
kullanılır),  
• Digoksin (kalp yetmezliğinin tedavisinde kullanılır),  
• Siklosporin (vücut savunmasının zayıflatılmasında kullanılır),  
• Kinidin ve diltiazem  (anormal kalp ritimlerinin tedavisinde kullanılır),  
• Beta blokörler ve verapamil (yüksek kan basıncının tedavisinde kullanılır) ,  
• Morfin ve diğer opioidler (şiddetli ağrının tedavisinde kullanılır),  
• Levonorgestrel, etinil es tradiol (doğum kontrolünde kullanılır).  
 
Özellikle kanama riskinizi artıran aşağıdaki ilaçlardan herhangi birini kullanıyorsanız mutlaka 
doktorunuza veya eczacınıza bildiriniz:  
 
• Varfarin içeren ve genellikle “kan sulandırıcılar” olarak adlandırılan “oral 
antikoagülanlar”,  
•  İbuprofen ve naproksen gibi genellikle ağrı kesici, ateş düşürücü olarak alınan 
nonsteroidal antiinflamatuvar ilaçlar (NSAİİ’ler olarak kısaltılır),  
• Paroksetin, sertralin ve sitalopram gibi antidepresan (depresyona karşı etkili) olarak alınan 
selektif serotonin geri alım inhibitörleri (SSRI’lar olarak kısaltılır),  
• Ketokonazol (mantar enfeksiyonlarının tedavisinde kullanılır), klaritromisin (bakteriyel 
enfeksiyonların tedavisinde kullanılır), nefazodon (antidepresan bir ilaç), ritonavir ve 
atazanavir (HIV enfeksiyonu ve AIDS tedavisinde kullanılır), sisaprid (mide yanmasının 
tedavisinde kullanılır), ergot alkaloidleri (migren ve baş ağrısı tedavisinde kullanılır) gibi 
diğer ilaçlar.  
 
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında 
“sodyum içermez .” 
 5/9 Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. CAMİLLA  nasıl kullanılır?  
Her zaman ilacınızı tam olarak doktorunuzun size anlattığı şekilde kullanınız. Emin değilseniz 
doktorunuz veya eczacınızla konuşmalısınız.  
 
Uygun kullanım ve doz/uygulama sıklığı için talimatlar:   
• Başlangıç dozu aynı anda 2 tablet (yükleme dozu 180 mg) alınmasıdır. Bu doz size 
genellikle hastanede verilir.  
• Bu başlangıç dozunu takiben, doktorunuz farklı bir süre bildirmediği takdirde 12 ay 
boyunca genel kullanım dozu günde iki kez 90 mg’lık bir tablettir.  
• İlacınızı her gün aşağı yukarı aynı zamanlarda alınız (örneğin sabah 1 tablet, akşam 1 
tablet).  
 
Doktorunuz genellikle size düşük doz asetilsalisilik asit (aspirin) de almanızı söyleyecektir. 
Bu madde kanın pıhtılaşmasını engellemek için kullanılan birçok ilaçta bulunmaktadır. Ne 
kadar almanız gerektiğini doktorunuz size söyleyecektir (genellikle günde 75 -150 mg 
aralığında kullanılır).  
 
Uygulama yolu ve metodu:   
• İlacı yiyeceklerle birlikte veya aç karnına  alabilirsiniz.  
 
Tableti yutmakla ilgili probleminiz varsa  
Tableti yutmakla ilgili probleminiz varsa, tableti kırıp aşağıdaki talimatları takip ederek su ile 
karıştırabilirsiniz:  
• Tableti kırıp ince toz haline getiriniz  
• Toz haline getirdiğiniz tableti yarım bardak suya atınız  
• Karıştırıp, beklemeden içiniz  
• Dibinde ilaç kalmadığından emin olmak için, boş bardağı yarım bardak su ile çalkalayıp 
içiniz.  
Hastanedeyseniz size bu tablet bir miktar suyla karıştırılarak ve burnunuzdan giren bir tüp 
(nazogastrik) yoluyla verilebilir.  
 
Değişik yaş grupları :  
Çocuklarda kullanım :  
CAMİLLA ’nın çocuklarda ve 18 yaşın altındaki gençlerde kullanımı tavsiye edilmemektedir.  
 
Yaşlılarda kullanımı :  
Yaşlılarda doz ayarlamasına gerek yoktur.  
 
Özel kullanım durumları:   
Böbrek yetmezliği : 
Böbrek yetmezliğinde doz ayarlamasına gerek yoktur.  
Diyalize giren hastaların CAMİLLA  kullanmaması önerilir.  
 
 
 6/9 Karaciğer yetmezliği:  
Hafif ya da orta derecede karaciğer yetmezliğinde doz ayarlamasına gerek yoktur. Şiddetli 
karaciğer yetmezliği olan hastalarda CAMİLLA  kullanılmamalıdır.  
Orta derecede karaciğer yetmezliği olan hastalarda dikkatli olunmalıdır.  
Eğer CAMİLLA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CAMİLLA  kullandıysanız:  
Yüksek kanama riskiniz olabilir.  
 
CAMİLLA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz  veya acilen en yakın hastaneye gidiniz. Hastaneye giderken ilacı da yanınıza 
almayı unutmayınız.  
 
CAMİLLA ’yı kullanmayı unutursanız:  
Eğer bir dozu almayı unutursanız, diğer dozunuzu almanız gereken zamanda alınız.  
Unutu lan dozu  dengelemek için çift doz a lmayın ız.  
 
CAMİLLA  ile tedavi sonlandırıldığındaki oluşabilecek etkiler:  
Doktorunuzla konuşmadan CAMİLLA  almayı bırakmayınız. Doktorunuz reçete ettiği sürece 
bu ilacı düzenli olarak kullanmaya devam ediniz. CAMİLLA  almayı bırakırsanız, başka bir 
kalp krizi veya felç geçirme riskiniz artabilir veya kalbiniz veya kan damarlarınız ile ilgili bir 
hastalıktan dolayı ölüm riskiniz artabilir.  
 
Bu ilacın kullanımına dair başka sorularınız varsa, doktor veya eczacınıza danışınız.  
 
4. Olası yan etkiler nelerdir?   
Tüm ilaçlar gibi, CAMİLLA ’nın içeriğinde bulunan maddelere duyarlı kişilerde yan etkiler 
olabilir. Bu ilacın kullanımı sırasında aşağıdaki yan etkiler ortaya çıkabilir:  
 
CAMİLLA  kan pıhtılaşmasını etkilediğinden çoğu yan etki kanama ile ilişkilidir. Kanama 
vücudunuzun herhangi bir kısmında meydana gelebilir. Bazı kanamalar (morarma ve burun 
kanaması gibi) yaygındır. Ciddi kanamalar yaygın olmamakla birlikte yaşamı tehdit edebilir.  
 
Yan etkiler aşağıdaki kategorilerde gösterildiği şekilde sınıflandırılmıştır:   
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın  birinde veya  birinden 
fazla görülebilir.  
Yaygın olmayan  : 100 hastanın birinden az, fakat 1.000 hastanın  birinde veya  birinden 
fazla görülebilir.  
Seyrek  : 1.000 hastanın birinden az , fakat 10.000 hastanın birinde veya 
birinden fazla  görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki veriler  ile tahmin edilememektedir . 
 
 
 
 7/9 Aşağıdakilerden biri olursa, CAMİLLA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Beyin veya kafatası içinde kanama yaygın olmayan bir yan etkidir ve aşağıdaki inme 
belirtilerine neden olabilir:  
- Kol, bacak veya yüzünüzde aniden ortaya çıkan uyuşma veya cansızlık (özellikle 
vücudunuzun sadece bir tarafında olması halinde)  
- Aniden ortaya çıkan sersemlik, konuşma veya diğerlerini anlamada güçlük  
- Aniden ortaya çıkan yürüme güçlüğü, denge veya koordinasyon kaybı  
- Aniden hissedilen baş dönmesi veya bilinen sebebi olmayan aniden ortaya çıkan şiddetli 
baş ağrısı  
 
• Aşağıdaki kanama belirtileri:  
- Şiddetli veya kontrol edemediğiniz kanama  
- Beklenmeyen kanama veya uzun süren kanama  
- Pembe, kırmızı veya kahverengi idrar  
- Kırmızı kan kusma veya kusmuğunuzun “kahve taneleri” gibi görünmesi  
- Kırmızı veya siyah dışkı (katran gibi görünen)  
- Öksürükle veya kusmayla kan pıhtısı gelmesi  
 
• Bayılma (senkop):  
- Beyne kan akışında ani düşme nedeniyle geçici bilinç kaybı (yaygın)  
 
• Trombotik Trombositopenik Purpura (TTP) adı verilen kan pıhtılaşması problemi 
belirtileri  
- Deri ya da gözlerde sararma (sarılık) ile birlikte olan ya da olmayan ateş ve deri ya da 
ağızda morumsu lekeler (purpura olarak adlandırılır), açıklanamayan aşırı yorgunluk ya 
da konfüzyon.  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  
 
Aşağıdaki lerden  herhangi birini fark ederseniz, doktorunuza söyleyiniz:  
 
• Nefes darlığı hissedilmesi – çok yaygın. Bu durum kalp rahatsızlığınızdan veya başka bir 
nedenden kaynaklanabilir veya CAMİLLA ’nın bir yan etkisi olabilir. CAMİLLA  ile ilişkili 
nefessizlik genellikle hafif şiddette olup, çoğu kez istirahat halinde meydana gelen ve 
tedavinin ilk haftalarında ortaya çıkan, birçoğu kaybolan ani, beklenmedik hava açlığı ile 
karakterizedir. Eğer nefes darlığınız giderek kötüleşir veya uzun sürerse, doktorunuza 
bildiriniz. Doktorunuz tedaviye veya daha kapsamlı muayeneye gerek olup olmadığına karar 
verecektir.  
 
Olası diğer yan etkiler:  
Çok yaygın  
• Kanınızda yüksek ürik asit düzeyi (testlerde görüldüğü üzere)  
• Kan hastalıklarının neden olduğu kanamalar  
 
Yaygın  
• Tansiyon düşüklüğü (hipotansiyon)  8/9 • Solunum sistemi kanamaları (kanlı balgam hemoptizi)  
• Morarma  
• Baş ağrısı  
• Sersemlik hissetme ya da oda dönüyor gibi hissetmek  
• İshal veya hazımsızlık  
• Kendini hasta hissetme (bulantı)  
• Kabızlık  
• Deri altında veya deride kanama  
• Kaşıntı  
• Döküntü  
• Eklemlerinizde şiddetli ağrı ve şişlik – bunlar gut belirtileridir.  
• Baş dönmesi veya sersemlik hissetme veya bulanık görme – bunlar düşük kan basıncı 
belirtileridir.  
• Burun kanaması  
• Ameliyat sonrası veya kesik (örn.; tıraş olurken oluşan) sonrası kanama ve yarada 
normalden fazla kanama olması - travma sonrası kanama  
• Mide kanaması (ülser)  
• Diş etinde kanama  
• İdrar yolunda kanama  
• Böbreklerin düzenli çalışıp çalışmadığını gösteren kan kreatinin düzeyinde artış  
• Bayılma (senkop)  
 
Yaygın olmayan  
• Tümör kanamaları (mesane kanseri, gastrik kanser ve kolon kanseri)  
• Zihin karışıklığı  
• Gözünüzdeki kanlanma nedeniyle görmede problemler  
• Normal adet (menstrüel) kanamanızdan daha şiddetli veya farklı zamanlarda olan vajinal 
kanama  
• Eklemlerinizde ve kaslarınızda ağrılı şişliğe neden olan kanama  
• Kulağınızda kanama  
• İç kanama, baş dönmesi veya sersemlik hissetmeye neden olabilir.  
• Alerji sonucu yüz ve boğazda şişmeyi de içeren aşırı duyarlılık  
• Üreme sistemi kanamaları  
• Kafa içi kanaması (intrakraniyal hemoraji)  
• Karın zarının dış veya arka zarında kanama (retroperitoneal hemoraji)  
 
Sıklığı bilinmeyen  
• Anormal derecede düşük kalp atım hızı (genellikle dakikada 60 vuruştan düşük)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 9/9 (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. CAMİLLA ’nın saklanması   
CAMİLLA ’yı çocukların göremeyeceği, erişemeyeceği yerlerde ve ambalajında saklayınız.  
 
25°C ’nin altındaki oda sıcaklığında saklayınız . 
 
Son kullanma tarihi ile uyumlu olarak kullanınız.   
Ambalaj ve blister üzerindeki son kullanma tarihinden sonra CAMİLLA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi :     
Adı : Sanovel İlaç San. ve Tic. A.Ş.  
Adresi  : İstinye Mahallesi, Balabandere Caddesi, No:14, 34460 Sarıyer/İstanbul  
Tel : 0 212 362 18 00  
Faks  : 0 212 362 17 38  
                            
Üretim yeri :  
Adı : Sanovel İlaç San. ve Tic. A.Ş.  
Adresi  : Balaban Mahallesi, Cihaner Sokağı, No:10, 34580 Silivri/İstanbul  
Tel : 0 212 746 52 52  
Faks  : 0 212 746 53 94  
 
Bu kullanma talimat ı -------------  tarihinde onaylanmıştır.  