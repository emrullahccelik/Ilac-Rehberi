KISA ÜRÜN BİLGİSİ
1. BEŞERİ TIBBİ ÜRÜNÜN ADI
KRİSTALİZE STREPTOMİSİN SÜLFAT Menarini 1 g IM enjeksiyonluk çözelti hazırlamak
için toz ve çözücü
Steril
2. KALİTATİF VE KANTİTATİF BİLEŞİM
Etkin maddeler:
Her bir flakonda
1 g streptomisin baza eşdeğer 1,253 g kristalize streptomisin sülfat
Yardımcı maddeler:
Her bir çözücü ampul q.s. 2 ml enjeksiyonluk su içerir.
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjektabl toz içeren flakon
Beyaz veya krem beyaz renkte, higroskopik toz halindedir.
4. KLİNİK ÖZELLİKLER
4.1 Terapötik endikasyonlar
Streptomisin, diğer antimikobakteriyel ilaçlarla birlikte başlıca tüberküloz tedavisinde
kullanılan bir aminoglikozit antibiyotik olup primer antitüberküloz ilaç olarak sınıflandırılır.
KRİSTALİZE STREPTOMİSİN SÜLFAT’ın endike olduğu durumlar:
− Mycobacterium tuberculosis: Streptomisin, enfeksiyona neden olan duyarlı
mikroorganizmaların yol açtığı tüberkülozun tüm formlarında etkilidir. Sadece diğer
antitüberküloz ilaçlarla birlikte kullanılmalıdır. En sık olarak Para aminosalisik asid (PAS),
İsoniazid (INH), rifampin ve pirazinamid birlikte kullanılır.
− Tüberküloz dışındaki enfeksiyonlar: Streptomisin, potansiyel olarak daha az zararlı
terapötik ilaçların etkisiz olduğu veya kontrendike olduğu aşağıda belirtilen duyarlı
mikroorganizmaların neden olduğu ağır enfeksiyonlarda kullanılmalıdır;
Pasteurella pestis (veba); Francisella tularensis (tularemi); Calymmatobacterium
granulomatis (Donovanosis, Granuloma inguinale); Brucella; Haemophilus Ducreyi (yumuşak
şankr); Haemophilus influenza (solunum yolları, endokardiyal, meningeal enfeksiyonlarda
diğer antibakteriyel ilaçlarla birlikte); Klebsiella pneumoniae pnömonisi (diğer antibakteriyel
ilaçlarla birlikte); Escherichia coli, Proteus, Aerobacter aerogenes, Klebsiella pneumoniae ve
Enterococcus faecalis’in neden olduğu üriner sistem enfeksiyonlarında; Streptococcus
viridans, Enterococcus faecalis (endokardiyal enfeksiyonlarda penisilinle birlikte); Gram
negatif basillerin yol açtığı bakteriyemi (diğer antibakteriyel ilaçlarla birlikte).
4.2 Pozoloji ve uygulama şekli
1/9Pozoloji/uygulama sıklığı ve süresi
Orta ila şiddetli enfeksiyonlarda: Günde 1-2 g, her 6-12 saatte bir bölünmüş dozlar halinde.
Dozlar genellikle günde 2 gramı geçmemelidir.
Doktor tarafından başka şekilde önerilmediği takdirde;
- Tüberküloz: Mikroorganizmaların ilaca duyarlı olduğu tüm tüberküloz çeşitlerinde.
Erişkinlerde, kombine tedavi halinde: 1 g/gün Streptomisin, günde 3 defa 5 g PAS ve 200-300
mg/gün INH ile birlikte verilir. Yaşlılarda, böbrek fonksiyonlarına, sekizinci sinir fonksiyonuna
ve yaşa göre daha düşük günlük doz verilmelidir. Gerektiği takdirde Streptomisin dozu haftada
2-3 kez 1 g’a indirilmeli veya kesilmelidir. Tüberküloz tedavisi en az 1 yıl sürdürülmeli, toksik
belirti görülmesi halinde tedaviye son verilmelidir.
-Tularemi: 7 - 10 gün süre ile günde 1 - 2 g bölünmüş dozlar halinde verilmeli, tedavi, hastanın
ateşi düştükten sonra 5 - 7 gün daha sürdürülmelidir.
- Veba: Günde 2 - 4 g bölünmüş dozlar halinde verilmeli, hastanın ateşi düştükten sonra da 3
gün daha sürdürülmelidir.
- Bakteriyel endokardit: Penisiline duyarlı alfa ve nonhemolitik streptokokkal endokarditte,
penisilinle birlikte 2 haftalık süreyle birlikte verilir. Streptomisin dozu ilk hafta günde iki kez
1 g ve 2. hafta iki kez 0,5 g’dır. 60 yaşın üzerindeki hastalarda, 2 hafta süresince günde 2 defa
0,5 g streptomisin verilmelidir.
- Enterokokkal endokardit: 2 hafta süreyle günde iki kez 1 g, 4 hafta süreyle ise günde iki kez
0,5 g streptomisin, penisilinle birlikte verilir. 6 haftalık tedavi süresi tamamlanmadan
ototoksisite belirtileri görülürse streptomisin kesilir.
Gram-negatif basillerin neden olduğu bakteriyemi, menenjit ve pnömonide, granuloma
inguinale, yumuşak şankr ve üriner sistem enfeksiyonlarında ikinci seçenektir.
Uygulama şekli
Sadece intramüsküler olarak, enjeksiyonluk su içerisinde veya %0,9 sodyum klorür çözeltisi
içinde verilir.
Sulandırma sonrasında çözelti, renksizden sarı renge kadar berrak görünümdedir.
Ciltte duyarlılık reaksiyonlarından kaçınmak için, enjeksiyonluk streptomisin hazırlayan veya
temas eden kişiler dikkatli olmalıdırlar.
Diğer intramüsküler preparatlarda olduğu gibi, KRİSTALİZE STREPTOMİSİN SÜLFAT 1 g,
büyük kaslar içine ve derine yapılmalıdır. Erişkinlerde üst dış gluteal bölgeye veya uyluk orta
lateral kaslarına, çocuklarda ise uyluk orta lateral kaslarına yapılması önerilir. Siyatik sinir
hasarı olasılığını en az indirgemek için bebeklerde ve küçük çocuklarda gluteal bölgenin üst dış
kadran periferi sadece, yanık varlığı gibi gerekli olan durumlarda kullanılmalıdır.
Enjeksiyon yeri her seferinde değiştirilmeli ve 500 mg/ml’den yüksek konsantrasyondaki
çözeltiler enjekte edilmemelidir.
Deltoid alan sadece, bazı erişkinler ve büyük çocuklar gibi, kasın iyi gelişmiş olduğu kişilerde
ve radial sinir hasarını önleyecek şekilde kullanılmalıdır. İntramusküler enjeksiyonlar üst kolun
alt bölgesine ve üçte birlik orta bölgesine yapılmamalıdır. Tüm intramusküler enjeksiyonlarda
olduğu gibi yanlışlıkla kan damarına enjeksiyonu önlemek için aspirasyon yapılmalıdır.
Streptomisinin yüksek dozları ve streptomisin ile uzun süreli tedavi daha şiddetli veya fulminan
enfeksiyonlarda (endokardit, menenjit, vb.) endike olduğundan doktorlar her zaman, hastada
streptomisin tedavisinden kaynaklanabilecek herhangi bir toksik belirti veya semptom
oluşmasını derhal fark edecek şekilde uygun önlemler almalıdır.
Özel popülasyonlara ilişkin ek bilgiler
2/9Böbrek/karaciğer yetmezliği
Renal fonksiyonu bozulmuş olan hastalarda veya pre-renal azotemisi olanlarda şiddetli
nörotoksik reaksiyon riski belirgin şekilde artmaktadır. Bu tip hastalara streptomisin sülfat
verilirken dikkatli olunmalı ve doz azaltılmalıdır.
Pediyatrik popülasyon
Günde 20 - 40 mg/kg her 6 -12 saatte bir bölünmüş dozlar halinde. Çocuklarda doz aşımı
olmamasına dikkat edilmelidir.
Geriyatrik Popülasyon
Yaşlı hastalar, böbrek ve karaciğer fonksiyonları ve hastanın genel durumu göz önüne alınarak
dikkatle dozlanmalıdır.
Günlük Haftada İki Defa Haftada Üç Defa
Çocuklar 20-40mg/kg 25-30 mg/kg 25-30 mg/kg
En fazla 1 g En fazla 1,5 g En fazla 1,5 g
Yetişkinler 15 mg/kg 25-30 mg/kg 25-30 mg/kg
En fazla 1 g En fazla 1,5 g En fazla 1,5 g
4.3 Kontrendikasyonlar
Streptomisine aşırı duyarlığı olanlarda veya toksik reaksiyon gösterenlerde kontrendikedir.
Ayrıca diğer aminoglikozidlere karşı belirgin aşırı duyarlılığı olan hastalarda da çapraz-
duyarlılık nedeniyle kontrendikedir.
4.4 Özel kullanım uyarıları ve önlemleri
Uyarılar
Böbrek fonksiyon bozukluğu veya pre-renal azotemisi olan hastalarda şiddetli nörotoksik
reaksiyon riski keskin şekilde artmaktadır. Bu reaksiyonlar arasında, vestibüler ve koklear
fonksiyon bozuklukları, optik sinir disfonksiyonu, periferik nörit ve araknoidit yer almaktadır,
ayrıca ensefalopati de meydana gelebilmektedir. Klinik olarak saptanabilir ve geri geri-
dönüşsüz vestibüler hasar insidansı streptomisin ile tedavi gören hastalarda özellikle yüksektir.
Böbrek fonksiyonu dikkatli şekilde izlenmelidir; böbrek yetmezliği ve/veya azot tutulumu
yaşayan hastalar düşük dozlar almalıdır. Böbrek hasarı olan bireylerde doruk serum
konsantrasyonu 20 ile 25 mikrogram/ml’yi geçmemelidir.
Neomisin, kanamisin, gentamisin, sefaloridin, paromomisin, viyomisin, polimiksin B,
kolistin, tobramisin ve siklosporin dahil olmak üzere nörotoksik ve/veya nefrotoksik diğer
ilaçlarla eşzamanlı veya ardışık kullanımından kaçınılmalıdır.
Streptomisin nörotoksisitesi, ilaç özellikle anestezi ya da kas gevşeticilerin hemen ardından
uygulandığında nöromusküler blokajdan kaynaklanan respiratuvar paralizi ile
sonuçlanabilmektedir. Streptomisinin parenteral uygulanması, tedavisi sırasında yeterli
laboratuvar ve odyometrik test olanakları mümkün olan hastalar için düşünülmelidir.
Ototoksisite:
Streptomisin uygulanmasını takiben hem vestibüler hem de işitsel disfonksiyon ortaya
3/9çıkabilmektedir. Bozukluğun derecesi streptomisin dozu ve süresi, hastanın yaşı, renal
fonksiyon ve dehidratasyon düzeyi ve altta yatan işitsel disfonksiyonun derecesi ile doğrudan
orantılıdır. Streptomisin dahil olmak üzere aminoglikozidlerin ototoksik etkileri etakrinik asit,
mannitol, furosemid ve muhtemelen diğer diüretikler tarafından artırılmaktadır.
Streptomisin’in vestibülotoksik potansiyeli koklear toksisite kapasitesinden fazladır. Vestibüler
hasarın belirtileri baş ağrısı, bulantı, kusma ve denge kaybıdır. Erken koklear hasar, yüksek
frekansları duyma kaybı ile kendini göstermektedir. Uygun takip ve ilacın erkenden
bırakılması, sensorinöral hücrelerin geri dönüşsüz hasar görmesinden önce iyileşmeyi
sağlayabilir.
Uzun süreli tedavilerde odyogram, vestibüler testler ve böbrek testleri yapılmalıdır. Kulak
çınlaması, kulakta uğultu veya kulaklarda dolgunluk hissi görüldüğü takdirde streptomisin
tedavisi kesilmelidir.
Önceden renal yetersizliği olan hastalarda dozaj rejimi seçilirken çok dikkatli olunmalıdır. Ağır
üremisi olan hastalarda verilen tek doz bile kanda birkaç gün süreyle yüksek konsantrasyon
oluşturabileceğinden, kümülatif etki ototoksik tesir meydana getirebilir. Bu durumda idrarın
alkalinizasyonu, renal irritasyonu önleyebilir veya en aza indirgeyebilir.
Streptomisin’in önerilen dozaj limitlerinin aşıldığı çok küçük bebeklerde, stupor, flasidite ve
ara sıra koma ve derin solunum depresyonu ile karakterize, belirgin bir santral sinir sistemi
depresyonu sendromu bildirilmiştir. Bu nedenle bebeklerde, önerilen dozdan daha yüksek
dozlar kullanılmamalıdır.
Granuloma inguinale ve şankroid gibi zührevi hastalıkların tedavisinde eş zamanlı sifiliz
varlığından şüpheleniliyorsa, tedaviden önce uygun laboratuar testleri yapılmalı ve en az 4 ay
boyunca aylık olarak serolojik testler tekrarlanmalıdır.
Diğer antibiyotiklerde de olduğu gibi streptomisin kullanımına bağlı süperenfeksiyon
gelişebilir. Böyle bir durumda uygun bir tedavi uygulanmalıdır.
4.5 Diğer tıbbi ürünlerle etkileşim ve diğer etkileşim şekilleri
• Streptomisin; neomisin, kanamisin, gentamisin, paromomisin, viomisin, sefaloridin,
polimiksin kolistin, siklosporin ve tobramisin gibi diğer nörotoksik ve/veya nefrotoksik
ilaçlarla birlikte veya peşpeşe verilmemelidir.
• Streptomisin, kas gevşeticilerle birlikte verildiğinde sinerjik etki gösterdiğinden
nöromüsküler blokaj nedeniyle solunumun durmasına neden olabilir.
• Streptomisin dahil olmak üzere aminoglikozidlerin ototoksik etkileri etakrinik asit,
mannitol, furosemid ve muhtemelen diğer diüretikler tarafından potansiyalize edilmektedir.
Özel popülasyonlara ilişkin ek bilgiler
Diğer tıbbi ürünlerle etkileşim bakımından, bu popülasyonlardan elde edilmiş yeterli veri
bulunmamaktadır.
Pediyatrik popülasyon
Diğer tıbbi ürünlerle etkileşim bakımından, bu popülasyonlardan elde edilmiş yeterli veri
bulunmamaktadır.
4/94.6 Gebelik ve laktasyon
Genel Tavsiye
Gebelik Kategorisi: D
Çocuk doğurma potansiyeli bulunan kadınlar/Doğum Kontrolü (Kontrasepsiyon)
KRİSTALİZE STREPTOMİSİN SÜLFAT çocuk doğurma potansiyeli bulunan kadınlarda
dikkatli kullanılmalıdır. Kontrasepsiyona ilişkin herhangi bir veri bulunmamaktadır.
Gebelik Dönemi
KRİSTALİZE STREPTOMİSİN SÜLFAT’ın gebelik ve/veya fetus/yeni doğan üzerinde zararlı
farmakolojik etkileri bulunmaktadır. KRİSTALİZE STREPTOMİSİN SÜLFAT gerekli
olmadıkça (ilacın kullanılmaması durumunda anne adayı ve fetus daha büyük risklerle
karşılaşacaksa, yarar-zarar oranı dikkate alınarak, yaratabileceği olası riskler anne adayına
detaylarıyla anlatılarak kullanılmalıdır) gebelik doneminde kullanılmamalıdır. Streptomisin
gebe kadınlara uygulandığında fötüse zarar verebilmektedir. Plasenta engelini aştığından
fötüste ototoksisiteyi önleme açısından ilaç dikkatle kullanılmalıdır. Eğer ilaç gebelik sırasında
kullanılırsa veya tedavi sırasında gebelik ortaya çıkarsa, fötüs üzerinde oluşabilecek potansiyel
zarar hakkında hasta bilgilendirilmelidir.
Laktasyon Dönemi
Streptomisin’in, emziren annelerin bebeklerinde ciddi yan etkiler gösterebileceği göz önünde
bulundurularak emzirmeye son verilmeli veya emzirme sırasında ilaca devam edilmemelidir.
Üreme Yeteneği/Fertilite
Fertilite üzerine etkisi bilinmemektedir.
4.7 Araç ve makine kullanımı üzerindeki etkiler
Ototoksisiteye neden olabileceğinden araç veya makine kullanımı halinde dikkatli olunmalıdır.
4.8 İstenmeyen etkiler
Advers reaksiyonlar sistem organ sınıflandırması ve sıklığa göre listelenmektedir. Sıklıklar çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor) olarak tanımlanmaktadır.
Kan ve lenf sistemi hastalıkları
Yaygın: Eozinofili, lökopeni, trombositopeni, pansitopeni, hemolitik anemi
Bağışıklık sistemi hastalıkları
Yaygın: Ateş, ürtiker, anjiyonörotik ödem, anafilaksi, isilik
Sinir sistemi hastalıkları
5/9Yaygın: Yüzde uyuşma
Göz hastalıkları
Çok seyrek: Görme keskinliğinde azalma
Kulak ve iç kulak hastalıkları
Yaygın olmayan: Vertigo, koklear toksisite (sağırlık)
Gastrointestinal hastalıklar
Yaygın: Bulantı, kusma
Deri ve deri altı doku hastalıkları
Yaygın olmayan: Eksfolyatif dermatit, döküntüler
Kas iskelet hastalıkları, bağ dokusu ve kemik hastalıkları
Yaygın olmayan: Kas zayıflığı
Böbrek ve idrar yolu hastalıkları
Yaygın olmayan: Azotemi
Seyrek: Nefrotoksisite
Genel hastalıklar ve uygulama bölgesine ilişkin hastalıklar:
Yaygın olmayan: Enjeksiyon yerinde ağrı, iritasyon, kızarıklık
Parenteral streptomisin uygulaması sonucu meydana gelen vestibüler disfonksiyon, kümülatif
olarak toplam günlük dozla ilgilidir. 1,8 - 2,0 g/gün verildiğinde, hastaların büyük
çoğunluğunda, özellikle de yaşlı veya böbrek fonksiyon bozukluğu olan hastalarda, 4 hafta
içerisinde bu belirtilerin gözlenmesi muhtemeldir. Bu nedenle, vestibüler disfonksiyon ve/veya
duyma bozukluğunun saptanmasını kolaylaştırmak için streptomisin tedavisinden önce, tedavi
esnasında ve yoğun tedaviyi takiben kalorik ve odyometrik testler önerilir.
Vestibüler semptomlar genellikle erken dönemde ortaya çıkar ve erken saptanıp ilaç
uygulamasının kesilmesi halinde geri dönüşlüdür. İlacın kesilmesinden 2 - 3 ay sonra tam
karanlıkta veya çok engebeli yollarda yürümede göreceli yetersizlik hariç önemli vestibüler
semptomlar genellikle kaybolur. Yan etkiler ortaya çıktıktan sonra tedavinin kesilip
kesilmemesine karar verilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:08003140008; Faks:03122183599).
4.9 Doz aşımı ve tedavisi
Küçük bebeklerde streptomisin dozu önerilen sınırları aşarsa, koma ve derin solunum
depresyonuna kadar gidilebilen, dalgınlık ve gevşeklikle karakterize belirgin santral sinir
sistemi depresyonu görülür.
5. FARMAKOLOJİK ÖZELLİKLER
6/95.1 Farmakodinamik özellikler
Farmakoterapötik Grup: Sistemik kullanılan antiinfektifler, aminoglikozid antibakteriyeller,
streptomisinler
ATC kodu: J01GA01
Streptomyces griseus’tan elde edilen suda çözünür bir aminoglikozit olan streptomisin sülfat,
terapötik dozlarda bakterisid etkiye sahip bir antibiyotiktir. Etkisini, normal protein sentezini
etkileyerek ve "hatalı proteinlerin" oluşmasını sağlayarak gösterir.
Mikrobiyolojisi:
Streptomisin, başta Mycobacterium tuberculosis olmak üzere Yersinia, Brucella ve Francisella
dahil, Pseudomonas aeruginosa dışında birçok Gram-negatif bakteriye karşı etkilidir.
Streptomisinin MIC değeri birçok duyarlı mikroorganizma için 1-8 mikrogram/ml’dir.
Duyarlılık testleri: difüzyon teknikleri
Bölge çaplarının ölçülmesini gerektiren kantitatif yöntemler, bakterilerin antimikrobiyal
ajanlara karşı duyarlılığına yönelik en kesin tahmini vermektedir. Organizmaların
streptomisine duyarlılığını test etmek için disklerle kullanılması tavsiye edilen standart
prosedürde, 10 mcg streptomisin diski kullanılmaktadır. Yorum, minimum inhibe edici
streptomisin konsantrasyonu (MIC) ile disk testinde elde edilen çapın korelasyonunu
içermektedir. 10 mcg streptomisin diskiyle standart tekli disk duyarlılık testi sonuçlarının
verildiği laboratuvardan gelen raporlar aşağıdaki kriterlere göre yorumlanmalıdır:
Enterobacteriaceae ile ilgili Yorumlama Kriterleri
Bölge Çapı (mm) Yorum
≥15 (S) Duyarlı
11-12 (I) Ara
<10 (R) Dirençli
“Duyarlı” yorumu içeren bir rapor, patojenin streptomisinle yürütülen monoterapiye yanıt
vermesinin olası olduğunu belirtmektedir. “Ara” yorumu içeren bir rapor, sonucun belirsiz
sayılması gerektiğini belirtmekte olup, organizma klinik açıdan elverişli alternatif ilaçlara
karşı tamamen duyarlı değilse, testin tekrarlanması gerekmektedir. Bu kategoride, kontrollü
olmayan teknik faktörlerin yorumlanmasında majör uyumsuzluklara neden olmasını önleyen
tampon bir bölge sunulmaktadır. “Dirençli” yorumu içeren bir rapor, elde edilebilecek ilaç
konsantrasyonlarının engelleyici olmasının olasılık dışı olduğunu ve başka tedavinin seçilmesi
gerektiğini belirtmektedir.
Standartlaştırılmış prosedürler, laboratuvar kontrol organizmalarının kullanılmasını
gerektirmektedir. 10 mcg streptomisin diski, aşağıdaki bölge çapını vermelidir:
Kabul Edilebilir Kontrol Aralıkları
Organizma Bölge Çapı (mm)
E. coli ATCC 25922 12-20
Biyoterörizm Ajanlarına ilişkin Yorumlama Kriterleri
7/9Organizma MIC Aralığı (mcg/ml)
MIC Aralığı (mcg/ml) (I) Ara (R) Dirençli
(S) Duyarlı 8 ≥16
Organizma
Yersinia pestis <4
Ara Ürünler veya Dirençlilik kriterleri
Francisella tularensis <8 mevcut değildir
5.2 Farmakokinetik özellikler
Genel özellikler
Emilim:
Ağız yoluyla alındığında emilim göstermeyen streptomisin, 1 g IM enjeksiyonu takiben 1 saat
içerisinde 25-50 mikrogram/ml’lik doruk plazma seviyelerine ulaşır ve bu değer 5-6 saat
içerisinde %50 oranında azalır.
Dağılım:
Beyin dışında tüm organlarda yeterli konsantrasyonlarda özellikle plevra sıvısında ve
tüberküloz kavitelerinde yüksek miktarlarda bulunur. Streptomisin plasentaya geçer ve kordon
kanındaki kan konsantrasyonları anneninkiyle aynıdır. Verilen dozun 1/3’i plazma proteinlerine
bağlanır.
Biyotransformasyon:
Veri yoktur.
Eliminasyon:
Yarılanma ömrü 2,5 saattir. Glomerüler filtrasyonla atılımı hızlı olup böbrek fonksiyonları
normal olan hastalarda alınan 600 mg’lık tek bir dozun %29-89 kadarı 24 saat içerisinde idrarla
atılır. Düşük miktarlarda süt, tükürük ve terle atılır.
Doğrusallık/Doğrusal olmayan durum:
Veri yoktur
Hastalardaki karakteristik özellikler
Böbrek yetmezliği:
Glomerüler aktivitedeki herhangi bir bozukluk, ilacın atılımında azalmaya ve serum doku
seviyelerinde artışa neden olur.
5.3 Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan klinik öncesi güvenlilik verileri,
insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1 Yardımcı maddelerin listesi
8/9Her bir çözücü ampul q.s. 2 ml enjeksiyonluk su içerir.
6.2 Geçimsizlikler
Geçerli değildir.
6.3 Raf ömrü
48 ay.
6.4 Saklamaya yönelik özel tedbirler
30°C altındaki oda sıcaklığında saklayınız.
6.5 Ambalajın niteliği ve içeriği
1 Flakon, 1 g streptomisin (eşdeğer 1,253 g kristalize streptomisin sülfat)
1 Ampul (çözücü), 2 ml enjeksiyonluk su
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Menarini Sağlık ve İlaç Sanayi Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İSTANBUL
Tel.: 0 212 467 11 11
Faks.: 0 212 467 12 12
8. RUHSAT NUMARASI
08.09.1977- 126/47
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 08.09.1977
Ruhsat yenileme tarihi: 22.11.2010
10. KÜB’ÜN YENİLEME TARİHİ
9/9