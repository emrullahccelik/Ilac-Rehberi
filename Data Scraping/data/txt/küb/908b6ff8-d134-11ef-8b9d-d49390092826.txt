KISA ÜRÜN BİLGİSİ
1. BEŞERİ TIBBİ ÜRÜNÜN ADI
TISSEEL LYO, 1mL Trombin Çözeltisi ve 1mL Fibrinojen Çözeltisi İçeren İki Bileşenli
Fibrin Yapıştırıcı
2. KALİTATİF VE KANTİTATİF BİLEŞİM
Etkin maddeler:
1 mL yapıştırıcı protein çözeltisi (Flakon 1 ve 2):
- İnsan fibrinojeni (pıhtılaşabilir protein) 72-110 mg(1)/mL
- Aprotinin (sentetik) 3000 KIU(2)/mL
1 mL trombin çözeltisi (Flakon 3 ve 4):
- İnsan trombini 500 IU(3/mL (45-55 mg/mL total protein içinde)
- Kalsiyum klorür 40 mikromol/mL
Her TISSEEL LYO kutusunda, ikisi liyofilize kuru toz (Flakon 1 ve 3), ikisi çözücü (Flakon 2
ve 4) içeren dört flakon bulunur.
Flakon 1: Liyofilize edilmiş, buharla ısıtılmış, solvent/deterjan uygulanmış, insan kaynaklı
yapıştırıcı protein konsantresi
Flakon 2: 3000 KIU(1)/mL liyofilize sentetik aprotinin içeren aprotinin çözeltisi
(yapıştırıcı protein konsantresi için çözücü)
Flakon 3: Liyofilize edilmiş buharla ısıtılmış, solvent/deterjan uygulanmış insan trombini.
Flakon 4: Kalsiyum klorür çözeltisi (trombin çözeltisi oluşturmak için çözücü)
Yardımcı maddeler:
1 mL yapıştırıcı protein çözeltisi (Flakon 1 ve 2):
- Polisorbat 80: 0.6 – 1.9 mg/mL
Diğer yardımcı maddeler için, bkz. 6.1.
3. FARMASÖTİK FORM
Yapıştırıcı çözelti hazırlamak için kuru toz ve renksiz ya da soluk sarı renkli ve berrak ya da
hafif opalesan çözeltiler.
4. KLİNİK ÖZELLİKLER
1 96-125 mg/mL toplam protein içinde
2 1 EPU (Avrupa Farmakope Ünitesi), 1800 KIU (Kallidinogenaz İnaktivatör Ünitesi)’ne karşılık gelir.
3 Trombin aktivitesi, trombin için geçerli WHO Uluslararası Standardı kullanılarak hesaplanmıştır.
14.1. Terapötik endikasyonlar
Standart cerrahi tekniklerin yetersiz kaldığı şu durumların destekleyici tedavisinde endikedir
(Bkz. Bölüm 5.1):
- Daha iyi bir hemostaz sağlanmasında
- Doku yapıştırıcı olarak damar cerrahisi, gastrointestinal anastomozlar ile serebrospinal
sıvı veya duramater ile temas oluşabilen beyin cerrahisi ve diğer cerrahi girişimlerde (örn.
KBB, göz ve spinal cerrahi) yara iyileşmesi veya sütür desteği için.
- Ayrılmış dokuların (örn. doku flepleri, greftler, split skin greftler [mesh greftler])
yapıştırma/sızdırmazlığı güçlendirmek için.
Tam heparinize hastalarda etkinliği kanıtlanmıştır.
4.2. Pozoloji ve uygulama şekli
TISSEEL LYO yalnızca bu konuda deneyimli hekimler tarafından kullanılmalıdır.
Pozoloji / Uygulama sıklığı ve süresi
Uygulanacak TISSEEL LYO miktarı ve uygulama sıklığı hastanın klinik gereksinimine göre
belirlenmelidir.
Uygulanacak dozu, cerrahi girişimin şekli, etkilenen alanın büyüklüğü, uygulamanın nasıl
yapılacağı ve uygulama sayısı belirler.
Ürünün uygulanma dozu tedaviyi uygulayan hekim tarafından bireysel olarak belirlenmelidir.
Klinik çalışmalarda bireysel dozlar 4 ile 20 mL arasında değişmektedir. Bazı prosedürler
(örn., karaciğer travması ya da geniş yanık alanlarının sızdırmazlığının sağlanması için
yapılanlar) daha yüksek hacimler gerektirebilir.
Başlangıç uygulamasının yapışma sağlanması istenen anatomik bölge ya da hedeflenen
yüzeyi kaplayacak miktarlarda ürün kullanılarak yapılması önerilir. Gerekirse uygulama
tekrarlanabilir. Ancak TISSEEL LYO polimerize olmuş bir tabakaya yapışmayacağından,
daha önceden polimerize olmuş bir TISSEEL LYO tabakası üzerine yeniden
uygulanmasından kaçınılmalıdır.
Yapıştırılacak yüzeyler için bir rehber olmak üzere 1 kutu TISSEEL LYO, 1mL Trombin
Çözeltisi ve 1mL Fibrinojen Çözeltisi İçeren İki Bileşenli Fibrin Yapıştırıcı (1 mL yapıştırıcı
protein çözeltisi + 1mL trombin çözeltisi) en az 10 cm2 lik bir alan için yeterli olacaktır.
TISSEEL LYO spreyleme yöntemi ile uygulandığında, bu miktarlar olgunun bireysel
özelliklerine ve spesifik endikasyonlara göre çok daha geniş yüzeyleri kaplamak için yeterli
olacaktır.
Aşırı granülasyon dokusunun oluşumunun önlenmesi ve katılaşmış fibrin yapıştırıcının
dereceli absorpsiyonun sağlanması için TISSEEL LYO sadece ince bir tabaka halinde
uygulanmalıdır.
Uygulama şekli:
Yalnızca epilezyonel kullanım içindir.
Çözeltiyi bölüm 6.6’da tarif edildiği şekilde hazırlayınız.
2TISSEEL LYO’nun spreyleme yöntemi ile optimum güvenli kullanımının sağlanması için,
aşağıdaki öneriler dikkate alınmalıdır:
Açık yara cerrahisinde – en fazla 2.0 bar (28.5 psi) basınç uygulayan bir basınç regülatör
cihazı kullanılmalıdır.
Minimal invazif/laparoskopik prosedürlerde – en fazla 1.5 bar (22 psi) basınç uygulayan ve
yalnızca karbondioksit gazı kullanılan bir basınç regülatör cihazı kullanılmalıdır.
TISSEEL LYO uygulanmadan önce, yaranın yüzey alanı standart teknikler kullanılarak (örn.
aralıklı şekilde kompres, eküvyon, aspirasyon cihazları kullanımı) kurutulmalıdır.
TISSEEL LYO talimatlara göre sulandırılmalı ve bu ürün için önerilen cihazlarla
uygulanmalıdır (Bkz. bölüm 6.6).
Spreyleme yöntemi için cerrahi prosedüre göre gereken basınç ve doku mesafesine yönelik
spesifik öneriler ve aplikatör uçlarının uzunluğu bölüm 4.4 ve 6.6’da sunulmaktadır.
Minimal hacimde fibrin doku yapıştırıcı kullanımı gerektiren cerrahi girişimlerde ürünün ilk
bir kaç damlasının kullanılmayıp atılması önerilmektedir.
Özel popülasyonlara ilişkin ek bilgiler
Böbrek/karaciğer yetmezliği:
Lokal olarak etki göstermek amacıyla geliştirilmiştir. Böbrek veya karaciğer yetmezliği olan
hastalarda dozaj ayarlamasına yönelik bir çalışma bulunmamaktadır.
Pediyatrik popülasyon:
Ürünün güvenlilik ve etkililiği pediyatrik hastalarda değerlendirilmemiştir. Kullanılacaksa
doz erişkinlerdeki gibi cerrahi girişimin şekli, alanın büyüklüğü, uygulama tipi ve sayısına
göre uygulamayı yapacak hekim tarafından belirlenmelidir.
Geriyatrik popülasyon:
Yaşlılarda doz erişkinlerdeki gibi cerrahi girişimin şekli, alanın büyüklüğü, uygulama tipi ve
sayısına göre uygulamayı yapacak hekim tarafından belirlenmelidir.
4.3. Kontrendikasyonlar
TISSEEL LYO konvansiyonel cerrahi tekniklerle kontrol altına alınamayan aktif ya da masif
arteriyel kanamalar ile venöz kanamalarda tek başına endike değildir.
TISSEEL LYO intravasküler olarak uygulanmamalıdır. İntravasküler uygulama yaşamı tehdit
edebilecek boyutta tromboembolik olaylarla sonuçlanabilir.
TISSEEL LYO aprotinin dahil içeriğindeki aktif veya yardımcı maddelerden herhangi birisine
karşı aşırı duyarlılık durumunda kontrendikedir.
TISSEEL LYO cerrahi yaranın kapatılması amacıyla kullanılan deri sütürlerinin yerine
kullanım için endike değildir.
4.4. Özel kullanım uyarıları ve önlemleri
Sadece epilezyonel kullanım içindir.
İntravasküler uygulanmamalıdır. Preparatın istenmeden intravasküler olarak uygulanması
yaşamı tehdit edebilecek boyutta tromboembolik komplikasyonlara neden olabilir.
3Fibrin yapıştırıcıları basınçlı gaz ile kullanırken dikkatli olunmalıdır.
Basınçlı gaz kullanılarak yapılan herhangi bir uygulamada yaşamı tehdit edebilecek
boyutlarda hava veya gaz embolisi, doku yırtılması veya kompresyona neden olan gaz
sıkışması riski bulunmaktadır.
TISSEEL LYO'yu ince bir tabaka oluşturacak şekilde uygulayınız. Fazla pıhtı kalınlığı
ürünün etkinliğini ve yara iyileşme sürecini olumsuz etkileyebilir.
Fibrin yapıştırıcıların uygulanması için basınç regülatörü içeren sprey cihazlarının
kullanımı ile yaşamı tehdit edebilecek olan fatal hava veya gaz embolisi meydana
gelmiştir. Bu olayların sprey cihazının önerilen basınçlardan daha yüksek basınçta
ve/veya doku yüzeyine yakın olarak kullanımıyla ilişkili olduğu düşünülmektedir. Bu
riskin fibrin yapıştırıcıların CO yerine hava ile spreylendiğinde daha yüksek olduğu
2
düşünülmektedir, dolayısıyla TISSEEL LYO açık yara cerrahisinde spreyleme yöntemi
ile uygulandığında bu risk göz ardı edilemez.
TISSEEL LYO’yu sprey cihazı kullanarak uygularken, kullanılacak basınç düzeyi sprey
cihazı üreticisi tarafından önerilen basınç aralığı dahilindeki olmalıdır (basınç ve
mesafeler için Bölüm 6.6’daki tabloya bakınız).
TISSEEL LYO sprey uygulaması yalnızca üretici tarafından önerilen sprey mesafesinin
doğru şekilde belirlenmesinin mümkün olduğu durumlarda yapılmalıdır. Önerilen
mesafeden daha yakın sprey uygulamayın.
TISSEEL LYO’yu spreyle uygularken hava veya gaz embolisi oluşma ihtimali nedeniyle
kan basıncındaki değişiklikler, nabız, oksijen saturasyonu ve end tidal CO düzeyleri
2
izlenmelidir (ayrıca Bkz. Bölüm 4.2).
TISSEEL LYO kapalı vücut boşlukları içinde Easy Sprey / Sprey Seti sistemleri ile
kullanılmamalıdır.
İstenmeyen vücut bölgelerindeki doku adezyonlarının önlenmesi için, TISSEEL LYO
uygulamasından önce uygulama için belirlenen alanın dışındaki vücut bölgelerinin yeteri
kadar korunduğundan / örtüldüğünden emin olunmalıdır.
Fibrin yapıştırıcıların beyin ve spinal kord gibi kapalı alanların içinde uygulandığı durumlarda
kompresyona bağlı komplikasyon riski dikkate alınmalıdır.
Yapıştırıcı protein bileşeniyle trombin bileşeninin uygun bir şekilde karıştığından emin olmak
için ürünün ilk birkaç damlasının kullanımdan hemen önce uygulama kanülünden atılması
önerilir.
Herhangi bir protein ürününde olduğu gibi, alerjik tipte aşırı duyarlılık reaksiyonları
mümkündür.
İntravasküler uygulama, duyarlı hastalarda aşırı duyarlılık reaksiyonlarının görülme riskini ve
şiddetini arttırabilir.
TISSEEL LYO kullanımıyla aşırı duyarlılık ve ölümcül olabilen anafilaktik şok dahil
anaflaktik reaksiyonlar bildirilmiştir. Aşırı duyarlılık reaksiyonlarının belirtileri arasında
ürtiker, göğüste sıkışma hissi, hırıltılı solunum ve hipotansiyon bulunur. Bu semptomlar
ortaya çıkarsa uygulama derhal durdurulmalı ve şok tedavisi için geçerli mevcut standart
önlemler alınmalıdır. Uygulama alanında kalan ürün temizlenmelidir.
4TISSEEL LYO sentetik protein (aprotinin) içermektedir. Aprotinin varlığına bağlı olarak
lokal uygulamada dahi anafilaktik reaksiyon riski vardır. Daha önceki uygulamalarda iyi
tolere edilmiş olsa bile tekrarlayan uygulamalarda risk daha yüksektir. Bu nedenle aprotinin
veya aprotinin içeren ürün uygulamaları hasta kayıtlarına işlenmelidir.
Sentetik aprotinin yapısal olarak bovin aprotinine benzediği için TISSEEL LYO'nun bovin
proteinlerine allerjisi olan hastalarda kullanımı dikkatle değerlendirilmelidir.
Koroner arter bypass cerrahisinde randomize olmayan iki retrospektif çalışmada, fibrin
yapıştırıcı uygulanan hastalarda istatistiksel olarak anlamlı artmış mortalite riski gözlenmiştir.
Her ne kadar bu hasta grubunda belirli bir neden-sonuç ilişkisi gösterilememiş olsa da
TISSEEL LYO kullanımı ile artmış risk gözardı edilememektedir. Bu nedenle ürünün kazayla
intravasküler uygulanmaması için azami çaba gösterilmelidir.
Arteria ophtalmica bölgesinde tromboembolik komplikasyonlar oluşabileceğinden TISSEEL
LYO'nun nazal mukozaya enjeksiyonundan kaçınılmalıdır.
TISSEEL LYO'nun dokuya enjeksiyonu lokal doku hasarı riski içermektedir.
TISSEEL LYO ince bir tabaka oluşturacak şekilde uygulanmalıdır. Fazla pıhtı kalınlığı
ürünün etkinliğini ve yara iyileşmesi sürecini olumsuz etkileyebilir.
Polisorbat 80 temas dermatiti gibi lokal deri iritasyonuna neden olabilir.
Virüs güvenilirliği
TISSEEL LYO insan plazmasından üretilmektedir. İnsan kanından ya da plazmasından
elde edilen ürünler, virüsler gibi, hastalığa neden olabilecek enfeksiyon etkenlerini
içerebilir. Bu ürünlerin bir enfeksiyon etkenini bulaştırma riskini azaltmak için, donör
plazmaları bazı virüslerle daha önce karşılaşmış olmaya veya mevcut virüs
enfeksiyonlarına karşı taranır ve inaktivasyon / uzaklaştırma işlemleri uygulanır. Bu
önlemlere rağmen, bazı ürünler hastalık bulaştırabilir. Bu ürünlerde henüz bilinmeyen
hastalık etkenlerinin bulunma olasılığı da mevcuttur. [ör. virüsler ve teorik olarak
Creutzfeld-Jacobs hastalığı (CJD) etkeni].
HIV, HBV ve HCV gibi zarflı virüslere, HAV gibi zarfsız virüslere karşı alınan önlemler
etkili olarak kabul edilir.
Parvovirüs B19 gibi bazı küçük zarfsız virüsleri uzaklaştırmak ya da inaktive etmek için
alınan önlemlerin etkisi ise kısıtlıdır. Parvovirus B19 virüsü en ciddi olarak gebe
kadınları (fetusda enfeksiyona neden olabilmektedir), immün yetmezlikli hastaları veya
artmış eritropoezi olan hastaları (örn. hemolitik anemi durumu) etkilemektedir.
TISSEEL LYO her uygulandığında hasta ile ürün serisi arasındaki bağlantının
korunabilmesi için, ürünün adı ve seri numarasının kaydedilmesi önemle tavsiye
edilmektedir.
Okside selüloz içeren preparatlar TISSEEL LYO ile birlikte kullanılmamalıdır (bkz. Bölüm
6.2. Geçimsizlikler).
4.5. Diğer tıbbi ürünler ile etkileşimler ve diğer etkileşim şekilleri
TISSEEL LYO ile etkileşim çalışmaları yapılmamıştır. Karşılaştırılabilir ürünler veya trombin
çözeltilerine benzer olarak ürün, alkol, iyot ya da ağır metal iyonları içeren solüsyonlarla
(örn. antiseptik çözeltilerle) denatüre olabilir. TISSEEL LYO uygulamasından önce bölge bu
tür maddelerden iyice temizlenmelidir.
Özel popülasyonlara ilişkin ek bilgiler
5Pediyatrik popülasyon
Pediyatrik yaş grubunda TISSEEL LYO ile herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
TISSEEL LYO’nun çocuk doğurma potansiyeli bulunan kadınlarda kullanımına ilişkin yeterli
veri mevcut değildir. Bilinen olumsuz bir etkisi bulunmamaktadır.
Gebelik dönemi
TISSEEL LYO’nun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar gebelik/embriyonal/fötal gelişim/doğum ya da doğum
sonrası gelişim üzerindeki etkiler bakımından yetersizdir (Bkz. kısım 5.3). İnsanlara yönelik
potansiyel risk bilinmemektedir.
TISSEEL LYO gerekli olmadıkça gebelik döneminde kullanılmamalıdır.
Parvovirüs B19 enfeksiyonu hakkında bilgi için bölüm 4.4'e bakınız.
Laktasyon dönemi
TISSEEL LYO’nun anne sütüne geçip geçmediği bilinmemektedir.
Yapıştırıcı protein çözeltisi ve trombin çözeltisinin insan ya da hayvan sütü ile atılmasına
ilişkin yetersiz/sınırlı bilgi mevcuttur. Memedeki çocuk açısından bir risk olduğu göz ardı
edilemez. Emzirmenin durdurulup durdurulmayacağına ya da TISSEEL LYO tedavisinin
durdurulup durdurulmayacağına/tedaviden kaçınılıp kaçınılmayacağına ilişkin karar verilirken
emzirmenin çocuk açısından faydası ve TISSEEL LYO tedavisinin emziren anne açısından
faydası dikkate alınmalıdır.
Üreme yeteneği/Fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkiler
Araç ve makina kullanımı üzerinde bilinen bir etkisi yoktur.
4.8. İstenmeyen etkiler
Fibrin yapıştırıcılar/hemostatlarla tedavi edilen hastalarda nadir olgularda hipersensitivite
veya alerjik reaksiyonlar (bunlarla sınırlı kalmamak kaydıyla anjiyoödem, uygulama yerinde
yanma ve batma, bradikardi, bronkospazm, titreme, dispne, kızarma (flushing), yaygın ürtiker,
başağrısı, hipotansiyon, letarji, bulantı, kaşıntı, huzursuzluk, taşikardi, göğüste baskı hissi,
karıncalanma, kusma, hırıltı dahil) ortaya çıkabilir.
İzole olgularda bu reaksiyonlar ciddi anafilaksiye kadar ilerlemiştir. Bu reaksiyonlar özellikle
preparat ile tekrarlanan uygulamalarda, ya da aprotinine (bölüm 4.4’e bakınız) veya ürünün
bileşimdeki diğer maddelerden herhangi birisine karşı aşırı duyarlılığının olduğu bilinen
hastalara uygulandığında özellikle görülebilir.
6TISSEEL LYO ile birden fazla uygulamada iyi tolere edilmiş olsa bile, TISSEEL LYO’nun
sonraki uygulanmaları ya da sistemik aprotinin uygulanması ciddi bir anafilaktik reaksiyonla
sonuçlanabilir.
Nadiren fibrin yapıştırıcı/hemostatik ürünlerin antikorlarına karşı reaksiyon gelişebilir.
İstemeden gerçekleşen intravasküler uygulama tromboembolik olaylara ve dissemine
intravasküler koagülasyona (DIC) neden olabilir. Dahası intravasküler uygulamada
anafilaktik reaksiyon riski bulunmaktadır (bölüm 4.4’e bakınız).
Viral bulaş ajanları ile ilgili güvenirlik için bölüm 4.4’e bakınız.
Aşağıda listelenen istenmeyen etkiler TISSEEL’in güvenlilik ve etkililiğini araştırmak
amacıyla yapılan klinik çalışmalarda ve Baxter'in fibrin yapıştırıcı ürünleriyle ilgili pazarlama
sonrası deneyimlerde bildirilmiştir. Bu klinik çalışmalarda TISSEEL kardiyak, vasküler ve
total kalça replasman cerrahisinde hemostaza ek olarak uygulanmış ya da karaciğer ve dalak
cerrahisinde kullanılmıştır. Diğer klinik çalışmalar arasında aksiller lenf düğümü diseksiyonu
uygulanan hastalarda lenf damarlarının sızdırmazlığının sağlanması, kolon anastomozlarında
sızdırmazlığın sağlanması ve posterior fossa girişimlerinde duramater sızdırmazlığının
sağlanması amacıyla kullanımı bulunmaktadır. Klinik çalışmalarda toplam 1146 hastaya
Baxter’ın fibrin yapıştırıcı ürünleri uygulanmıştır.
Sıklık aşağıdaki kriterlere göre değerlendirilmiştir. Çok yaygın (≥1/10), yaygın (≥1/100 ila
<1/10), yaygın olmayan (≥1/1,000 ila <1/100), seyrek (≥1/10,000 ila <1/1,000), çok seyrek
(<1/10,000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Postoperatif yara enfeksiyonu
Kan ve lenf sistemi hastalıkları
Yaygın olmayan: Fibrin yıkım ürünleri artışı
Bağışıklık sistemi hastalıkları
Bilinmiyor: Aşırı duyarlılık reaksiyonları*; Anaflaktik reaksiyonlar*; Anaflaktik şok*;
Parestezi; Bronkospazm; Hırıltılı solunum; Kaşıntı; Eritem
Sinir sistemi hastalıkları
Yaygın: Duyusal bozukluklar
Kardiyak hastalıklar
Bilinmiyor: Bradikardi; Taşikardi
Vasküler hastalıklar
Yaygın: Aksiller ven trombozu**
Seyrek: Hipotansiyon
Bilinmiyor: Hematom, arteriyel emboli, serebral arter embolisi, serebral enfarktüs**
Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal hastalıklar
Yaygın olmayan: Bulantı
Bilinmiyor: Barsak tıkanıklığı
7Deri ve deri altı doku hastalıkları
Yaygın: Döküntü
Bilinmiyor: Ürtiker, yara iyileşmesinde gecikme
Kas-iskelet bozuklukları, bağ doku ve iskelet hastalıkları
Yaygın: Bir ekstremitede ağrı
Genel bozukluklar ve uygulama bölgesine ilişkin hastalıklar
Yaygın: Ağrı, vücut ısısında artış
Yaygın olmayan: Uygulamayla ilişkili ağrı
Bilinmiyor: Yüzde ve boyunda kızarma (flushing), ödem
Yaralanma ve zehirlenme
Çok yaygın: Seroma
Bilinmiyor: Anjiyoödem
* Anaflaktik reaksiyonlar ve anafilaktik şok fatal sonlanmaları da içermektedir.
** Superior petrozal sinüse intravasküler uygulama sonucu
Sınıf Reaksiyonları
Fibrin yapıştırıcı/hemostat ürün sınıfının kullanımıyla ilişkili diğer advers reaksiyonlar
arasında hava veya gaz basınçlı cihazların kullanılmasına bağlı hava veya gaz embolisi
bulunmaktadır. Bu olayın sprey cihazının önerilen başınçtan daha yüksek ve doku yüzeyine
çok yakın kullanımı ile ilişkili olduğu görünmektedir. Hipersensitivite belirtileri arasında
uygulama yerinde iritasyon, göğüste baskı hissi, titreme, başağrısı, letarji, huzursuzluk ve
kusma bulunur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına ilişkin herhangi bir bilgi bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Lokal hemostatik, ATC kodu: B02BC; doku yapıştırıcılar, ATC
kodu: V03AK
Fibrin adezyon sistemi, fizyolojik kan pıhtılaşmasının son dönemini taklit eder. Fibrinojenin
fibrin monomerleri ve fibrinopeptidlere parçalanmasıyla fibrinojenin fibrine dönüşümü
gerçekleşir. Fibrin monomerleri biraraya toplanır ve bir fibrin pıhtısı oluşur. Trombinin ve
8kalsiyum iyonlarının birlikte etkisiyle faktör XIII'den oluşan faktör XIIIa, fibrin liflerinin
çapraz bağlanmasıyla pıhtıyı sabitleştirir.
Yarada iyileşme süreci ilerlerken, plazmin uyarısıyla fibrinolitik aktivite artar ve fibrinin
fibrin yıkım ürünlerine dönüşümü başlar. Fibrinin proteolitik yıkımı anti-fibrinolitiklerce
inhibe edilir. TISSEEL Lyo bileşiminde bulunan aprotinin bir anti-fibrinolitik olarak pıhtının
prematür yıkımını önler.
Etkinliği kanıtlamak için gerçekleştirilen in vivo çalışmalarda hastaların durumunu mümkün
olduğunca yansıtan dört hayvan modeli seçilmiştir. Çalışmalarda TISSEEL yara iyileşmesinde
olduğu kadar primer ve sekonder hemostazın sağlanmasında da etkili olarak bulunmuştur.
TISSEEL prospektif, paralel olarak dizayn edilmiş, randomize (1:1), çift kör, çok merkezli bir
klinik çalışmada, kardiyopulmoner bypass ve medyan sternotomi uygulanması gereken 317
kardiyak cerrahi hastasında, ürünün tek virüs inaktivasyonu yapılmış eski formülasyonu ile
karşılaştırılarak değerlendirilmiştir. Hastalar, yalnızca konvansiyonel yöntemlerle hemostaz
sağlanamadığı durumlarda, TISSEEL ile ya da kontrol preparatıyla tedavi edilmiştir.
Sonlanım noktası olarak hemostazın ilk 5 dakika içinde sağlanması ve yara yerinin cerrahi
olarak kapatılmasına kadar devam etmesi alınmıştır.
Tek taraflı %97.5 güvenlik aralığı kullanılarak ölçülen sonuçlara göre, başarıyla tedavi
edilenlerde TISSEEL (çift virüs inaktivasyonu yapılmış), önceki formülasyondan (tek virüs
inaktivasyonu yapılmış) daha başarısız bulunmamıştır.
5 dakika içinde oluşan ve yara yerinin cerrahi olarak kapatılmasına kadar devam
eden hemostaz
TISSEEL Fibrin doku yapıştırıcı
(çift virüs inaktivasyonu (tek virüs inaktivasyonu
yapılmış) yapılmış)
Tedavi başlangıcında analiz 127/144 (% 88.2) 129/144 (% 89.6)
Protokolden sonraki analiz 108/123 (% 87.8) 122/135 (% 90.4)
TISSEEL'in kalça eklem replasmanında postoperatif kan kaybı için kullanıldığı bir çalışma ile
aksiller bölge lenf düğümü diseksiyonunda aksiller drenaj süresini kısaltmak için kullanıldığı
bir çalışmada, TISSEEL almayan kontrol grubuyla arasında bir fark bulunamamıştır.
5.2. Farmakokinetik özellikler
TISSEEL LYO sadece lokal uygulama için tasarlanmıştır, intravasküler uygulama
kontrendikedir. Dolayısıyla insanda intravasküler farmakokinetik çalışmalar yapılmamıştır.
Değişik tür laboratuvar hayvanlarında farmakokinetik çalışmalar gerçekleştirilmemiştir.
Fibrin yapıştırıcılar/hemostatlar endojen fibrin ile aynı yolla fibrinolizis ve fagositoz ile
metabolize olurlar.
Emilim:
Yerel olarak TISSEEL LYO uygulanan vücut bölgelerinden vücut sıvı ve dokularına emilim
olmaz.
Dağılım:
Vücutta karaciğerden doğal olarak üretilen fibrinojen en yoğun olarak plazmada bulunur. Kan
plazmasının yaklaşık %5'i fibrinojendir. Plazmadaki fibrinojen miktarı yaklaşık olarak 5
g/litre’dir. Fibrinojen sadece kan plazmasında değil, aynı zamanda çeşitli vücut sıvılarında da
(lenf sıvısı, iltihabi sıvı birikintileri vb) bulunur.
9Kanı pıhtılaştıran bir protein olan trombin normalde vücut sıvılarında bulunmaz. İhtiyaç
halinde karaciğerde üretilen protrombinin enzimatik yıkımıyla oluşur ve fibrinojeni fibrine
yani suda erimeyen haline dönüştürür
Aprotinin vücutta doğal olarak üretilmez ve bulunmaz. Sığır kaynaklı aprotinin intravenöz
yoldan uygulandığında plazma yarılanma süresinin yaklaşık 150 dakika olduğu ve terminal
yarılanma süresinin ise yaklaşık 10 saat olduğu bilinmektedir.
Biyotransformasyon:
Trombinin etkisiyle fibrinojenin fibrine dönüşümü sonucu oluşmuş fibrin monomerleri
biraraya toplanır ve fibrin pıhtısı oluşur. Fibrin liflerinin çapraz bağlanmasıyla sabitleşen
pıhtıdaki fibrin ise daha sonra yani pıhtıya artık gerek kalmadığı zaman fibrin yıkım
ürünlerine dönüşür. Karaciğerde metabolize edilen fibrin yıkım ürünleri ise böbreklerden
atılır.
Vücuda dışarıdan uygulanan aprotinin lizozomal emnzimler tarafından yavaş bir yıkıma
uğrarlar.
Eliminasyon:
Fibrin yıkım ürünleri böbreklerden elimine olmaktadır.
Tek bir intravenöz doz radyoaktif işaretli aprotinin uygulanması sonrası, radyoaktivitenin
yaklaşık %25-40 kadarı idrarla elimine edilmiştir. Bir milyon KIU aprotininin 30 dakikada
infüzyonu sonrası yaklaşık %2'si, 2 milyon KIU'luk daha yüksek bir doz aprotininin 30
dakikada infüzyonu sonrası ise yaklaşık %9'u idrarla değişmeden atılmaktadır.
5.3. Klinik öncesi güvenlilik verileri
Doğası ve etki mekanizması (sistemik etkisinin ve diğer organ ve dokulara dağılımının
olmayıp yerel etkinliği olması) yanında genellikle tek doz olarak birkaç ml kullanılması
(sadece istisnai vakalarda tekrarlayan uygulama yapılır) nedeniyle TISSEEL LYO'nun kronik
toksisitesi, karsinojenitesi, üreme ve gelişimsel toksikolojisi veya immun stimulasyonu
hakkında preklinik güvenlik verileri mevcut değildir.
Sıçan ve tavşanlarda yapılan tek doz toksisite çalışmalarında TISSEEL ile akut toksisite
görülmemiştir. Dahası usulüne uygun olarak gerçekleştirilen in vitro testlerde mutajeniteye
ilişkin herhangi bir kanıt görülememiştir. Yapıştırıcı protein çözeltisi aynı zamanda in vitro
olarak insan fibroblast kültürlerinde mükemmel hücresel kompatabilite ve non sitotoksisiteyi
gösterecek şekilde iyi tolere edilmiştir. Literatürün ayrıntılı olarak gözden geçirilmesine
dayanarak, rezidü solvent/deterjan reaktiflerinin TISSEEL LYO üzerinde herhangi bir negatif
etki ya da toksisite oluşturması beklenmez.
6. FARMASÖTİK ÖZELLİKLER
6.1. Yardımcı maddelerin listesi
Bileşen 1: Yapıştırıcı Protein Çözeltisi
İnsan albumini
L-Histidin
Niyasinamid
Polisorbat 80 (Tween 80)
Sodyum sitrat dihidrat
Enjeksiyonluk Su
Bileşen 2: Trombin Çözeltisi
İnsan albumini
10Sodyum klorür
Enjeksiyonluk Su
6.2. Geçimsizlikler
Okside selüloz içeren preparatlar, alkol, iyot ve ağır metallerle temasın ardından yapıştırıcı
protein ve trombin çözeltileri denatüre olabilirler.
Bu tıbbi ürün, bölüm 6.6'da belirtilenler dışında başka tıbbi ürünlerle karıştırılmamalıdır.
6.3. Raf ömrü
24 ay.
6.4. Saklamaya yönelik özel tedbirler
2-8 °C arasında saklanmalıdır. Dondurulmasından kaçınılmalıdır. Donmuş ürünleri çözüp
kullanmayınız.
Işıktan korumak için orjinal ambalajında saklanmalıdır.
TISSEEL LYO’nun kimyasal ve fiziksel stabilitesi, bileşenleri karıştırıldıktan sonra da oda
sıcaklığı ile 37 ºC arasında 4 saat süreyle korunur (karıştırılan çözelti tekrar buzdolabına
konmamalıdır).
Mikrobiyolojik açıdan, yüzde yüz kontaminasyonu önleyici bir yöntemden emin olunmadığı
müddetçe, ürün hemen kullanılmalıdır. Hemen kullanılmadığı durumlarda saklama zamanı ve
koşulları kullanıcının sorumluluğundadır.
6.5. Ambalajın niteliği ve içeriği
Bütün bileşenler Avrupa Farmakopesisi gereksinimlerini karşılayan cam şişelere
doldurulmuştur. Yapıştırıcı protein konsantresini içeren flakon içinde dönebilen manyetik bir
pervane bulunur.
Her TISSEEL LYO kutusu aşağıdaki bileşenleri içerir:
- 1 flakon liyofilize Yapıştırıcı Protein Konsantresi (bileşen 1, 91 mg/ml liyofilize insan
fibrinojeni)
- 1 flakon liyofilize İnsan Trombini (bileşen 2, 500 IU/ml liyofilize insan trombini)
- 1 flakon Aprotinin Çözeltisi (bileşen 1 için 3000 KIU/ml sentetik aprotinin içeren çözücü)
- 1 flakon Kalsiyum Klorür Çözeltisi (bileşen 2 için 40 mol/ml kalsiyum klorür içeren
çözücü)
- Rekonstitüsyon ve uygulama için bir kit
Rekonstitüsyon ve Uygulama kit içeriği
Rekonstitüsyon ve uygulama kiti steril olmayan alanda rekonstitüsyon için bir tek-steril
takım-ekipman, steril alanda aplikasyon için de bir çift-steril-takım ekipman içerir.
Rekonstitüsyon seti 2 adet tek kullanımlık iğne, 1 adet mavi çizgili tek kullanımlık
enjektör ve 1 adet siyah çizgili tek kullanımlık enjektör içerir.
11Aplikasyon seti 2 tek kullanımlık iğne, 1 adet mavi çizgili tek kullanımlık enjektör, 1 adet
siyah çizgili tek kullanımlık enjektör, 1 adet DUPLOJECT İki-Enjektör Klipsi, 2
birleştirme parçası ve 4 aplikasyon iğnesi içerir.
Rekonstitüsyon ve uygulama ayrıntıları için izleyen bölüme bakınız.
Sterilizasyon etilen oksit ile sağlanmıştır. Kutular açılmadığı ve zarar görmediği müddetçe
steril ve non-pirojendir.
Tek kullanımlıktır ve re-sterilize edilemez.
6.6. Tıbbi ürünlerden arta kalan maddelerin imhası ve diğer özel önlemler
Genel
TISSEEL LYO uygulanmasından önce, uygulama istenen alan dışındaki vücut alanının
korunarak istenmeyen adezyonların oluşması önlenmelidir.
TISSEEL LYO’nun eldiven ve aletlere yapışmasını önlemek için buralar serum fizyolojik ile
ıslatılmalıdır.
Yapıştırılacak yüzeyler için bir rehber olmak üzere 1 kutu TISSEEL LYO, 1mL Trombin
Çözeltisi ve 1mL Fibrinojen Çözeltisi İçeren İki Bileşenli Fibrin Yapıştırıcı (1 mL yapıştırıcı
protein çözeltisi + 1mL trombin çözeltisi) en az 10 cm2 lik bir alan için yeterli olacaktır.
Doz yapıştırılacak/sızdırmazlığı sağlanacak alanın genişliğine göre değişir.
TISSEEL LYO'nun iki bileşeninin birbirinden ayrı olarak ardışık uygulanmasından
kaçınılmalıdır.
Kullanılmamış olan ürünler ya da atık materyaller “Tıbbi Atıkların Kontrol Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
Hazırlama ve rekonstitüsyon
Fibrin yapıştırıcının bileşenlerinin rekonstitüsyonu öncesi bütün flakonların kauçuk tıpaları
temizlenmelidir. Ürünle dezenfektanın direkt temasından kaçınılmalıdır (Bkz. Bölüm 4.5).
I - Yapıştırıcı Protein Çözeltisinin hazırlanması (birinci bileşen):
Yapıştırıcı protein çözeltisini oluşturmak için Liyofilize Protein Konsantresi Aprotinin
Çözeltisi kullanılarak çözülür.
Liyofilize protein çözeltisi FİBRİNOTERM ısıtma ve karıştırma cihazı ile hazırlanır (önerilen
metod). Hazırlama için alternatif olarak 33-37 ºC steril su banyosu da kullanılabilir.
FİBRİNOTERM cihazı ile hazırlama:
- FİBRİNOTERM cihazı sabit olarak 37 ºC ısı sağlar. Aynı zamanda her liyofilize
yapıştırıcı protein konsantresi içeren flakonda bulunan manyetik karıştırıcıyı
döndürerek çözülme zamanını kısaltır.
- Liyofilize protein konsantresi ve aprotinin çözeltisi içeren flakonları FİBRİNOTERM
cihazındaki uygun yerlere yerleştirip 3 dakika kadar ön-ısıtma uygulayınız.
- Tek-steril takım içindeki iğne ve mavi çizgili enjektör yardımıyla Aprotinin çözeltisini
Liyofilize Yapıştırıcı Protein Konsantresi içeren flakona transfer ediniz. Liyofilize
Yapıştırıcı Protein Konsantresi içeren flakonu FİBRİNOTERM cihazının karıştırıcı
gözüne (eğer gerekirse adaptörü kullanarak) yerleştiriniz ve tam çözülme sağlanıncaya
kadar karışmasını sağlayınız. Flakon ışığa karşı tutulduğunda herhangi bir partikül
görünmüyorsa rekonstitüsyon tamamlanmış demektir. Eğer halen partiküller varsa tam
12çözülme sağlanana kadar 37 ºC’de birkaç dakika daha karışması için bekleyiniz. Tam
çözülme sağlanınca manyetik karıştırıcıyı kapatınız.
Not: Aşırı karıştırma ürünün kalitesini azaltabilir.
- Hemen kullanılmayacaksa Yapıştırıcı Protein Çözeltisini karıştırmaksızın 37 ºC’de
bekletin. Homojenitenin devamlılığını sağlamak için yapıştırıcı protein çözeltisini çift-
steril-takım içindeki mavi çizgili enjektöre çekmeden önce sallamaya devam ediniz.
- Steril koşullarda, hazırlanmış olan yapıştırıcı protein çözeltisini flakondan çekiniz.
- Ayrıntılı bilgi için FİBRİNOTERM cihazı kullanma kılavuzuna bakınız.
Sıcak su banyosu kullanarak hazırlama:
- Liyofilize yapıştırıcı protein konsantresi ve aprotinin çözeltisi içeren flakonları 33-
37ºC arasında bir sıcak su banyosunda yaklaşık 3 dakika kadar ısıtınız (37 ºC’nin
üzerindeki sıcaklıklarda ısıtmayınız).
- Tek-steril-takım içerisinden çıkan mavi çizgili enjektör ve iğne yardımı ile Aprotinin
Çözeltisini Liyofilize Yapıştırıcı Protein Konsantresi içeren flakona transfer ediniz.
- Liyofilize Yapıştırıcı Protein Konsantresini 33-37 ºC’de bulunan sıcak su banyosuna
yeniden yerleştirerek bir dakika kadar bekletiniz.
- Yavaşça karıştırınız ancak aşırı hareketlerden kaçınınız. Daha sonra flakonu sıcak su
banyosuna döndürerek tam çözünme için periyodik olarak kontrol ediniz. Flakon ışığa
tutulduğunda partikül görünmüyorsa rekonstitüsyon tamamlanmış demektir. Eğer
halen partikül mevcutsa flakonu 33-37 ºC’de birkaç dakika daha, çözülme
tamamlanana kadar bekletiniz.
- Eğer hemen kullanılmayacaksa Yapıştırıcı Protein Çözeltisini 33-37 ºC’de tutmaya
devam ediniz. Homojenliği sağlamak için çözeltiyi mavi çizgili enjektöre çekmeden
önce yavaşça sallayınız.
- Hazırlanmış yapıştırıcı protein çözeltisini steril koşullarda enjektöre çekiniz.
Not: rekonstutisyon için FİBRİNOTERM cihazı yerine sıcak su banyosu kullanılırken,
muhtemel kontaminasyonu önlemek için flakonu suya batırırken özel dikkat gerekir.
II - Trombin Çözeltisinin hazırlanması (ikinci bileşen)
Liyofilize İnsan Trombin Konsantresi, Trombin Çözeltisi oluşturmak üzere Kalsiyum Klorür
Çözeltisi ile çözülür. Kalsiyum Klorür Çözeltisi içeren flakonun içeriğini Trombin flakonuna
transfer ediniz. Tek-steril-kit içinde sağlanmış olan siyah çizgili ikinci iğneyi kullanınız.
Liyofilize materyali çözmek için yavaşça sallayınız. Trombin çözeltisini ısıtmak için
FİBRİNOTERM cihazı veya sıcak su banyosu kullanılabilir. Kullanılana kadar Trombin
çözeltisini 33-37 ºC’de bekletiniz. Kullanımdan önce trombin çözeltisini flakondan çift-steril
kit içinde bulunan ikinci iğne ve siyah çizgili enjektör ile çekiniz.
Not: Bileşenlerden birinin rekonstitüsyonu için kullanılan iğne ve enjektörleri diğer bileşenin
rekonstitüsyonu için kullanmayınız; ikinci bileşen flakon veya enjektör içerisinde katılaşabilir.
III - Rekonstitüsyonu yapılmış Fibrin Yapıştırıcı Bileşenlerinin kullanımı
Fibrin yapıştırıcı bileşenler hazırlandıktan sonra 4 saat içerisinde kullanılmalıdır.
Rekonstitüsyondan sonra solüsyonu soğutmayınız veya dondurmayınız.
Uygulama:
13Yapıştırıcı Protein ve Trombin çözeltileri berrak veya çok hafif opak olmalıdır. Partikül içeren
veya rengi daha koyu olan çözeltileri kullanmayınız. Hazırlanan ürünler uygulamadan önce
görsel olarak partikül ve renk değişikliği açısından kontrol edilmelidir.
Uygulamadan önce TISSEEL LYO 33-37 ºC’ye ısıtılmalıdır. TISSEEL LYO 37 ºC’nin
üzerindeki sıcaklıklara ve mikrodalgaya maruz bırakılmamalıdır
Uygulama için Yapıştırıcı Protein ve Trombin Çözeltisi içeren iki tek kullanımlık enjektör
DUPLOJECT ikili enjektör yuvasına (klips) sabitlenmeli ve bu oluşturulmuş takım bir
aplikasyon iğnesi ve bağlantı parçası ile birleştirilmelidir.
DUPLOJECT İkili Enjektör sisteminin ortak pistonu karışma olmadan önce eşit hacimlerde
ürünün enjekte edilmesini sağlar.
- Yapıştırıcı Protein ve Trombin çözeltisi ile dolu iki enjektörü klips içindeki yuvalarına
yerleştiriniz. Her iki enjektör de eşit hacimlerde doldurulmuş olmalıdır.
- İki enjektörün ucunu da bağlantı parçası ile sıkıca birleştiriniz. Bağlantı şeritini
DUPLOJECT ikili enjektör sistemine iliştirerek, birleştirme parçasını sabitleyiniz. Şeritin
kopması durumunda yedek birleştirme parçası kullanılır. Yedek parçadaki şeritin de
kopması durumunda ürün yine de kullanılabilir ama sızıntı olmaması için bağlantının
sağlamlığı iyice kontrol edilmelidir.
- Birleştirme parçasına uygulama iğnesini iliştiriniz. İğne deliğinin tıkanmaması için
birleştirme parçası ve uygulama iğnesi içindeki havayı uygulamaya başlamadan hemen
öncesine kadar çıkarmayınız.
- Uygulama yapılacak yüzeye ya da yapıştırılacak parçaların yüzeyine karışmış Yapıştırıcı
Protein - Trombin Çözeltisini uygulayınız.
Fibrin yapıştırıcı bileşenlerin uygulanması kesintisiz olmalıdır; kesinti durumunda iğne içinde
hızla tıkanıklık oluşur. Bu durumda uygulama iğnesi değiştirilir. Birleştirme parçasında
tıkanma olması durumunda ambalajdaki yedek birleştirme parçasını kullanınız.
Not: Yüksek Trombin konsantrasyonu (500 IU/mL) nedeniyle yapıştırıcı bileşenlerin
harmanlanmasından saniyeler sonra fibrin yapıştırıcı oluşmaya başlar.
Minimal invazif girişimlerde kullanım için ve büyük ya da uygulamanın zor olduğu
yerlere uygulama için BAXTER tarafından sağlanan diğer aksesuarlarla da uygulama
mümkündür. Bu uygulama cihazlarıyla uygulanması sırasında, ilgili cihazın Kullanım
Talimatı’na uyulmalıdır.
14TISSEEL LYO uygulamasından sonra, yeterli polimerizasyon sağlamak için en az 2
dakika gerekmektedir.
Bazı uygulamalarda, taşıyıcı madde olarak ya da sağlamlaştırma için kolajen parçası gibi
biyouyumlu materyal kullanılabilir.
Sprey Uygulaması
TISSEEL LYO sprey cihazı kullanarak uygulanırken, basınç ve dokuya mesafenin aşağıda
üretici tarafından önerilen aralıklar dahilinde olduğundan emin olunmalıdır.
TISSEEL LYO sprey uygulaması için önerilen basınç, mesafe ve cihazlar
Hedef
Kullanılacak Kullanılacak Kullanılacak dokuya Önerilen
Cerrahi sprey seti aplikatör uçları basınç önerilen sprey basıncı
regülatörü mesafe
Tisseel / Artiss
EasySpray
Sprey Seti Geçerli değildir 1,5-2,0 bar
Açık yara 10-15cm (21,5-28,5
Tisseel / Artiss Geçerli değildir
psi).
Sprey Seti EasySpray
10’lu ambalaj
Duplospray
Duplospray MIS
MIS Regülatör
Aplikatör 20cm Duplospray MIS
Regülatör NIST
B11
Duplospray
MIS Regülatör
Duplospray MIS
Laparoskopik
Aplikatör 30cm Duplospray
/ minimal Geçerli 1,2-1,5 bar
2 – 5 cm
invazif değildir MIS Regülatör (18-22 psi)
prosedürler NIST B11
Duplospray
MIS Regülatör
Duplospray MIS
Aplikatör 40cm Duplospray MIS
Regülatör NIST
B11
Duplospray
MIS Regülatör
Değiştirilebilir uç
Duplospray
MIS Regülatör
NIST B11
TISSEEL LYO’yu spreyle uygularken hava veya gaz embolisi oluşma ihtimali nedeniyle
kan basıncındaki değişiklikler, nabız, oksijen saturasyonu ve end tidal CO düzeyleri
2
izlenmelidir (Bkz. Bölüm 4.2. ve 4.4).
Kapalı toraks ve abdominal boşluklara TISSEEL LYO uygulaması için DuploSpray MIS
aplikatör ve regülatör sisteminin kullanımı önerilir. Kullanım sırasında lütfen DuploSpray
MIS cihazının kullanım talimatına uyunuz.
157. RUHSAT SAHİBİ
Eczacıbaşı-Baxter Hastane Ürünleri Sanayi ve Ticaret A.Ş.
Cendere Yolu, Pırnal Keçeli Bahçesi 34390 Ayazağa-İSTANBUL
Tel: (0.212) 329 62 00
Faks: (0.212) 289 92 75
Web: www.eczacibasi-baxter.com.tr
8. RUHSAT NUMARASI
66
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2011
Ruhsat yenileme tarihi:
10. KÜB’ÜN YENİLENME TARİHİ
1617