1 / 12 KISA ÜRÜN BİLGİSİ  
 
1. BEŞERİ TIBBİ ÜRÜNÜN  ADI 
TURKTIPSAN GENTAMİSİN SÜLFAT  40 mg/ml IM/IV enjeksiyonluk/ infüzyonluk çözelti  
Steril  
 
2. KALİTATİF VE KANTİTATİF  BİLEŞİM  
Her bir ampulde:  
Etkin madde:  
Gentamisin  (sülfat  olarak)  40 mg  
Yardımcı maddeler:  
Metil paraben (E218)      1,8 mg 
Propil paraben (E216)  0,2 mg 
Sodyum  metabisülfit (E223)  3,2 mg 
Disodyum EDTA  0,1 mg 
Sodyum hidroksit                                            *y.m  
Enjeksiyonluk su  *y.m  
*y.m: Yeteri miktarda.  
Yardımcı maddeler için Bölüm 6.1.’e bakınız.  
 
3. FARMASÖTİK  FORM  
Enjeksiyonluk çözelti  
Renksiz veya açık sarı renkli, berrak , partikül içermeyen çözelti  
 
4. KLİNİK  ÖZELLİKLER  
4.1. Terapötik  endikasyonlar  
Gentamisin bakterisit aktivite gösterir ve Escherichia, Enterobacter, Klebsiella, Salmonella, 
Serratia, Schigella, Staphyloccus aureus, bazı Proteuslar ve Pseudomonas aeruginosa 
türlerinin dahil olduğu gram -pozitif ve gram -negatif patojenlerin pek çok suşuna karşı 
etkilidir. Gentamisin, bu mikroorganizmaların streptomisin, kanamisin ve neomisin gibi 
antibiyotiklere dirençli olan suşlarına karşı da çoğu zaman etkilidir. Gentamisin, penisiline 
dirençli Staphylococci ’ye etkili olup Streptococci ’ye nadiren  etkilidir.  
TURKTIPSAN GENTAMİSİN SÜLFAT  gentamisine duyarlı bakterilerin neden olduğu 
2 / 12 aşağıdaki enfeksiyonların tedavisinde  endikedir:  
Ciddi Gram -Negatif Enfeksiyonları  
Alt ve üst üriner kanal enfeksiyonları  
Yanık ve yara enfeksiyonları  
Bakteriyemi, septisemi  
Abseler  
Subakut  bakteriyel endokardit  
Solunum yolu enfeksiyonları (Bronkopnömoni)  
Neonatal enfeksiyonlar  
Jinekolojik enfeksiyonlar  
 
Gram -Pozitif Enfeksiyonları  
Bakteriyemi  
Abseler  
Kazaya veya cerrahiye bağlı travma  
Yanıklar ve ciddi deri lezyonları  
 
4.2. Pozoloji ve uygulama şekli  
Pozoloji:  
Böbrek fonksiyonları normal olan yetişkinlerde tavsiye edilen günlük doz, genellikle günde 
bir veya iki doz halinde uygulanan 3 -6 mg/kg’dır.  
 
Uygulama sıklığı ve süresi:  
Genellikle 12 saat ara ile uygulanabilir. Hayatı tehdit eden enfeksiyonlarda dozaj sıklığı 6 
saatte bire çıkartılabilir veya günlük doz 24 saat ara ile 5 mg/kg’a yükseltilebilir.  
 
Uygulama şekli:  
Gentamisin genellikle intramüsküler yol ile uygulanır, ancak intram usküler uygulamanın 
mümkün olmadığı durumda (örn: şoktaki veya ciddi yanıkları olan hastalarda) intravenöz yol 
ile de verilebilir.  
İntravenöz yol ile verildiğinde önerilen doz en az 2 ila 3 dakikada direkt damar içine veya 
enjeksiyon setinin lastik hortumu içine uygulanır. Doğrudan hızlı intravenöz uygulama 
potansiyel olarak nefrotoksik konsantrasyonlara yol açabilir, bu nedenle önerilen dozun 
3 / 12 tavsiye edilen  süre içinde  uygulanması  çok önemlidir.  Alternatif  olarak,  önerilen  doz % 0,9 
NaCl  veya % 5 dekstroz içinde çözülebilir ancak bikarbonat çözeltileri kullanılmamalıdır 
(bkz.  Bölüm  6.2.). Bu şekilde hazırlanan çözelti infüzyon ile 20 veya 30 dakika boyunca 
uygulanmalıdır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Böbrek yetmezliğinde toksisite riskini azaltmak için tavsiye edilen günlük doz azaltılmalı ve 
renal fonksiyona göre ayarlanmalıdır. İlk doz normal hastalardaki gibi olmalı, daha sonra doz 
aralığı renal fonksiyon testlerinin sonuçlarına göre aşağıdaki gibi ayarlanmalıdır.  
 
Doz Kreatinin Klerensi 
(ml/mg)  Serum kreatinin 
mmol/l  BUN mmol/l  Doz Aralığı  
80 mg  >70 <0.12  <6.5 8 saat  
 35-70 0,12-0,17 6,5-10 12 saat  
 24-34 0,18-0,25 11-14 18 saat  
 16-23 0,26-0,33 15-18 24 saat  
 10-15 0,34-0,47 19-26 36 saat  
 5-9 0,48-0,64 27-36 48 saat  
 
Pediatrik popülasyon:  
Çocuklar (1 yaş ve üzeri) ve ergenlerde, önerilen günlük doz günde bir veya iki doz halinde 
uygulanan 3 -6 mg/kg’dır.  
1 aydan büyük bebeklerde, günlük doz bir veya iki kez olarak uygulanan 4 ,5 – 7,5 mg/kg’dır.  
Yeni doğanlarda önerilen doz günde bir kez 4 ,5 – 7,5 mg/kg’dır. Yeni doğanlardaki daha uzun 
eliminasyon yarı ömrü nedeni ile gerekli dozun günde bir kez uygulanması yeterlidir.  
 
Geriatrik popülasyon:  
Daha önceden 8.  sinir hasarı veya sınır düzeyde böbrek fonksiyonu bulunan veya bulunmayan 
yaşlı hastaların aminoglikozid toksisitesine daha duyarlı olduğuna dair kanıtlar vardır. Bu 
nedenle yaşlı hastalar, gentamisin tedavisi sırasında gentamisin serum düzeyleri, böbrek 
fonksiyonu ve ototoksisite belirtileri değerlendirilerek yakından izlenmelidir.  
 
 
Gentamisin serum konsantrasyonu izleme tavsiyesi  
4 / 12 Yaşlılarda, yeni doğanlarda ve böbrek yetmezliği olan hastalarda serum konsantrasyonlarının 
izlenmesi tavsiye edilir. Örnekler doz aralığının sonunda alınır (Çukur düzey). Gentamisin 
günde iki kez uygulandığında 2 µg/ml’yi, günde bir kez uygulandığında da 1 µg/ml’yi 
aşmamalıdır (bkz. Bölüm 4.4.).  
 
4.3. Kontrendikasyonlar  
TURKTIPSAN GENTAMİSİN SÜLFAT  aşağıdaki durumlarda kontrendikedir:  
• Gentamisine, diğer aminoglikozidlere, sodyum metabisülfite, metil paraben ve propil 
parabene veya içeriğindeki yardımcı maddelerden herhangi birine karşı bilinen aşırı 
duyarlığı olan  kişilerde,  
• Myastenia  Gravis’de.  
 
4.4. Özel kullanım uyarıları ve  önlemleri  
Toksisite potansiyeli nedeni ile gentamisin tedavisi gören hastalar yakın klinik gözlem altında 
tutulmalıdır.  
Diğer aminoglikozidlerde olduğu gibi gentamisin  toksisitesi serum konsantrasyonu ile 
ilişkilidir. 10 µg/ml üzerindeki serum seviyelerinde vestibüler mekanizma etkilenebilir. 
Toksisite riski serum konsantrasyonlarının izlenmesi yolu ile minimum düzeye indirilebilir. 
Pik konsantrasyonunun (1 saat) 10 µg/ml’yi ve taban konsantrasyonunun (bir sonraki 
enjeksiyondan 1  saat önce)  günde  iki kez uygulandığında  2 µg/ml’yi  ve günde  bir kez 
uygulandığında  1 µg/ml’yi geçmediğinden emin olmak için gentamisin serum düzeylerinin 
kontrol edilmesi tavsiye edilir.  
Diğer nörotoksik ve/veya nefrotoksik ilaçlar ile eş zamanlı kullanımı gentamisin toksisitesini 
arttırabilir. Aşağıdaki ilaçlar ile birlikte kullanımından kaçınılmalıdır:  
• Nörom usküler blok yapıcı ilaçlar, süksinil kolin ve tübokürarin,  
• Metisilin ve sefalosporinler gibi diğer nefrotoksisite veya ototoksisite potansiyeline 
sahip ajanlar,  
• Etakrinik asit ve furosemid gibi potentdiüretikler,  
• Diğer aminoglikozidler.  
Diyabet, işitsel vestibüler disfonksiyon, otitis media, otitis media  öyküsü, daha önce ototoksik 
ilaç kullanımı ve aminoglikozid ototoksisitesine genetik olarak daha duyarlı olma gibi 
faktörler hastalarda toksik etki görülme riskini arttıran faktörlerdir.  
5 / 12 İstenmeyen etkilerin önlenmesi için renal fonksiyonun (serum kreatinini, kreatinin klerensi) 
devamlı izlenmesi (tedavi öncesinde, sırasında ve sonrasında), vestibül ve kohlea 
fonksiyonlarının, hepatik parametreler ve laboratuvar parametrelerinin kontrol edilmesi 
tavsiye edilir.  
TURKTIPSAN GENTAMİSİN SÜLFAT , parkinsonizm ve diğer kas güçsüzlüğü ile 
karakterize durumlarda dikkatli kullanılmalıdır.  
Belirgin obezite olgularında gentamisin serum konsantrasyonları yakından izlenmeli ve dozun 
azaltılması göz önünde bulundurulmalıdır.  
TURKTIPSAN GENTAMİSİN SÜLFAT  yaşlılarda, böbrek yetmezliği olan hastalarda ve 
böbrek fonksiyonları tam olarak gelişmediğinden prematüre bebeklerde dikkatli 
kullanılmalıdır.  
TURKTIPSAN GENTAMİSİN SÜLFAT  içeriğinde bulunan sodyum metabisülfit nadir 
olarak aşırı duyarlılık reaksiyonları ve bronkospazma neden  olabilir.  
TURKTIPSAN GENTAMİSİN SÜLFAT  içeriğinde bulunan metil paraben ve propil paraben, 
alerjik reaksiyonlara (muhtemelen gecikmiş) ve olağanüstü olan bronkospazma sebebiyet 
verebilir.  
Bu tıbbi ürün her ampulde 1 mmol (23 mg)'den daha az sodyum ihtiva eder; yani esasında 
“sodyum içermez”.  
 
4.5. Diğer tıbbi ürünler ile etkileşimler ve diğer etkileşim  şekilleri  
Antibakteriyeller:  
Sefalosporinler ile özellikle de sefalotin ve sefaloridin ile diğer aminoglikozidler ve 
vankomisin  birlikte kullanıldığında nefrotoksisite riski artar. Bu kombinasyonlar 
kullanıldığında böbrek fonksiyonunun izlenmesi önerilir.  
Diüretikler:  
Furosemid ve etakrinik asit gibi güçlü diüretikler ototoksisite riskini arttırır.  
Sitotoksikler:  
Siklosporin ve fludarabin ile birlikte kullanımı nefrotoksisite riskini arttırır. Sisplatin ile 
birlikte kullanımı nefrotoksisite ve olası ototoksisite riskini arttırır.  
 
Nörom usküler Blokörler:  
6 / 12 Gentamisinin de dahil olduğu aminoglikozid antibiyotikler nöromüsküler blokajı ve solunum 
felcini indükleyebilirler. Bu nedenle kürar tipi kas gevşetici (tübokürarin) ve süksinilkolin 
uygulanan hastalarda TURKTIPSAN GENTAMİSİN SÜLFAT  dikkatli kullanılmalıdır.  
Botulinum toksini ile birlikte kullanımı nörom usküler bloke edici etkinin artışına bağlı olarak 
toksisite riskini arttırır.  
Kolinerjik İlaçlar:  
Gentamisin , neostigmin ve piridostigminin etkilerini antagonize eder.  
Antikoagülanlar:  
Gentamisin, varfarin ve fenindiyon  gibi antikoagülanların etkisini potansiyelize eder. Oral 
antikoagülanlar ile birlikte kullanımı hipotrombinemik etkinin artmasına neden olabilir.  
Antifungaller:  
Amfoterisin ile birlikte kullanımı nefrotoksisite riskini arttırır.  
Bifosfonatlar:  
Gentamisinin bifosfonatlar ile birlikte kullanımı hipokalsemi riskini arttırabilir.  
İndometazin:  
İndometazin yenidoğanlarda gentamisin plazma konsantrasyonlarını arttırabilir.  
 
4.6. Gebelik ve laktasyon  
Genel  tavsiye  
Gebelik kategorisi: D  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri bulunmamaktadır.  
Gebelik dönemi  
Gentamisin Sülfat ’ın gebelik ve/veya fetus/yeni doğan üzerinde zararlı farmakolojik etkileri  
bulunmaktadır.  
TURKTIPSAN GENTAMİSİN SÜLFAT gerekli olmadıkça ( doktorunuz önermedikçe ) 
gebelik döneminde  kullanılmamalıdır.  
Hayvanlar üzerindeki bazı çalışmalarda teratojenik etkiye sahip olduğu gösterilmiştir. 
İnsanlarda kullanımına yönelik yeterli veri bulunmamaktadır.  
7 / 12 Gentamisin  plasentaya geçer ve fetüste ototoksisite oluşturma riski vardır. Bu nedenle gebelik 
sırasında kullanımı öncesinde yararı ve fetüs üzerindeki zarar riski değerlendirilmelidir.  
Laktasyon dönemi  
Gentamisin  düşük miktarlarda anne sütüne geçer. Bebekteki ciddi advers reaksiyon riski 
nedeni ile emzirmenin durdurulup durdurulmayacağına ya da TURKTIPSAN GENTAMİSİN 
SÜLFAT  tedavisinin durdurulup durdurulmayacağına/tedaviden kaçınılıp kaçınılmayacağına 
karar verilmelidir.  
 
Üreme yeteneği/Fertilite  
Bilinen bir etkisi yoktur.  
 
4.7. Araç ve makine kullanımı üzerindeki  etkiler  
TURKTIPSAN GENTAMİSİN SÜLFAT ’ın araç ve makine kullanımı üzerindeki etkileri 
bilinmemektedir.  
 
4.8. İstenmeyen  etkiler  
Advers reaksiyonlar, sıklık sırasına göre şu şekilde sıralanmıştır: çok yaygın (≥1/10 ); yaygın 
(≥1/100, <1/10); yaygın olmayan (≥1/1.000, <1/100); seyrek (≥1/10.000, <1/1.000); çok 
seyrek (<1/10.000), bilinmiyor (eldeki verilerden hareketle tahmin edilemiyor) . 
 
Kan ve lenf sistemi hastalıkları  
Yaygın olmayan: Kan diskrazileri, anemi  
Seyrek: Hipomagnezemi (uzun süreli tedavide), hipokalemi, hipokalsemi  
Bilinmiyor: Geri -dönüşlü granülositopeni  
 
Bağışıklık sistemi hastalıkları  
Yaygın olmayan: Aşırı duyarlılık, ürtiker  
Çok seyrek: Anafilaktik reaksiyonlar, alerjik kontakt sensitizasyon  
 
Sinir sistemi hastalıkları  
Çok seyrek: Ensefalopati, konvülziyonlar, konfüzyon, mental depresyon, letarji, 
halüsinasyonlar gibi santral sinir sistemi toksisitesine ilişkin bulgular  
 
8 / 12 Kulak ve iç kulak hastalıkları  
Bilinmiyor: İşitme kaybı, vestibüler hasar (özellikle daha önce ototoksik ilaç kullanan veya 
böbrek fonksiyon bozukluğu olan hastalarda)  
 
Gastrointestinal hastalıklar  
Yaygın olmayan: Bulantı, kusma, stomatit  
Seyrek: Diyare ( gentamisinin de içinde yer aldığı kombine antibiyotik tedavilerinde),  
antibiyotiğe bağlı  kolit 
 
Hepato -bilier hastalıklar  
Yaygın olmayan: Karaciğer fonksiyonlarında bozukluk, serum aminotransferaz değerlerinde 
geçici yükselmeler, serum bilüribin konsantrasyonunda artış  
 
Deri ve deri altı doku hastalıkları  
Yaygın olmayan: Deri döküntüleri  
 
Böbrek ve idrar yolu hastalıkları  
Yaygın: Nefrotoksisite (genellikle geri dönüşlü)  
Yaygın olmayan: Akut böbrek yetmezliği  
Seyrek: Renal tübüler disfonksiyon  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35  99) 
 
4.9. Doz aşımı ve  tedavisi  
Semptomlar  
Diğer aminoglikozidlerde olduğu gibi gentamisin toksisitesi kritik değerin üzerindeki 
gentamisin serum düzeyleri ile ilişkilidir. Böbrek fonksiyonları normal olan hastalarda, 
tavsiye edilen dozların uygulanması sonrasında toksik serum düzeylerinin oluşması (> 10 
µg/ml) beklenmez. Böbrek yetmezliği nedeni ile daha yüksek serum düzeyleri elde edilirse, 
9 / 12 doz düşürülmelidir.  
Semptomlar sersemlik, baş dönmesi ve işitme kaybıdır.  
Terapötik önlemler  
Hemodiyaliz veya peritoneal diyaliz gentamisinin  kandan uzaklaştırılmasını sağlar, ancak 
hemodiyaliz daha etkin bir yöntemdir, intravenöz yol ile uygulanan kalsiyum tuzları, 
gentamisin tarafından oluşturulan nörom usküler blokajın giderilmesinde kullanılmaktadır.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik grup: Aminoglikozid antibakteriyeller  
ATC kodu: J01GB03  
Gentamisin genellikle bakterisit etki gösterir. Etki mekanizması tam olarak aydınlatılamamış 
olmasına rağmen en önemli etkisi duyarlı bakterilerde ribozomların 30S alt birimlerine 
bağlanarak protein sentezini inhibe etmesidir.  
Genel olarak gentamisin pek çok aerob gram -negatif bakteriye ve bazı aerob gram -pozitif 
bakterilere karşı etkilidir. Mantarlara, virüslere ve anaerob bakterilerin çoğuna karşı etkisizdir.  
Gentamisin in vitro olarak, 1 -8 µg/ml konsantrasyonda Esherichia coli,  Haemophilus 
influenzae, Moraxella lacunata, Neisseria, indol pozitif ve indol negatif Proteus , 
Pseudomonas (Ps. aeruginosa’nın pek çok suşu dahil), Staphylococcus aureus , S. epidermidis 
ve Serratia ’nın duyarlı suşlarını inhibe eder. Ancak farklı türler ve aynı türlerin farklı 
suşlarının gentamisine duyarlılıkları in vitro olarak önemli farklılıklar gösterir. Ayrıca, in 
vitro duyarlılık her zaman in vivo aktiviteyi yansıtmaz. Gentamisin, Streptococci ’ye karşı 
sadece minimum düzeyde etkinlik gösterir.  
Gentamisine karşı doğal veya kazanılmış direnç hem gram -negatif, hem gram -pozitif 
bakterilerde gösterilmiştir. Gentamisin direnci bakteri hücre duvarının azalmış geçirgenliğine, 
ribozomal bağlanma bölgesindeki değişikliklere veya konjugasyon ile kazanılan plazmid -
aracılı direnç faktörünün varlığına bağlı olabilir. Plazmid -aracılı direnç, dirençli bakterinin 
asetilasyon, fosforilasyon ve adenilasyon ile ilacı enzimatik olarak değiştirmesini sağlar ve 
aynı veya farklı türler arasında aktarılabilir. Diğer aminoglikozidler ve pek çok diğer 
antienfektif ilaca (kloramfenikol, sülfonamidler, tetrasiklin vb.) karşı direnç aynı plazmid 
üzerinde  taşınır.  
10 / 12 Gentamisin  ve diğer aminoglikozidler arasında çapraz direnç vardır.  
 
5.2. Farmakokinetik  özellikler  
Emilim:  
Gentamisin  intram usküler enjeksiyonu takiben hemen absorbe olur. Plazma pik 
konsantrasyonuna 30 dakika - 1 saat sonra ulaşılır. Etkin plazma konsantrasyonu 4 -8 µg/ml 
olup, 4 saat süresince etkin konsantrasyon aralığında kalır. 1 mg/kg dozda uygulama 
sonrasında 4 µg/ml’lik plazma pik konsantrasyonu elde  edilir.   
Dağılım:  
Plazma proteinlerine bağlanma oranı düşüktür (<% 10). Dağılım hacmi 0 ,3 L/kg’dır. Dağılım 
hacmi yaklaşık olarak ekstraselüler sıvı hacmine eşittir.  
Biyotransformasyon:  
Verilen dozun % 90’ından fazlası biyotransformasyona uğramaz.  
Eliminasyon:  
Verilen dozun % 90’ından fazlası değişmeden glomerüler filtrasyon ile idrar içinde atılır. 
Böbrek fonksiyonları normal olan hastalarda eliminasyon yarı ömrü 2 -3 saattir.  
Doğrusallık/Doğrusal Olmayan:  
Durum: Mevcut değil.  
 
Hastalardaki karakteristik özellikler  
Böbrek yetmezliği : 
Böbrek yetmezliğinde eliminasyon yarı ömrü uzar.  
Pediatrik popülasyon:  
Prematüre bebekler ve yeni doğanlar:  
Dağılım: Yenidoğanlarda ekstraselüler kompartman hacmi vücut ağırlığının % 40’ı olup, 
yetişkinlerdekinden fazladır. Bu nedenle prematüre yenidoğanlarda dağılım hacmi 0 ,5 – 0,7 
L/kg olup, yetişkinlerdekinden yüksektir. Prematüre yenidoğanlarda daha yüksek dağılım 
hacmi nedeni ile daha yüksek gentamisin dozlarının (mg/kg) kullanımı gerekir.  
Eliminasyon: Yenidoğanlarda, yeterince gelişmemiş böbrek fonksiyonları  nedeni ile 
eliminasyon hızı  azalmıştır.  
26 - 34 hafta gestasyon yaşındaki yenidoğanlarda, ortalama eliminasyon yarı ömrü 8 saat 
iken, 35 - 37 hafta gestasyon yaşındakilerde 6 ,7 saattir.  
11 / 12 Bu değerlerle uyumlu olarak, 40 hafta gestasyon yaşındaki yenidoğanlarda, klerens değeri 
(0,2 L/s), 27 hafta gestasyon yaşındaki yenidoğanlardakinden (0 ,05 L/s) yüksektir.  
5.3. Klinik öncesi güvenlilik  verileri  
KÜB’ün diğer kısımlarında anlatılanlar dışında klinik öncesi güvenlilik verisi mevcut 
değildir.  
 
6. FARMASÖTİK  ÖZELLİKLER  
6.1. Yardımcı maddelerin  listesi  
Metil paraben  
Propil  paraben  
Sodyum metabisülfit  
Disodyum EDTA  
Sodyum hidroksit (pH ayarlayıcı olarak)  
Enjeksiyonluk su  
 
6.2. Geçimsizlikler  
TURKTIPSAN GENTAMİSİN SÜLFAT  enjeksiyon öncesinde diğer ilaçlar ile 
karıştırılmamalıdır. Penisilinler, sefalosporinler, eritromisin, sülfadiyazin, furosemid, 
heparinler ve sodyum bikarbonat ile aynı çözelti içinde geçimsizdir. Bunlar ile birlikte 
kullanımı gerekli ise, yeterli yıkama sağlandığından emin olunarak bolus enjeksiyon şeklinde 
IV setinin hortumu içine uygulanır veya farklı bölgelere uygulanır. Karbenisilin ve gentamisin 
sadece farklı bölgelerden uygulandıkları takdirde birlikte kullanılabilirler. TURKTIPSAN 
GENTAMİSİN SÜLFAT ’ın sodyum bikarbonat içeren solüsyonlara eklenmesi karbondioksit 
açığa çıkmasına neden  olur. 
 
6.3. Raf ömrü  
24 ay  
 
6.4. Saklamaya yönelik özel  tedbirler  
25°C altındaki oda sıcaklığında saklayınız. Işıktan koruyunuz.  
Orijinal ambalajında saklayınız.  
 
6.5. Ambalajın niteliği ve  içeriği  
12 / 12 Karton kutuda, 1 veya 50 adet 1 ml’lik çözelti içeren 2 ml’lik amber r enkli Tip 1 cam ampul 
ve kullanma talimatı ile birlikte sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel  önlemler  
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve 
"Ambalaj Atıklarının Kontrolü Yönetmeliği" ne uygun olarak imha edilmelidir. Her bir 
ampul, sadece tek kullanımlıktır. Çözelti açıldıktan sonra hemen kullanılmalıdır. 
Kullanılmayan çözeltiler atılmalıdır . 
 
7. RUHSAT  SAHİBİ  
TURKTIPSAN SAĞLIK TURİZM EĞİTİM VE TİC. A.Ş.  
Akyurt/ANKARA  
Tel: 0312 844 1508  
Faks: 0312 844 1527    
e-posta: turktipsan@hs01.kep.tr  
 
8. RUHSAT  NUMARASI  
2019/4 40 
 
9. RUHSAT TARİHİ/RUHSAT YENİLEME  TARİHİ  
İlk ruhsat tarihi: 02.09.2019  
Ruhsat yenileme tarihi:  - 
 
10. KÜB’ÜN YENİLENME  TARİHİ  
- 
