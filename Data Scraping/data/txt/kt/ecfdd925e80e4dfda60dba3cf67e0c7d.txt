1 / 10  KULLANMA  TALİMATI  
 
ASPİRİN® COMPLEX 500 mg/30 mg oral süspansiyon için granül içeren saşe  
Ağızdan alınır.  
 
Etkin  maddeler:  500 mg asetilsalisilik  asit ve 30 mg psödoefedrin  hidroklorür  
Yardımcı  maddeler:  Susuz  sitrik  asit, sukroz,  hipromelloz,  sakarin  ve portakal  aroması  (benzil 
alkol, alfa -tokoferol, modifiye nişasta ve maltodekstrin içeren).  
 
 
Bu Kullanma  Talimatında:  
1. ASPİRİN  COMPLEX  nedir  ve ne için kullanılır?  
2. ASPİRİN  COMPLEX  kullanmadan  önce  dikkat  edilmesi  gerekenler  
3. ASPİRİN  COMPLEX  nasıl  kullanılır?  
4. Olası  yan etkiler  nelerdir?  
5. ASPİRİN  COMPLEX’in  saklanması  
Başlıkları  yer almaktadır.  
 
1. ASPİRİN  COMPLEX  nedir  ve ne için kullanılır?  
 
• Her bir ASPİRİN  COMPLEX  saşesi,  asetilsalisilik  asit ve psödoefedrin  hidroklorür etkin 
maddelerini içeren bir ilaçtır.  
• ASPİRİN  COMPLEX,  saşe (küçük  poşet)  içinde  granül  formunda  sunulmaktadır.  
• ASPİRİN  COMPLEX,  10 ve 20 saşelik  ambalajlarda  takdim  edilir.  
• ASPİRİN COMPLEX, ağrı kesici (analjezik), ateş düşürücü (antipiretik), inflamasyon 
giderici  (antiinflamatuar)  ve burun  akıntısı  ve tıkanıklığını  giderici  (nazal  dekonjestan) 
özelliklere sahiptir.  
• ASPİRİN COMPLEX, 16 yaş ve üstü ergenler ile erişkinlerde, ağrının ateşe eşlik  ettiği burun 
tıkanıklığı ve hafif vücut ağrısı ile seyreden soğuk algınlığı ve nezlede kullanılır.  
 
2. ASPİRİN  COMPLEX’i  kullanmadan  önce  dikkat  edilmesi  gerekenler  
 
ASPİRİN  COMPLEX’i  aşağıdaki  durumlarda  KULLANMAYINIZ  
Eğer,  
- Asetilsalisilik  asit veya ilacın  içeriğindeki  maddelerden  herhangi  birine  karşı  aşırı 
duyarlılığınız (alerjiniz) varsa,  
- Asetilsalisilik  asidin  içinde  bulunduğu  madde  sınıfı  olan salisilatlara  karşı  aşırı duyarlılığınız 
(alerjiniz) varsa,  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz; çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için  reçete edilmiştir,  başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük  doz kullanmayınız.  2 / 10  - Psödoefedrin veya diğer adrenerjik ilaçlara (sempatik sinir sistemini etkileyen ilaç grubu) 
karşı aşırı duyarlılığınız (alerjiniz) varsa,  
- Salisilat ya da benzer etkili maddeler, özellikle steroid olmayan yangı giderici (genellikle  kas 
veya eklemlerin ağrılı ve/veya iltihabi durumlarında kullanılan tıbbi ürünler) ilaçların 
uygulanmasında ortaya çıkan astım öykünüz varsa,  
- Mide  ya da onikiparmak ülseriniz  (yara)  varsa,  
- Kanama  eğiliminiz  (hemorajik  diyatez)  varsa,  
- Hamileyseniz  veya  emziriyorsanız,  
- Diyabetiniz varsa,  
- Tiroidiniz aşırı aktifse , 
- Psödoefedrin içeren başka ilaçlar veya diğer dekonjestanlar kullanıyorsanız , 
- Prostat sorunu olan bir erkekseniz , 
- Feokromositoma hastalığınız varsa (böbreküstü bezlerinde oluşan bir tümör olup, adrenalin 
miktarında artışa sebep olabilmektedir.)  
- Şiddetli akut (âni gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa   
- Şiddetli karaciğer  yetmezliğiniz  varsa,  
- Şiddetli  kalp yetmezliğiniz  varsa,  
- Haftada 15 mg veya daha fazla metotreksat (kanser ve romatizma tedavisinde kullanılan bir 
ilaç) alıyorsanız (ayrıca Diğer ilaçlar ile birlikte kullanımı bölümüne bakınız),  
- Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa  
- Şiddetli  yüksek  tansiyon  ve hızlı kalp ritminin  (taşikardi)  eşlik  ettiği  hastalıklar  ya da 
şiddetli kalp damar hastalığınız (koroner arter hastalığınız) varsa,  
- Önceki  2 hafta  içinde  depresyon  tedavisinde  kullanılan  monoamin  oksidaz  (MAO) 
inhibitörü içeren bir ilaç kullandıysanız veya kullanıyorsanız , 
- İris ile kornea  arasındaki  açının  normalden  daha  dar olması  durumunda  (dar açılı glokom),  
- İdrar  yapamama  (idrar  retansiyonu)  durumunda.  
 
ASPİRİN  COMPLEX’i  aşağıdaki  durumlarda  DİKKATLİ  KULLANINIZ  
Eğer,  
- Diğer ağrı kesicilere, romatizma ilaçlarına veya inflamasyon giderici ilaçlara karşı alerjiniz 
varsa,  
- Alerji (örn., deride reaksiyonlar, kaşıntı, kurdeşen ile birlikte), astım, saman nezlesi, burun  iç 
yüzeyinde şişlikler ya da uzun süreden beri devam eden akciğer hastalığınız varsa,  
- Kan sulandırıcı  ve kanın  pıhtılaşmasını  önleyici  (antikoagülan)  ilaçlar  kullanıyorsanız,  
- Kronik ve tekrarlayan ülser  (yara)  veya mide -bağırsak kanaması dahil olmak üzere mide -
bağırsak ülseriniz (yaranız) varsa,  
- Böbrek  ve karaciğer  fonksiyonlarınızda  bozukluk varsa,  
- Kalp ve damar fonksiyon bozukluğunuz varsa (örneğin; büyük ameliyat, kanda enfeksiyon 
veya majör kanama olayları durumunda),  
- Kanama eğiliminde artışa yol açabileceğinden cerrahi girişim öncesinde (diş çekimi gibi 
küçük cerrahi operasyonlar da dahil) ve sırasında. Böyle bir durumda doktorunuzu veya diş 
hekiminizi bilgilendiriniz.  
- Hafif-orta şiddette yüksek tansiyonunuz, şeker hastalığınız, kalp hastalığınız, kalpte ritim 
bozukluğunuz (aritmi), göz içi basıncında artma (glokom) veya soğuk algınlığı ve öksürük 
ilaçlarının içeriğinde bulunan bazı maddelere (fenilefrin, efedrin gibi) ka rşı hassasiyetiniz 
varsa,  
- Uzun  süreli  ağrı kesici kullanımı  baş ağrısına  sebep  olabilir.  
- Kalıcı böbrek hasarı riskine yol açabileceği için beraberinde başka ağrı kesiciler 
kullanıyorsanız,  3 / 10  -  Düşük dozlarda asetilsalisilik asit kullanımı ürik asit atılımını azaltarak gut ataklarını 
tetikleyebileceğinden dolayı gut hastalığınız veya yatkınlığınız varsa,  
-  Şiddetli glukoz - 6- fosfat dehidrogenaz (kan şekeri metabolizmasında hayati önem taşıyan 
enzim) eksikliğiniz varsa,  
- Bir tür şiddetli cilt reaksiyonu olan akut jeneralize ekzantematöz püstüloz (AJEP) izole 
vakalarda tedavinin ilk iki gününde gelişebilen ateş, kızarıklık veya ciltte oluşan içi dolu 
küçük kabarcıklar (püstül) gibi işaret ve semptomlar gözlenmesi halinde,  
- Alışkanlık  haline  gelmiş  analjezik  kullanımı  (özellikle  değişik  analjezik  ilaçların  birlikte  
kullanımları)  böbreklerde  kalıcı  harabiyete  neden olabilir  (analjezik  nefropatisi).  
- Tanısı konmuş veya şüpheli konjenital (doğumsal) uzamış QT sendromu veya Torsades de 
Pointes adlı bir tür ritim bozukluğu olan hastalarda kullanımından kaçınılmalıdır.  
- Halüsinasyonlar  (sanrı) , huzursuzluk,  uyku  düzensizliği  oluştuğunda  kesilmelidir.  
- Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama  ya da iskemik kolitin diğer 
belirtileri gelişirse, psödoefedrin derhal durdurulmalı ve doktora başvurulmalıdır.  
- Göz sinirlerine  azalan  kan akışından  (iskemik  optik  nöropati)  kaynaklanabilen  ani görme 
kaybı  ve görüşte  azalma meydana  gelmesi  durumunda  psödoefedrin  kesilmelidir.  
 
Psödoefedrin içeren ilaçların kullanımını takiben posterior geri dönüşümlü ensefalopati sendromu 
(PRES)  ve geri dönüşümlü serebral vazokonstriksiyon sendromu (RCVS) vakaları rapor 
edilmiştir. PRES ve RCVS, beyne kan akışının azaldığı nadir durumlardır. PRES veya RCVS 
belirtisi olabilecek semptomlar gelişmesi durumunda hemen ASPİRİN COMPLEX ’i kullanmayı 
bırakın ve acil tıbbi yardım alınız (semptomlar için bkz. Bölüm “4. Olası yan etkiler nelerdir”) . 
 
60 yaş üzerinde tansiyon yüksekliği, kalp damar hastalığı, iskemik kalp hastalığı (kalp kasının 
beslenme bozukluğuna bağlı olarak gelişen hastalık), glokom (göz içi basıncın artması)  veya  
böbrek yetmezliği olan hastalarda dikkatli kullanılmalıdır. Doktorunuza  danışmadan 3 günden 
daha uzun süreli kullan mayınız.  
 
Yaşlılar: Yaşlı hastalar psödoefedrine karşı özellikle hassas olabilirler ve bu durum uykusuzluk 
ya da halüsinasyon (sanrı) gibi etkilere yol açabilir.  
 
Çocuklar: Çocuklarda ve ergenlerde özellikle suçiçeği (varicella) ve grip (influenza A ve 
influenza B) başta olmak üzere ateşli veya ateşsiz seyreden viral enfeksiyonlarda Reye Sendromu 
(Beyin ve karaciğeri etkileyen, ölümcül olabilen nadir görülen bir hastalık)  olasılığı bakımından 
doktora danışılmadan kullanılmamalıdır.  ASPİRİN COMPLEX’in çocuk ve 16 yaş altı ergenlerde 
doktor tarafından tavsiye edilmedikçe kullanılması önerilmez.  
 
Sporcular  
Psödoefedrin hidroklorür, doping testlerinde pozitif sonuçlara yol açabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ASPİRİN  COMPLEX’in  yiyecek  ve içecek  ile kullanılması  
ASPİRİN COMPLEX yemekle birlikte ya da öğün arasında alınabilir. Ancak, granüller (poşetin 
içeriği) bir bardak suya boşaltılıp, içilmeden önce iyice karıştırılmalıdır. İlacı kullanırken alkol 
alınması mide kanaması riskini artırabilir ve tepki verme yetene ğinizi düşürebilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  4 / 10  Hamilelik  sırasında  ASPİRİN  COMPLEX  kullanmayınız  çünkü  asetilsalisilik  asit ve 
psödoefedrin birlikte kullanımına yönelik yeterli veri bulunmamaktadır.  
 
Ayrıca ASPİRİN  COMPLEX ’in aşağıdaki etkileri de dikkate alınmalıdır:  
- Hamileliğin 20. haftasından itibaren alınması durumunda , doğmamış bebeğiniz de, böbrek ve 
kalp sorunlarına  neden olabil ir.  
- Hamileliğin son üç ayında alınması halinde doğmamış bebeğinize zarar verebilir veya doğum 
sorunlarına neden olabilir . 
- Doğumdan önce veya doğum sırasında alınırsa, s izin ve bebeğinizin kanama eğilimini 
etkileyebilir ve doğumun beklenenden daha geç veya daha uzun sürmesine neden olabilir . 
 
Hamile olabileceğinizi düşünüyorsanız veya hamile kalmayı  planlıyorsanız, bu ilacı almadan önce 
doktorunuza veya eczacınıza danışınız.  
 
ASPİRİN COMPLEX kad ınlarda gebe kalmayı zorlaştıran ilaçlar grubuna dahildir. Bu etki geçicidir 
ve ilacın bırakılması ile sona erer.  
 
Tedaviniz sırasında hamile olduğunuzu  fark ederseniz hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Hem salisilatlar hem de psödoefedrin sınırlı ölçüde anne sütüne karışır. Her iki maddenin 
kombinasyonunun emzirme döneminde kullanımına yönelik yeterli bilgi olmadığından emzirme 
dönemindeki kadınlarda ASPİRİN COMPLEX kullanılmamalıdır.  
 
Araç  ve makine  kullanımı  
ASPİRİN COMPLEX ile tedavi sırasında, araç ve makine kullanma yeteneği bozulabilir. Bu risk, 
birlikte alkol alınmasına bağlı olarak, daha da artabilir. Araç kullanma gibi dikkat gerekliliğinin 
arttığı durumlarda bunlar göz önüne alınmalıdır.  
 
ASPİRİN  COMPLEX’in  içinde  bulunan  bazı maddeler  hakkında  önemli  bilgiler  
Bu tıbbi ürün doz başına 2 g sukroz içermektedir (0,17 karbonhidrat değişimine karşılık gelir). Bu 
durum, şeker  hastalığı olanlarda dikkate alınmalıdır.  
 
Eğer daha önceden doktorunuz tarafından bazı şekerlere karşı dayanıksız olduğunuz söylenmişse 
ilacı kullanmadan önce doktorunuzla temasa geçiniz.  
 
Diğer  ilaçlar  ile birlikte kullanımı  
Bazı ilaçlar ile birlikte kullanıldığında ASPİRİN COMPLEX’in veya kullanılan diğer ilacın etkisi 
ya da her ikisinin yan etkileri değişebilir. Aşağıdaki ilaçları kullanıyorsanız lütfen doktorunuza 
söyleyiniz:  
 
ASPİRİN  COMPLEX  ile aşağıdaki  ilaçları  kullanmayınız:  
- Metotreksat  (kanser  ve romatizma  tedavisinde  kullanılan  bir ilaç);  Metotreksatın  hematolojik  -
kan hücreleri  üzerindeki - yan etkilerinin  artışına  sebep  olabilir.  
- Monoamin  oksidaz  inhibitörleri  ve serotonin  geri alım inhibitörleri  dahil  depresyon 
tedavisinde kullanılan ilaçlar,  
 5 / 10  ASPİRİN  COMPLEX  ile aşağıdaki  ilaçları  dikkatli  kullanınız:  
- Kan sulandırıcı  (antikoagülan),  pıhtı eritici  (trombolitik),  kandaki  trombosit  sayısını azaltıcı 
(antiplatelet -tiklodipin, klopidogrel gibi) ilaçlar  
- Ağrı kesiciler  ve steroid  olmayan  yangı  gidericiler  (genellikle  kas veya  eklemlerin  ağrılı 
ve/veya iltihabi durumlarda kullanılan tıbbi ürünler) ilaçlar,  
- Digoksin  (kalbin  kasılma  kuvvetini  artıran  etkin  madde);  digoksinin  kan düzeyini  artırmak  
suretiyle,  
- Kan şekerini  düşürücü  sülfonilüre  grubu  antidiyabetik  ilaçlar  ve insülin  
- Ağrı kesici  ve ateş  düşürücü  olarak  kullanılan  ibuprofen  
- Valproik  asit (Epilepsi  – sara hastalığının  tedavisi için  kullanılan  ilaç) 
- Karbonik anhidraz enzimleri (Kırmızı kan hücrelerinde bulunan karbonik asidi  karbondioksit 
ve suya parçalayan enzimler)  
- Albuterol (astımda semptom giderici olarak kullanılan rahatlatıcı etkin madde) tablet 
kalbinizin düzensiz veya hızlı atmasına sebep olabilir. Bu uyarı solunum yoluyla uygulanan 
(reçete edilen dozda) albuterol kullanmanıza engel olmamalıdır.  
- Ağız  yoluyla  ya da enjeksiyon  yoluyla  kullanılan  kortizon  veya  prednizolon  gibi ilaçlar, 
ASPİRİN COMPLEX aşağıdaki ilaçların etkinliğini veya yan etkilerini artırabilir:  
- İbritumomab, omasetaksin, tositumomab gibi lösemi ve lenfoma tedavisinde kullanılan 
ilaçlar,  
- Tansiyon düşürücü olan kalsiyum kanal blokerleri, lösemi tedavisinde kullanılan dasatinib, 
eklem kıkırdağı hastalıklarında kullanılan glukosamin, ağrı kesici olarak kullanılan ketorolak 
(nazal/tüm sistemi etkileyen), multivitaminler, omega -3 yağlı asitleri , kan sulandırıcı olan 
polisülfat sodyum, potasyum ve fosfat eksikliğinde kullanılan potasyum fosfat, vitamin E, bir 
diyet tuzu olan amonyum klorür, virüs enfeksiyonlarında kullanılan tipranavir, pulmoner 
hipertansiyon -akciğer atardamarında basınç artışı t edavisinde kullanılan treprostinil,  
- Fenilefrin,  efedrin  içeren  ilaçlar  veya  diğer  burun akıntısı  ve tıkanıklığını  giderici  ilaçlar.  
 
ASPİRİN  COMPLEX  aşağıdaki  ilaçların  etkinliğini  azaltabilir:  
- İdrar  söktürücü  ilaçlar  (örn.  aldosteron  antagonistleri  ve kıvrım  diüretikleri)  
- Tansiyon düşürücü ilaçlar (örn: ADE inhibitörleri, guanetidin, metildopa, β -blokörler gibi  
ilaçlar)  
- Ürik asit atılımını  artırmak  suretiyle  gut tedavisinde  kullanılan  ilaçlar  (örn:  probenesid, 
sulfinpirazon)  
- Lösemi  tedavisinde  kullanılan  hiyaluronidaz  
- Multivitaminler  (ADEK,  folat)  
- Kemik  erimesinde  kullanılan  tiludronat  
 
Depresyon ve sosyal fobi tedavisinde kullanılan moklobemid ile birlikte kullanımı hipertansif kriz 
(ciddi kan basıncı yükselmesi) riski oluşturur.  
 
Doğumu kolaylaştırmak için kullanılan oksitosin ile birlikte hipertansiyon (yüksek tansiyon) 
riskini artırır.  
 
Ergot  alkaloidleri  (ergotamin  ve metiserjit;  migren  tedavisinde  kullanılır)  ile birlikte  
kullanılması yan etki riskini artırır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 6 / 10  3. ASPİRİN  COMPLEX  nasıl  kullanılır?  
ASPİRİN COMPLEX’i her zaman kullanma talimatında belirtildiği şekilde kullanınız. İlacı  nasıl 
kullanacağınız konusunda emin olamazsanız doktorunuza ya da eczacınıza danışınız.  
 
Uygun  kullanım  ve doz/uygulama  sıklığı  için talimatlar:  
Başka  türlü  reçete  edilmediği  sürece,  dozaj  aşağıdaki  tabloda  gösterildiği  gibidir:  
 
Yaş Bir defalık  doz Toplam  günlük  doz 
16 yaş ve üstü 
ergenler  500-1000  mg asetilsalisilik  asit 
(1-2 saşe)  
30-60 mg psödoefedrin  (1-2 saşe)  En fazla 3 g asetilsalisilik asit ve 180 
mg psödoefedrin  
(6 saşeye  kadar)  
4-8 saat aralıklarla 1 defada 1 -2 saşe kullanılır.  
Gerektiğinde, bir defalık doz en az 4  saatlik süre sonra  kullanılabilir .  
 
Günde 6 saşeden fazla kullanmayınız.  
 
Doktorunuza  danışmadan 3 günden  daha  uzun süre  kullanmayınız.  
 
Uygulama  yolu ve metodu:  
Bir ya da iki saşenin içeriğini bir bardak su içine boşaltınız ve iyice karıştırınız. Dikkat: 
Granüller suda tamamen çözünmez, süspansiyon oluşturur. Bu sebeple bardağın tamamını vakit 
geçirmeksizin içiniz.  
 
Semptomlardan birinin baskın olduğu durumlarda, tek ilaçla tedavi (monoterapi) şeklinde tedavi 
daha uygundur.  
 
Değişik  yaş grupları:  
 
Çocuklarda  kullanımı:  
ASPİRİN COMPLEX’in çocuk ve 16 yaş altı ergenlerde doktor tarafından tavsiye edilmedikçe 
kullanı lması  önerilmez. İlacın yanlışlıkla alınması halinde dikkat edilmesi gerekenler bölümüne 
bakınız ve doktorunuza danışınız.  
 
Yaşlılarda  Kullanımı:  
Yaşlı  hastalardaki  güvenlilik  ve etkinliliğine  ilişkin  bilgi bulunmamaktadır.  
 
Özel  kullanım  durumları:  
 
Böbrek ve k araciğer  yetmezliği : 
Karaciğer/böbrek  yetmezliği  olan hastalarda  doktor  önerisi  olmadan  kullanılmamalıdır. 
Şiddetli karaciğer / böbrek yetmezliği olan hastalarda kullanılmamalıdır.  
 
Eğer ASPİRİN COMPLEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ASPİRİN  COMPLEX  kullandıysanız;  
 
Yaşlı hastalarda ve özellikle bebeklerde zehirlenme görülmesi daha muhtemeldir. Kg başına 
günlük 100 mg üzerinde ve 2 günden daha fazla süre ile salisilat kullanılması doz aşımına neden 
olabilir. Ayrıca, çocukların ilacı kaza ile yutması veya yüksek dozlu tedavinin getirdiği doz 7 / 10  aşımları, potansiyel olarak hayatı tehdit edebilir.  
 
ASPİRİN COMPLEX’den uzun süre boyunca kullanmanız gerekenden fazlasını kullanmışsanız 
sersemlik hissi, baş dönmesi, baş ağrısı, kulak çınlaması, işitme kaybı,  terleme, bulantı, kusma, 
zihin bulanıklığı gibi belirtiler görülebilir.  
 
- Orta şiddetteki doz aşımı durumunda; aşırı hızlı soluk alıp verme, solunumdan kaynaklanan, 
kan plazmasındaki asit baz dengesinin bozulması ve pH değerinin artması, terleme, bulantı, 
kusma belirtileri  
 
- Ciddi  doz aşımı  durumlarında;  kan pH’ının  asidik  olması,  idrarda  yüksek  düzeyde  asit 
bulunması,  çok yüksek  ateş, solunum  yolu bulguları;  aşırı soluk  alıp vermeden,  solunumun  
durması ve boğulmaya, kalp -damar sistemi bulguları; ritim bozukluğundan, tansiyon 
düşüklüğü ve ani ölüm, sıvı ve elektrolit kaybına bağlı bulgular; su kaybından, çok az idrara 
çıkma ve böbrek yetmezliğine,  bozulmuş glukoz metabolizması ve organizmada keton 
cisimciklerinin aşırı artışı, kulakta çınlama ve sağırlık, mide bağırsak sisteminde kanama, kan 
pıhtılaşma sisteminin bozulması, uyuşukluk, zihin bulanıklığı, koma ve sara nöbetleri 
görülebilir.  
 
Psödoefedrin doz aşımına bağlı olarak ise kalp atışlarında hızlanma (taşikardi), göğüs ağrısı, 
huzursuzluk, tansiyon yükselmesi, nefes darlığı, halüsinasyon (sanrı) veya nöbetler ortaya 
çıkabilir.  
 
ASPİRİN COMPLEX’ ten kullanmanız gerekenden fazlasını kullanmışsanız, bir doktor veya bir 
eczacı ile konuşunuz.  
 
ASPİRİN  COMPLEX’i  almayı  unutursanız  
Unutulan  dozları  dengelemek  için çift doz almayınız.  
 
ASPİRİN  COMPLEX  ile tedavi  sonlandırıldığında ki oluşabilecek  etkiler  
Bilinen  bir etkisi bulunmamaktadır.  
 
4. Olası  yan etkiler  nelerdir?  
Tüm ilaçlar gibi, ASPİRİN COMPLEX’in içeriğinde bulunan maddelere duyarlı olan  kişilerde 
yan etkiler olabilir.  
 
Çok yaygın   : 10 hastanın en az birinde görülebilir.  
Yaygın    : 10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla  görülebilir.  
Seyrek    : 1.000  hastanın  birinden  az, 10.000  hastanın  birinden  fazla  görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Aşağıdakilerden biri olursa, ASPİRİN COMPLEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Bu ilaçla tedavinin ilk 2 günü içinde ani ateş başlangıcı, ciltte kızarıklık veya çok sayıda küçük 
püstül (Akut Genelleştirilmiş Ekzantematöz Püstüloz – AJEP’in olası semptomları) ortaya 
çıkabilir . 
• Özellikle  astım  hastalarında  aşırı duyarlılık  reaksiyonları;  8 / 10  • Solunum  güçlüğü  
• Tansiyon  düşmesinin  eşlik  ettiği  şiddetli  deri döküntüleri  
• Anjiyoödem (Eller ayaklar, bilekler, yüz, dil ve dudakların şişmesi ya da özellikle ağız veya 
boğazın yutmayı veya nefes almayı zorlaştıracak şekilde şişmesi)  
• Anafilaktik şok (kurdeşen, tüm vücutta oluşabilecek şişlik, kaşıntı, kızarıklık, boğazda 
tıkanma, nefes alamama gibi ani aşırı duyarlılık tepkileri)  
 
Bunların hepsi çok ciddi yan etkilerdir. Bunlardan birisi sizde mevcutsa acil tıbbi müdahaleye veya 
hastaneye yatırılmanıza gerek olabilir.  
 
Çok yaygın:  
• Baş ağrısı  
 
Yaygın:  
• Mide ekşimesinden dolayı göğüste duyulan yanma hissi, bulantı, kusma, mide ve karın  
ağrısı, ishal gibi mide bağırsak şikayetleri  
• Uykusuzluk  
• Tedirginlik  
• Ağız  kuruluğu  
• Sersemlik  
 
Yaygın  olmayan:  
• Cilt reaksiyonları  vb. hipersensitivite  (aşırı  duyarlılık)  reaksiyonları  
 
Seyrek:  
• Şiddetli  cilt reaksiyonları  gibi aşırı duyarlılık  reaksiyonları  (eksüdatif  eritema multiforme)  
• Demir eksikliği anemisine yol açabilecek mide -bağırsak kanaması (kan kusma, siyah  renkli 
dışkı kanamanın belirtisi olabilir)  
• Delinmeye kadar  varabilen mide  bağırsak ülseri  
 
Çok seyrek:  
• Transaminazların  (karaciğer  enzimleri)  artmasıyla  birlikte  geçici  karaciğer  yetmezliği  
• Çok nadiren  özellikle  kontrol  altına  alınmamış  yüksek  tansiyon  ve beraberinde  kan 
sulandırıcı tedavi alan hastalarda beyin kanaması riskinde artış  
 
Bilinmiyor:  
Posterior geri dönüşümlü ensefalopati sendromu (PRES)  ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen ciddi 
durumlar  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi 
durumunda hemen ASPİRİN COMPLEX’i kullanmayı bırakın ve acil tıbbi yardım alın ız:  
• Âni başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
• Kanama riskinde artış (Muhtemelen kanama zamanının uzamasına bağlı olarak burun 9 / 10  kanaması, idrar yollarında kanamalar, diş eti kanaması ya da cilt altında kan birikmesi gibi 
belirtiler gözlenebilir. Bu etki kullanımı takiben 4 -8 saat sürebilir) , 
• Kanama, güçsüzlük ve dokulara yetersiz kan beslemesi gibi belirtilerle aniden gelişen ve uzun 
süreli kanama sonrası kansızlık (akut ve kronik posthemorajik anemi) veya demir eksikliğine 
bağlı kansızlık  
• Şiddetli glukoz -6-fosfat dehidrogenaz enzim (kan şekeri metabolizmasında hayati önem 
taşıyan enzim) eksikliği olan hastalarda hemoliz (kan hücrelerinin parçalanması), hemolitik 
anemi (kan hücrelerinin parçalanmasına bağlı gelişen kansızlık)  
• Solunum  yolunda,  mide  bağırsak  kanalında  ve kalp damar  sisteminde  aşırı duyarlılık  
reaksiyonları  (özellikle  astımlı  kişilerde)  
• Solunum  güçlüğü atakları  
• Burun  akıntısı  
• Burun  tıkanıklığı  
• Ani aşırı duyarlılık  tepkisi  (anafilaktik  şok) 
• Baş ağrısı,  baş dönmesi  ve bilinç  karışıklığı  (bunlar  doz aşımının  belirtisi  olabilir)  
• Kulak  çınlaması  gibi duyma  kabiliyetinde  bozukluk  (bunlar  doz aşımının  belirtisi 
olabilir)  
• Böbrek  fonksiyonlarında  bozulma,  ani görülen  böbrek  hasarı  
• Endişe  
• Coşku  hali, heyecanlanma  
• Halüsinasyon  (sanrı) , paranoid  delüzyon  (var olmayan  şeyleri  görme  veya  duyma,  
mantıksız düşünceler veya duygular)  
• Sinirlilik,  huzursuzluk  
• Uyku  bozukluğu  
• Beyni besleyen damarların tıkanması veya kanaması ile ortaya çıkan, hasar gören beyin 
bölgesi ile ilgili belirtiler (serebrovasküler olay)  
• Ciltte hissedilen ve belirgin uzun süreli etkisi olmayan, karıncalanma, uyuşma,  iğnelenme, 
yanma hissi (parestezi)  
• Dikkati odaklama güçlüğü, konsantrasyon eksikliği, davranışları ve dürtüleri kontrol 
edememe ve istekleri erteleyememe (psikomotor hiperaktivite)  
• Uyuklama  (somnolans)  
• Titreme  
• Optik  sinire  azalan  kan akışından  (iskemik  optik  nöropati)  kaynaklanabilen  ani görme 
kaybı ve görüşte azalma  
• Çarpıntı,  kalp atımında  düzensizlik,  kalbin çok hızlı atması (taşikardi)  
• Kalp  krizi veya  kalbe  kan akışı  azalması  sonucu  kalp kasının  yeterli  oksijen  alamaması  
• Kan basıncı  artışı  (hipertansiyon)  
• Kalın  bağırsağa  kan akışının  azalması  sonucu  görülen  iltihaplanma  (iskemik  kolit)  
• İdrar  yapmada  zorluk  veya  mesanenin  tam boşaltılamaması  hissi (özellikle  prostat 
büyümesi olanlarda)  
• Kaşıntı,  döküntü  
• Cilt altındaki dokularda meydana gelen şişme  (anjiyoödem ) 
• Akut  jeneralize  ekzantematöz  püstüloz  (AJEP)  adında  ani ateşin  başlaması,  cildin 
kızarması veya  ciltte  oluşan içi dolu küçük kabarcıkların eşlik ettiği ağır  cilt reaksiyonları  
• Bağırsak diyafram hastalığı (özellikle uzun süreli tedavide)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 10 / 10  Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güv enliliği 
hakkında daha fazla bilgi edinilmesine katkı sağlamış olacaksınız.  
 
5. ASPİRİN  COMPLEX’in  saklanması  
ASPİRİN  COMPLEX’i  çocukların  göremeyeceği,  erişemeyeceği  yerlerde  ve ambalajında  
saklayınız.  
 
25oC altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız  
Ambalajındaki  son kullanma  tarihinden  sonra  ASPİRİN  COMPLEX’i  kullanmayınız.  
 
Eğer üründe ve/veya ambalajında bozukluklar fark ederseniz ASPİRİN COMPLEX ’i 
kullanmayınız.  
 
“Son  Kull.  Ta.:” ibaresinden sonra yazılan rakam ayı temsil eder  ve o ayın son günü  son kullanım 
tarihidir.  
 
Son kullanma  tarihi geçmiş  veya kullanılmayan  ilaçları  çöpe atmayınız!  Çevre , Şehircilik  
ve İklim Değişikliği Bakanlığınca  belirlenen  toplama  sistemine  veriniz.  
 
Ruhsat  sahibi:   
Bayer  Türk  Kimya  San. Ltd. Şti. 
Ümraniye, İstanbul  
Tel: 0216 528  36 00 
Faks:  0216 645 39 50 
 
Üretim  yeri:   
Bayer  Bitterfeld  GmbH,   
Bitterfeld -Wolfen,  Almanya  
 
Bu kullanma  talimatı  ../../.... tarihinde  onaylanmıştır.  