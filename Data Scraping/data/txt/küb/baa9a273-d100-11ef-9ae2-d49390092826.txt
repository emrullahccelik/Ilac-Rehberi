KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİXALOR 90 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Tikagrelor 90 mg
Yardımcı maddeler:
Yardımcı maddeler için 6.1 'e bakınız,
3. FARMASÖTİK FORM
Film kaplı tablet
Yuvarlak, bikonveks, hardal rengi film kaplı tabletler
4. KLİNİK ÖZELLİKLER
4.1. Terapotik endikasyonlar
Asetilsalisilik asit (ASA) ile birlikte uygulanan TİXALOR, tıbbi gözetimdeki hastalar ve
perkütan koroner girişim (PKG) veya koroner arter bypass grefti (KABG) ile tedavi edilen
hastalar da dahil olmak üzere, akut koroner sendromlu (stabil olmayan anjina, ST yükselmesiz
miyokard enfarktüsü [NSTEMI] veya ST yükselmeli miyokard enfarktüsü [STEMI] olan)
hastalarda trombotik olayların (kardiyovasküler ölüm, miyokard enfarktüsü ve inme)
önlenmesinde endikedir.
Daha fazla bilgi için bölüm 5.1’e bakınız.
4.2. Pozoloji ve uygulama şekli
Pozoloji/ uygulama sıklığı ve süresi:
TİXALOR tedavisi, tek dozluk 180 mg yükleme dozu (iki tane 90 mg’lık tablet) ile başlatılır
ve günde iki kez 90 mg ile devam edilir.
TİXALOR kullanan hastalar ayrıca, spesifik olarak kontrendike olmadıkça, günde bir doz
ASA kullanmalıdır. ASA’nın başlangıç dozunu takiben TİXALOR, ASA’nın 75-150 mg’lık
idame dozu ile birlikte kullanılmalıdır (Bkz. Bölüm 5.1).
Tedavide kesintilerden kaçınılmalıdır. Bir doz TİXALOR almayı unutan hastalar, planlanmış
olan zamanda yalnızca bir adet 90 mg tablet (bir sonraki doz) almalıdır.
Akut koroner sendrom (AKS) tanısı konmuş hastalarda ihtiyaç halinde klopidogrelden
TİXALOR’a direkt geçiş yapılabilir (Bkz. Bölüm 5.1). Prasugrelden TİXALOR’a geçiş
araştırılmamıştır.
1/26Klinik açıdan tedavinin kesilmesi gerekmediği sürece, en az 12 ay TİXALOR ile tedavi
önerilmektedir (Bkz. Bölüm 5.1).
AKS hastalarında, TİXALOR da dahil olmak üzere herhangi bir antitrombositik ile tedavinin
erken kesilmesi, hastanın altta yatan hastalığından dolayı kardiyovasküler ölüm veya
miyokard enfarktüsü risk artışı ile sonuçlanabilir (Bkz. Bölüm 4.4). Bu nedenle, tedavinin
erken kesilmesinden kaçınılmalıdır.
Uygulama şekli:
Oral kullanım içindir.
TİXALOR gıdalarla birlikte veya ayrı alınabilir.
Tableti bir bütün olarak yutamayan hastalar için, TİXALOR tabletleri ince toz haline gelecek
şekilde ezilip yarım bardak suda karıştırılarak hemen içilebilir. Dibinde ilaç kalmadığından
emin olmak için, boş bardağı yarım bardak su ile daha çalkalayıp içilmelidir. Karışım ayrıca
nazogastrik tüp (CH8 veya daha büyüğü) ile uygulanabilir. Karışımın uygulanmasından sonra
nazogastrik tüp içerisinde ilaç kalmadığından emin olmak için su ile durulamak önemlidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlamasına gerek yoktur (Bkz. Bölüm 5.2).
Karaciğer yetmezliği:
Ağır derecede karaciğer yetmezliği olan hastalarda tikagrelor çalışılmamıştır ve
TİXALOR’un bu hastalarda kullanılması kontrendikedir (Bkz. Bölüm 4.3). Orta derecede
karaciğer yetmezliği olan hastaların tedavisinde sınırlı bilgi mevcuttur. Doz ayarlamasına
gerek yoktur, ancak TİXALOR dikkatli kullanılmalıdır (Bkz. Bölüm 4.4 ve 5.2) Hafif
karaciğer yetmezliği olan hastalarda doz ayarlaması gerekli değildir (Bkz. Bölüm 4.4 ve
Bölüm 5.2).
Pediyatrik popülasyon:
TİXALOR’un 18 yaşın altındaki çocuklarda etkililiği ve güvenliliği belirlenmemiştir.
Orak hücre hastalığı olan çocuklarda tikagrelorun ilgili kullanımı yoktur (Bkz. Bölüm 5.1 ve
5.2).
Geriyatrik popülasyon:
Yaşlılarda doz ayarlamasına gerek yoktur (Bkz. Bölüm 5.2).
4.3. Kontrendikasyonlar
• Etkin madde veya diğer yardımcı maddelere aşırı duyarlılık ( Bkz. Bölüm 4.8)
• Aktif patolojik kanama
• İntrakraniyal hemoraji öyküsü (Bkz. Bölüm 4.8)
• Ağır derecede karaciğer yetmezliği (Bkz. Bölüm 4.2, 4.4 ve 5.2)
• Eşzamanlı uygulama tikagrelore maruziyette belirgin bir artışa neden olabileceği için,
güçlü CYP3A4 inhibitörleri (örn.;ketokonazol, klaritromisin, nefazodon, ritonavir ve
atazanavir) ile tikagrelorun birlikte kullanımı, (Bkz. Bölüm 4.5).
2/264.4. Özel kullanım uyarıları ve önlemleri
Kanama riski:
Bilinen kanama riski artmış olan hastalarda TİXALOR kullanımı, aterotrombotik olayların
önlenmesinden elde edilecek yarara karşı dengelenmelidir (Bkz. Bölüm 4.8 ve Bölüm 5.1).
Eğer klinik olarak endike ise, TİXALOR aşağıdaki hasta gruplarında dikkatli kullanılmalıdır:
• Kanama eğilimi olan hastalar (örn.;yeni travma, yeni ameliyat, koagülasyon hastalıkları,
aktif veya yeni gastrointestinal kanama) veya travma riski yüksek olan hastalar. Aktif
patolojik kanaması olan hastalarda ve intrakraniyal hemoraji öyküsü ve ağır derecede
karaciğer yetmezliği olanlarda tikagrelor kullanımı kontrendikedir (Bkz. Bölüm 4.3).
• Kanama riskini artıran ilaçları (örn.; nonsteroidal antiinflamatuvar ilaçlar (NSAİİ’ler), oral
antikoagülanlar ve/veya fibrinolitikler) TİXALOR dozundan sonra 24 saat içinde
eşzamanlı kullanan hastalar.
Trombosit transfüzyonu sağlıklı gönüllülerde tikagrelorun antitrombosit etkisini tersine
çevirmez ve kanaması bulunan hastalarda klinik yarar sağlaması mümkün değildir.
TİXALOR’un desmopressin ile eşzamanlı olarak uygulanması temel kanama süresini
kısaltmadığından, desmopressinin klinik kanama olaylarının tedavisinde etkili olması
beklenmez (Bkz. Bölüm 4.5).
Antifibrinolitik tedavi (aminokaproik asit veya traneksamik asit) ve/veya rekombinant faktör
VIIa tedavisi hemostazı artırabilir. Kanamanın sebebi tanımlanıp kontrol altına alındıktan
sonra tikagrelor tedavisi yeniden başlatılabilir.
Cerrahi:
Hastalar herhangi bir cerrahi girişim öncesinde ve herhangi bir yeni tıbbi ürün kullanmadan
önce, hekimlerini ve diş hekimlerini tikagrelor aldıkları ile ilgili bilgilendirmeleri konusunda
eğitilmelidirler.
Koroner arter bypass greft (KABG) ameliyatı geçiren PLATO çalışmasındaki hastalarda,
ameliyattan 1 gün önce kesilen tikagrelor, klopidogrel ile karşılaştırıldığında, daha fazla
kanama olmuş fakat ameliyattan 2 gün veya daha öncesinde tedavi kesildiğinde majör kanama
oranları klopidogrel ile benzer bulunmuştur (Bkz. Bölüm 4.8). Eğer hasta elektif cerrahi
müdahale geçirecekse ve antitrombositik etki istenmiyorsa, tikagrelor ameliyattan 5 gün önce
kesilmelidir (Bkz. Bölüm 5.1).
Daha önce iskemik inme geçirmiş hastalar:
Daha önce iskemik inme geçirmiş AKS hastaları, 12 aya kadar tikagrelor ile tedavi edilebilir
(PLATO çalışması).
PEGASUS çalışmasına daha önce iskemik inme geçirmiş Mİ öyküsü olan hastalar dahil
edilmemiştir. Bu nedenle, veri yokluğu nedeniyle bu hastalarda bir yılı aşan tedavi
önerilmemektedir.
Karaciğer yetmezliği:
Tikagrelor kullanımı ağır derecede karaciğer yetmezliği olan hastalarda kontrendikedir (Bkz.
Bölüm 4.2 ve Bölüm 4.3). Orta derecede karaciğer yetmezliği olan hastalarda TİXALOR ile
deneyim sınırlı olduğundan bu hastalarda dikkatli olunması tavsiye edilmektedir (Bkz. Bölüm
4.2 ve Bölüm 5.2).
3/26Bradikardik olaylar için risk altında olan hastalar:
Holter EKG takibi klopidogrele kıyasla tikagrelor ile uygulanan tedavi sırasında genellikle
asemptomatik olan ventriküler duraklamaların sıklığında artış olduğunu göstermiştir.
Bradikardik olay riski artan hastalar (örn.; hasta sinus sendromu, 2. veya 3. derece AV blok
veya bradikardiye bağlı senkop gözlenen pacemaker olmayan hastalar) tikagrelorun etkililiği
ve güvenliliğinin değerlendirildiği ana çalışmalardan hariç tutulmuştur. Bu sebeple, bu
hastalardaki sınırlı klinik deneyimden dolayı, tedbirli olunmalıdır (Bkz. Bölüm 5.1).
Ayrıca tikagrelor, bradikardiyi uyardığı bilinen tıbbi ürünlerle eşzamanlı olarak
uygulandığında dikkatli olunmalıdır. Bununla birlikte, PLATO çalışmasında bradikardiyi
uyardığı bilinen bir ya da daha fazla tıbbi ürünün eşzamanlı uygulamasının ardından (örn.;
%96 beta blokörler, %33 kalsiyum kanal blokörleri diltiazem ve verapamil ve %4 digoksin)
klinik açıdan önemli advers reaksiyon kanıtı gözlenmemiştir (Bkz. Bölüm 4.5).
PLATO’daki Holter alt-çalışması sırasında AKS’nin akut fazı süresince klopidogrele kıyasla
tikagrelor ile daha fazla hastada ≥3 saniyelik ventriküler duraklamalar ortaya çıkmıştır.
AKS’nin akut fazı sırasında, tikagrelor ile Holter tarafından saptanan ventriküler
duraklamalardaki artış genel popülasyona kıyasla kronik kalp yetmezliği (KKY) bulunan
hastalarda daha fazla olmuş, ancak bu durum tikagrelor ile birinci ayda ya da klopidogrel ile
karşılaştırıldığında gözlenmemiştir. Bu hasta popülasyonunda bu dengesizlik ile ilişkili advers
klinik sonuçlar saptanmamıştır (senkop ya da pacemaker uygulaması dahil) (Bkz. Bölüm 5.1).
Özellikle kardiyak iskemi ve kalp hızını azaltan veya kardiyak iletimi etkileyen ilaçların
potansiyel karıştırıcı olduğu, tikagrelor alan AKS’li hastalarda, pazarlama sonrasında
bradiaritmik olaylar ve AV blokları bildirilmiştir (Bkz. Bölüm 4.8). Hastanın klinik durumu
ve birlikte kullandığı ilaçlar potansiyel karıştırıcı nedenler olarak tedaviyi ayarlamadan önce
değerlendirilmelidir.
Dispne:
Dispne, tikagrelor ile tedavi edilen hastalarda bildirilmiştir. Şiddeti genellikle hafiften ortaya
değişmiş ve sıklıkla tedavinin bırakılmasını gerektirmeden düzelmiştir. Astım/ Kronik
Obstrüktif Akciğer Hastalığı (KOAH) bulunan hastalarda tikagrelor ile dispne olayının
meydana gelmesindeki mutlak risk artmış olabilir (Bkz. Bölüm 4.8). Tikagrelor, astım
ve/veya KOAH öyküsü bulunan hastalarda dikkatli kullanılmalıdır. Mekanizma henüz
aydınlatılmamıştır. Eğer bir hasta yeni, uzayan ya da kötüleşen bir dispne bildirirse bu durum
ayrıntılı olarak incelenmeli ve tolere edilemezse tikagrelor tedavisi kesilmelidir. Daha fazla
bilgi için Bölüm 4.8’e bakınız.
Merkezi uyku apnesi
Tikagrelor alan hastalarda pazarlama sonrası ortamda Cheyne-Stokes solunumu dahil merkezi
uyku apnesi bildirilmiştir. Merkezi uyku apnesinden şüpheleniliyorsa, daha ileri klinik
değerlendirme düşünülmelidir.
Kreatinin yükselmeleri:
TİXALOR ile tedavi sırasında kreatinin düzeyleri yükselebilir. Mekanizma henüz açıklığa
kavuşturulmamıştır. Böbrek fonksiyonları rutin tıbbi uygulamalara göre kontrol edilmelidir.
AKS hastalarında böbrek fonksiyonlarının, tikagrelor ile tedaviye başlandıktan bir ay sonra da
kontrol edilmesi, ≥ 75 yaş hastalarda, orta şiddette veya şiddetli böbrek yetmezliği olan
hastalarda ve bir anjiyotensin reseptör blokörü (ARB) ile eşzamanlı tedavi alan hastalarda
özellikle dikkatli olunması önerilir.
4/26Ürik asit artışı:
Tikagrelor ile tedavi sırasında hiperürisemi oluşabilir (Bkz. Bölüm 4.8). Hiperürisemi ya da
gut artriti öyküsü olan hastalarda dikkat edilmesi önerilir. İhtiyati önlem olarak ürik asit
nefropatisi olan hastalarda tikagrelor kullanımı önerilmemektedir.
Trombotik Trombositopenik Purpura (TTP)
Tikagrelor kullanımıyla ilgili olarak çok nadiren Trombotik Trombositopenik Purpura (TTP)
bildirilmiştir. Nörolojik bulgular, böbrek disfonksiyonu ya da ateş ile ilişkili olabilen
trombositopeni ve mikroanjiyopatik hemolitik anemi ile karakterizedir. TTP, plazmaferez de
dahil acil tedavi gerektiren potansiyel olarak ölümcül bir durumdur.
Heparin ile indüklenen trombositopeni (HIT) tanısı koymak için kullanılan trombosit
fonksiyon testleri ile enterferans
HIT tanısı koymak için kullanılan heparin ile indüklenen trombosit aktivasyonu (HIPA)
testinde, hastanın serumunda bulunan anti-trombosit faktör 4/heparin antikorları, heparin
varlığında sağlıklı donörlerin trombositlerini aktive eder.
Tikagrelor uygulanan hastalarda, HIT için kullanılan trombosit fonksiyon testlerinde (HIPA
testi dahildir, ancak bununla sınırlı olmayabilir) yanlış negatif sonuçlar bildirilmiştir. Bu
durum, testin içerdiği sağlıklı donörlere ait trombositler üzerindeki P2Y reseptörünün
12
hastanın serumundaki/plazmasındaki tikagrelor tarafından inhibe edilmesi ile ilgilidir. HIT
trombosit fonksiyon testlerinin yorumlanması için, tikagrelor ile eşzamanlı tedavi hakkında
bilgi sağlanması gereklidir.
HIT gelişen hastalarda, tikagrelor ile tedaviye devam edilmesinin yarar-risk değerlendirmesi,
hem HIT’nin protrombotik durumu, hem de eşzamanlı antikoagülan ve tikagrelor tedavisinde
artan kanama riski dikkate alınarak yapılmalıdır.
Diğer:
İdame ASA dozu ve klopidogrele kıyasla tikagrelorun bağıl etkililiğinin araştırıldığı PLATO
çalışmasında gözlenmiş olan bir ilişki temel alınarak, tikagrelor ve 300 mg üzerindeki
ASA’nın yüksek idame dozunun eşzamanlı uygulanması önerilmemektedir (Bkz. Bölüm 5.1).
Tedavinin erken kesilmesi:
TİXALOR dahil herhangi bir antitrombositik tedavinin erken kesilmesi, hastanın altta yatan
hastalığına bağlı olarak kardiyovasküler (KV) ölüm, Mİ veya inme riskinde artışa neden
olabilir. Bu nedenle tedavinin erken kesilmesinden kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tikagrelor öncelikle bir CYP3A4 substratıdır ve zayıf bir CYP3A4 inhibitörüdür. Tikagrelor
aynı zamanda bir P-glikoprotein (P-gp) substratı ve zayıf bir P-gp inhibitörüdür ve bu nedenle
P-gp substratlarına maruziyeti artırabilir.
Tıbbi ve diğer ürünlerin tikagrelor üzerindeki etkisi
CYP3A4 inhibitörleri
• Güçlü CYP3A4 inhibitörleri - Ketokonazolün tikagrelor ile birlikte uygulanması
tikagrelorun Cmaks ve EAA değerlerini sırasıyla 2.4 kat ve 7.3 kat arttırmış, aktif
5/26metabolitin Cmaks ve EAA değerleri sırasıyla %89 ve %56 azalmıştır. Diğer güçlü
CYP3A4 inhibitörlerinin (klaritromisin, nefazadon, ritonavir ve Atazanavir) benzer etki
göstermesi beklenir ve bu nedenle güçlü CYP3A4 inhibitörlerinin TİXALOR ile eş
zamanlı kullanımları kontrendikedir (Bkz. Bölüm 4.3).
• Orta dereceli CYP3A4 inhibitörleri - Diltiazemin tikagrelor ile birlikte uygulanması
tikagrelorun Cmaks değerini %69, EAA değerini 2.7 kat artırmış ve aktif metabolitin
Cmaks değerini %38 azaltmış, EAA değerini değiştirmemiştir. Tikagrelorun diltiazem
plazma düzeyleri üzerinde etkisi yoktur. Diğer orta dereceli CYP3A4 inhibitörlerinin de
(örn.; amprenavir, aprepitant, eritromisin ve flukonazol) benzer bir etki göstermesi beklenir
ve bunlar tikagrelor ile aynı anda uygulanabilir.
• Her gün yüksek miktarlarda (3x200 ml) greyfurt suyu tüketimlerinin ardından tikagrelor
maruziyetinde 2 kat artış gözlenmiştir. Bu boyutta bir maruziyet artışının çoğu hastada
klinik anlama sahip olması beklenmemektedir.
CYP3A4 indükleyicileri
Rifampisinin tikagrelor ile birlikte uygulanması, tikagrelorun Cmaks ve EAA değerlerini
sırasıyla %73 ve %86 azaltmıştır. Aktif metabolitin Cmaks değeri değişmemiş ve EAA değeri
%46 azalmıştır. Diğer CYP3A4 indükleyicilerinin (örn.; fenitoin, karbamazepin ve
fenobarbital) TİXALOR’a maruziyeti azaltması beklenir. TİXALOR’un güçlü CYP3A
indükleyicileri ile birlikte uygulanması, TİXALOR maruziyetini ve etkililiğini azaltabilir; bu
nedenle TİXALOR ile eşzamanlı olarak uygulanmaları tercih edilmez.
Siklosporin (P-gp ve CYP3A inhibitörü)
Tikagrelor ile eşzamanlı olarak siklosporin (600 mg) uygulanması, tikagrelorun Cmaks ve
EAA değerlerini sırasıyla 2.3 ve 2.8 kat artırmıştır. Siklosporin varlığında aktif metabolitin
EAA değeri %32 artarken, Cmaks %15 azalmıştır.
Tikagrelorun, güçlü P-glikoprotein (P-gp) inhibitörleri ve orta düzeyde CYP3A4 inhibitörleri
(örn.; verapamil, kinidin) olan ve tikagrelor maruziyetini de artırabilecek diğer etkin
maddelerle eşzamanlı kullanımına ilişkin veri mevcut değildir. Eğer bu ilişkiden
kaçınılamıyorsa eşzamanlı kullanımda dikkatli olunmalıdır.
Diğerleri
Klinik farmakoloji etkileşim çalışmaları, tikagrelorun heparin, enoksaparin ve ASA veya
desmopresin ile birlikte uygulanmasının, tek başına tikagrelor uygulanmasına kıyasla
tikagrelor ya da aktif metabolit farmakokinetiği ya da ADP’nin indüklediği trombosit
agregasyonu üzerinde etkisi olmadığını göstermiştir. Klinik olarak endike olduğu takdirde,
hemostazı değiştiren tıbbi ürünler tikagrelor ile kombinasyon halinde uygulanırken dikkatle
kullanılmalıdır.
Morfinle tedavi uygulanan AKS’li hastalarda tikagrelor ve aktif metabolitinin de aralarında
olduğu oral P2Y inhibitörlerine gecikmiş ve azalmış maruziyet gözlenmiştir (tikagrelor
12
maruziyetinde %35 azalma). Bu etkileşim azalmış gastrointestinal motiliteyle ilişkili olabilir
ve diğer opioidler için de geçerli olabilir. Bu durumun klinik önemi bilinmemektedir fakat
veriler tikagrelor ve morfinin eşzamanlı uygulandığı hastalarda tikagrelorun etkililiğinde
azalma olması potansiyeline işaret etmiştir. Morfinin durdurulamayacağı ve hızlı P2Y
12
inhibisyonunun gerekli görüldüğü AKS’li hastalarda parenteral bir P2Y inhibitörünün
12
kullanılması düşünülebilir.
6/26Tikagrelorun diğer tıbbi ürünler üzerinde etkisi
CYP3A4 ile metabolize olan tıbbi ürünler
• Simvastatin - Tikagrelor ve simvastatinin birlikte uygulanması, simvastatin Cmaks
değerini %81, EAA değerini %56 artırmıştır ve bazı bireysel 2-3 kat artışlarla birlikte
simvastatin asit Cmaks değerini %64 ve EAA değerini %52 artırmıştır. Tikagrelorun
günde 40 mg’ı aşan simvastatin dozlarıyla birlikte uygulanması, simvastatinin advers
etkilerinin meydana gelmesine neden olabilir ve böyle uygulamalara potansiyel yararlarla
karşılaştırma yapılarak karar verilmelidir. Simvastatinin tikagrelor plazma düzeyi
üzerinde etkisi yoktur. Tikagrelor, lovastatin üzerinde de benzer etki gösterebilir.
Tikagrelorun 40 mg’ın üzerindeki simvastatin veya lovastatin dozlarıyla eşzamanlı olarak
uygulanması tavsiye edilmemektedir.
• Atorvastatin - Atorvastatin ve tikagrelorun birlikte uygulanması, atorvastatin asit Cmaks
değerini %23 ve EAA değerini %36 artırmıştır. Tüm atorvastatin asit metabolitleri için
EAA ve Cmaks’ta benzer artışlar gözlenmiştir. Bu artışların klinik açıdan anlamlı
olmadığı düşünülmektedir.
• CYP3A4 ile metabolize olan diğer statinler üzerinde benzer bir etki çıkması dışlanamaz.
PLATO çalışmasında yer alan ve tikagrelor alan hastalar çeşitli statinler kullanmışlar, bu
tıbbi ürünleri alan PLATO kohort grubunun %93’ünde statin güvenliliği ile ilişkili bir
endişe yaşanmamıştır.
Tikagrelor hafif bir CYP3A4 inhibitörüdür. Tikagrelor ile dar terapötik indekse sahip
CYP3A4 substratlarının (örn.; sisaprid ya da ergot alkaloidleri) eşzamanlı uygulaması
önerilmez; çünkü tikagrelor bu tıbbi ürünlere maruziyeti artırabilir.
P-glikoprotein (P-gp) substratları (digoksin, siklosporin dahil)
Eşzamanlı tikagrelor uygulaması, digoksin Cmaks değerini %75, EAA değerini %28
artırmıştır. Tikagrelor ile eşzamanlı uygulanmasıyla ortalama taban digoksin düzeyleri
yaklaşık olarak %30 artmış, bazı kişilerdeki artış maksimum 2 kata kadar ulaşmıştır. Digoksin
varlığında tikagrelorun ve aktif metabolitinin Cmaks ve EAA değerleri etkilenmemiştir. Bu
sebeple, digoksin gibi dar terapötik indeksli ve P-gp bağımlı ilaçlar tikagrelor ile aynı anda
verildiğinde uygun klinik ve/veya laboratuvar takibinin yapılması önerilir.
Tikagrelorun, sisklosporin kan düzeyleri üzerinde etkisi olmamıştır. Tikagrelorun diğer P-gp
substratları üzerindeki etkileri çalışılmamıştır.
CYP2C9 ile metabolize olan tıbbi ürünler
Tikagrelorun tolbutamid ile birlikte uygulanması, her iki tıbbi ürünün de plazma düzeylerini
değiştirmemiş, bu da tikagrelorun CYP2C9 inhibitörü olmadığı ve varfarin ve tolbutamid gibi
CYP2C9 bağımlı metabolize olan tıbbi ürünlerin metabolizmasını değiştirmeyeceği izlenimini
vermiştir.
Rosuvastatin
Tikagrelor, rosuvastatinin renal atılımını etkileyerek rosuvastatin birikimi riskini artırabilir.
Kesin mekanizması bilinmese de, bazı durumlarda tikagrelor ve rosuvastatinin eş zamanlı
kullanımı renal fonksiyonun azalmasına, CPK düzeyi ve rabdomiyolizin artmasına yol
açmaktadır.
7/26Oral kontraseptifler
Tikagrelorun levonorgestrel ve etinil estradiol ile birlikte uygulanması etinil estradiol
maruziyetini yaklaşık %20 artırmış; fakat levonorgestrelin farmakokinetiğini
değiştirmemiştir. Levonorgestrel ve etinil estradiol tikagrelor ile birlikte uygulandığında oral
kontraseptifin etkililiği üzerinde klinik olarak ilişkili bir etki beklenmemektedir.
Bradikardi oluşturduğu bilinen tıbbi ürünler
Çoğunlukla asemptomatik olan ventriküler duraklamalar ve bradikardi gözlemleri nedeniyle,
tikagrelorun bradikardiyi uyardığı bilinen ilaçlarla eşzamanlı uygulaması sırasında dikkatli
olunmalıdır (Bkz. Bölüm 4.4). Bununla birlikte, PLATO çalışmasında bradikardiyi uyardığı
bilinen bir ya da daha fazla tıbbi ürünün (örn.; %96 beta blokörler, %33 kalsiyum kanal
blokörleri diltiazem ve verapamil ve %4 digoksin) eşzamanlı uygulamasının ardından klinik
açıdan anlamlı advers reaksiyon kanıtı gözlenmemiştir.
Diğer eşlik eden tedavi
Klinik çalışmalarda birlikte uygulama koşulları için gerektiğinde tikagrelor, yaygın olarak
ASA, proton pompası inhibitörleri, statinler, beta blokörler, anjiyotensin dönüştürücü enzim
(ADE) inhibitörleri ve anjiyotensin reseptör blokörleri ile birlikte uzun dönemli olarak
uygulanmış, ayrıca heparin, düşük molekül ağırlıklı heparin ve intravenöz GpIIb/IIIa
inhibitörleri ile birlikte kısa sürelerle uygulanmıştır (Bkz. Bölüm 5.1). Bu tıbbi ürünlerle
klinik olarak anlamlı advers etkileşimlere dair herhangi bir kanıt gözlenmemiştir.
Tikagrelorun, heparin, enoksaparin ya da desmopressin ile eşzamanlı uygulamasının aktive
parsiyel tromboplastin zamanı (aPTz), aktif pıhtılaşma zamanı (APZ) ya da faktör Xa testleri
üzerinde etkisi olmamıştır. Bununla birlikte, potansiyel farmakodinamik etkileşimler
nedeniyle, tikagrelorun hemostazı değiştirdiği bilinen tıbbi ürünlerle eşzamanlı uygulaması
sırasında dikkatli olunmalıdır.
Selektif serotonin geri alım inhibitörleri (SSRI) (örn.;paroksetin, sertralin ve sitalopram) ile
kutanöz kanama anomalilerini içeren raporlar nedeniyle, kanama riskini artırabileceğinden
tikagrelor ile SSRI’lar uygulanırken dikkatli olunması önerilmektedir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tikagrelor ile tedavi gören çocuk doğurma potansiyeli olan kadınlar, gebe kalmamak için
uygun bir doğum kontrol yöntemi kullanmalıdır.
Gebelik dönemi
Tikagrelorun gebe kadınlarda kullanımına ilişkin veri yoktur veya sınırlıdır. Hayvanlarda
yapılan çalışmalar üreme toksisitesini göstermiştir (Bkz. Bölüm 5.3).
Tikagrelor hamilelik sırasında önerilmemektedir.
Laktasyon dönemi
Hayvanlardan elde edilen farmakodinamik/toksikolojik veriler, tikagrelorun ve aktif
metabolitlerinin süte geçtiğini göstermiştir (Bkz. Bölüm 5.3). Yeni doğanlar/bebekler için risk
göz ardı edilememektedir. Çocuk için emzirmenin yararları ve kadın için tedavinin yararları
8/26dikkate alınarak, emzirmenin kesilmesine ya da TİXALOR tedavisinin kesilmesine/bu
tedaviden kaçınılmasına karar verilmelidir.
Üreme yeteneği/Fertilite
Tikagrelorun deney hayvanlarında dişi veya erkek fertilitesi üzerinde etkisi yoktur (Bkz.
Bölüm 5.3).
4.7. Araç ve makine kullanımı üzerindeki etkiler
Tikagrelorun araç ve makine kullanma yetisi üzerinde etkisi yoktur ya da göz ardı edilebilir
etkilere sahiptir. Tikagrelor ile tedavi süresince sersemlik ve konfüzyon bildirilmiştir. Bu
nedenle, bu semptomların görüldüğü hastalar araç veya makine kullanırken dikkatli olmalıdır.
4.8 İstenmeyen etkiler
Güvenlilik profili özeti
Tikagrelorun güvenlilik profili 39,000’in üzerinde hastayı içeren iki büyük faz 3 sonuç
çalışmasında (PLATO ve PEGASUS) değerlendirilmiştir (Bkz. Bölüm 5.1).
PLATO çalışmasında tikagrelor tedavisi alan hastalarda advers olaylar sebebiyle tedaviyi
bırakma insidansı, klopidogrel kullanan hastalara göre daha yüksek olmuştur (%7.4’e karşın
%5.4). PEGASUS çalışmasında tikagrelor tedavisi alan hastalarda advers olaylar sebebiyle
tedaviyi bırakma insidansı, tek başına ASA tedavisi ile karşılaştırıldığında daha yüksektir
(tikagrelor 60 mg + ASA için %16.1’e karşın tek başına ASA tedavisi için %8.5). Tikagrelor
ile tedavi edilen hastalarda en yaygın bildirilen advers reaksiyonlar kanama ve dispnedir (Bkz.
Bölüm 4.4).
Advers reaksiyonların tablolanmış özeti
Aşağıdaki advers reaksiyonlar, tikagrelor ile yapılan çalışmaları takiben ya da pazarlama
sonrası deneyimde bildirilmiş olanlara göre tanımlanmıştır.
Advers reaksiyonlar MedDRA Sistem Organ Sınıfına (SOC) göre listelenmiştir. Advers
reaksiyonlar, her bir SOC içinde sıklık kategorilerine göre sıralanmıştır ve azalan ciddiyet
sırasına göre sunulmaktadır. Sıklıklar şu şekilde tanımlanır: Çok yaygın (≥1/10); yaygın
(≥1/100 ila <1/10); yaygın olmayan (≥1/1,000 ila < 1/100); seyrek (≥1/10,000 ila <1/1,000),
çok seyrek (<1/10,000), bilinmiyor (eldeki verilerden hareketle tahmin edilemiyor).
İyi huylu, kötü huylu ve belirtilmemiş neoplazmalar (Kist ve polipler de dahil olmak
üzere)
Yaygın olmayan: Tümör kanamaları a
Kan ve lenf sistemi hastalıkları
Çok yaygın: Kan hastalığı kanamaları b
Bilinmiyor: Trombotik Trombositopenik Purpura c
Bağışıklık sistemi hastalıkları
Yaygın olmayan: Anjiyoödem dahil aşırı duyarlılık reaksiyonları c
Metabolizma ve beslenme hastalıkları
Çok yaygın: Hiperürisemi d
9/26Yaygın: Gut/Gut artriti
Psikiyatrik hastalıklar
Yaygın olmayan: Konfüzyon
Sinir sistemi hastalıkları
Yaygın: Sersemlik, senkop, başağrısı
Yaygın olmayan: İntrakraniyal hemorajim
Göz hastalıkları
Yaygın olmayan: Göz hemorajisi e
Kulak ve iç kulak hastalıkları
Yaygın: Vertigo
Yaygın olmayan: Kulak hemorajisi
Kardiyak hastalıkları
Bilinmiyor: Bradiaritmi, AV bloklamac
Vasküler hastalıklar
Yaygın: Hipotansiyon
Solunum, göğüs bozuklukları ve mediastinal hastalıklar
Çok yaygın: Dispne
Yaygın: Solunum sistemi kanamaları f
Gastrointestinal hastalıklar
Yaygın: Gastrointestinal hemoraji g, diyare, bulantı, dispepsi, konstipasyon
Yaygın olmayan: Retroperitoneal hemoraji
Deri ve deri altı doku hastalıkları
Yaygın: Deri altı veya deride kanama h, kaşıntı, döküntü
Kas-iskelet bozukluklar, bağ doku ve kemik hastalıkları
Yaygın olmayan: Kasta kanamalar i
Böbrek ve idrar yolu hastalıkları
Yaygın: İdrar yolunda kanama j
Üreme sistemi ve meme hastalıkları
Yaygın olmayan: Üreme sistemi kanamaları k
Araştırmalar
Yaygın: Kan kreatinin düzeyinde artış d
Yaralanma ve zehirlenme ve prosedüre ait komplikasyonlar
Yaygın: Post-prosedürel hemoraji, travmatik kanamalar l
a örn.; mesane kanseri, gastrik kanser, kolon kanseri nedeniyle kanama.
b örn.; morarmaya, spontan hematoma, hemorajik diatez eğilimde artış.
10/26c Pazarlama sonrası teşhis edilmiş deneyim
d Sıklıklar laboratuvar gözlemlerinden elde edilmiştir (Başlangıçta referans aralığının altında
ya da referans aralığı dahilinde değerden ürik asit artışı > normalin üst sınırı. Başlangıca göre
>%50 kreatinin artışları) ve ham advers olay bildirim sıklığı değildir.
e örn.; konjonktival, retinal, intraoküler kanama.
f örn.; burun kanaması, hemoptizi.
g örn.; dişeti kanaması, rektal hemoraji, gastrik ülser hemorajisi.
h örn.; ekimoz, cilt hemorajisi, peteşi.
i örn.; hemartroz, kas hemorajisi.
j örn.; hematüri, hemorajik sistit.
k örn.; vajinal hemoraji, hematospermi, post-menopozal hemoraji.
l örn.; kontüzyon, travmatik hematom, travmatik hemoraji.
m örn.; spontan, prosedürle ilgili veya travmatik intrakranial hemoraji.
Seçilen advers reaksiyonların tanımı
Kanama
PLATO çalışmasındaki kanama bulguları
PLATO çalışmasındaki kanama oranlarının genel sonucu Tablo 1’de gösterilmiştir.
Tablo 1 – Genel kanama olaylarının analizi, 12 ayda Kaplan-Meier tahminleri (PLATO)
Günde iki kez Klopidogrel p-değeri*
Tikagrelor 90 mg N=9186
N=9235
PLATO Toplam Majör 11.6 11.2 0.4336
PLATO Major 5.8 5.8 0.6988
Ölümcül/Yaşamı tehdit
edici
KABG olmayan PLATO 4.5 3.8 0.0264
Majör
Prosedürel olmayan 3.1 2.3 0.0058
PLATO Majör
PLATO Toplam Majör + 16.1 14.6 0.0084
Minör
Prosedürel olmayan 5.9 4.3 <0.0001
PLATO Majör + Minör
TIMI tanımlı Majör 7.9 7.7 0.5669
TIMI tanımlı Majör + 11.4 10.9 0.3272
Minör
Kanama kategorilerinin tanımları:
Majör Ölümcül/Yaşamı Tehdit Edici Kanama: Hemoglobinde >50 g/l azalma ya da ≥4
ünite eritrosit transfüzyonu ile klinik olarak belirgin; veya ölümcül; veya intrakraniyal; veya
kardiyak tamponad ile intraperikardiyal; veya pressörler ya da cerrahi gerektiren şiddetli
hipotansiyon veya hipovolemik şok.
Majör Diğer: Hemoglobinde 30-50 g/L azalma ya da 2-3 ünite eritrosit transfüzyonu ile
klinik olarak belirgin; veya anlamlı derecede engelleyici.
Minör Kanama: Kanamanın durdurulması ya da tedavisi için tıbbi müdahale gerektiren.
11/26TIMI Majör Kanama: Hemoglobinde >50 g/L azalma ile klinik olarak belirgin veya
intrakraniyal hemoraji.
TIMI Minör Kanama: Hemoglobinde 30-50 g/L azalma ile klinik olarak belirgin.
*Tek açıklayıcı değişken olarak tedavi grubu ile Cox orantısal tehlike modelinden hesaplanan
p-değeri.
Tikagrelor ve klopidogrelde PLATO majör ölümcül/yaşamı tehdit edici kanama, PLATO
toplam majör kanama, TIMI majör kanama veya TIMI minör kanama (Tablo 1) oranları farklı
değildir. Ancak toplam PLATO majör + minör kanama, klopidogrelle kıyaslandığında
tikagrelorda daha yüksektir. PLATO’da daha az sayıda hastada ölümcül kanama olmuştur;
tikagrelor için 20 (%0.2) ve klopidogrel için 23 (%0.3) (Bkz. Bölüm 4.4).
Yaş, cinsiyet, ağırlık, ırk, coğrafi bölge, eşzamanlı koşullar, eşzamanlı tedavi ve daha önceki
bir inme ya da geçici iskemik atağı içeren tıbbi öykü faktörlerin hiçbiri genel ya da prosedür-
dışı PLATO majör kanamayı öngörememiştir. Bu nedenle herhangi bir kanama alt grubu için
özel bir risk grubu belirlenmemiştir.
KABG ilişkili kanama:
PLATO’da, koroner arter bypass graft (KABG) operasyonu geçiren 1584 hastanın (kohortun
%12’si) %42’sinde tedavi grupları arasında fark olmaksızın PLATO majör ölümcül/yaşamı
tehdit edici kanama meydana gelmiştir. Ölümcül KABG kanaması her bir tedavi grubunda 6
kişide görülmüştür (Bkz. Bölüm 4.4).
KABG ile ilişkili olmayan kanama ve prosedürel ilişkili olmayan kanama:
Tikagrelor ve klopidogrel, KABG Dışı PLATO majör ölümcül/yaşamı tehdit edici kanama
açısından farklı bulunmamıştır; ama PLATO toplam majör, TIMI majör ve TIMI majör +
minör kanama, tikagrelor ile daha sık görülmüştür. Benzer şekilde, prosedür ile ilgili
kanamaların tümü çıkarıldığında, tikagrelor kullanımında meydana gelen kanama sayısının
klopidogreldekinden daha fazla olduğu görülmektedir (Tablo 1). Prosedürel olmayan kanama
nedeniyle tedavinin kesildiği durumlar, tikagrelorda (%2.9) klopidogrele (%1.2; p<0.001)
kıyasla daha sık görülmüştür.
İntrakraniyal kanama:
İntrakraniyal prosedür-dışı kanamalar, klopidogrele (n=14 kanama, % 0.2) kıyasla, tikagrelor
ile (26 hastada n=27 kanama, %0.3) daha fazla bulunmuş, tikagrelor ile 11 kanama ve
klopidogrel ile 1 kanama ölümcül olmuştur. Genel ölümcül kanamalar arasında fark
olmamıştır.
PEGASUS çalışmasında kanama bulguları
PEGASUS çalışmasındaki genel kanama olayları sonuçları Tablo 2’de gösterilmektedir.
12/26Tablo 2 - Genel kanama olaylarının analizi, 36 ayda Kaplan-Meier tahminleri
(PEGASUS)
Günde iki kez Tek başına
Tikagrelor 60 ASA
mg + ASA N=6996
N=6958
Güvenlilik %KM Tehlike oranı %KM p-değeri
sonlanım (%95 GA)
noktaları
TIMI tanımlı kanama kategorileri
TIMI Majör 2.3 2.32 1.1 <0.0001
(1.68, 3.21)
Ölümcül 0.3 1.00 0.3 1.0000
(0.44, 2.27)
İntrakraniyal 0.6 1.33 0.5 0.3130
Kanama (İK) (0.77, 2.31)
Diğer TIMI majör 1.6 3.61 0.5 <0.0001
(2.31, 5.65)
TIMI Majör veya 3.4 2.54 1.4 <0.0001
Minör (1.93, 3.35)
TIMI Majör veya 16.6 2.64 7.0 <0.0001
Minör veya Tıbbi (2.35, 2.97)
müdahale
gerektiren
PLATO tanımlı kanama kategorileri
PLATO Majör 3.5 2.57 1.4 <0.0001
(1.95, 3.37)
Ölümcül/Yaşamı 2.4 2.38 1.1 <0.0001
tehdit edici (1.73, 3.26)
Diğer PLATO 1.1 3.37 0.3 <0.0001
Majör (1.95, 5.83)
PLATO Majör 15.2 2.71 6.2 <0.0001
veya Minör (2.40, 3.08)
Kanama kategorisi tanımları:
TIMI Majör: Ölümcül kanama VEYA herhangi bir intrakraniyal kanama VEYA
hemoglobinde (Hgb) ≥50 g/L’lik düşme veya Hgb mevcut olmadığında hemotokritte (Hct)
%15’lik düşme ile ilişkili klinik olarak belirgin hemoraji bulguları.
Ölümcül: 7 gün içinde doğrudan ölüme yol açan bir kanama olayı.
İK: İntrakraniyal Kanama (İntrakraniyal hemoraji).
Diğer TIMI Majör: Ölümcül olmayan İK olmayan TIMI Majör kanama.
TIMI Minör: Hemoglobinde 30-50 g/L azalma ile klinik olarak belirgin.
Tıbbi müdahale gerektiren TIMI: Müdahale gerektiren VEYA hastaneye yatışa yol açan
VEYA değerlendirmeyi gerektiren.
PLATO Majör Ölümcül/Yaşamı tehdit edici: Ölümcül kanama VEYA herhangi bir
intrakraniyal kanama VEYA kardiyak tamponad ile intraperikardiyal VEYA presör/inotrop
veya ameliyat gerektiren hipovolemik şok veya şiddetli hipotansiyon ile VEYA
hemoglobinde >50 g/L azalma ile klinik olarak belirgin VEYA ≥ 4 ünite eritrosit
transfüzyonu.
13/26PLATO Majör Diğer: Anlamlı derecede engelleyici VEYA hemoglobinde 30-50 g/L azalma
ile klinik olarak belirgin VEYA 2-3 ünite eritrosit transfüzyonu.
PLATO Minör: Kanamayı durdurmak veya tedavi etmek için tıbbi girişim gerektiren.
PEGASUS çalışmasında, TIMI Majör kanamanın günde iki defa uygulanan tikagrelor 60 mg
için tek başına ASA için olandan daha yüksek olduğu görülmüştür. Tek başına ASA
tedavisiyle karşılaştırıldığında ölümcül kanama için kanama riskinde artış görülmemiş ve
sadece intrakraniyal hemorajilerde küçük bir artış gözlenmiştir. Tikagrelor 60 mg için 11
(%0.3) ve tek başına ASA tedavisi için 12 (%0.3) olmak üzere, az sayıda ölümcül kanama
olayı ortaya çıkmıştır. Tikagrelor 60 mg ile TIMI Majör kanama riskinde gözlenen artışın
nedeni, başlıca gastrointestinal sistem organ sınıfındaki olaylardan kaynaklanan Diğer TIMI
Majör kanama sıklığının daha yüksek olmasıdır.
TIMI Majöre benzer kanama paternlerinde artış, TIMI Majör veya Minör ve PLATO Majör
ve PLATO Majör veya Minör kanama kategorileri için görülmüştür (Bkz. Tablo 2). Kanama
nedeniyle tedavinin kesilmesi tek başına ASA tedavisine kıyasla tikagrelor 60 mg ile daha
yaygındır (sırasıyla %6.2 ve %1.5). Bu kanamaların büyük çoğunluğu burun kanaması,
morarma ve hematomlar gibi daha düşük ciddiyette (TIMI tıbbi müdahale gerektiren olarak
sınıflandırılmış) kanamalardır.
Tikagrelor 60 mg’ın kanama profili TIMI Majör, TIMI Majör veya Minör ve PLATO Majör
kanama olayları için çoklu önceden tanımlanmış alt gruplar arasında (örn.; yaş, cinsiyet, kilo,
ırk, coğrafik bölge, eşzamanlı rahatsızlıklar, eşzamanlı tedavi ve tıbbi öykü) tutarlı
bulunmuştur.
İntrakraniyal kanama:
Spontan intrakraniyal hemorajiler tikagrelor 60 mg ve tek başına ASA tedavisi için benzer
oranlarda bildirilmiştir (her iki tedavi grubunda da n=13, %0.2). Travmatik ve prosedürle
ilişkili intrakraniyal hemorajiler tek başına ASA tedavisine (n=10, %0.1) kıyasla tikagrelor 60
mg tedavisi ile küçük bir artış göstermiştir (n=15, %0.2). Tikagrelor 60 mg ile 6 ölümcül
intrakraniyal kanama ve tek başına ASA tedavisi ile 5 ölümcül intrakraniyal kanama meydana
gelmiştir. İntrakraniyal kanama insidansı, araştırma altındaki popülasyonun anlamlı
komorbidite ve kardiyovasküler risk faktörleri dikkate alındığında her iki tedavi grubunda da
düşük olmuştur.
Dispne:
Tikagrelor ile tedavi edilen hastalarda bir tür nefessizlik hissi olan dispne bildirilmiştir.
PLATO çalışmasında dispne advers olayları (AO’lar) (dispne, dinlenme sırasında dispne, efor
dispnesi, paroksimal nokturnal dispne ve nokturnal dispne), kombine edildiğinde, Tikagrelor
alan hastaların %13.8’inde, klopidogrel alan hastaların %7.8’inde rapor edilmiştir. Tikagrelor
alan hastaların %2.2’sinde ve klopidogrel alan hastaların %0.6’sında araştırıcılar dispnenin
PLATO çalışmasındaki tedaviyle nedensel olarak bağlantılı olduğunu düşünmüştür ve
yalnızca birkaçı ciddi olarak değerlendirilmiştir (%0.14 tikagrelor; %0.02 klopidogrel) (Bkz.
Bölüm 4.4). Bildirilen dispne semptomlarının çoğu hafif ila orta şiddette olmuş ve çoğu,
tedaviye başlanmasından sonraki erken dönemle tek bir epizot olarak bildirilmiştir.
Klopidogrel ile karşılaştırıldığında, tikagrelor ile tedavi edilen astım/KOAH hastalarında
ciddi-olmayan dispne (tikagrelor ile %3.29’a karşın klopidogrel ile %0.53) ve ciddi dispne
(tikagrelor ile %0.38’e karşın klopidogrel ile %0.00) yaşama riski artabilir. Mutlak terimler
14/26açısından risk, genel PLATO popülasyonundan daha yüksek olabilir. Tikagrelor, astım
ve/veya KOAH öyküsü bulunan hastalarda dikkatli kullanılmalıdır (Bkz. Bölüm 4.4).
Epizotların yaklaşık %30’u 7 gün içinde düzelmiştir. PLATO çalışmasına başlangıçta
konjestif kalp yetmezliği, KOAH ya da astımı olan hastalar dahil edilmiştir; bu hastalar ve
yaşlıların dispne bildirme olasılıkları daha fazla olmuştur. Tikagrelor için hastaların %0.9’u
dispne nedeniyle çalışmayı bırakırken, klopidogrel alanlarda bu oran %0.1 olmuştur.
Tikagrelor ile ortaya çıkan daha yüksek dispne insidansı, yeni ya da kötüleşen kalp ya da
akciğer hastalığı ile ilişkili değildir (Bkz. Bölüm 4.4). Tikagrelor akciğer fonksiyonu testlerini
etkilememektedir.
PEGASUS çalışmasında dispne, günde iki kez tikagrelor 60 mg alan hastaların %14.2’sinde
ve tek başına ASA alan hastaların %5.5’inde bildirilmiştir. PLATO çalışmasında en çok
bildirilen dispne olayları hafif ila orta şiddete olmuştur (bkz. Bölüm 4.4). Dispne bildirilen
hastalar daha yaşlı olma ve daha sık olarak da temelde dispne, KOAH veya astım hastası olma
eğilimindedir.
Araştırmalar
Ürik asit yükselmeleri: PLATO çalışmasında, klopidogrel alan hastalar ile %13 olan oran ile
kıyaslandığında tikagrelor alan hastaların %22’sinde serum ürik asit, normalin üst sınırından
daha fazla yükselmiştir. PEGASUS çalışmasında karşılık gelen değerler tikagrelor 90 mg, 60
mg ve plasebo için sırasıyla %9.1, %8.8 ve %5.5 olmuştur. Ortalama serum ürik asit
klopidogrel ile yaklaşık %7.5 olan oran ile karşılaştırıldığında tikagrelor ile yaklaşık %15
artmış ve tedavi durdurulduktan sonra tikagrelor tedavisinde yaklaşık %7’ye düşmüştür;
ancak klopidogrel ile bir azalma gözlenmemiştir. PEGASUS çalışmasında tikagrelor 90 mg
ve 60 mg için ortalama serum ürik asit düzeylerinde sırasıyla %6.3 ve %5.6’lık geri dönüşlü
yükselmeler bulunmuş, plasebo grubunda ise %1.5’lik bir azalma yaşanmıştır. PLATO
çalışmasında gut artriti sıklığı tikagrelor için %0.2’ye karşın klopidogrel için %0.1
bulunmuştur. PEGASUS çalışmasında gut/gut artriti için karşılık gelen değerler tikagrelor 90
mg, 60 mg ve plasebo için sırasıyla %1.6, %1.5 ve %1.1’dir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Tikagrelor 900 mg’a kadar olan tekli dozlarda iyi tolere edilir. Gastrointestinal toksisitenin,
tekli yükselen doz çalışmasında doz sınırlayıcı olduğu belirlenmiştir. Doz aşımı ile ortaya
çıkabilecek diğer klinik olarak anlamlı advers etkiler arasında dispne ve ventriküler
bradikardiler mevcuttur (Bkz. Bölüm 4.8).
Doz aşımı durumunda yukarıdaki potansiyel advers reaksiyonlar meydana gelebilir ve bu
durumda EKG takibi düşünülmelidir.
Henüz tikagrelorun etkilerini tersine çevirecek bilinen bir antidot yoktur ve tikagrelor
diyalizle temizlenebilir değildir (Bkz. Bölüm 5.2). Doz aşımı tedavisinde yerel standart tıbbi
15/26tedbirler alınmalıdır. Aşırı tikagrelor dozunda, beklenen etki platelet inhibisyonuna bağlı
olarak kanama riski süresinin uzamasıdır. Platelet transfüzyonunun kanama bulunan
hastalarda klinik yarar sağlaması mümkün değildir (Bkz. Bölüm 4.4). Eğer kanama
gözlenirse, uygun destekleyici tedbirler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Trombosit agregasyon inhibitörleri (Heparin hariç)
ATC kodu: B01AC24
Etki mekanizması:
Tikagrelor, oral, doğrudan etkili, selektif ve geri dönüşümlü olarak bağlanan bir P2Y
12
reseptör antagonisti olan ve ADP-aracılı P2Y ’ye bağımlı trombosit aktivasyonunu ve
12
agregasyonunu inhibe eden, siklopentiltriazolopirimidin (SPTP) kimyasal sınıfının bir üyesi
olan tikagrelor içermektedir. Tikagrelor ADP’nin reseptöre bağlanmasını engellemez ancak
P2Y reseptörüne bağlandığı zaman ADP-uyarılı sinyal iletimini engeller. Trombositler
12
aterosklerotik hastalığın trombotik komplikasyonlarının başlaması ve/veya gelişmesine
katıldıkları için, trombosit fonksiyonu inhibisyonunun ölüm, MI veya inme gibi KV olay
riskini azalttıkları gösterilmiştir. Tikagrelor, aynı zamanda dengeleyici nükleozid taşıyıcısı-1
(ENT-1)’i inhibe ederek lokal endojen adenozin düzeylerini de arttırır.
Tikagrelorun, sağlıklı kişilerde ve AKS hastalarında aşağıdaki adenozin-uyarılı etkileri
arttırdığı belgelenmiştir: vazodilatasyon (sağlıklı gönüllüler ve AKS hastalarında koroner kan
akışı artışlarıyla ölçülür; baş ağrısı), trombosit fonksiyonu inhibisyonu (in vitro olarak insanda
tam kanda) ve dispne. Bununla birlikte, gözlemlenen adenozin artışları ve klinik sonuçlar
(örn.;morbidite-mortalite) arasındaki bağlantı açıkça ortaya konmamıştır.
Farmakodinamik etkiler
Etkinin başlaması
ASA tedavisi görmekte olan stabil koroner arter hastalığı (KAH) olan hastalarda, tikagrelor,
0.5 saatte 180 mg yükleme dozundan sonra yaklaşık %41’lik ortalama trombosit agregasyon
inhibisyonu (TAİ) değeri ile hızlı farmakolojik etki başlangıcı göstermiştir; %89’luk
maksimum TAİ etkisi dozdan 2-4 saat sonra ortaya çıkmış ve 2-8 saat arasında sürmüştür.
Dozdan 2 saat sonra hastaların %90’ında nihai kapsamlı TAİ > %70’dir.
Etkinin sonlanması
Eğer KABG prosedürü planlanıyorsa, tikagrelorun prosedürden önce 96 saatten daha kısa bir
süre içerisinde kesilmesi durumunda tikagrelor kanama riski klopidogrele göre artmaktadır.
Geçiş verileri
Klopidogrel 75 mg’dan günde iki kez tikagrelor 90 mg’a geçiş, %26.4 mutlak TAİ artışı ile
sonuçlanır ve tikagrelordan klopidogrele geçiş %24.5 mutlak TAİ azalması ile sonuçlanır.
Hastalar antitrombositik etkide herhangi bir kesinti olmaksızın klopidogrelden tikagrelore
geçebilir (Bkz. Bölüm 4.2).
Klinik etkililik ve güvenlilik:
Tikagrelorun etkililiği ve güvenliliği için klinik bulgular iki faz 3 çalışmasından elde
edilmiştir:
16/26• PLATO [PLATelet Inhibition and Patient Outcomes] çalışması, her ikisi de ASA ve diğer
standart tedavi ile kombinasyon halinde verilen tikagrelorun klopidogrel ile
karşılaştırılması
• PEGASUS TIMI-54 [PrEvention with TİXALOR of SecondAry Thrombotic Events in
High-RiSk AcUte Coronary Syndrome Patients] çalışması, ASA ile kombinasyon halinde
tikagrelor tedavisinin tek başına ASA tedavisi ile karşılaştırılması
PLATO çalışması (Akut Koroner Sendromlar)
PLATO çalışması, stabil olmayan anjina (UA), ST yükselmesiz miyokard enfarktüsü
(NSTEMI) veya ST yükselmeli miyokard enfarktüsü (STEMI) semptomlarının
başlangıçlarının 24 saati içinde bulunan ve öncelikle tıbbi olarak veya perkutan koroner
girişim (PKG) veya KABG ile tedavi edilen 18624 hastayı kapsamaktadır.
Klinik etkililik
Günde bir defa ASA uygulanan arka plan tedavisinde, günde iki defa 90 mg tikagrelorun KV
ölüm, Mİ veya inmeden oluşan kompozit sonlanım noktasını önleme açısından günde bir defa
75 mg klopidogrelden üstün olduğu görülmüş olup, farka KV ölüm ve Mİ neden olmuştur.
Hastalara 300 mg klopidogrel yükleme dozu (PKG uygulanacaksa 600 mg da verilebilir) veya
180 mg tikagrelor verilmiştir.
Bu sonuç erken dönemde ortaya çıkmış (30 günde mutlak risk azalması [MRA] %0.6 ve nispi
risk azalması [NRA] %12), 12 aylık dönem süresince istikrarlı bir tedavi etkisi söz konusu
olmuş, %16’lık NRA ile senede %1.9’lık MRA sağlanmıştır. Bu sonuçlar, hastaların 12 ay
süreyle günde iki kez tikagrelor 90 mg ile tedavi edilmesinin uygun olduğunu göstermektedir
(Bkz. Bölüm 4.2). 54 AKS hastasının klopidogrel yerine tikagrelor ile tedavi edilmesi, 1
aterotrombotik vakayı önleyecek; 91 hastanın tedavi edilmesi ise 1 KV ölümü önleyecektir
(Bkz. Şekil 1 ve Tablo 3).
Tikagrelorun klopidogrele kıyasla tedavi etkisi; kilo, cinsiyet, diyabet tıbbi öyküsü, geçici
iskemik atak veya hemorajik olmayan inme veya revaskülarizasyon; heparinler, GpIIb/IIIa
inhibitörleri ve proton pompası inhibitörleri içeren eşzamanlı tedaviler (Bkz. Bölüm 4.5);
nihai indeks olgu tanısı (STEMI, NSTEMI veya UA) ve randomizasyonda hedeflenen tedavi
yolağı (invazif veya tıbbi) dahil olmak üzere pek çok alt grup arasında tutarlıdır.
Birincil sonlanım noktasına ait tehlike oranının (TO) Kuzey Amerika’da klopidogreli
desteklediği; ancak dünyanın geri kalanında tikagreloru desteklediği düşük düzeyde anlamlı
bir tedavi etkileşimi gözlenmiş olup, bu etkileşimin incelenen genel popülasyonun yaklaşık
%10'unu temsil ettiği görülmüştür (etkileşim p-değeri = 0.045). Araştırmaya yönelik analizler,
ASA dozunun artmasıyla birlikte tikagrelor ile etkililiğinin azaldığı gözlendiği için ASA
dozuyla olası bir ilişki olduğunu ortaya koymaktadır. TİXALOR ile birlikte verilecek olan
kronik günlük ASA dozları 75 – 150 mg olmalıdır (Bkz. Bölüm 4.2 ve 4.4).
Şekil 1’de bileşik etkililik sonlanım noktasında herhangi bir olayın tahmini ilk görülme riski
gösterilmektedir.
17/26Şekil 1 – KV ölüm, Mİ ve inmenin birincil klinik bileşik sonlanım noktası analizi
(PLATO)
Tikagrelor, klopidogrel ile kıyaslandığında hem UA/NSTEMI hem de STEMI
popülasyonunda birincil bileşik sonlanım noktasının ortaya çıkmasını azaltır (Tablo 3).
Dolayısıyla, medikal tedavi gören hastalar ve perkutan koroner girişim (PKG) ya da koroner
bypass grefti (KABG) ile tedavi edilen hastalar dahil olmak üzere AKS hastalarında (stabil
olmayan anjina, ST yükselmesiz Miyokart İnfarktüsü [NSTEMI] ve ST yükselmeli Miyokart
İnfarktüsü [STEMI]) düşük doz ASA ile birlikte günde iki kez Tikagrelor 90 mg
kullanılabilir.
Günde iki kez Günde bir MRAa NRAa p-değeri
tikagrelor kez (%/yıl) (%)
90 mg (olay klopidogrel (%95
yaşayan hasta 75 mg (olay GA)
%’si) yaşayan
N=9333 hasta %’si)
N=9291
KV ölüm, Mİ 9.3 10.9 1.9 16 0.0003
(sessiz Mİ (8, 23)
hariç) ya da
inme
İnvazif 8.5 10.0 1.7 16 0.0025
müdahale (6, 25)
Medikal 11.3 13.2 2.3 15 0.0444d
müdahale (0.3, 27)
KV ölüm 3.8 4.8 1.1 21 0.0013
(9, 31)
Mİ (sessiz Mİ 5.4 6.4 1.1 16 0.0045
hariç)b (5, 25)
İnme 1.3 1.1 -0.2 -17 0.2249
(-52, 9)
18/26Tüm nedenlere 9.7 11.5 2.1 16 0.0001
bağlı mortalite, (8, 23)
Mİ (sessiz Mİ
hariç) ya da
inme
KV ölüm, 13.8 15.7 2.1 12 0.0006
toplam Mİ, (5, 19)
inme, CRİ, RI,
GİA ya da diğer
ATOc
Tüm nedenlere 4.3 5.4 1.4 22 0.0003d
bağlı mortalite (11, 31)
Belirli stent 1.2 1.7 0.6 32 (8, 0.0123d
trombozu 49)
aMRA = mutlak risk azalması; NRA = nispi risk azalması = (1-Tehlike oranı) x %100.
Negatif NRA nispi risk artışını göstermektedir.
bSessiz Mİ hariç.
cCRİ = Ciddi reküren iskemi; RI = Reküren iskemi; GİA = Geçici iskemik atak; ATO =
Arteriyel trombotik olay. Toplam Mİ, sessiz Mİ’yi içerir ve olayın tarihi, keşfedildiği tarih
olarak belirlenir.
dNominal anlamlılık değeri; tüm diğerleri önceden tanımlanmış hiyerarşi testine göre resmi
olarak ve istatistiksel açıdan anlamlıdır.
PLATO genetik alt çalışması
PLATO çalışmasında 10285 hastanın CYP2C19 ve ABCB1 genotiplerinin belirlenmesi,
genotip gruplarının PLATO sonuçlarıyla ilişkilerini ortaya koymuştur. Tikagrelorun
klopidogrele göre majör KV olayları azaltmadaki üstünlüğü, hastanın CYP2C19 ya da
ABCB1 genotipinden anlamlı oranda etkilenmemiştir. Genel PLATO çalışmasına benzer
şekilde, toplam PLATO majör kanama, CYP2C19 ya da ABCB1 genotipinden bağımsız
olarak tikagrelor ve klopidogrel arasında farklılık göstermemiştir. KABG olmayan PLATO
majör kanama, bir ya da daha fazla CYP2C19 fonksiyon kaybı alleli olan hastalarda
klopidogrel ile karşılaştırıldığında tikagrelor ile artış göstermiştir; fakat fonksiyon kaybı alleli
olmayan hastalarda klopidogrele benzerdir.
Kombine etkililik ve güvenlilik bileşimi
Kombine etkililik ve güvenlilik bileşimi (KV ölüm, Mİ, inme veya PLATO tanımlı “toplam
majör” kanama) klopidogrel ile karşılaştırıldığında tikagrelorun etkililiğindeki faydanın,
AKS’den sonraki 12 ayda majör kanama olayları ile dengelenmediğini göstermektedir (MRA
%1.4, NRA %8, TO 0.92; p=0.0257).
Klinik güvenlilik
Holter alt çalışması
PLATO çalışması sırasında ventriküler duraklamaların ve diğer aritmik epizotların ortaya
çıkışını incelemek üzere araştırmacılar yaklaşık 3000 hastadan oluşan bir alt grupta Holter
izlemi yapmıştır; bu hastaların yaklaşık 2000’nininde hem AKS’lerinin akut fazında hem de
bir ay sonrasında kayıtlar mevcuttur. İncelenen primer değişken, ≥ 3 saniyelik ventriküler
duraklamaların ortaya çıkmasıdır. Akut fazda klopidogrele (%3.5) göre TİXALOR (%6.0) ile
daha fazla hastada ventriküler duraksamalar olmuştur, 1 ay sonra bu oranlar sırasıyla %2.2 ve
%1.6’dır (Bkz. Bölüm 4.4). AKS’nin akut fazında ventriküler duraklamalardaki artış, KKY
19/26öyküsü olan tikagrelor hastalarında daha belirgin olmuştur (KKY öyküsü olmayan hastalarda
%9.2’ye karşı %5.4; klopidogrel hastalarında, KKY öyküsü olmayanlarda %3.6’ya karşı
%4.0). Bu dengesizlik bir ayda ortaya çıkmamıştır: KKY öyküsü olan ve olmayan tikagrelor
hastaları için sırasıyla %2.0’a karşı % 2.1 ve klopidogrel ile % 3.8’e karşı %1.4’tür. Bu hasta
popülasyonunda bu dengesizlik ile ilişkili advers klinik sonuçlar söz konusu olmamıştır
(pacemaker yerleştirilmesi durumları dahil).
PEGASUS Çalışması (Miyokart İnfarktüsü Öyküsü)
PEGASUS TIMI-54 çalışması, Mİ öyküsü ve aterotromboz açısından ek risk faktörleri olan
hastalarda tek başına ASA tedavisi ile karşılaştırıldığında düşük doz ASA (75-150 mg) ile
kombinasyon halinde 2 doz şeklinde (ya günde iki kez 90 mg ya da günde iki kez 60 mg)
verilen tikagrelor ile aterotrombotik olayların önlenmesini değerlendiren 21,162 hastalı,
olayların yön verdiği, randomize, çift kör, plasebo kontrollü, paralel gruplu, uluslararası çok
merkezli bir çalışmadır.
50 yaş veya üzeri, Mİ öyküsü (randomizasyondan 1 ila 3 yıl önce) ve aşağıdaki aterotromboz
risk faktörlerinden en azından birine sahip hastalar çalışmaya katılım açısından uygun
bulunmuştur: ≥65 yaş, ilaç tedavisi gerektiren diabetes mellitus, önceden geçirilmiş ikinci bir
Mİ, çoklu damar KAH bulgusu veya son evre olmayan kronik böbrek fonksiyon bozukluğu.
Hastalar şu durumlarda çalışmaya katılım açısından uygunsuz bulunmuştur: Çalışma
süresince P2Y12 reseptör antagonisti, dipiridamol, silostazol veya antikoagülan tedavisi
planlanmışsa; pıhtılaşma bozukluğu varsa veya iskemik inme veya intrakraniyal kanama
öyküsü varsa, santral sinir sistemi tümörü veya bir intrakraniyal vasküler anomali varsa;
önceki 6 ay içinde gastrointestinal kanamaları olmuşsa veya önceki 30 gün içinde majör
ameliyat geçirmişlerse.
Klinik etkililik
Şekil 2 – KV ölüm, Mİ ve inmenin birincil klinik bileşik sonlanım noktası analizi
(PEGASUS)
20/26Tablo 4 – Birincil ve İkincil Etkililik Sonlanım Noktalarının Analizi (PEGASUS)
Günde iki kez tikagrelor 60 mg + Tek başına
ASA ASA
N=7045 N=7067 p-değeri
Özellikler Olay %KM TO Olay %KM
görülen (%95 GA) görülen
hastalar hastalar
Birincil sonlanım noktası
KV 487 %7.8 0.84 578 %9.0 0.0043 (s)
ölüm/Mİ/İnme (%6.9) (0.74, (%8.2)
bileşimi 0.95)
KV ölüm 174 %2.9 0.83 210 %3.4 0.0676
(%2.5) (0.68, (%3.0)
1.01)
Mİ 285 %4.5 0.84 338 %5.2 0.0314
(%4.0) (0.72, (%4.8)
0.98)
İnme 91 (%1.3) %1.5 0.75 122 %1.9 0.0337
(0.57, (%1.7)
0.98)
İkincil sonlanım noktası
KV ölüm 174 %2.9 0.83 210 %3.4 -
(%2.5) (0.68, (%3.0)
1.01)
Tüm nedenlere 289 %4.7 0.89 326 %5.2 -
bağlı mortalite (%4.1) (0.76, (%4.6)
1.04)
Tehlike oranı ve p-değerleri, tek açıklayıcı değişken olarak tedavi grubu ile Cox orantılı
tehlikeler modelinden hareketle tek başına ASA tedavisine karşın tikagrelor için ayrı ayrı
hesaplanır.
36 ayda hesaplanan Kaplan-Meier yüzdesi.
Not: KV ölüm, Mİ ve İnme bileşenleri için ilk olayların sayısı her bir bileşen için ilk olayların
gerçek sayısı olup, bileşik sonlanım noktasındaki olay sayısına ilave edilmez.
(s) İstatistiksel anlamı belirtir.
GA=Güven aralığı; KV=Kardiyovasküler; TO=Tehlike oranı; KM=Kaplan-Meier;
Mİ=Miyokard infarktüsü.
ASA ile kombinasyon halinde hem günde iki kez 60 mg hem de günde iki kez 90 mg
tikagrelor rejimleri çalışma periyodu boyunca tutarlı bir tedavi etkisi ile aterotrombotik
olayların önlenmesinde (bileşik sonlanım noktası: KV ölüm, Mİ ve inme) tek başına ASA’dan
üstün olup, tikagrelor 60 mg için %16 nispi risk azalması (NRA) ve %1.27 mutlak risk
azalması (MRA) ve tikagrelor 90 mg için %15 NRA ve %1.19 MRA değerlerini vermektedir.
90 mg ve 60 mg’ın etkililik profili benzer olmasına rağmen, daha düşük dozun kanama ve
dispne riski ile ilişkili olarak daha iyi güvenlilik profiline ve tolerabiliteye sahip olduğuna dair
21/26kanıtlar bulunmaktadır. Bu nedenle, ASA ile birlikte yalnızca günde iki kez uygulanan
Tikagrelor 60 mg Mİ öyküsü olan ve aterotrombotik olay gelişimi açısından yüksek risk
taşıyan hastalarda aterotrombotik olayların (KV ölüm, Mİ ve inme) önlenmesi için
önerilmektedir.
Tek başına ASA’ya göre günde iki kez tikagrelor 60 mg KV ölüm, Mİ ve inme birincil bileşik
sonlanım noktasını anlamlı olarak azaltır. Bileşenlerin her biri birincil bileşik sonlanım
noktasında azalmaya katkıda bulunmuştur (KV ölüm %17 NRA, Mİ %16 NRA ve inme %25
NRA).
Birinci günden 360. güne kadar (%17 NRA) ve 361 gün ve sonrasındaki (%16 NRA) bileşik
sonlanım noktası NRA’ları benzerdir. Uzatılmış tedaviden 3 yıl sonrasında tikagrelore ait
etkililik ve güvenlilik verileri sınırlıdır.
Mİ’den 2 yıldan fazla bir sürede klinik olarak stabil olan hastalarda veya önceki ADP reseptör
inhibitörü tedavisi bırakıldıktan sonra bir yıldan fazla süre geçtiğinde günde iki kere
tikagrelor 60 mg uygulandığında fayda olduğu yönünde kanıt söz konusu olmamıştır (KV
ölüm, Mİ ve inmede birincil bileşik sonlanım noktasında azalma yoktur; ancak majör
kanamada artış vardır) (ayrıca Bkz. Bölüm 4.2).
Klinik güvenlilik
Kanama ve dispne nedeniyle tikagrelor 60 mg ile tedaviyi kesme oranı, >75 yaş hastalarda
(%42), daha genç hastalar ile karşılaştırıldığında daha yüksek olmuş (%23 - %31 aralığında),
>75 yaş hastalarda plaseboya karşın fark %10’dan yüksek bulunmuştur (%42’ye karşın %29).
Pediyatrik popülasyon
Randomize, çift kör, paralel gruplu bir Faz III çalışmasında (HESTIA 3), orak hücre hastalığı
olan 193 pediyatrik hasta (2 ila 18 yaş altı), vücut ağırlığına bağlı olarak günde iki kez 15 mg
ila 45 mg dozlarında plasebo veya tikagrelor alacak şekilde randomize edilmiştir. Tikagrelor,
kararlı durumda doz öncesi %35 ve dozdan 2 saat sonra %56 medyan trombosit inhibisyonu
ile sonuçlanmıştır .
Plasebo ile karşılaştırıldığında, tikagrelorun vazo-okluzif krizlerin oranı üzerinde faydalı bir
tedavi edici etkisi olmamıştır.
Avrupa İlaç Ajansı, akut koroner sendromlar (AKS) ve miyokard enfarktüsü (Mİ) öyküsüne
sahip pediyatrik popülasyonun tüm alt kümelerinde tikagrelor ile çalışma sonuçlarını sunma
zorunluluğunu iptal etmiştir (pediyatrik kullanım hakkında bilgi için Bkz. Bölüm 4.2).
5.2. Farmakokinetik özellikler
Genel özellikler
Emilim:
Tikagrelorun emilimi, ortalama t değeri 1,5 saat olup hızlıdır. Tikagrelorun dolaşımdaki
maks
başlıca metaboliti AR-C124910XX’in (aynı zamanda aktif metaboliti) oluşumu yaklaşık 2.5
saat ortalama tmaks değeri ile hızlıdır. 90 mg tikagrelorun sağlıklı gönüllülerde açlık koşulları
altında oral olarak uygulanmasının ardından Cmaks değeri 529 ng/ml ve EAA değeri 3451
ng*s/ml’dir. Ana metabolit oranları Cmaks için 0.28 ve EAA için 0.42’dir. Mİ öyküsü olan
hastalarda tikagrelor ve AR-C124910XX’in farmakokinetiği, AKS popülasyondaki ile genel
olarak benzer olmuştur. PEGASUS çalışmasının popülasyon farmakokinetik analizine dayalı
olarak, medyan tikagrelor Cmaks değeri 391 ng/mL ve tikagrelor 60 mg için kararlı durumda
22/26EAA değeri 3801 ng*s/mL’dir. Tikagrelor 90 mg için kararlı durumda Cmaks 627 ng/mL ve
EAA 6255 ng*s/mL’dir.
Tikagrelorun ortalama mutlak biyoyararlanımının %36 olması tahmin edilmektedir. Yüksek
yağlı beslenmenin tikagrelorun Cmaks değerinde ve aktif metabolitin EAA değerinde
herhangi bir etkisi yoktur, fakat tikagrelorun EAA değerinde %21’lik artışa ve aktif
metabolitin Cmaks değerinde %22’lik azalmaya neden olmuştur. Bu küçük değişikliklerin
minimal klinik öneme sahip olduğu değerlendirilmektedir, bu sebeple tikagrelor yemeklerle
birlikte veya ayrı olarak alınabilir. Tikagrelor ve aktif metabolit, P-gp substratlarıdır.
Ezilmiş ve suyla karıştırılmış tikagrelor tabletler, oral olarak ya da bir nazogastrik tüp
aracılığıyla mideye uygulandığında, tikagrelor ve aktif metabolitin EAA ve Cmaks değerleri
açısından, tam tabletlerle benzer bir biyoyararlanıma sahiptir. Ezilmiş ve suyla karıştırılmış
tikagrelor tabletlerden başlangıç maruziyeti (dozdan 0.5 ve 1 saat sonra) tam tabletlere kıyasla
daha yüksek olmuş, daha sonra (2 ila 48 saat) genellikle benzer bir konsantrasyon profili
ortaya çıkmıştır.
Dağılım:
Tikagrelorun kararlı durum dağılım hacmi 87.5 litredir. Tikagrelor ve aktif metaboliti insan
plazma proteinine büyük ölçüde bağlanır (> %99.0).
Biyotransformasyon:
CYP3A4, tikagrelorun metabolizmasından ve aktif metabolitin oluşumundan sorumlu majör
enzimdir ve diğer CYP3A substratları ile etkileşimleri aktivasyondan inhibisyona kadar
değişebilir.
Tikagrelorun majör metaboliti AR-C124910XX olup, aynı zamanda trombosit P2Y ADP-
12
reseptörüne in vitro bağlanması değerlendirildiğinde etkili olduğu da bulunmuştur. Aktif
metabolite sistemik maruziyet, tikagrelor için elde edilenin yaklaşık %30-40’ıdır.
Eliminasyon:
Tikagrelor eliminasyonunun primer yolu hepatik metabolizmadır. Radyoizotopla işaretli
tikagrelor uygulandığında, radyoaktivitenin ortalama geri eldesi yaklaşık olarak %84’tür
(feçeste %57.8, idrarda %26.5). Tikagrelor ve aktif metabolitinin idrarda geri eldesi dozun
%1’inden azdır. Aktif metabolit için primer eliminasyon yolu ağırlıklı olarak safra ile
atılımdır. Ortalama t 1/2 tikagrelor için yaklaşık 7 saat ve aktif metabolit için 8. 5 saattir.
Doğrusallık/ doğrusal olmayan durum:
Tikagrelor doğrusal farmakokinetik gösterir ve tikagrelore ve aktif metabolite (AR-
C124910XX) maruziyet 1260 mg’a kadar yaklaşık olarak dozla orantılıdır.
Özel popülasyonlar:
Geriyatrik popülasyon:
Popülasyon farmakokinetik analizi ile yaşlı (≥ 75 yaş) AKS hastalarında, daha genç hastalara
oranla tikagrelor ve aktif metabolitine daha yüksek maruziyetler (Cmaks ve EAA için
yaklaşık %25) gözlenmiştir. Bu farklılıkların klinik olarak anlamlı olduğu düşünülmemektedir
(Bkz. Bölüm 4.2).
Pediyatrik popülasyon:
Orak hücre hastalığı olan çocuklarla ilgili sınırlı veri mevcuttur (Bkz. Bölüm 4.2 ve 5.1).
23/26HESTIA 3 çalışmasında, 2 ila 18 yaşından küçük, ≥ 12 ila ≤ 24 kg, >24 ila ≤ 48 kg ve >48 kg
olan hastalara, pediyatrik dağılabilir 15 mg tabletler olarak sırasıyla günde iki kez 15, 30 ve
45 mg dozlarında tikagrelor verilmiştir. Popülasyon farmakokinetik analizi ışığında, kararlı
durumda ortalama EAA 1095 ng*sa/mL ile 1458 ng*sa/mL arasında ve ortalama Cmaks 143
ng/mL ile 206 ng/mL arasında değişmiştir.
Cinsiyet:
Erkekler ile kıyaslandığında kadınlarda tikagrelor ve aktif metabolite daha yüksek maruziyet
gözlenmiştir. Bu farklılıkların klinik olarak anlamlı olduğu düşünülmemektedir.
Böbrek yetmezliği:
Normal böbrek fonksiyonlu gönüllülerle kıyaslandığında şiddetli böbrek yetmezliği (kreatinin
klerensi < 30 mL/dak) olan hastalarda tikagrelora maruziyet yaklaşık %20 daha düşüktür ve
aktif metabolite maruziyet yaklaşık %17 daha yüksektir.
Hemodiyaliz uygulanmakta olan terminal evre böbrek hastalığına sahip hastalarda diyaliz
uygulanmayan bir günde uygulanan tikagrelor 90 mg’nin EAA ve Cmaks değerinin normal
böbrek fonksiyonuna sahip gönüllülerdekine kıyasla %38 ve %51 daha yüksek olduğu
görülmüştür. Tikagrelorun diyalizle temizlenebilir olmadığını gösterir şekilde, tikagrelor
diyalizden hemen önce uygulandığında maruziyette benzer bir artış gözlenmiştir (sırasıyla
%49 ve %61). Aktif metabolite maruziyet daha düşük boyutta artış sergilemiştir (EAA %13-
14, Cmaks %17-36). Terminal evre böbrek hastalığı bulunan hastalarda tikagrelorun
trombosit agregasyonu inhibisyonu (IPA) etkisinin diyalizden bağımsız olduğu ve normal
böbrek fonksiyonuna sahip gönüllülerdekiyle benzer olduğu görülmüştür (Bkz. Bölüm 4.2).
Karaciğer yetmezliği:
Eşlenmiş sağlıklı gönüllülerle karşılaştırıldığında hafif karaciğer yetmezliği olan hastalarda
tikagrelor için Cmaks ve EAA değerleri sırasıyla %12 ve %23 daha yüksektir; bununla
birlikte tikagrelorun TAİ etkisi iki grup arasında benzerdir. Hafif derecede karaciğer
yetmezliği olan hastalarda doz ayarlaması gerekli değildir. Tikagrelor, ağır derecede karaciğer
yetmezliği olan hastalarda çalışılmamış olup, orta derecede karaciğer yetmezliği olan
hastalarla ilgili farmakokinetik bilgi bulunmamaktadır. Başlangıçta bir veya daha fazla
karaciğer fonksiyonu testinde orta veya şiddetli yükselmesi olan hastalarda tikagrelor plazma
konsantrasyonları, başlangıçta yükselmeleri olmayan hastalar ile karşılaştırıldığında ortalama
olarak benzer veya hafif şekilde daha yüksek olmuştur. Orta derecede karaciğer yetmezliği
olan hastalarda herhangi bir doz ayarlaması önerilmemektedir (Bkz. Bölüm 4.2 ve Bölüm
4.4).
Irk:
Beyaz ırktan hastalarla kıyaslandığında Asya kökenli hastalarda ortalama biyoyararlanım %39
daha yüksektir. Beyaz ırktan hastalarla kıyaslandığında tikagrelorun biyoyararlanımı siyah
ırktan hastalarda %18 daha düşüktür. Klinik farmakoloji çalışmalarında, beyaz ırkla
kıyaslandığında Japon hastalarda tikagrelora maruziyet (Cmaks ve EAA) yaklaşık %40 (vücut
ağırlığı için ayarlandıktan sonra %20) daha yüksektir.
5.3. Klinik öncesi güvenlilik verileri
Güvenlilik farmakolojisi, tek ve tekrarlanan doz toksisitesi ve genotoksik potansiyel klasik
çalışmaları baz alındığında, tikagrelor ve majör metaboliti için klinik öncesi verileri insanlar
için advers olaylar açısından kabul edilemez bir risk göstermemiştir.
24/26Çeşitli hayvan türlerinde, klinik açıdan anlamlı maruziyet düzeylerinde gastrointestinal
irritasyon gözlenmiştir (Bkz. Bölüm 4.8).
Dişi sıçanlarda, yüksek dozdaki tikagrelor rahim tümörleri (adenokarsinomlar) ve hepatik
adenomlar için artmış insidans göstermiştir. Rahim tümörlerinin mekanizması olasılıkla
sıçanlarda tümörlere neden olabilen hormon dengesizliğidir. Hepatik adenomların
mekanizması ise olasılıkla karaciğerde kemirgenlere özgü enzim indüksiyonuna bağlıdır. Bu
nedenlerle, karsinojenisite bulgularının insanlarla ilişkili olabileceği düşünülmektedir.
Sıçanlarda, maternal toksik dozda (güvenlilik sınırı 5.1) minör gelişim anomalileri
görülmüştür. Tavşanlarda, yüksek dozda dişilerin fetüslerinde, maternal toksisite
göstermeksizin (güvenlilik sınırı 4.5) hepatik matüritede ve iskelet gelişiminde hafif bir
gecikme görülmüştür.
Sıçan ve tavşanlardaki çalışmalar, anne vücut ağırlığı artışında hafif düşüş ve yeni doğan
viyabilitesinde ve büyümede gecikme ile doğum ağırlığında azalmayla üreme toksisitesi
göstermiştir. Tikagrelor dişi sıçanlarda düzensiz siklüslere (çoğunlukla uzamış siklüsler)
neden olmuş ancak erkek ve dişi sıçanlarda genel fertiliteyi etkilememiştir. Radyoaktif işaretli
tikagrelor ile yürütülen farmakokinetik çalışmalar, ana bileşenin ve metabolitlerinin sıçanların
sütü ile atıldığını göstermiştir (Bkz. bölüm 4.6).
6. FARMASÖTİK ÖZELLİKLERİ
6.1. Yardımcı maddelerin listesi
Mannitol (E421)
Mikrokristalin selüloz
Kroskarmelloz Sodyum
Hidroksipropil metil selüloz E5-LV
Kolloidal Silikon Dioksit
Sodyum Stearil Fumarat
HPMC 2910/Hipromelloz
Titanyum dioksit (E171)
Demir oksit sarısı (E172)
Polietilen glikol
6.2. Geçimsizlikler
Geçerli değildir.
6.3. Raf Ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
56 ve 168 tabletlik kutularda PVDC/Al blister ambalajlar
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
25/267. RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad. No: 6
34805 Kavacık/Beykoz/İstanbul
8. RUHSAT NUMARASI
2020/260
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 12.12.2020
Ruhsat Yenileme Tarihi:
10. KÜB’ün YENİLENME TARİHİ
26/26