KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEVİT-3 400 I.U. yumuşak kapsül
2. KALİTATİF VE KANTİTATİF BİLEŞİM
Her bir kapsül;
Etkin madde:
Kolekalsiferol (koyun yünü yağından elde edilir) 400 I.U.
(10 mcg kolekalsiferole eşdeğer)
Yardımcı madde(ler):
Sorbitol 6,72 mg
Yardımcı maddeler için bölüm 6.1’e bakınız.
3. FARMASÖTİK FORM
Yumuşak kapsül
Bikonveks, oval, şeffaf, pembe renkli yumuşak kapsüller
4. KLİNİK ÖZELLİKLER
4.1. Terapötik endikasyonlar
DEVİT-3, D vitamini eksikliği tedavisinde, idamesinde ve profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İlacın nasıl kullanılacağına doktor karar verecektir. Doktorun tavsiyesine göre kullanılmalıdır.
D vitamini eksikliği Tedavi İdame
Dozu Tedavide Ve
Riskli
Yaş Profilaksi/İdame Grupların
Grubu Önerilen Doz Günlük Haftalık Profilaksisi
tedavi** uygulama İçin Tolere
Edilebilen En
Yüksek Doz
400 I.U./gün 1000 I.U./gün 1000 I.U./gün
Yeni doğan YOK
(10 mcg/gün) (25 mcg/gün) (25 mcg/gün)
2000-3000
400 I.U./gün I.U./gün 1500 I.U./gün
1 ay-1 yaş YOK
(10 mcg/gün) (50-75 (37,5 mcg/gün)
mcg/gün)
400-800* 3000-5000 2000 I.U./gün
1-10 yaş YOK
I.U./gün I.U./gün (50 mcg/gün)
1 / 10(10-20 mcg/gün) (75-125
mcg/gün)
3000-5000
400-800*
I.U./gün 4000 I.U./gün
11-18 yaş I.U./gün YOK
(75-125 (100 mcg/gün)
(10-20 mcg/gün)
mcg/gün)
600-1500 50.000
7000-10.000
18 yaş üstü I.U./gün I.U./hafta 4000 I.U./gün
I.U./gün (175-
erişkinler (15-37,5 (1250 (100 mcg/gün)
250 mcg/gün)
mcg/gün) mcg/hafta)***
* Gerektiğinde 1000 I.U.’ye kadar çıkılabilir.
** 6-8 haftaya kadar kullanılabilir.
*** Günlük yerine haftalık doz uygulanmak istenirse 50.000 I.U. tek seferde haftalık doz olarak
6-8 haftaya kadar kullanılabilir. Tek seferde 50.000 I.U.’den fazla D vitamini kullanılması
önerilmez.
D vitamini içeren ilaçların gebelikte rutin kullanımı önerilmemekle birlikte, gerektiğinde hekim
kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
Uygulama şekli:
DEVİT-3 oral yoldan uygulanır.
Kapsül, su ile bütün olarak yutulmalıdır.
Özel popülasyonlara ilişkin ek bilgiler
Böbrek yetmezliği:
DEVİT-3, şiddetli böbrek yetmezliği olan hastalarda kullanılmamalıdır (bkz. Bölüm 4.3).
Karaciğer yetmezliği:
Doz ayarlamasına gerek yoktur.
Pediyatrik popülasyon:
12 yaş altındaki hastalarda kullanımı önerilmemektedir. Kolekalsiferol içeren başka formdaki
ilaçlar çocuklar için daha uygun olabilir. Bu konuda doktorunuza veya eczacınıza
danışabilirsiniz.
Geriyatrik popülasyon:
Yetişkinlerdeki gibi kullanılır.
2 / 104.3. Kontrendikasyonlar
DEVİT-3;
- D vitaminine ya da bölüm 6.1’de listelenen herhangi bir yardımcı maddeye karşı aşırı
duyarlılığı olan hastalarda
- Hiperkalsemi ve/ veya hiperkalsiüri olan hastalarda,
- Nefrolitiazis (böbrek taşı) ve nefrokalsinoz (böbrek parankiminde kalsiyum tuzlarının
ektopik olarak depolanması) (böbrek kireçlenmesi) durumunda,
- Şiddetli böbrek yetmezliğinde,
- D hipervitaminozu durumunda,
- D vitamini gereksinimi olan psödohipoparatiroidizm hastalarında, normal D vitamini
hassasiyet fazları nedeniyle doz aşımı riski söz konusudur, bu nedenle doz azaltılabilir. Bu
hastalar için doz ayarlaması daha iyi düzenlenebilen D vitamini türevleri de mevcuttur.
- 12 yaş altı çocuklarda ve bebeklerde kullanılmamalıdır.
4.4. Özel kullanım uyarıları ve önlemleri
DEVİT-3, orta ve hafif böbrek yetmezliği olanhastalarda dikkatle kullanılmalı ve D3
vitamininin kalsiyum ve fosfat düzeyleri üzerindeki etkisi izlenmelidir. Yumuşak doku
kalsifikasyon riski göz önünde bulundurulmalıdır. Şiddetli böbrek yetmezliği olan hastalarda,
kolekalsiferol formundaki D vitamini normal olarak metabolize edilmez. Bundan dolayı
D vitaminin diğer formları kullanılmalıdır.
Kardiyovasküler hastalık tedavisi gören hastalarda dikkatli olunmalıdır (bkz. Bölüm 4.5).
DEVİT-3, sarkoidozlu hastalarda D vitamininin aktif formuna dönüşme metabolizmasının artışı
risk oluşturabileceğinden dikkatle reçetelenmelidir. Bu hastalarda DEVİT-3 tedavisi sırasında
serum ve idrar kalsiyum seviyeleri izlenmelidir.
D vitamini takviyeleri hastalara verilirken, D vitamini içeren diğer ilaçların alımı veya diğer
kaynaklardan alınan D vitamini göz önünde bulundurulmalıdır.
Ek kalsiyum takviyelerine olan ihtiyaç her bir hasta için göz önünde bulundurulmalıdır.
Kalsiyum takviyeleri yakın medikal gözlem altında verilmelidir. Bu gibi durumlarda, serum
kalsiyum düzeylerini ve üriner kalsiyum atılımını sıklıkla izlemek gereklidir.
Uzun süreli tedavi sırasında serum kalsiyum düzeyleri izlenmeli ve böbrek fonksiyonları
serum kreatinin ölçümleri ile izlenmelidir. Özellikle yaşlı hastalarda kardiyak glikozidler veya
diüretikle (bkz. Bölüm 4.5) eş zamanlı tedavide ve böbrek taşı oluşturma yatkınlığı yüksek
olan hastalarda takip önemlidir. Hiperkalsiüri (300 mg (7,5 mmol)/24 saatin üzerinde) veya
böbrek fonksiyonlarında bozulma belirtileri olması durumunda, doz azaltılmalı veya tedavi
kesilmelidir.
D3 vitamini takviyesi ile renal taş oluşumu arasında nedenselliğe ilişkin kesin bir kanıt
bulunmamaktadır, ancak özellikle D3 vitamini ile birlikte eşlik eden kalsiyum takviyesi
kullanımı taş oluşumu riskini arttırdığı düşünülmektedir. Hastalar için bireysel olarak ek
3 / 10kalsiyum desteği ihtiyacı göz önünde bulundurulmalıdır. DEVİT-3 tedavisi ile birlikte kalsiyum
takviyesine ihtiyacı olan hastalarda kalsiyum kullanımı yakın tıbbi gözetim altında olmalıdır.
Oral olarak yüksek doz D3 vitamini (yılda bir defa bolus 500.000 I.U.) alımı, yaşlı hastalarda
kırık riskinde artışa neden olduğu bildirilmiş olup, en büyük artış doz alımından sonraki ilk 3
ay içerisinde görülmüştür.
D vitamini içeren ilaçların gebelikte rutin kullanımı önerilmemekle birlikte, gerektiğinde hekim
kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
DEVİT-3 sorbitol içermektedir. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
Pediyatrik popülasyon
DEVİT-3 400 I.U. yumuşak kapsül, 12 yaşın altında olan çocuklarda kullanılmak üzere
tasarlanmamıştır.
4.5. Diğer tıbbi ürünler ile etkileşimler ve diğer etkileşim şekilleri
Metastatik kalsifikasyon tehlikesi nedeniyle, hipervitaminoz D’nin düşük hiperkalsemi
durumuna fosfat infüzyonu uygulanmamalıdır.Antikonvülzanların (fenitoin gibi) veya
barbitüratlar (ve muhtemelen hepatik enzimleri indükleyen diğer ilaçlar) birlikte kullanılması
metabolik inaktivasyon ile Vitamin D3'ün etkisini azaltabilir.
Tiyazid diüretikleri kalsiyumun üriner atılımını azaltır. Bu nedenle tiyazid diüretiklerinin eş
zamanlı kullanımı sırasında serum kalsiyumu düzenli olarak izlenmelidir.
Glukokortikoidler ile birlikte kullanımı, D3 vitamininin etkisini azaltabilir.
Rifampisin, hepatik enzim indüksiyonuna neden olduğundan kolekalsiferolün etkililiğini
azaltabilir.
İzoniazid, kolekalsiferolün metabolik aktivasyonunu inhibe ettiğinden kolekalsiferolün
etkililiğini azaltabilir.
Dijitalis ve diğer kardiyak glikozitleri içeren ilaçlarla birlikte tedavi edilen vakalarda D3
vitamini uygulaması, dijital toksisite (aritmi) riskini artırabilmektedir.
Serum kalsiyum konsantrasyonu ve gerektiğinde elektrokardiyografi ile birlikte sıkı tıbbi
gözetim gereklidir.
Kolestiramin gibi iyon değiştirici reçineler, kolestipol hidroklorür, orlistat veya parafin yağı
gibi müshil maddelerle eşzamanlı kullanım, D vitamininin gastrointestinal absorpsiyonunu
azaltabilir. Orlistat, yağ malabsorbsiyonuna yol açtığı için kolekalsiferolemilimini potansiyel
olarak bozabilir.
4 / 10Sitotoksik ajan olan aktinomisin ve antifungal ajan olan imidazol, böbrek enzimi olan 25-
hidroksivitamin D-1-hidroksilaz enzimi tarafından 25-hidroksivitamin D’nin 1,25-
dihidroksivitamin D’ye dönüşümünü inhibe ederek D vitamini aktivitesini etkiler.
Özel popülasyonlara ilişkin ek bilgiler:
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü ile ilgili veri yoktur.
Gebelik dönemi
Kolekalsiferolün hamile kadınlarda kullanımı ile ilgili veri yoktur ya da kısıtlı veri
bulunmaktadır. Hayvanlar üzerindeki çalışmalar üreme toksisitesini göstermiştir (bkz. Bölüm
5.3). İnsanlara yönelik potansiyel risk bilinmemektedir. Yüksek doz D vitamini hayvan
deneylerinde teratojenik etkilere sahiptir. Gebelik sırasında aşırı doz D vitamininden
kaçınılmalıdır, çünkü uzun süreli hiperkalsemi fiziksel ve mental bozukluklara (zihinsel
gerilik), supravalvüler aort stenozu ve göz bozukluklarına neden olur.
D vitamini içeren ilaçların gebelikte rutin kullanımı önerilmemekle birlikte, gerektiğinde hekim
kontrolünde kullanılmalıdır.
DEVİT-3 gerekli olmadıkça gebelik döneminde kullanılmamalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
Gebelik süresince, kadınlar kendi doktorlarının tavsiyelerine uymalıdır. Çünkü D3 vitaminine
gereksinimleri hastalıklarının şiddetine ve tedaviye verdikleri tepkiye göre değişebilir.
Laktasyon dönemi
Kolekalsiferol ve metabolitleri anne sütüyle atılır. Kolekalsiferol kullanan annelerin sütüyle
beslenen yenidoğanlarda aşırı doz vakası gözlenmemiştir. Ancak farmakolojik dozda D
vitamini alan, emziren annelerin bebeklerinde hiperkalsemi riski vardır. Anne sütü ile beslenen
çocuklara ek D vitamini reçete edilirken, hekim anneye verilen D vitamini dozunu da dikkate
almalıdır.
Üreme yeteneği / Fertilite
Veri bulunmamaktadır.
5 / 104.7. Araç ve makine kullanımı üzerindeki etkiler
Araç veya makine kullanımı yeteneği üzerindeki etkisi hakkında veri yoktur. Bununla birlikte
DEVİT-3’ün araç ve makine kullanımını etkileyebilecek bir etki olası değildir.
4.8. İstenmeyen etkiler
İstenmeyen etkiler sistem organ sınıfına ve sıklığa göre şu esaslar kullanılarak
sıralandırılmaktadır: Çok yaygın (≥ 1/10); yaygın (≥ 1/100 ila < 1/10); yaygın olmayan (≥
1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(mevcut veriden tahmin edilemiyor).
Bağışıklık sistemi hastalıkları
Bilinmiyor: Anjioödem gibi hipersensitivite reaksiyonları, larinks ödemi
Metabolizma ve beslenme hastalıkları
Bilinmiyor: Hiperkalsemi, hiperkalsiüri
Deri ve deri altı doku hastalıkları
Seyrek: Kaşıntı, döküntü, ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler
Ergokalsiferol (D2 vitamini) ve kolekalsiferol (D3 vitamini) nispeten düşük terapötik endekse
sahiptir. Bebekler ve küçük çocuklar, çok daha düşük konsantrasyonlara hassas tepki verebilir.
Bu nedenle, tıbbi olarak kontrol edilmeden D vitamini alımına karşı uyarılmalıdır.
Aşırı doz alımı serum ve ürede fosfor seviyelerinin yükselmesine ayrıca hiperkalsemik
sendroma ve dokular ile damarlarda kalsiyum birikimine, her şeyden önce böbreklerde
nefrolitiazis, nefrokalsinoza neden olur.
Eğer kalsemi seviyesi yetişkinlerde 10,6 mg/dl (2,65 mmol/l)’yi aştıysa ya da kalsiüre seviyesi
yetişkinlerde 300 mg/24 saat veya çocuklarda 4-6 mg/kg/gün’ü aştıysa DEVİT-3 kullanımı
durdurulmalıdır.
Kronik yüksek doz, hiperkalseminin bir sonucu olarak vasküler ve organ kalsifikasyonuna
neden olur. Kanda yüksek kalsiyum seviyeleri kalıcı olarak, geri dönüşümsüz renal hasara ve
yumuşak doku kalsifikasyonuna neden olabilir.
6 / 10Kolekalsiferolün akut ve kronik doz aşımı hiperkalsemiye, serum ve idrardaki kalsiyum
konsantrasyonlarının artmasına neden olur. Hiperkalsemi semptomları çok belli değildir ve
semptomlar bulantı, kusma, sıklıkla erken dönemde ishal ve sonrasında kabızlık, susama, karın
ağrısı, zihinsel bozukluklar, kemik ağrısı, anoreksi, yorgunluk, baş ağrısı, kas ve eklem
ağrısı, kas güçsüzlüğü, polidipsi, poliüri, böbrek taşı oluşumu, nefrokalsinoz, böbrek
yetmezliği, yumuşak dokularda kalsifikasyon, EKG değişiklikleri, aritmi ve pankreatittir.
Seyrek ve izole vakalarda hiperkalseminin fatal olduğu raporlar bulunmaktadır (Devit-3 1000
ıu yumuşak kapsül).
D vitamini zehirlenme belirtileri biraz karakteristiktir ve mide bulantısı, kusma, başlangıçta
ishal, sonrasında kabızlık, iştahsızlık, yorgunluk, baş ağrısı, kas ağrısı, eklem ağrısı, kas
güçsüzlüğü, kalıcı uykusuzluk, azotemi, polidipsi ve poliüri ve en sonunda dehidratasyon
olarak ortaya çıkar. Tipik biyokimyasal bulgular arasında, hiperkalsemi, hiperkalsiüri ve serum
25 hidroksi kolekalsiferol konsantrasyonlarında artış görülür.
Tedavi
Kronik D vitamini doz aşımının belirtileri, glukokortikoidlerin veya kalsitoninin yanı sıra zorlu
diürezin uygulanmasını gerektirebilir.
Aşırı dozaj, -genellikle iyileşen veya bazı durumlarda yaşamı tehdit eden- hiperkalsemiye
neden olduğundan önlem gerektirir.
İlk önlem D vitamini preparatını kesmektir; böylelikle D vitamini zehirlenmesinin neden
olduğu hiperkalsemiyi normale döndürmek birkaç hafta alır.
Hiperkalsemi derecesine bağlı olarak, kalsiyum bakımından düşük veya kalsiyum içermeyen,
bol miktarda sıvı alımı diyeti ile birlikte glukokortikoid ve kalsitonin uygulanmasının yanı sıra
üriner atılımın furosemid ilacı ile artırılması doz aşımını iyileştirici önlemlerdendir.
Böbrek fonksiyonları yeterli ise, izotonik sodyum klorür çözeltisi (24 saatte 3-6 litre) ile birlikte
furosemid ilavesi ve bazı durumlarda 15 mg / kg vücut ağırlığı / saat sodyum edetat eşliğinde
ve EKG takip edilerek kalsiyum seviyeleri güvenilir bir şekilde düşürülebilir. Oligoanüri
aksine, hemodiyaliz (kalsiyumsuz diyalizat) gereklidir.
D vitamini zehirlenmesine karşı özel bir antidot yoktur.
Daha yüksek dozda D vitamini ile tedavi altındaki kronik hastalarda potansiyel doz aşımı
belirtilerini göstermesi öngörülür (bulantı, kusma, başlangıçta ishal, daha sonraki aşamada
kabızlık, anoreksiya, yorgunluk, baş ağrısı, kas ağrısı, eklem ağrısı, kas güçsüzlüğü, kalıcı
uykusuzluk, azotaemi, polidipsi ve poliüri).
Metastatik kalsifikasyon tehlikeleri nedeniyle, hipervitaminoz D’nin düşük hiperkalsemisine
fosfat infüzyonu uygulanmamalıdır.
7 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin D ve analogları, kolekalsiferol
ATC kodu: A11CC05
Vitamin D3, biyolojik açıdan aktif formunda bağırsakta kalsiyum emilimini, kemiklere
kalsiyum katılmasını ve kemik dokusuna kalsiyum salınmasını uyarır. İnce bağırsakta hızlı ve
gecikmeli kalsiyum alımını teşvik eder. Fosfatın aktif ve pasif taşınmasını uyarır. Böbrekte
tübüler kanaldan rezorpsiyonunu arttırarak kalsiyum ve fosfat atılımını engeller. Paratiroidlerde
paratiroid hormon (PTH) üretimi doğrudan D3 vitamininin biyolojik olarak aktif formu
tarafından inhibe edilir. PTH sekresyonu ayrıca, biyolojik açıdan D3 vitaminin aktif formunun
etkisi altında ince bağırsakta artan kalsiyum alımıyla inhibe edilir.
5.2. Farmakokinetik özellikler
D3 vitamininin farmakokinetiği çok iyi bilinmektedir.
Genel özellikler
Güneş ışığına maruz kalma: UVB ışığı ciltte bulunan 7-dehidrokolesterolü kolekelsiferole
dönüştürür.
Emilim:
D3 vitamini safra varlığında gastro-intestinal sistemden daha iyi emilir, bu nedenle gün içinde
D3 vitamininin öğün ile birlikte alınması emilimini kolaylaştırabilir.
Dağılım:
Kana geçen vitamin D ve metabolitleri spesifik bir a-globuline bağlanır.
Biyotransformasyon:
Kolekalsiferol karaciğerde D vitaminin temel depo formu olan 25-hidroksikolekalsiferole
3
(25(OH)D ), kalsidiol) metabolize edilir. Daha sonra, 25(OH)D , böbrekte predominant aktif
3 3
metabolit olan 1,25-hidroksikolekalsiferolü (1,25(OH) D , kalsitriol) oluşturmak için ikincil
2 3
hidroksilasyona girer.
Eliminasyon:
Oral, tek bir doz kolekalsiferolün uygulanmasından sonra, birincil depo formunun maksimum
serum konsantrasyonlarına yaklaşık 7 gün sonra ulaşılır. 25(OH)D 50 günlük serumda
3
belirgin yarı ömrüyle yavaşça elimine edilir. Vitamin D3 ile metabolitleri çoğunlukla safra ve
dışkılarla atılır.
Spesifik gruplarda ya da hastalarda karakteristik özellikler
Böbrek yetmezliği olanlarda sağlıklı gönüllülere kıyasla % 57 daha düşük metabolit temizleme
oranı bildirilmiştir.
D vitaminin emiliminin azalması ve eliminasyonun artması malabsorbsiyonlu kişilerde görülür.
8 / 10Obez gönüllülerin, güneşe maruz kalma oranı sağlıklı kişilere göre daha düşük olduğundan D3
vitamini seviyelerini daha az korurlar. Bundan dolayı daha yüksek doz D3 vitamini
kullanmaları gerekebilir.
5.3. Klinik öncesi güvenlilik verileri
Çeşitli hayvan türlerinde yapılan klinik öncesi çalışmalar, insan terapötik kullanım için gerekli
doz aralığından çok daha yüksek dozlarda, hayvanlarda toksik etkilerin ortaya çıktığını
göstermiştir.
İnsan dozundan önemli derecede yüksek dozlarda sıçan, fare ve tavşanlarda malformasyonları
indüklediği gösterilmiştir. Malformasyonlar iskelet ile ilgili bozukluklar, mikrosefali ve
kardiyak malformasyonları kapsar.
Tekrarlanan dozlarda yapılan toksisite çalışmalarında en sık bildirilen etkiler artmış kalsiüri,
azalmış fosfatüri ve proteinüri idi. Yüksek dozlarda hiperkalsemi raporlanmıştır. Uzun süren
hiperkalsemi durumunda, böbreklerde, kalpte, aortta, testislerde, timus ve bağırsak
mukozasında histolojik değişiklikler (kalsifikasyon) daha sık görülür.
Kolekalsiferolün yüksek dozlarda hayvanlarda teratojen olduğu gösterilmiştir.
Terapötik olarak kullanılanlara eşdeğer dozlarda, kolekalsiferolun teratojenik aktivitesi yoktur.
Kolekalsiferol potansiyel mutajenik veya karsinojenik aktiviteye sahip değildir.
6. FARMASÖTİK ÖZELLİKLER
6.1. Yardımcı maddelerin listesi
Rafine ayçiçek yağı
Jelatin (sığır jelatini)
Gliserin
Sorbitol
Deiyonize su
FD&C Red No:3
Eritrosin
Sodyum Klorür
Sodyum Sülfat
Uçucu madde
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında ışıktan ve nemden koruyarak orijinal ambalajında
saklanmalıdır.
9 / 106.5. Ambalajın niteliği ve içeriği
DEVİT-3 400 I.U. yumuşak kapsül ürünümüzün primer ambalaj malzemesi olarak Opak PVC/
Aclar ve alüminyum folyodan oluşan blister kullanılmaktadır. Bir karton kutu içerisinde 4
blister (her bir blisterde 25 kapsül ) toplamda 100 kapsül ve kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi ürünlerin kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah.
Basın Ekspres Cad.
No: 1 34303 Küçükçekmece/İstanbul
Tel: 0 212 692 92 92
Faks: 0 212 697 00 24
E-mail: deva@devaholding.com.tr
8. RUHSAT NUMARASI
2023/460
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.11.2023
Ruhsat yenileme tarihi:
10. KÜB'ÜN YENİLENME TARİHİ
10 / 10