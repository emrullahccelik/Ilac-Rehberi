      1 / 5   
         
   KULLANMA TALİMATI   
THERMO -SENT 100 mg/g + 10 mg/g Krem   
Deri üzerine uygulanır.   
• Etkin madde : Her bir g krem 100 mg etofenamat ve 10 mg benzil nikotinat içerir.   
• Yardımcı maddeler : Benzil alkol, sitrik asit monohidrat, setomakrogol 1000, 
metilhidroksietilselüloz, sodyum sitrat dihidrat, gliseril monosteara, izopropil miristat, 
saf su.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.   
Bu Kullanma Talimatında:   
1. THERMO -SENT nedir ve ne için kullanılır?   
2. THERMO -SENT’i kullanmadan önce dikkat edilmesi gerekenler   
3. THERMO -SENT nasıl kullanılır?   
4. Olası yan etkiler nelerdir?   
5. THERMO -SENT ’in saklanması   
1. THERMO -SENT n edir ve ne için kullanılır?   
THERMO -SENT,  50 g krem içeren alüminyum tüplerde ve karton kutu içerisinde kullanıma 
sunulmaktadır.   
THERMO -SENT, e tkin madde olarak etofenamat ve benzil nikotinat içerir.   
Etofenamat, steroid olmayan (kortizonsuz) anti -romatik (romatizma tedavisi) ilaçlar 
grubundandır ve iltihap/inflamasyon giderici (anti -inflamatuvar) ve ağrı kesici (analjezik) 
özelliklere sahiptir.   
THERMO -SENT, aşa ğıdaki durumların tedavisinde kullanılır:   
Kas-iskelet sistemine ait yumuşak dokuların uzun süreli romatizmal hastalıkları.   
• Kas romatizması   
• Donmuş omuz (omuz eklemi çevresinin iltihabi durumu) ile birlikte görülen kas sertliği   
• Lumbago, bel ağrısı   
• Siyatik siniri ağrısı   
• Eklem çevresindeki yumuşak dokunun iltihabi hastalıkları (tendinit, bursit)         2 / 5   
         
   • Omurga veya eklemlerde, aşırı zorlanmaya ve erozyona bağlı olarak gelişen hastalıklar 
(spondiloz, osteoartrit, eklemlerde kireçlenme)   
2. THERMO -SENT ’i kullanmadan önce dikkat edilmesi gerekenler   
Herhangi bir ilacı kullanmadan önce doktorunuza ya da eczacınıza danışınız.   
THERMO -SENT ’i aşağıdaki durumlarda KULLANMAYINIZ   
Eğer,   
• Etofenamata, flufenamik aside, benzil nikotinata ve THERMO -SENT ’in içerdiği 
maddelerden herhangi birine veya diğer ağrı kesici ya da romatizma ilacına (steroid olmayan antiinflamatuvar ilaçlar) karşı aşırı duyarlılığınız (alerjiniz) varsa,   
• Hamileliğin geç evresinde (altıncı aydan sonra) iseniz,   
• Emziriyorsanız,   
• 18 yaşından küçükseniz.   
THERMO -SENT’i aşağıdaki durumlarda DİKKATLİ  KULLANINIZ   
Eğer,   
• Uygulamanız gereken cilt bölgenizde hasarlanma, açık yara veya egzema ya da egzemaya 
benzer bir durum varsa,   
• Dudak, burun içi ve gözler gibi mukoza alanları üzerine uygulamayınız.   
Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza 
danışın.   
THERMO -SENT’i n yiyecek ve içecek ile kullanılması   
Uygulama yöntemi açısından yiyecek ve içeceklerle etkileşimi yoktur.   
Hamilelik   
İlacı kullanmadan önce doktorunuza ya da eczacınıza danışınız.   
THERMO -SENT  hamileliğin altıncı ayından sonra kullanılmaz. Bu dönemden önce de 
doktorunuz kullanmanız gerektiğini belirtmedikçe THERMO -SENT ’i kullanmayınız.   
Tedaviniz sırasında hamile olduğunuzu fark ederseniz hemen doktorunuza danışınız. 
   
Emzirme   
İlacı kullanmadan önce doktorunuza ya da eczacınıza danışınız.   
THERMO -SENT’i  emzirme döneminde kullanmayınız.   
 
THERMO -SENT’i n içeriğinde bulunan bazı yardımcı maddeler hakkında önemli 
bilgiler   
THERMO -SENT’ in içeriğinde bulunan yardımcı maddelerden herhangi birine aşırı duyarlılığı 
olan hastaların kullanmaması gerekir.   
THERMO -SENT ’in içerdiği benzil nikotinat, ciltte kızarıklığa ve yanma hissine neden olabilir.         3 / 5   
         
   Bu tıbbi ürün benzil akol içermektedir, bundan dolayı ciltte  hafif derecede lokal tahrişe neden 
olabilir.  
Diğer ilaçlar ile birlikte kullanımı    
THERMO -SENT ’in deri üzerine önerildiği şekilde kullanımında herhangi bir ilaç etkileşimi 
bildirilmemiştir.   
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
   
3. THERMO -SENT  nasıl kullanılır?   
Uygun kullanım ve doz/uygulama sıklığı için talimatlar:   
Doktorunuz hastalığınıza bağlı olarak THERMO -SENT  dozunu size söyleyecektir.   
Doktorunuz tarafından başka türlü belirtilmedikçe aşağıdaki talimatlara uyunuz.   
THERMO -SENT  kremi, günde 3-4 kez ağrılı bölgeye fındık büyüklüğünde uygulayınız.   
Uygulama yolu ve metodu:   
THERMO -SENT sadece derinize dışarıdan uygulama içindir.   
THERMO -SENT kremin uygularken masaj başlığını kullanınız ve masaj başlığını hafifçe 
bastırarak, dairesel hareketlerle kremi deri içerisine iyice yedirerek sürünüz.   
Tedaviye 2 haftaya kadar devam edebilirsiniz. Şikayetleriniz devam ederse daha fazla tedavi 
gerekip gerekmediğini belirlemek için doktorunuza başvurunuz.   
Değişik yaş grupları   
Çocuklarda kullanımı:   
Çocuklarda klinik deneyim olmadığından, THERMO -SENT  kullanılmamalıdır.   
Yaşlılarda (65 yaş  ve üzeri) kullanımı:   
Doz ayarlanmasına gerek yoktur.   
 
Özel kullanım durumları   
Böbrek/Karaciğer yetmezliği:   
Doz ayarlanmasına gerek yoktur.   
Eğer  THERMO -SENT ’in etkisinin çok güçlü veya zayıf olduğuna dair bir izleminiz var ise, 
doktorunuz ve eczacınız ile konuşunuz.   
Kullanmanız gerekenden daha fazl a THERMO -SENT  kullandıysanız:   
Eğer deri üzerine önerilen dozdan daha fazla kullandıysanız, THERMO -SENT ’i deriden 
uzaklaştırınız ve su ile yıkayınız.   
THERMO -SENT ’ten kullanmanız gerekenden fazlasını kullanmışsanız bir doktor veya eczacı 
ile konuşunuz.   
THERMO -SENT ’i kullanmayı unutursanız:   
Unutulan dozları dengelemek için çift doz uygulamayınız.         4 / 5   
         
   THERMO -SENT  ile tedavi sonlandırıldığında olu şabilecek etkiler:   
Bulunmamaktadır.   
4. Olası yan etkiler nelerdir?   
Tüm ilaçlar gibi, THERMO -SENT ’in içeriğinde bulunan maddelere duyarlı olan kişilerde yan 
etkileri olabilir.   
İstenmeyen etkilerin değerlendirilmesi aşağıdaki sıklık bilgilerine dayalıdır:   
Çok yaygın: 10 hastanın en az 1’inde görülebilir.     
Yaygın: 10 hastanın 1’inden az, fakat 100 hastanın en az 1’inde görülebilir.   
Yaygın olmayan: 100 hastanın 1’inden az, fakat 1.000 hastanın en az 1’inde görülebilir.   
Seyrek: 1.000 hastanın 1’inden az, fakat 10.000 hastanın en az 1’inde görülebilir.   
Çok seyrek: 10.000 hastanın 1’inden az görülebilir.   
Sıklığı bilinmeyen: Eldeki verilerden hareketle tahmin edilemeyen    
THERMO -SENT,  geniş cilt yüzey alanlarına ve uzun süreli uygulanırsa, etofenamat içeren 
ilaçların sistemik kullanımlarından sonra görüldüğü gibi spesifik organ sistemlerini veya tüm 
vücudu etkileyebilecek yan etkilerin gelişmesi olasıdır.   
Yaygın olmayan:   
• Ciltte kızarıklık,    
• Kaşıntı,   
• Yanma hissi,   
• Deri döküntüsü, bazen kabarcıklar veya ürtiker tarzı lokal deri reaksiyonları   
Seyrek:   
• Aşırı duyarlık reaksiyonları veya lokal alerjik reaksiyonlar (temas dermatiti)   
Bu ilacı kullanmayı bıraktığınızda, cilt reaksiyonları hızla ortadan kalkacaktır. Bu nedenle, 
başka bir spesifik uygulama yapılmasına gerek yoktur.   
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
Yan etkilerin raporlanması    
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.   
 
       5 / 5   
         
   5. THERMO -SENT ’in saklanması   
THERMO -SENT ’i çocukların göremeyeceği ve erişemeyeceği yerlerde ve ambalajında 
saklayınız.   
25°C’nin altındaki oda sıcaklıklarında saklayınız.   
 
Son kullanma tarihiyle uyumlu olarak kullanınız.   
Ambalajdaki son kullanma tarihinden sonra THERMO -SENT ’i kullanmayınız.   
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.    
   
Ruhsat Sahibi:    
Şifa Kimya İlaç San. ve Tic. A.Ş.   
Çankaya / ANKARA  
  
Üretim Yeri:   
Şifa Kimya İlaç San. ve Tic. A.Ş.   
Büyükkayacık OSB Mah. Kırım Cad. No:15   
Selçuklu / KONY A   
Bu kullanma talimatı   …./…/……. tarihinde onaylanmıştır.  