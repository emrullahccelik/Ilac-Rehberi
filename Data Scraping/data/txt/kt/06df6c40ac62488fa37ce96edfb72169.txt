1 / 8   KULLANMA TALİMATI  
 
VİLCOZA 50 mg tablet 
Ağızdan alınır.  
• Etkin madde: Her bir tablet 50 mg vildagliptin  içerir.  
• Yardımcı  maddeler: Laktoz monohidrat (sığır kaynaklı) , sodyum  nişasta  glikolat, 
magnezyum stearat ve mikrokristalin  selüloz (a vicel pH 102).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu Kullanma Talimatında: 
1. VİLCOZA  nedir ve ne için  kullanılır?  
2. VİLCOZA ’yı kullanmadan önce dikkat edilmesi  gerekenler  
3. VİLCOZA  nasıl  kullanılır?  
4. Olası yan etkiler  nelerdir?  
5. VİLCOZA ’nın saklanması  
Başlıkları yer almaktadır. 
 1. VİLCOZA nedir ve ne için  kullanılır?  
VİLCOZA , ağız yolu ile kullanılan, kan şekerini düşüren ilaçlar olarak adlandırılan bir ilaç  
grubuna dahildir.  
 VİLCOZA , 28, 56 ve 180 tablet içeren aluminyum blister am balajlarda takdim edilmektedir.  
 
VİLCOZA , yalnızca diyet ve egzersizle kontrol altına alınamayan şeker hastalığının (Tip 2 
diyabetin) tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  
 Şeker hastalığı (Tip 2 diyabet), vücudunuzun yeterli miktarda insülin üretemediği ya da üretilen 
insülin doğru şekilde çalışmadığında gelişir. Hastalık ayrıca, çok fazla glukagon adı verilen 
hormonun üretildiği durumlarda da gelişebilir.  
 
İnsülin, özellikle yemeklerden sonra olmak üzere kanınızdaki şeker düzeyinin düşürülmesine yardım eden bir maddedir. Glukagon, karaciğerde şeker üretimini tetikleyerek kan şekeri düzeyinin yükselmesine neden olan bir maddedir. Bu maddelerin her ikisi de pankreas tarafından üretilir.  2 / 8   VİLCOZA , pankreasın daha fazla insülin ve daha az miktar da glukagon üretmesini sağlar. Bu 
şekilde, kan şeker düzeyinin kontrol altında tutulmasına yardım eder.  
 
Doktorunuz VİLCOZA ’yı size kan şeker düzeyinin tek başına kullanılan bir ilaçla kontrol altına 
alınamadığı durumlarda başka bir kan şekerini düşüren ilaç ile kombinasyon şeklinde kullanmak üzere reçete edecektir.  
 VİLCOZA  ile tedavi görürken size önerilen diyet ve/ve ya egzersiz programına devam etmeniz  
önemlidir.  
 
2. VİLCOZA’yı  kullanmadan önce dikkat edilmesi gerekenler  
VİLCOZA’i aşağıdaki durumlarda KULLANMAYINIZ  
Eğer;  
• Vildagliptine ya da VİLCOZA ’nın içerdiği yardımcı mad delerden herhangi birine karşı 
aşırı duyarlılığınız (alerjiniz) varsa (yardımcı maddeler listesine  bakınız). 
 
VİLCOZA’yı  aşağıdaki durumlarda DİKKATLİ KULLANINIZ  
Eğer;  
• Orta derecede ya da ileri derecede böbrek hastalığınız  varsa ( VİLCOZA  dozunun 
azaltılması gerekebilir),  
• Daha önce VİLCOZA  kullandıysanız ve yan etkiler (karaciğer hastalığı) nedeniyle 
bırakmak zorunda kaldıysanız, yeniden VİLCOZA  kullanmamalısınız.   
• Karaciğer hastalığınız varsa, karaciğer fonksiy on testleri ve bozukluk oluşması 
durumunda  tedavi kesilmelidir.  
• Diyaliz hastası  iseniz,  
• Kalp  yetmezliğiniz varsa (doktorunuz rahatsızlığınızın derecesine  göre VİLCOZA ’yı 
reçete edip etmeme kararı  verecektir.)  
• Tip 1 diyabetiniz (T ip 1 şeker hastalığı) varsa yani vücudunuz insülin üretmiyorsa 
VİLCOZA  insülinin yerine geçmez.  
• Diyabetik ketoasidoz (şeker hastalığına bağlı olarak kanda keton cisimleri olarak 
adlandırılan maddelerin biriktiği ve koma öncesi bir duruma neden olabilen bir 
rahatsızlıktır. Bu rahatsızlık nedeniyle karın ağrısı, hızlı ve derin soluma, uyku hali veya nefesin olağandışı meyvemsi bir kokuya sahip olması belirtiler ortaya çıkabilmektedir) 
olarak adlandırılan durumunuz varsa,  
• Sülfonilüre olarak bilinen (diyabet için kullanılan başka bir ilaç) ilacı alıyorsanız (doktorunuz, kan şekerindeki düşüşün önüne geçme amacıyla, VİLCOZA  ile birlikte 
aldığınız sülfonilüre dozunu düşürmek isteyebilir). 
 
Bu durumlar sizin için geçerli ise VİLCOZA ’yı kullanmadan önce doktorunuzla, eczacınızla 
veya diyabet hemşireniz ile görüşünüz.  
 Şeker hastalığına bağlı deri yaraları şeker hastalığının sık görülen sonuçlarından biridir. 
Doktorunuz ya da hemşireniz tarafından verilen deri ve ayak bakımı tavsi yelerine uyunuz. 
 3 / 8   Ayrıca, VİLCOZA  kullanırken ortaya çıkan kabarcık ya da yaralar konusunda özellikle dikkatli 
olmanız tavsiye edilmektedir.  
 
Pankreatit (p ankreas iltihabı) ciddi, yaşamı tehdit eden tıbbi bir durum olabilir. Eğer kusma  ile 
birlikte olan ve ya olmayan ciddi ve inatçı karın ağrısı yaşarsanız pankreatitiniz olabilir, 
VİLCOZA ’yı kesip doktorunuza  başvurunuz.  
 VİLCOZA  tedavisine başlamadan önce karaciğer fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodi k olarak tekrarlanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilmesi için 
yapılmaktadır.  
 
DPP-4 inhibitörleri olarak adlandırılan gruba ait ilaçları kullanan hastaların bazılarında, şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi 
başlangıcından itibaren bir gün ile yıllar arasında değişmiştir. İlaç kesildiğinde belirtiler sonlanmıştır ve hastalara aynı ilaç veya bu gruba ait başka bir ilaç yenid en verildiğinde 
belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağrısının olası nedeni olarak düşünülmeli ve uygunsa ilaç bırakılmalıdır.  
Pazarlama sonrası dönemde, DPP -4 inhibitörleri olarak adlandırılan gruba ait ilaçla rı kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu kabarcıkların 
patlayıp açılması ile üzeri kabuklanan, yüzeysel yaralar şeklinde seyreden bir deri hastalığı) 
olarak adlandırılan ve hastaneye başvurmayı gerektir en bir durumun geliştiği rapor edilmiştir. 
İlaç bırakılması ve sistemik/topikal bağışıklık baskılayıcı ilaçlarla tedavi uygulanması durumunda hastaların birçoğunda durumun düzeldiği görülmüştür. VİLCOZA  kullanırken 
cildinizde kabarcık ve yüzeysel yaralar o rtaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden 
şüpheleniyorsanız bu durumda VİLCOZA  kullanmayı bırakmak konusunda doktorunuza 
danışmalı ve uygun tanı ve tedavi için bir de rmatoloğa başvurulmalısınız.  
 
Bu uyarılar geçmişteki herhangi bir dönemde dahil olsa sizin içi n geçerliyse lütfen doktorunuza 
danışınız.  
 
VİLCOZA’ nın yiyecek ve içecek ile kullanılması  
VİLCOZA ’i aç ya da tok karnına alabilirsiniz. 
 Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız 
VİLCOZA ’yı kullanmadan önce doktorunuza danışınız. Hamilelik sırasında VİLCOZA  
kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  4 / 8   Emzirme  
İlacı kullanmadan önce doktorunuza veya eczacınıza danışınız.  
 
VİLCOZA ’nın anne sütüne geçip geçmediği bilinmemektedir. VİLCOZA  tedavisi sırasında 
bebeğinizi emzirmemelisiniz.  
 
Araç ve makine kullanımı  
VİLCOZA  kullanırken sersemlik hali (baş dönmesi de içeren) hissederseniz, araç veya makine 
kullanmamalısınız.   
 
VİLCOZA’ nın içeriğinde bulunan bazı yardımcı maddeler hakkında önemli bilgiler  
VİLCOZA , süt şekeri (laktoz) adı verilen bir madde içermektedir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü  
kullanmadan önce doktorunuzla temasa geçiniz. 
 
Diğer ilaçlar ile birlikte kullanımı 
Başka ilaçlar (örneğin tiyazid ler, kortikosteroidler  tiroid hastalığı ilaçları ve sinir sistemini 
etkileyen belirli bazı ürünler ile birlikte sülfonilüreler meglitinidler ve biguanidler sınıfı olarak 
adlandırılan kan şekerini düşüren ilaçlar) alıyorsanız doktorunuz VİLCOZA  dozunuzu 
değiştirmek isteyebilir.  
 
ADE inhibitörleri olarak adlandırılan gruba dahil olan ve yüksek tansiyon tedavisinde kullanılan 
ilaçları VİLCOZA  ile birlikte kullanan hastalarda, anjiyoödem olarak adlandırılan ciddi bir 
alerjik reaksiyon görülme riskinde artış ola bilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. VİLCOZA nasıl  kullanılır?  
Uygun kullanım ve doz/uygulama sıklığı için  talimatlar:  
Kullanılması gereken VİLCOZA  dozu hastanın durumuna bağlı olarak değişir. Tam olarak kaç 
tablet VİLCOZA  almanız gerektiğini doktorunuz size söyleyecektir. Günlük maksimum doz 100 
mg’dır.  
Genellikle kullanılan VİLCOZA  dozu:  
• VİLCOZA ’yı sülfonilüre grubu başka bir ilaçla birlikte kullanıyorsanız günde bir doz 
olarak sabahları 50 mg, ya da  
• VİLCOZA ’yı tek başına, metformin veya glitazon isimli başka bir ilaçla birlikte, 
metformin ve bir sülfonilüre ya da insülin ile kombinasyon halinde kullanıyorsanız sabah 
50 mg ve akşam 50 mg olmak üzere günde 100 mg  
• Orta derecede ya da şiddetli böbrek hastalığınız varsa veya diyaliz tedavisi alıyorsanız 
günde bir doz olmak üzere sabah 50 mg 
 
 
 5 / 8   VİLCOZA ’yı her gün, doktorunuzun size kullanmanızı söylediği süre boyunca kullanmaya 
devam ediniz. Bu tedaviyi uzun bir süre devam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak 
izleyecektir.  
 Doktorunuz size söylemedikçe VİLCOZA  kullanmayı bırakmayınız.  
İlacınızı zamanında almayı unutmayınız.  
VİLCOZA ’yı ne kadar süreyle kullanacağınız konusunda sorularınız varsa, doktorunuza 
danışınız.  
 
Uygulama yolu ve metodu:  
• VİLCOZA  yalnızca ağızdan kullanım  içindir.  
• Tabletleri bütün olarak, bir bardak su ile yutunuz. Tabletler çiğnenmemeli, ezilmemeli 
ve bölünmemelidir. 
• VİLCOZA  aç ya da tok karnına  alınabilir.  
 
Değişik yaş grupları  
Çocuklar ve ergenlerde kullanım ı 
VİLCOZA ’nın çocuklarda ve ergenlerde (18 yaşından küçüklerde) kullanılmasıyla i lgili 
herhangi bir bilgi mevcut değildir. Bu nedenle VİLCOZA ’in söz konusu hastalarda kullanılması 
önerilmemektedir.  
 
Yaşlılarda kullanım ı: 
VİLCOZA , 65 yaş ve üstü kişilerde erişkinlerdeki ile aynı dozda kullanılabilir. 
Doktorunuz ayrı bir tavsiyede bulunmadıkça, bu talimatları takip ediniz.  
Doktorunuz VİLCOZA  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü VİLCOZA  tedavisini durdurmak hastalığınızın daha kötüye gitmesine neden 
olabilir.  
 Özel kullanım durumla rı  
Böbrek  / Karaciğer yetmezliği:  
Hafif derecede böbrek yetmezliği olan hastalarda doz ayarlaması gerekli değildir.  
 Orta ya da ileri derecede böbrek yetmezliği ya da son  dönem böbrek yetmezliği (ESRD) bulunan 
hemodiyaliz hastalarında önerilen VİLCOZA  dozu, günde bir defa 50 mg’dır. 
 
Karaciğer yetmezliği olan hastalarda VİLCOZA  kullanılması önerilmez.  
 
Doktorunuz ayrı bir tavsiyede bulunmadıkça, bu talimatları takip ediniz.  Eğer VİLCOZA ’in etkisinin çok güçlü veya zayıf olduğuna dair bir izleniminiz var  ise doktorunuz 
veya eczacınız ile konuşunuz.  6 / 8   Kullanmanız gerekenden daha fazla VİLCOZA kullandıysanız  
VİLCOZA ’dan kullanmanız gerekenden fazlasını kullanmışsanız, bir doktor veya eczacı ile 
konuşunuz. Tıbbi müdahale gerekebilir. Bir doktora görünmeniz ve ya hastaneye gitmeniz 
gerekiyorsa, ilaç paketini yanınızda götürünüz  
 
VİLCOZA’yı  kullanmayı unutursanız  
İlacınızı her gün aynı saatlerde, tercihen sabahları almanız önerilir. VİLCOZA  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız. 
 
Unutulan dozları dengelemek için çift doz almayınız.  
VİLCOZA ile tedavi sonlandırıldığında oluşabilecek etkiler  
VİLCOZA  tedavisini durdurmak hastalığınızın daha kötüye gitmesine neden olabilir. 
Doktorunuz tarafından belirtilmedikçe, tedaviyi durdurmayınız. 
 
4. Olası yan etkiler  nelerdir?  
Tüm ilaçlar gibi VİLCOZA’ nın içeriğinde bulunan maddelere duyarlı olan kişilerde yan etkiler  
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın 1’inde n fazla görülebilir.  
Yaygın           : 10 hastanın birinden az, fakat 100 hastanın birinden fazla görülebi lir. 
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek    : 10.000 hastanın birinden az görülebilir.  
Bilinmiyor  : Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, VİLCOZA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anjiyoödem  (seyrek) olarak adlandırılan ciddi alerjik bir reaksiyona işaret eden, yüzde, 
dilde ya da boğazda şişme, yutkunma zorluğu, solunum güçlüğü, aniden başlayan 
döküntü ya da kurdeşen  
• Karaciğer hastalığına (hepatit)  (bilinmiyor)  işaret eden, gözlerde ve/veya deride sarı renk, 
mide bulantısı, iştah kaybı ya da idrar renginde  koyulaşma  
• Sırta yansıyabilen, bulantı ve kusma ile seyredebilen şiddetli ve inatçı üst karın ağrısı (olası iltihaplı pankreas belirtisi) (seyrek)  
 
Bu çok ciddi yan etkilerin hepsi oldukça seyrek görülür.   Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
 
 7 / 8    
VİLCOZA kullanıldığında oluşabilecek yan etkiler:  
• Çok yaygın: boğaz ağrısı, burun akıntısı, ateş. 
• Yaygın: ciltte kaşıntı, döküntü, kaşıntılı deri iltihabı, titreme, baş ağrısı, sersemlik hali, 
kas ağrısı, eklem ağrısı, kabızlık, ellerde, ayak bileklerinde veya ayaklarda şişme (ödem), 
aşırı terleme, kusma, midede ve mide çevresinde ağrı (karın ağrısı), ishal, mide ekşimesi, 
bulantı (kusacak gibi hissetme), bulanık görme, güçsüzlük, üst solunum yolu enfeksiyonu.  
• Yaygın olmayan: kilo artışı, üşüme, halsizlik, cinsel işlev bozukluğu, düşük kan şekeri, 
gaz, kurdeşen, karaciğer testlerinde anormallik.  
• Seyrek:  pankreas iltihabı  
 
Ürün pazara sunulduktan sonra aşağıdaki yan etkiler bildirilmiştir:  
Bilinmiyor (eldeki veriler ile sıklığı belirlenemiyor):  
• Derinin soyulmuş olduğu alanlar ve kabarcıklar  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid 
• Deri döküntüsü veya cilt yüzeyinin altında sivri, düz, kırmızı, yuvarlak lekelere veya 
morarmaya neden olabilen kan damarı iltihabı (vasküli t) 
• Hepatit (karaciğer iltihabı).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etk i meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. VİLCOZA’ nın saklanması  
VİLCOZA ’yı çocukların göremeyeceği, erişemeyeceği yerlerde ve ambalajında saklayınız. 
 
VİLCOZA ’yı 25°C altındaki oda sıcaklığında saklayınız. Nemden korumak için orijinal 
ambalajında saklayınız.  
 
Son kullanma tarihi ile uyumlu olarak  kullanınız.  
 
Ambalajdaki son kullanma tarihinden sonra VİLCOZA ’yı kullanmayınız. 
 
Son kullanma tari hi geçmiş veya kullanılmayan ilaçları çöpe  atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  8 / 8   Eğer ambalajın hasar görmüş olduğunu fark ederseniz VİLCOZA ’yı kullanmayınız.  
 
Ruhsat  sahibi:  
Helba İlaç İç ve Dış San. Tic. A. Ş. 
Ümraniye  / İstanbul  
Tel: (0216) 365 41 47  
 
Üretim yeri:  
Merkez Laboratuarı İlaç San . ve Tic. A.Ş.  
Çekmeköy / İstanbul  
 
Bu kullanma talim atı ../../…. ta rihinde  onay lanmıştır. 
 