KISA ÜRÜN BİLGİSİ
 12 yaş altındaki çocuklarda kullanımı kontrendikedir.
 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi amacı
ile kullanımı kontrendikedir.
 12-18 yaş arası çocuklarda; aşırı kilolu olanlar, obez olanlar, obstrüktif uyku apnesi olanlar,
kronik akciğer sorunu olan çocuklarda; istenmeyen etki riski daha yüksek olduğu için
kullanılmamalıdır.
 Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına
neden olabilme riski nedeni ile emzirme döneminde kullanılmamalı veya alternatif olarak
tramadol tedavisi sırasında emzirmeye son verilmelidir.

1. BEŞERİ TIBBİ ÜRÜNÜN ADI
CONTRATEK 50 mg efervesan tablet
2. KALİTATİF VE KANTİTATİF BİLEŞİM
Etkin madde:
Tramadol hidroklorür 50 mg
Yardımcı maddeler:
Sodyum Hidrojen Karbonat 240 mg
Sodyum Klorür 18 mg
Aspartam (E 951) 30 mg
Yardımcı maddeler için 6.1’e bakınız.
3. FARMASÖTİK FORM
Efervesan Tablet
Beyaz renkli, düz yüzeyli yuvarlak üzeri hafif sarı benekli efervesan tabletler.
4. KLİNİK ÖZELLİKLER
4.1 Terapötik endikasyonlar
CONTRATEK, orta veya şiddetli ağrıların tedavisinde endikedir.
4.2 Pozoloji ve uygulama şekli
Pozoloji/ Uygulama sıklığı ve süresi:
Doz ağrının şiddetine ve hastanın duyarlılığına göre ayarlanmalıdır.
Aksi belirtilmedikçe CONTRATEK Efervesan Tablet aşağıdaki şekilde kullanılmalıdır.
1Yetişkinlerde ve 12 yaş üstü çocuklarda:
Akut ağrı: Genellikle başlangıçta 100 mg tramadol alınması gerekir. Bu ilk doz sonrasında 4’er
saatten daha sık olmamak şartıyla 50 veya 100 mg tramadol alınabilir. Tedavi süresi klinik
ihtiyaca göre ayarlanmalıdır.
Kronik hastalıklarla ilişkili ağrı: Tedaviye 50 mg tramadol ile başlanmalı ve daha sonra ağrının
şiddetine göre doz titre edilmelidir. Bağımlılık ve yoksunluk semptomları bildirildiğinden düzenli
aralıklarla tramadol tedavisinin gerekliliği değerlendirilmelidir.
Genellikle analjezik etkinin görüldüğü en düşük doz seçilmelidir. Özel klinik durumlar haricinde
tramadol dozu günde 400 mg’ı geçmemelidir.
CONTRATEK hiçbir koşulda kullanılmasının kesinlikle gerekli olduğu süreden daha uzun süre
uygulanmamalıdır. Hastalığın niteliği ve şiddetine göre uzun süreli CONTRATEK tedavisinin
gerektiği durumlarda tedavinin sürdürülmesi ve ne kadar sürdürülmesi gerektiğinin belirlenmesi
için hasta düzenli aralıklarla dikkatle izlenmelidir (gerektiğinde tedaviye ara verilmelidir).
Uygulama şekli:
Ağızdan kullanım içindir. Tabletler bir bardak suda (200 ml) eritilip bekletilmeden içilmelidir.
CONTRATEK yemeklerden bağımsız olarak alınabilir.
Özel popülasyonlara ilişkin ek bilgiler:
Böbrek yetmezliği:
Tramadol eliminasyon süresi uzayabilir. Olağan başlangıç dozu kullanılmalıdır. Kreatinin
klerensi <30 ml/dk olan hastalarda doz aralığı 12 saate çıkartılmalıdır. Ağır böbrek yetmezliği
olan (kreatinin klerensi <10 ml/dk) hastalarda tramadol kullanılması önerilmez. Tramadol
hemodiyaliz veya hemofiltrasyonla çok yavaşça atıldığından genellikle analjezinin sürdürülmesi
için diyaliz sonrası ek doz uygulanması genellikle gerekmemektedir.
Karaciğer yetmezliği:
Tramadol eliminasyon süresi uzayabilir. Olağan başlangıç dozu kullanılmalıdır fakat ağır
karaciğer yetmezliğinde doz aralığı 12 saate çıkartılmalıdır.
Pediyatrik popülasyon:
12 yaş altı çocuklarda CONTRATEK kullanımı kontrendikedir.
Geriyatrik popülasyon:
Olağan dozda kullanılabilir, fakat 75 yaş üstü gönüllülerde oral uygulama sonrasında tramadolün
eliminasyon yarı ömrünün %17 oranında arttığı akılda tutulmalıdır.
24.3 Kontrendikasyonlar
CONTRATEK’in,
 Etkin madde tramadole, ilacın içeriğindeki maddelerden birine veya opioidlere karşı aşırı
duyarlılığı olan hastalarda,
 Alkol, hipnotikler, analjezikler, opioidler veya psikotropik ilaçlar ile akut intoksikasyon
durumlarında,
 Monoamin oksidaz inhibitörleri kullananlar veya son 14 gün içerisinde kullanmış olanlarda,
 Tedaviyle yeterli kontrolün sağlanamadığı epilepsili hastalarda,
 Narkotik yoksunluk tedavisi olarak
 12 yaş altındaki çocuklarda,
 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi
amacı ile kullanılması kontrendikedir.
4.4 Özel kullanım uyarıları ve önlemleri
12-18 yaş arası çocuklarda; aşırı kilolu olanlar, obez olanlar, obstrüktif uyku apnesi olanlar,
kronik akciğer sorunu olan çocuklarda; istenmeyen etki riski daha yüksek olduğu için
kullanılmamalıdır.
CONTRATEK opioid bağımlılığı olan, kafa yaralanması geçiren hastalarda, bilinmeyen bir
nedene bağlı bilinç kaybı, intrakranial basıncın artması veya şok durumlarında, solunum merkezi
veya fonksiyonunu etkileyen hastalıklar varlığında dikkatle kullanılmalıdır.
Opiyatlara karşı duyarlılığı olan hastalarda dikkatle kullanılmalıdır.
Solunum depresyonu olan veya eş zamanlı merkezi sinir sistemini baskılayıcı ilaç kullananlarda
ya da kullanılan doz günlük önerilen azami dozu (400 mg) önemli ölçüde aşıyorsa (bkz. bölüm
4.9.) solunum depresyonu gelişebileceğinden dikkatli olunmalıdır.
Önerilen doz seviyesinde tramadol alan hastalarda konvülziyon bildirilmiştir. Bu risk önerilen
azami günlük dozun (400 mg) aşıldığı durumlarda artabilir. Buna ilaveten, tramadol nöbet eşiğini
düşüren (bkz. bölüm 4.5.) diğer tıbbi ürünleri kullanan hastalarda nöbet riskini arttırabilir.
Epilepsili veya nöbet geçirme yatkınlığı olan hastalar sadece mecburi durumlarda tramadol ile
tedavi edilmelidir.
Tramadolün bağımlılık potansiyeli düşüktür. Uzun süreli kullanımda tolerans, psikolojik ve
fiziksel bağımlılık gelişebilir. İlaç istismarı veya bağımlılığına yatkınlığı olan hastalarda
CONTRATEK tedavisi sadece sıkı tıbbi gözlem altında ve kısa süreyle uygulanmalıdır.
Özellikle uzun süreli kullanımdan sonra tolerans, psikolojik ve fiziksel bağımlılık gelişebilir.
Bir hastanın artık tramadol ile tedavi edilmesi gerekmediğinde, yoksunluk semptomlarını
önlemek için dozun kademeli olarak azaltılması tavsiye edilebilir.
3Tramadol opioide bağımlı hastalarda ikame tedavisi için uygun değildir. Her ne kadar bir opioid
agonisti olsa da tramadol morfin yoksunluk semptomlarını baskılamaz.
Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına
neden olabilme riski nedeni ile emzirme döneminde kullanılmamalı veya alternatif olarak
tramadol tedavisi sırasında emzirmeye son verilmelidir.
CYP2D6 Metabolizması
Tramadol CYP2D6 karaciğer enzimi tarafından metabolizma edilir. Hastada bir yetersizlik varsa
veya bu enzim tamamen eksikse, yeterli bir analjezik etki elde edilemeyebilir. Tahminler, Kafkas
popülasyonunun %7’sine kadarının bu eksikliğe sahip olabileceğini göstermektedir. Bununla
birlikte, eğer hasta ultra hızlı bir şekilde metabolize eden bir kişi ise, yaygın olarak reçete edilen
dozlarla bile <yan etki> olarak opioid toksisitesinin gelişme riski vardır. Opioid toksisitesinin
genel semptomlar arasında kafa karışıklığı, uyuklama, yüzeysel solunum, küçülmüş göz
bebekleri, bulantı, kusma, kabızlık ve iştahsızlık sayılabilir. Şiddetli solunum depresyonu
semptomları içerebilir. Farklı popülasyonlarda ultra hızlı metabolize eden kişilerdeki prevalans
tahminleri aşağıda özetlenmiştir:
Popülasyon % Prevelans
Afrikalı/Etiyopyalı % 29
Afro-Amerikan % 3,4 ila % 6,5
Asyalı % 1,2 ila % 2
Kafkas % 3,6 ila 6,5
Yunan % 6,0
Macar % 1,9
Kuzey Avrupalı % 1 ila % 2
CONTRATEK 50 mg Efervesan Tablette aspartam bulunmaktadır. Aspartam bir fenilalanin
kaynağıdır ve fenilketonürisi olan hastalar için zararlı olabilir.
CONTRATEK her efervesan tablette 72,79 mg (3,16 mmol) sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
CONTRATEK, monoaminoksidaz (MAO) inhibitörleriyle kombine edilmemelidir.
Opioid pethidin kullanımından önceki 14 gün içinde MAO inhibitörleriyle tedavi edilen
hastalarda merkezi sinir sistemi, solunum ve kardiyovasküler fonksiyonlar üzerine hayatı tehdit
eden etkileşimler gözlenmiştir. CONTRATEK ile tedavi sırasında MAO inhibitörleriyle aynı
etkileşimlerin gelişebileceği göz ardı edilemez.
4CONTRATEK’in, alkol dahil diğer merkezi sinir sistemini baskılayıcı tıbbi ürünler ile birlikte
kullanılması merkezi sinir sistemi üzerine etkilerinin güçlendirebilir.
Simetidinin (enzim inhibitörü) eş zamanlı veya tramadolden önce kullanımıyla ilişkili
farmakokinetik çalışmalarda şimdiye kadar elde edilen sonuçlar klinik açıdan anlamlı bir
etkileşim meydana gelmesinin muhtemel olmadığını göstermiştir. Karbamazepinin (enzim
indükleyici) eş zamanlı veya tramadolden önce kullanılması analjezik etkiyi azaltabilir ve etki
süresinin kısaltabilir.
Miks agonist/antagonist (örn. buprenorfin, nalbufin, penatzosin) ve tramadol kombinasyonu saf
agonistin analjezik etkisi teorik olarak azalabileceğinden önerilmez.
Tramadol konvülsiyon oluşumunu indükleyebilir ve selektif serotonin geri alım inhibitörlerinin,
trisiklik antidepresanların, antipsikotiklerin ve nöbet eşiğini düşüren diğer ilaçların
konvülsyonlara yol açama potansiyelini arttırabilir.
Tramadolün selektif serotonin geri alım inhibitörleri (SSRI) veya MAO inhibitörleri gibi diğer
serotoninerjik ilaçlarla birlikte kullanıldığında az sayıda vakada temporal bağlantıda serotonin
sendromu geliştiği bildirilmiştir. Serotonin sendromu belirtilerine örnek olarak konfüzyon,
ajitasyon, ateş, terleme, ataksi, hiperrefleks, miyoklonus ve diyare verilebilir. Serotoninerjik
ilaçların kesilmesi genellikle hızlı düzelme sağlar. Tedavi semptomların niteliği ve şiddetine
bağlıdır.
Tramadol ve kumarin türevleriyle (örn., varfarin) eş zamanlı tedavide bazı hastalarda majör
kanama ve ekimoz ile birlikte INR’de (uluslar arası normalize oran) artış görüldüğünden dikkatli
olunmalıdır.
Ketokonazol ve eritromisin gibi CYP3A4 enziminin inhibe ettiği bilinen diğer ilaçlar tramadol
metabolizmasını (N-demetilasyon) ve muhtemelen aktif O-demetillenmiş metabolitin
metabolizmasını inhibe edebilir. Bu etkileşimin klinik önemi çalışılmamıştır (bkz. Bölüm 4.8.).
Sınırlı sayıda çalışmada ameliyat öncesi ve sonrasında antiemetik 5-HT3 antagonisti ondansetron
uygulanmasının ameliyat sonrası ağrıları olan hastalarda tramadol ihtiyacını arttırdığı
gözlenmiştir.
Ritonavir ile birlikte uygulanması tramadolün serum konsantrasyonlarının artışına, dolayısıyla
tramadol toksisitesine neden olabilir.
Digoksin ve tramadolün birlikte kullanımı esnasında nadiren digoksin toksisitesi meydana
gelmiştir.
5Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Tramadolün gebe kadınlarda kullanıma ilişkin yeterli veri mevcut değildir.
Çocuk doğurma potansiyeli olan kadınların tedavi süresince etkili doğum kontrolü uygulamaları
önerilir.
Gebelik dönemi
Tramadolün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir. İnsanlara
yönelik potansiyel risk bilinmemektedir.
CONTRATEK’in gebelik döneminde kullanılması önerilmez.
Tramadol ile yürütülen hayvan çalışmalarında çok yüksek dozlarda organ gelişimi ve
ossifikasyon üzerine etki ve neonatal mortalite gözlenmiştir. Teratojenik etki gözlenmemiştir.
Tramadol plasentayı geçer.
Doğumdan önce veya doğum sırasında uygulanan tramadol uterus kasılmasını etkilemez. Yeni
doğanlarda genellikle klinik açıdan anlamlı olmamakla birlikte solunum hızında değişiklikleri
indükleyebilir. Gebelik döneminde kronik kullanım yeni doğanda yoksunluk semptomlarına yol
açar.
Laktasyon dönemi
Emzirme döneminde maternal dozun %0,1’i anne sütüne geçer. Erken post-partum dönemde, 400
mg’a kadar günlük maternal oral dozaj için, bu anne sütü ile beslenen bebeklerin anne ağırlığı ile
ayarlanan dozajın % 3’üne karşılık gelen ortalama bir miktarda tramadole karşılık gelir. Bu
nedenle tramadol emzirme döneminde kullanılmamalı veya alternatif olarak tramadol tedavisi
sırasında emzirmeye son verilmelidir. Anne sütü alan bebeklerde uykusuzluk, huzursuzluk,
emzirme güçlüğü ve solunum sorunlarına neden olabilme riski mevcuttur.
CONTRATEK’in emzirme döneminde kullanılması önerilmez.
6Üreme yeteneği/ Fertilite
Yüksek dozlarda tramadol dişi sıçanlara uygulandığında gebe kalma oranında azalma
görülmüştür. Erkek sıçanların üreme yeteneği etkilenmemiştir (Bkz. bölüm 5.3.)
4.7 Araç ve makine kullanımı üzerindeki etkiler
CONTRATEK uyku ve baş dönmesine yol açabilir ve bu etki alkol ve merkezi sinir sistemini
baskılayan diğer ilaçlar ile artabilir. Etkilenen hastalar araç ve makine kullanmamaları yönünde
uyarılmalıdır.
4.8 İstenmeyen etkiler
En sık bildirilen advers reaksiyonlar hastaların >%10’unda görülen bulantı ve baş dönmesidir.
İstenmeyen olaylar aşağıda sistem sınıfına göre listelenmiştir. Sıklıklar şu şekilde tanımlanmıştır:
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila <1/1.000 arası); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kardiyovasküler bozukluklar
Yaygın olmayan: Çarpıntı, taşikardi, postural hipotansiyon veya kardiyovasküler kollaps. Bu
advers reaksiyonlar özelikle intravenöz uygulamada ve fiziksel stres altındaki hastalarda görülür.
Seyrek: Bradikardi, kan basıncında artma.
Sinir sistemi bozuklukları
Çok yaygın: Baş dönmesi
Yaygın: Baş ağrısı, uyku hali
Seyrek: İştah değişiklikleri, parestezi, titreme, solunum depresyonu, epileptiform konvülsiyon,
istemsiz kas kasılması, koordinasyon bozukluğu, senkop.
Önerilen dozlar aşıldığında ve merkezi sinir sisteminin baskılayıcı diğer ilaçlarla birlikte
kullanıldığında solunum depresyonu görülebilir.
Epileptiform konvülsiyonlar çoğunlukla nöbet eşiğini düşüren diğer ilaçlarla eş zamanlı olarak
yüksek doz tramadol uygulandığında görülmüştür.
Psikiyatrik bozukluklar
Seyrek: Halüsinasyonlar, konfüzyon, uyku bozuklukları, anksiyete, kabus görme.
Çok seyrek: Hastalığın şiddeti, tipi, uygulama şekli ve süresi ve kişiye göre değişmekle birlikte,
ruh halinde bozulma, bazen disfori, aktivitede azalma veya artış, duyusal ve kognitif
fonksiyonlarda kapasite değişiklikleri (örn. Karar verebilme ve algılama)
Göz bozuklukları
Seyrek: Bulanık görme
7Solunum, göğüs bozuklukları ve mediastinal hastalıklar
Seyrek: Dispne.
Tramadolle ilişkili olup olmadığı belirlenmemiş olsa da astımın kötüleştiği bildirilmiştir.
Gastrointestinal bozukluklar
Çok yaygın: Bulantı
Yaygın: Kusma, konstipasyon, ağız kuruluğu
Yaygın olmayan: Kusmaya çalışma, gastrointestinal iritasyon (midede baskı hissi, şişkinlik),
diyare.
Deri ve deri altı dokusu bozuklukları
Yaygın: Terleme
Yaygın olmayan: Deri reaksiyonları (kaşıntı, döküntü, ürtiker gibi)
Kas-iskelet bozuklukları
Seyrek: Kas zayıflığı
Hepatobiliyer bozukluklar
Bilinmiyor: Karaciğer enzimlerinde yükselme.
Birkaç ender vakada tramadol kullanımıyla karaciğer enzimlerinde artış bildirilmiştir.
Böbrek ve idrar bozuklukları
Seyrek: Dizüri, idrar retansiyonu, idrar yapmada zorlanma
Genel bozukluklar ve uygulama bölgesine ilişkin bozukluklar
Yaygın: Yorgunluk
Seyrek: Alerjik reaksiyonlar (dispne, bronkospazm, hırıltı, anjiyonörotik ödem) ve anafilaksi,
Opiyat yoksunluğunda görülebileceklere benzer yoksunluk semptomları: ajitasyon, anksiyete,
sinirlilik, insomni, hiperkinezi, titreme ve gastrointestinal semptomlar. Tramadolün
bırakılmasıyla nadiren görülen diğer semptomlar şunlardır: panik atak, şiddetli anksiyete,
halüsinasyon, paresteziler, kulak çınlaması ve anormal MSS semptomları.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
84.9 Doz aşımı ve tedavisi
Semptomlar:
Prensipte tramadol toksikasyon semptomları diğer merkezi etkili analjezikler (opioidler) ile
görülenler ile benzerdir. Bunlar arasında özellikle miyoz, kusma, kardiyovasküler kolaps,
komaya kadar varabilen bilinç bozuklukları, konvülsyonlar ve solunum durmasına kadar
ilerleyebilen solunum depresyonu yer alır. Ağır olgularda tramadol toksikasyonu ölümle
sonuçlanabilir.
Tedavi:
Genel acil önlemler alınmalıdır. Solunum yolu açık tutulmalıdır (aspirasyon), semptomlara göre
solunum ve kan dolaşımı sürdürülmelidir. Hastanın bilinci açık ise kusturularak veya gastrik
iritasyonla mide boşaltılmalıdır. Solunum durması için antidot naloksondur. Hayvan deneylerinde
naloksonun konvülsyonlar üzerine etki etmediği gözlenmiştir. Bu gibi vakalarda intravenöz
yoldan diazepam verilmelidir.
Tramadol serumdan hemodiyaliz veya hemofiltrasyonla minimal düzeyde elimine edilir. Bu
nedenle akut intoksikasyon tedavisinde tek başına hemodiyaliz veya hemofiltrasyon uygun
değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Analjezikler, Diğer opioidler
ATC kodu: N02AX02
Tramadol merkezi etkili opioid analjeziktir. Selektif olmayan saf ve affinitesi  reseptörüne daha
yüksek olan ,  ve  opioid reseptörlerinin agonistidir. Analjezik etkisinde rol oynayan diğer
mekanizmalar noradrenalinin nöronal alımının inhibisyonu ve serotonin salınımının
arttırılmasıdır.
Tramadolün öksürük kesici etkisi vardır. Morfinin aksine tramadolün analjezik dozları daha geniş
bir doz aralığında solunum depresyonuna yol açmamaktadır. Ayrıca gastrointestinal hareket de
daha az etkilenmektedir. Kardiyovasküler etkiler hafif olma eğilimindedir. Tramadolün
potensinin morfininkinin onda biri (1/10) ila altıda biri (1/6) olduğu bildirilmiştir.
5.2 Farmakokinetik özellikler
Genel özellikler
Emilim:
Oral uygulama sonrası tramadol dozunun %90’ı emilir. Ortalama mutlak biyoyararlanımı
yaklaşık %70’tir ve biyoyararlanımı eş zamanlı gıda alımından etkilenmez. Absorbe olmuş ve
metabolize olmamış tramadol arasındaki fark muhtemelen ilk geçiş etkisinin düşük olmasından
kaynaklanmaktadır. Oral uygulama sonrası ilk geçiş etkisi maksimum %30’dur.
9Sağlıklı genç gönüllülere tek doz 100 mg tramadol kapsül veya tablet uygulandığında plazma
konsantrasyonları yaklaşık 15-45 dakikada saptanabilir düzeye erişir ve ortalama Cmaks değeri
280-208 mcg/L ve Tmaks’ı ise 1,6-2 saattir.
Dağılım:
Tramadolün dokulara affinitesi yüksektir (V =203±40 L). Plazma proteinlerine yaklaşık %20
d,
oranında bağlanır.
Tramadol kan-beyin bariyerini ve plasentayı geçer. Tramadol ve O-demetil türevi çok küçük
miktarlarda anne sütünde saptanmıştır (uygulanan dozun sırasıyla %0,1 ve %0,02’si).
Biyotransformasyon:
İnsanlarda tramadol başlıca N- ve O- demetilasyon ve O-demetilasyon ürününün glukuronik
asitle konjugasyonu yoluyla metabolize edilir. Sadece O-demetiltramadol farmakolojik olarak
aktiftir. Diğer metabolitlerde kişiler arası kayda değer ölçüde kantitatif farklılıklar bulunmaktadır.
Şimdiye kadar idrarda 11 metabolit saptanmıştır. Hayvan deneylerinde O-desmetiltramadolün
ana bileşikten daha güçlü (2-4 katı) olduğu gözlenmiştir.
Tramadolün biyotransformasyonun rol oynayan CYP3A4 ve CYP2D6 izoenzimlerinden birinin
veya her ikisinin inhibisyonu tramadolün ve aktif metabolitinin plazma konsantrasyonunu
etkileyebilir. Henüz klinik açıdan anlamlı bir etkileşim bildirilmemiştir.
Atılım:
Tramadol ve metabolitleri hemen neredeyse tamamen böbrekler yoluyla atılır. Kümülatif üriner
atılım uygulanan toplam dozun %90’ıdır. Eliminasyon ömrü yaklaşık 6 saattir ve uygulama yolu
yarı ömrünü değiştirmez. O-desmetiltramadolün yarı ömrü t 6 sağlıklı gönüllüde yapılan
1/2
çalışmada 7,9 saat olarak (5,4-9,6 saat arası) bulunmuştur.
Doğrusallık/doğrusal olmayan durum:
Tramadol terapötik doz aralığında lineer farmakokinetik profili gösterir.
Serum konsantrasyonları ve analjezik etki doza bağımlıdır, fakat nadir vakalarda önemli ölçüde
değişebilmektedir. 100-300 ng/mL serum konsantrasyonunda genellikle etkindir.
Hastalardaki karakteristik özellikler
Yaşlı hastalar:
75 yaş üstü hastalarda tramadol eliminasyonu yaklaşık 1,4 kat uzayabilmektedir.
Böbrek bozukluğu bulunan hastalar:
Böbrek fonksiyon bozukluğunda yarı ömrü biraz uzayabilir. Böbrek yetmezliği olanlarda (kreatin
klerensi < 5 mL/dk) tramadol ve O-desmetiltramadolün eliminasyon yarı ömrü 11 ± 3,2 saat ve
1016,9 ± 3 saat olarak bulunmuştur uç bir vakada ise sırasıyla 19,5 ve 43,2 saat olduğu
belirlenmiştir.
Karaciğer bozukluğu bulunan hastalar:
Karaciğer fonksiyon bozukluğunda yarı ömrü biraz uzayabilir. Karaciğer sirozu olan hastalarda
tramadol ve O-desmetiltramadolün eliminasyon yarı ömrü sırasıyla 13,3 ±4,9 saat ve 18,5 ± 9,4
saat olarak bulunmuştur uç bir vakada ise sırasıyla 22,3 saat ve 36 saat olduğu belirlenmiştir.
5.3 Klinik öncesi güvenlilik verileri
Sıçanlara ve köpeklere 6-26 hafta boyunca tekrarlı oral ve parenteral uygulamada ve köpeklere
12 ay boyunca oral uygulamada hematolojik, klinik kimyasal ve histolojik tetiklerde tramadol
ilişkili değişiklik gözlenmemiştir. Merkezi sinir sistemi belirtileri sadece terapötik doz aralığının
oldukça üstündeki yüksek dozlarda görülmüştür: huzursuzluk, salvasyon, konvülsyon ve kilo
alımında azalma. Sıçanlar ve köpekler sırasıyla 20 mg/kg ve 10 mg/kg oral tramadol dozlarını
tolere edebilmişlerdir ve köpeklerde 20 mg/kg rektal dozlarda herhangi bir reaksiyon
gözlenmemiştir.
Sıçanlarda 50 mg/kg ve üstü tramadol dozlarında anne sıçanlarda toksik etkiler gözlenmiş ve
neonatal mortalite artmıştır. Yavruda ossifikasyon bozuklukları ve vajina ve gözün açılmasında
gecikme gibi gelişme geriliği görülmüştür. Erkek sıçanlarda fertilite etkilenmemiştir. Dişilere
yüksek dozlarda uygulandığında (50 mg/kg/gün’den fazla) gebe kalma oranı azalmıştır. Anne
tavşanlarda 125 mg/kg üstü dozlarda toksik etkiler ve yavruda iskelet anomalileri gözlenmiştir.
Bazı in vitro testlerde mutajenik etkilerine dair kanıt bulunmuştur. İn vivo çalışmalarda böyle bir
etki gözlenmemiştir. Bugüne kadar elde edilen bilgiler ışığında tramadolün mutajen olmadığı
söylenebilir.
Sıçan ve farelerde tramadol hidroklorürün tümörojen potansiyeli üzerine çalışmalar
yürütülmüştür. Sıçanlarda yapılan çalışmalarda tramadol ilişkili olarak tümör insidansında artış
gözlenmemiştir. Farelerde gerçekleştirilen çalışmalarda erkek hayvanlarda karaciğer hücrelerinde
adenom insidansı (doza bağımlı, 15 mg/kg üstü dozlarda anmalı ölçüde artış gözlenmemiştir) ve
dişi hayvanlarda tüm doz gruplarında pulmoner tümör insidansında (anlamlı fakat doza bağımlı
değil) artış saptanmıştır.
6. FARMASÖTİK ÖZELLİKLER
6.1 Yardımcı maddelerin listesi
Sitrik Asit Anhidrus
Sodyum Hidrojen Karbonat
Sodyum Klorür
Polietilen glikol
Polivinil prolidon
Aspartam (E 951)
11Limon Aroması
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel önlemler
25 ºC’nin altındaki oda sıcaklığında ve kuru yerde saklayınız.
6.5 Ambalajın niteliği ve içeriği
CONTRATEK 20 ve 50 efervesan tablet Al/Al blister ile birlikte karton kutuda kullanma talimatı
ile beraber ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş
Esenler / İSTANBUL
Tel : 0850 201 23 23
Faks : 0212 481 61 11
e-mail : bilgi@neutec.com.tr
8. RUHSAT NUMARASI
237/97
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.12.2011
Ruhsat yenileme tarihi:
10. KÜB’ÜN YENİLENME TARİHİ
12