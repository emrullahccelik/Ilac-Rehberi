1 
 KULLANMA TALİMATI  
 
NPLATE 500  mikrogram enjeksiyonluk çözelti hazırlamak için toz  
 
Subkutan (deri altı) enjeksiyon içindir  
 
Steril  
 
• Etkin madde:  Romiplostim 
• Yardımcı maddeler: Mannitol (E421), sükroz, L -histidin, hidroklorik asit (pH ayarlaması 
için) ve polisorbat  20 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsini z. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha s onra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gitt iğinizde doktorunuza 
bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 1. NPLATE nedir ve ne için kullanılır?  
2. NPLATE’i kullanmadan önce dikkat edilmesi gerekenler  
3. NPLATE nasıl kullanılır? 
4. Olası yan etkiler nelerdir? 
5. NPLATE’in saklanması  
 Başlıkları yer almaktadır.  1. NPLATE nedir ve ne için kullanılır? 
 Etkin madde romiplostimdir. 500 mcg’lik kartonların her birinde toplam 625 mikrogram 
romiplostim içeren 1  adet flakon bulunur. Sulandırma sonrasında, 1 mL'lik uygulanabilir 
çözelti hacmi 500 mcg romiplostim içerir (500  mcg/mL).  
 NPLATE'in etkin maddesi, immün trombositopeni (ITP olarak adlandırılır) hastalarında düşük trombosit sayılarını tedavi etmek için kullanılan bir protein olan romiplostimdir. ITP vücudunuzun bağışıklık sisteminin kendi trombositlerini yok ettiği bir hastalıktır. Trombositler kanınızda bulunan, yaraların kapanmasına ve kan pıhtılarının oluşumuna yardım eden hücrelerdir. Çok düşük trombosit sayıları berelenmelere ve ciddi kanamalara sebep olabilir.  
 2 
 NPLATE, daha önce kortizon (steroid) tedavisi ve bağışıklık sistemini baskılayan 
(immünsüpresif) tedavi almış ancak yeterli yanıt alınamamış veya bu tedavilerin 
uygulanmasına engel durumu bulunan, dalağı alınmış ya da alınamamış kronik ITP tanısı alan 
yetişkin ve 1 yaş üzeri çocuk hastaların tedavisinde kullanılır. 
 
NPLATE, miyelodisplastik sendrom (MDS) kaynaklı trombositopeninin tedavisinde veya ITP 
dışında herhangi bir nedene bağlı trombositopeninin tedavisinde endike değildir. 
NPLATE kemik iliğini (kemikte kan hücrelerinin üretildiği bölüm) uyararak daha fazla trombosit üretimi sağlar. Bu ITP ile ilişkili berelenme ve kanamaların önlenmesine yardımc ı 
olur.  
2. NPLATE’i kullanmadan önce dikkat edilmesi gerekenler  
 
NPLATE’i aşağıdaki durumlarda KULLANMAYINIZ  
 Eğer,  
• romiplostime veya bu ilacın diğer herhangi bir içeriğine karşı alerjiniz varsa. 
• Escherichia coli (E. coli)  mikroorganizması kullanılarak DNA teknolojisi ile üretilen 
diğer ilaçlara alerjiniz varsa.  
 
NPLATE’i aşağıdaki durumlarda DİKKATLİ KULLANINIZ  
 Eğer,  
• NPLATE'i kullanmayı bırakırsanız, muhtemelen tekrar düşük bir kan trombosit sayısı (trombositopeni) ortaya  çıkacaktır. NPLATE'i kullanmayı bırakırsanız trombosit 
sayınızın takip edilmesi gerekecektir ve doktorunuz uygun önlemleri sizinle 
konuşacaktır.  
• Kan pıhtıları oluşturma riskine sahipseniz veya ailenizde kan pıhtıları yaygınsa. 
Pıhtılaşma riski de aşağıdaki durumlarda artabilir: 
- Karaciğer problemleriniz varsa;  
- Yaşlıysanız (≥  65 yaş);  
- Yatağa bağımlıysanız;  
- Kanseriniz varsa;  
- Doğum kontrol hapı veya hormon replasman tedavisi alıyorsanız;  
- Yakın zamanda ameliyat olduysanız veya yaralandıysanız;  
- Obezseniz (aşırı kiloluysanız);  
- Sigara içiyorsanız.  
 
NPLATE'i kullanmadan önce doktorunuza veya eczacınıza danışınız.  
 Eğer çok yüksek trombosit sayısına sahipseniz, bu pıhtılaşma riskini artırabilir. Doktorunuz trombosit sayınızın çok yükselmemesi  için NP LATE dozunuzu ayarlayacaktır. 
 
Kemik iliği değişiklikleri (retikülin artışı ve olası kemik iliği fibrozisi)  
NPLATE'in uzun dönem kullanımı kemik iliğinizde değişikliklere sebep olabilir. Bu değişiklikler anormal kan hücreleriyle veya vücudunuzun daha az ka n hücresi yapmasıyla 
sonuçlanabilir. Bu kemik iliği değişikliklerinin hafif formuna "retikülin artışı" denir ve NPLATE klinik çalışmalarında gözlenmiştir. Bunun daha ciddi bir form olan "fibrozis"e ilerleyip ilerlemeyeceği bilinmemektedir. Kemik iliği değişikliklerinin işaretleri kan testlerinizde anormallikler olarak görünür. Doktorunuz, anormal kan testlerinin kemik iliği 3 
 testleri yaptırmanız ya da NPLATE'i kullanmayı bırakmanız gerektiği anlamına gelip 
gelmeyeceğinin kararını verecektir.  
 
Kan kanserlerin in kötüleşmesi  
Doktorunuz, Myelodisplastik Sendrom (MDS) gibi başka bir hastalığa değil de ITP'ye sahip 
olduğunuzdan emin olmak için gerekli olduğuna karar verirse bir kemik iliği biyopsisi almaya karar verebilir. Eğer MDS'ye sahipseniz ve NPLATE alıyorsan ız blast hücre sayılarınızda bir 
artış olabilir ve MDS hastalığınız bir tür kan kanseri olan akut miyeloid lösemi olmak üzere kötüleşebilir.  
 
Romiplostime yanıt kaybı  
Eğer romiplostim tedavisine yanıt kaybı veya bir trombosit yanıtını sürdürmekte başarısızlık 
yaşarsanız, doktorunuz kemik iliği liflerinde (retikülin) artış ya da romiplostimin etkinliğini nötralize eden antikorlar da dahil olmak üzere bu duruma sebep olan nedenleri araştıracaktır.  
 Bu uyarılar geçmişteki herhangi bir döne mde dahi olsa sizin için geçerliyse lütfen doktorunuza 
danışınız. 
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir.  NPLATE’in yiyecek ve içecek ile kull anılması  
 NPLATE’in yiyecek ve içecekle uygulanabilirliğine dair herhangi bir bilgi bulunmamaktadır.  Hamilelik  
 İlacı kullanmadan önce doktorunuza veya eczacınıza danışınız.  
 Hamileyseniz veya emziriyorsanız, hamile olduğunuzu düşünüyorsanız veya hamile kalmayı planlıyorsanız, bu ilacı kullanmadan önce doktorunuza veya eczacınıza danışın. Doktorunuz tarafından gerekli görülmedikçe NPLATE'in gebelikte kullanımı önerilmemektedir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 İlacı kullanmadan önce doktorunuza veya eczacınıza danışınız.  
 NPLATE’in insan sütünde bulunup bulunmadığı bilinmemektedir. Emziriyorsanız NPLATE kullanımı önerilmemektedir. Emzirmenin çocuğunuza yararını ve  tedavinin size yararını göz 
önünde bulundurarak emzirmeyi kesmek ya da NPLATE tedavisini kesmek arasında bir seçim yapılmalıdır.  
 Araç ve makine kullanımı  
 Bazı yan etkiler (örn. geçici baş dönmesi atakları) güvenli şekilde araç ve makine kullanma yeteneğinizi azaltabileceği için, bunları yapmadan önce doktorunuzla konuşmalısınız.  4 
 NPLATE’in içeriğinde bulunan bazı yardımcı maddeler hakkında önemli bilgiler  
 
Kullanım yolu nedeni ile herhangi bir uyarı gerekmemektedir.  
 
Diğer ilaçlar ile birlikte kullanımı  
 
Kan pıhtılarını önleyen ilaçlar da alıyorsanız (antikoagülanlar veya antitrombotik tedavi), 
kanama riski daha da fazladır. Doktorunuz bunu sizinle konuşacaktır.  
 
ITP'nizi tedavi etmek için alabileceğiniz ilaçlar olan kortikosteroidler, danazol ve/v eya 
azatiyoprin kullanıyorsanız, NPLATE ile birlikte verildiğinde bunlar azaltılabilir veya 
durdurulabilir. 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NPLATE nasıl kullanılır?  
 Uygun kullanım ve doz/uygulama sıklığı için talimatlar:  
 
Yetişkinler ve çocuklar (1 ila  17 yaş):  
NPLATE, size verilen NPLATE'in miktarını yakından kontrol edecek olan doktorunuzun 
direkt gözetimi altında verilecektir.  
 Başlangıç dozunuz haftada bir kez vücut ağırlığınızın kilogramı başına 1  mcg NPLATE'tir. 
Doktorunuz ne kadar almanız gerektiğini söyleyecektir. NPLATE trombosit sayılarınızı yüksek tutmak için haftada bir kez enjekte edilmel idir. Doktorunuz trombositlerinizin nasıl 
yanıt verdiğini ölçmek için düzenli olarak kan örnekleri alacaktır ve gerekli olduğu takdirde dozunuzu düzenleyebilir.  
 Trombosit sayınız kontrol altına alındıktan sonra, doktorunuz düzenli olarak kanınızı kontrol etmeye devam edecektir. Trombosit sayınızın uzun dönemli kontrolünü sürdürmek için dozunuz tekrar düzenlenebilir.  
Çocuklar (1 ila  17 yaş):  
Trombosit sayısına göre dozunuz düzenlenecektir, buna ek olarak, doktorunuz dozunuzu ayarlayabilmek için vücut ağırl ığınızı düzenli olarak tekrar değerlendirecektir. 
 Uygulama yolu ve metodu:  
 NPLATE deri altına (subkutan) bir enjeksiyon olarak haftada bir kez uygulanır.  Değişik yaş grupları:  
 Çocuklarda kullanımı:  
NPLATE’in 1  yaşın altındaki çocuklarda kullanımı tavsi ye edilmemektedir.  
 Yaşlılarda kullanımı:  
NPLATE’i her zaman doktorunuzun söylediği şekilde kullanınız. NPLATE’i nasıl kullanacağınızdan emin değilseniz doktorunuza veya eczacınıza danışınız.  5 
  
Özel kullanım durumları:  
 
Böbrek yetmezliği:  
Doktorunuz sizin için uygun önlemleri sizinle konuşacaktır.  
 
Karaciğer yetmezliği:  
NPLATE ’i kullanmadan önce doktorunuza veya eczacınıza danışınız.  
 
Eğer çok yüksek trombosit sayısına sahipseniz,  bu pıhtılaşma riskini artırabilir . Doktorunuz 
trombosit sayınızın çok yükselmemesi için NPLATE dozunuzu ayarlayacaktır. 
 
Eğer NPLATE’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
Kullanmanız gerekenden daha fazla NPLATE kullandıysanız : 
 
NPLATE’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Doktorunuz doğru miktarda NPLATE almanızı sağlayacaktır. Eğer almanız gerekenden daha 
fazla NPLATE verildiyse, fiziksel semptomlar hissetmeyebilirsiniz anc ak trombosit sayılarınız 
çok yüksek düzeylere çıkabilir ve bu da pıhtılaşma riskini artırabilir. Dolayısıyla doktorunuz 
size verilmesi gerekenden daha fazla NPLATE verildiğinden şüphelenirse, yan etkilerin belirti 
ve semptomları için takip edilmeniz ve hem en uygun tedavinin verilmesi önerilmektedir.  
 
Kullanmanız gerekenden daha az NPLATE kullanırsanız  
 
Doktorunuz doğru miktarda NPLATE almanızı sağlayacaktır. Eğer almanız gerekenden daha 
az NPLATE verildiyse, fiziksel semptomlar hissetmeyebilirsiniz ancak tr ombosit sayılarınız 
çok düşük düzeylere inebilir ve bu da kanama riskini artırabilir. Dolayısıyla doktorunuz size 
verilmesi gerekenden daha az NPLATE verildiğinden şüphelenirse, yan etkilerin belirti ve 
semptomları için takip edilmeniz ve hemen uygun tedavinin verilmesi önerilmektedir.  
 
NPLATE kullanmayı unutursanız  
 
Unutulan dozları dengelemek için çift doz almayınız. 
 
NPLATE'in bir dozunu kaçırdıysanız, doktorunuz bir sonraki dozu ne zaman almanız 
gerektiğini size söyleyecektir. 
 NPLATE ile tedavi sonlandırıldığındaki oluşabilecek etkiler  
 Eğer NPLATE'i kullanmayı bırakırsanız, muhtemelen tekrar düşük bir kan trombosit sayısı (trombositopeni) ortaya çıkacaktır. NPLATE'i kullanmayı bırakıp bırakmamanıza doktorunuz 
karar verecektir.  
 6 
 4. Olası yan etkiler  nelerdir?  
 
Tüm ilaçlar gibi NPLATE de içeriğinde bulunan maddelere duyarlı olan kişilerde yan etkilere sebep olabilir.  
Aşağıdakilerden biri olursa, NPLATE’i kullanmayı durdurunuz ve DERHAL doktorunuza bildiriniz ve size en yakın hastanenin acil bölümüne b aşvurunuz:  
 
• Döküntü, yaygın kaşıntılı döküntü (ürtiker) ve yutkunmada veya nefes almada zorluğa sebep olabilen yüz, dudak, ağız, dil veya boğazın şişmesini (anjiyoödem) içeren alerjik reaksiyonlar
 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin 
NPLATE’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın:  10 hastanın 1’inden fazla görülebilir.  
Yaygın:  10 hastanın birinden az, fakat 100  hastanın birinde veya birinden 
fazla görülebilir.  
Yaygın olmayan:  100 hastanın birinden az, fakat 1.000  hastanın birinde veya 
birinden fazla görülebilir.  
Seyrek:  1.000  hastanın birinden az fakat 10.000  hastanın birinde veya 
birinden fazla görülebilir.  
Çok seyrek:  10.000  hastanın birinden az görülebilir.  
Sıklık bilinmiyor:  Eldeki verilerle tahmin edilemiyor.  
 ITP’li yetişkinlerde görülen olası yan etkiler  
 Çok yaygın:
 
• Baş ağrısı;  
• Alerjik reaksiyon;  
• Üst solunum yolu enfeksiyonu. 
 Yaygın:  
• Kemik iliği lifleri (retikülin) artışı dahil olmak üzere kemik iliği bozukluğu;  
• Uyumada güçlük (insomni);  
• Baş dönmesi;  
• Ellerde veya ayaklarda karıncalanma veya uyuşukluk (parestezi);  
• Migren;  
• Deride kızarma;  
• Akciğer arterinde kan pıhtısı (pulmoner emboli);  
• Bulantı;  
• İshal;  
• Karın ağrısı;  
• Hazımsızlık (dispepsi); 
• Kabızlık; 
• Deride kaşıntı (pruritus);  
• Deri altına kanama (ekimoz);  7 
 • Berelenme (kontüzyon);  
• Döküntü;  
• Eklem ağrısı (artralji); 
• Kas ağrısı veya güçsüzlüğü (miyalji);  
• Ellerinizde ve ayaklarınızda ağrı;  
• Kas spazmı;  
• Sırt ağrısı;  
• Kemik ağrısı; 
• Yorgunluk (bitkinlik);  
• Enjeksiyon yeri reaksiyonları;  
• Ellerde ve ayaklarda şişme (periferik ödem);  
• Grip benzeri semptomlar (influenz a benzeri hastalık);  
• Ağrı;  
• Zayıflık (asteni);  
• Ateş (pireksi);  
• Titreme; 
• Kontüzyon;  
• Yutkunmada veya nefes almada zorluğa sebep olabilen yüz, dudak, ağız, dil veya boğazın 
şişmesi (anjiyoödem);  
• Mide ve bağırsak enfeksiyonu (gastroenterit);  
• Çarpıntı.  
 
Yaygın: (kan veya idrar tahlillerinde ortaya çıkabilir)  
• Düşük trombosit sayısı (trombositopeni) ve NPLATE'i bıraktıktan sonra düşük trombosit sayısı (trombositopeni);  
• Normalden fazla trombosit sayısı (trombositoz);  
• Kansızlık (anemi).  
 Yaygın olmayan:  
• Kemik iliği yetmezliği; skarlaşmaya sebep olan kemik iliği hastalığı (miyelofibroz); 
dalak büyümesi (splenomegali); vajina kanaması (vajinal hemoraji), rektum kanaması 
(rektal hemoraji); ağızdan kanama (ağız hemorajisi); enjeksiyon yeri kanaması (enjeksiyon yeri  hemorajisi); 
• Kalp krizi (miyokard infarktüsü); kalp hızı artışı;  
• Baş dönmesi veya bir dönme hissi (vertigo);  
• Gözle ilgili problemler: gözde kanama (konjunktival hemoraji); odaklanmada güçlük veya bulanık görme (akomodasyon bozukluğu, papilödem veya göz bo zukluğu); körlük; 
kaşıntılı göz (göz pruritusu); gözyaşı artışı (lakrimasyon artışı); veya görsel rahatsızlıklar;  
• Sindirim sistemi problemleri: kusma; nefes kokusu (ağız kokusu); yutmada güçlük 
(disfaji); hazımsızlık veya yanma (gastroözofageal reflü hastalığı); dışkıda kan 
(hematokezya); mide rahatsızlığı; ağız ülserleri veya ağızda kabarıklıklar (stomatit); dişte 
renk değişimi;  
• Kilo azalması; kilo artışı; alkol intoleransı; iştah kaybı (anoreksi veya iştah azalması); dehidratasyon;  
• Genel olarak kötü hisse tmek (malez); göğüs ağrısı; iritabilite (uyaranlara aşırı tepki); 
yüzde şişme (yüz ödemi); sıcak hissetme; vücut sıcaklığında artış; sinirli hissetmek;  
• Grip; lokalize enfeksiyon; burun ve boğaz yollarında iltihaplanma (nazofarenjit);  8 
 • Burun ve boğaz problem leri: öksürük; burun akıntısı (rinore); boğaz kuruluğu; nefes 
darlığı veya nefes almakta zorlanma (dispne); burun tıkanıklığı; ağrılı nefes alma (ağrılı 
respirasyon);  
• Ürik asit (gıda yıkım ürünü) sebepli ağrılı şiş eklemler (gut);  
• Kas gerginliği; kas güçsüzlüğü; omuz ağrısı; kas seğirmesi;  
• Sinir sisteminizle ilgili problemler: istemsiz kas kasılmaları (klonus); tat duyusunda 
bozulma (disguzi); tat duyusunda azalma (hipoguzi); özellikle deride azalmış duyu hissi 
(hipoestezi); kollarda ve  bacaklarda sinir fonksiyonlarında bozulma (periferik nöropati); 
transvers sinüste kan pıhtısı (transvers sinüs trombozu);  
• Depresyon; anormal rüyalar;  
• Saç dökülmesi (alopesi); ışığa duyarlılık (fotosensitivite reaksiyonu); akne; alerjenle temas sonrası der ide alerjik reaksiyon (kontakt dermatit); döküntü ve kabarıklıklarla 
seyreden deri tablosu (ekzema); deri kuruluğu; deride kırmızılık (eritem); şiddetli 
pullanma veya soyulan döküntü (eksfoliyatif döküntü); anormal saç büyümesi; 
tekrarlayan kaşımaya bağlı derinin kalınlaşması ve kaşıntı (prurigo); deri yüzeyi altında 
kanama veya deri altında morarma (purpura); kabarık deri döküntüsü (papüler döküntü); kaşıntılı deri döküntüsü (pruritik döküntü); yaygın kaşıntılı döküntü (ürtiker); deride 
kabarıklık (deri nodülü); anormal deri kokusu;  
• Dolaşımla ilgili problemler: karaciğer veninde kan pıhtısı (portal ven trombozu); derin 
ven trombozu; düşük kan basıncı (hipotansiyon); artmış kan basıncı, bir kan damarının 
tıkanması (periferik emboli); ellerde, bileklerde veya  ayaklarda azalmış kan akımı 
(periferik iskemi); bir vende dokunulduğunda aşırı derecede hassas olabilen şişme ve 
pıhtı (flebit veya yüzeyel tromboflebit); kan pıhtısı (tromboz);  
• Ayaklarda ve ellerde yanıcı ağrı, kızarıklık ve sıcaklık periyodları ile karakterize nadir 
bir hastalık (eritromelalji).  
 
Yaygın olmayan: (kan veya idrar tahlillerinde ortaya çıkabilir)  
• Kırmızı kan hücrelerinin, beyaz kan hücrelerinin ve trombositlerin hepsinin sayıca azaldığı nadir bir tür anemi (aplastik anemi ); 
• Artmış beyaz kan hücre sayısı (lökositoz);  
• Aşırı trombosit üretimi (trombositemi); artmış trombosit sayısı; kandaki kanamayı 
engelleyen hücrelerin anormal sayısı (anormal trombosit sayısı);  
• Bazı kan testlerinde değişiklikler (transaminazlarda artış; kan da laktat dehidrojenaz 
artışı); 
• Veya beyaz kan hücrelerinin kanseri (multipl myelom);  
• İdrarda protein.  
 
ITP’li çocuklarda görülen olası yan etkiler  
 
Çok yaygın:  
• Üst solunum yolu enfeksiyonu;  
• Burunda ve boğazda ağrı (orofarengeal ağrı);  
• Kaşıntılı, akan veya tıkalı burun (rinit);  
• Öksürük;  
• Karın üst bölgesinde ağrı, 
• İshal;  
• Döküntü;  
• Ateş (pireksi);  
• Morarma (kontüzyon).  9 
  
Yaygın:  
• Mide ve bağırsak enfeksiyonu (gastroenterit);  
• Boğaz ağrısı ve yutkunmada rahatsızlık (farenjit);  
• Gözde iltihaplanma (konjuktivit);  
• Kulak enfeksiyonu;  
• Sinüslerde iltihaplanma (sinüzit); 
• El, kol ve ayaklarda şişme;  
• Deri yüzeyi altında kanama veya deri altında morarma (purpura);  
• Kaşıntılı döküntü (ürtiker). 
 
Yaygın olmayan:  
• Normalden fazla trombosit sayısı (trombositoz). 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, ecz acınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını aray arak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. NPLATE’in saklanması  
 NPLATE’i çocukların göremeyeceği, erişemeyeceği yerlerde ve ambalajında saklayınız. 
 2°C - 8°C arasında buzdolabında saklayınız. Dondurmayınız. 
Işıktan korumak için orijinal ambalajında saklayınız.  Bu ilaç buzdolabından çıkarılarak oda sıcaklığında (25°C’ye kadar)  en fazla 24  saat süre ile 
tutulabilir. 24  saatten uzun süre ile saklanması için yeniden buzdolabına konulmalıdır. 
 Bu ilacı son kullanma tarihi ile uyumlu şekilde kullanınız.  
 Ambalaj ve etiketteki son kullanma tarihinden sonra NPLATE’i kullanmayınız. Son kullanma 
tarihinden önce kullanınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat Sahibi:  
Amgen İlaç Tic. Ltd. Şti. İş Kuleleri, Le vent Mah., Meltem Sok. 
No:10 Kule: 2, Kat: 25, 4. Levent, Beşiktaş, İstanbul  
 10 
 Üretim Yeri:  
Patheon Italia S.p.A. 
Viale G.B. Stucchi, 110 20900 Monza (MB), İtalya  
 Bu kullanma talimatı 06.07.2022 tarihinde onaylanmıştır.  
 AŞAĞIDAKİ BİLGİLER SADECE İLACI UYGULAYACAK SAĞLIK MESLEĞİ 
MENSUPLARI İÇİNDİR.  
 NPLATE steril ancak korumalı olmayan bir üründür ve sadece tek bir kullanım içindir. 
NPLATE iyi aseptik uygulamaya uygun olarak sulandırılmalıdır. 
 NPLATE 500  mikrogram enjeksiyonluk çözelti hazırlamak için toz  1 mL’lik bir 
uygulanabilir hacim sağlayan 1,2 mL steril su ile sulandırılmalıdır. 500  mcg romiplostimin 
uygulanabilmesini sağlamak için her flakona ek bir fazla dolum dahil edilmiştir.  
 
Flakon İçeriği:  
 
NPLATE Tek 
Kullanımlık 
Flakon  Romiplosti
min Toplam Flakon 
İçeriği   Enjeksiyonluk 
Steril Su Hacmi   Uygulanabili
r Ürün ve 
Hacmi  Son Konsantrasyon  
250 mcg 375 mcg + 0,72 mL = 0,5 mL 
içinde 
250 mcg 500 mcg/mL  
500 mcg 625 mcg + 1,2 mL = 1 mL içinde 
500 mcg 500 mcg/mL  
 
Tıbbi ürünü sulandırırken sadece steril su kullanılmalıdır. İlacı sulandırırken sodyum klorür 
çözeltileri veya bakteriyostatik su kullanılmamalıdır.  
 Enjeksiyonlar için su flakona enjekte edilmelidir. Flakonun içeriği çözülme esnasında nazikçe döndürülebilir ve tersyüz edilebilir. Flakon çalkalanmamalıdır veya kuvvetlice sarsılmamalıdır. Genel olarak, NPLATE’in çözünmesi 2  dakikadan kısa sürer. Uygulama 
öncesinde çözeltiyi parçacıklı maddeler ve renk değişimi açısından görsel olarak inceleyiniz. 
Sulandırılmış çözelti berrak ve renksiz olmalıdır ve parçacıklı madde ve/veya renk değişimi 
gözlendiği takdirde uygulanmamalıdır.  Mikrobiyolojik açıdan bakıldığında, tıbbi ürün hemen kullanılmalıdır. Hemen kullanılmadığı takdirde, kullanım sırasındaki saklama süreleri ve kullanım öncesindeki koşullar kullanıcının sorumluluğu altındadır ve ışıktan korunduğu taktirde normalde 25°C’de 24 saatten veya buzdolabında (2°C  - 8°C’de) 24 saatten uzun olmamalıdır. 
 Son kullanma tarihi geçmiş veya kullanılmayan ilaçları çöpe atmayınız! Çevr e ve Şehircilik 
Bakanlığınca belirlenen toplama sistemine veriniz.  
Seyreltme (Hesaplanan bireysel hasta dozu 23  mcg’nin altında olduğunda gereklidir)  
Romiplostimin steril enjeksiyonluk su ile ilk sulandırma işlemi sonrasında tüm flakon boyutlarında 500 mcg/mL lik konsantrasyona ulaşır. Hesaplanan bireysel hasta dozu 23 mcg’nin altında olduğu takdirde, tam dozun sağlanabilmesi için koruyucu içermeyen, 11 
 steril 9  mg/mL (%0,9) enjeksiyonluk sodyum klorür çözeltisi  ile 125 mcg/mL’ye ek bir 
seyreltme gerekir (Aşağıdaki tabloya bakınız).  
 
Seyreltme Kılavuzu:  
 
NPLATE Tek 
Kullanımlık Flakon  Sulandırılmış flakona eklenmesi gereken 
koruyucu içermeyen, steril, 9 mg/mL (%0,9) 
enjeksiyonluk sodyum klorür çözeltisi hacmi  Seyreltme sonrası 
konsantrasyon  
250 mcg 2,25 mL 125 mcg/mL  
500 mcg 3,75 mL 125 mcg/mL  
 Seyreltme için yalnızca, koruyucu içermeyen, steril 9 mg/mL (%0,9) enjeksiyonluk sodyum klorür çözeltisi kullanılmalıdır. %5 Dekstroz veya enjeksiyonluk steril su seyreltme için 
kullanılmamalıdır. Diğer seyrelticiler ile ilgili deneyim bulunmamaktadır.  
 Mikrobiyolojik açıdan bakıldığında, seyreltilmiş tıbbi ürün hemen kullanılmalıdır. Hemen 
kullanılmadığı takdirde, kullanım sırasındaki saklama süreleri ve kullanım öncesindeki koşullar kullanıcının sorumluluğundadır ve ışıktan korunduğu taktirde normalde tek kullanımlık enjektörler içinde 25°C’de 4 saatten veya buzdolabı nda (2°C  - 8°C’de) orijinal 
flakonları içinde 4 saatten uzun olmamalıdır.   