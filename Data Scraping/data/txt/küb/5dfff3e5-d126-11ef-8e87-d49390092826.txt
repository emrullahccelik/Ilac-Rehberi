KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
NİMOTOP 30 mg film kaplı tablet
2. KALİTATİF VE KANTİTATİF BİLEŞİM
Etkin madde: 30 mg nimodipin
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Koyu sarı film kaplı tablet
4. KLİNİK ÖZELLİKLER
4.1 Terapötik endikasyonlar
NİMOTOP 10 mg/50 mL İnfüzyon Çözeltisi uygulandıktan sonra,
Anevrizma orijinli subaraknoid kanama sonrasında gelişen serebral vasospazmın
neden olduğu iskemik nörolojik bozuklukların profilaksisinde ve tedavisinde
endikedir.
4.2 Pozoloji ve uygulama şekli
Pozoloji / uygulama sıklığı ve süresi:
Doktor tarafından başka bir şekilde tavsiye edilmedikçe, aşağıda belirtilen
dozlarda kullanımı önerilir:
5-14 gün boyunca NİMOTOP 50 mg/10 mL İnfüzyon Çözeltisi uygulanmasını
takiben, günlük 6 x 2 NİMOTOP Tablet (6 x 60 mg nimodipin) ile tedaviye devam
edilmesi tavsiye edilir.
Advers reaksiyon görülen hastalarda, gerekirse, doz azaltılmalı veya tedavi
kesilmelidir.
CYP 3A4 inhibitörleri veya CYP 3A4 indüktörleri ile birlikte uygulandıktan sonra
doz ayarlaması gerekebilir (bkz 4.5 Diğer tıbbi ürünler ile etkileşimler ve diğer
etkileşim şekilleri).
Profilaktik kullanım
NİMOTOP 10 mg/50 mL İnfüzyon Çözeltisi ile infüzyon tedavisi bittikten sonra,
yaklaşık 7 gün daha, 4 saatlik aralar ile 6 x 60 mg oral nimodipin uygulamasına
devam edilmesi tavsiye edilir.
Terapötik kullanım
İntravenöz uygulama sonrasında 7 gün boyunca 4 saatlik aralar ile 6 x 60 mg oral
nimodipin uygulanması önerilir.
1 /13Uygulama şekli:
NİMOTOP 10 mg/50 mL İnfüzyon Çözeltisi ile 5-14 günlük tedaviden sonra,
yaklaşık 7 gün boyunca NİMOTOP Tablet uygulanması tavsiye edilir.
Öğünlere bağlı kalmadan, tabletler bütün olarak bir miktar sıvı ile alınmalıdır.
Greyfurt suyu ile birlikte alımından kaçınılmalıdır (bkz. 4.5 Diğer tıbbi ürünler ile
etkileşimler ve diğer etkileşim şekilleri ).
Dozlar arasındaki süre, 4 saatten az olmamalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Karaciğer fonksiyonu aşırı derecede bozulduğunda, özellikle sirozda, karaciğerin
ilk geçiş kapasitesinin azalması ve metabolik klirensin düşmesi sonucunda,
nimodipinin biyoyararlanımı artabilir. Bu hastalarda kan basıncının düşmesi gibi,
fizyolojik etkiler ve yan etkiler, daha belirgin olabilir. Bu gibi durumlarda, doz
azaltılmalı, gerekirse tedavinin kesilmesi göz önüne alınmalıdır.
4.3 Kontrendikasyonlar
NİMOTOP, nimodipine veya yardımcı maddelerden herhangi birine karşı aşırı
duyarlılık durumlarında kullanılmamalıdır.
Rifampisin ile eşzamanlı uygulanması NİMOTOP’un etkinliğini azaltabileceğinden,
nimodipinin rifampisin ile birlikte kullanımı kontrendikedir. (bkz. 4.5 Diğer tıbbi
ürünler ile etkileşimler ve diğer etkileşim şekilleri ).
NİMOTOP’un etkinliği belirgin olarak düşebileceğinden, oral nimodipin ile
fenobarbital, fenitoin veya karbamazepin gibi antiepileptik ilaçların eş zamanlı
kullanımı kontrendikedir (bkz. 4.5 Diğer tıbbi ürünler ile etkileşimler ve diğer
etkileşim şekilleri ).
4.4 Özel kullanım uyarıları ve önlemleri
NİMOTOP tedavisi ile intrakraniyal basınç artışı arasında herhangi bir ilişki
gösterilmemiş olmasına rağmen, bu gibi olgularda veya beyin dokusundaki sıvı
miktarı yükseldiğinde (genel serebral ödem) hastanın yakından izlenmesi önerilir.
Hipotansiyonu olan (sistolik kan basıncı 100 mm Hg’dan daha düşük) hastalara
dikkat edilmelidir.
Stabil olmayan angina hastalarında veya akut miyokardiyal enfarktüsten sonraki
ilk 4 haftayı yaşayan hastalarda, doktorlar faydaya (örn. beyin perfüzyonda
iyileşme) karşı potansiyel riski değerlendirmelidir (örn. düşük koroner arter
perfüzyon ve miyokardiyal iskemi).
2 /13Nimodipin, sitokrom P450 3A4 sistemi yoluyla metabolize olur. Bu nedenle bu
enzim sistemini inhibe ettiği veya indüklediği bilinen ilaçlar nimodipinin ilk geçiş
etkisini veya klirens düzeyini değiştirebilir (bkz. 4.5 Diğer tıbbi ürünler ile
etkileşimler ve diğer etkileşim şekilleri ).
Sitokrom P450 3A4 sistemini inhibe eden ve bu nedenle yüksek nimodipin plazma
konsantrasyonlarına neden olabilecek ilaçlar:
- makrolid antibiyotikleri (örn., eritromisin),
- anti-HIV proteaz inhibitörleri (örn., ritonavir),
- azol antimikotikler (örn., ketokonazol),
- nefazodon ve fluoksetin gibi antidepresanlar
kuinupristin/dalfopristin,
-
- simetidin,
- valproik asit.
Nimodipin ile bu ilaçların birlikte alınmasının ardından kan basıncı izlenmelidir ve
gerekirse nimodipin dozunun azaltılması düşünülmelidir.
4.5 Diğer tıbbi ürünler ile etkileşimler ve diğer etkileşim şekilleri
Nimodipini etkileyen ilaçlar:
Nimodipin, hem bağırsak mukozasında, hem karaciğerde lokalize olan sitokrom
P450 3A4 enzim sistemi aracılığı ile metabolize olur. Bu yüzden, bu enzim
sistemini inhibe ettiği ya da indüklediği bilinen ilaçlar nimodipinin (oral uygulama
sonrası) ilk geçiş etkisini veya klirensini değiştirebilir.
Nimodipinin aşağıdaki ilaçlarla birlikte kullanılması durumunda, etkileşimlerin
kapsamı ve süresi göz önüne alınmalıdır:
Rifampisin
Diğer kalsiyum antagonistleri ile yapılan çalışmalardan, rifampisinin enzim
indüksiyonu nedeni ile NİMOTOP’un metabolizmasını hızlandıracağı
düşünülmelidir. Aynı anda rifampisin uygulandığında, NİMOTOP’un etkinliği
belirgin şekilde azalabilecektir. Bu nedenle nimodipinin, rifampisin ile birlikte
kullanımı kontrendikedir (bkz. 4.3 Kontrendikasyonlar).
Fenobarbital, fenitoin veya karbamazepin gibi sitokrom P450 3A4 sistem
indükleyici anti-epileptik ilaçlar
Fenobarbital, fenitoin veya karbamazepin gibi antiepileptik ilaçların önceden
kronik kullanımı, oral alınan nimodipinin biyoyararlanımını belirgin şekilde
azaltır. Bu nedenle, oral nimodipinin bu antiepileptik ilaçlarla birlikte kullanımı
kontrendikedir (bkz. 4.3 Kontrendikasyonlar ).
3 /13Aşağıdaki sitokrom P450 3A4 sistemi inhibitörlerinin birlikte alınmasının
ardından kan basıncı izlenmelidir ve gerekirse nimodipin dozunda bir azaltma
düşünülmelidir (bkz.4.2. Pozoloji ve uygulama şekli).
Makrolid antibiyotikleri (örn. eritromisin)
Nimodipin ve makrolid antibiyotikleri arasındaki etkileşime dair hiçbir çalışma
yürütülmemiştir. Bazı makrolid antibiyotiklerinin sitokrom P450 3A4 sistemini
inhibe ettiği bilinmektedir; bu aşamada ilaç etkileşimi olasılığı ihtimal dışı
bırakılamaz. Bu nedenle, makrolid antibiyotikleri nimodipin ile birlikte
kullanılmamalıdır (bkz. 4.4 Özel kullanım uyarıları ve önlemleri).
Azitromisin, yapısal olarak makrolid antibiyotiği sınıfına dahil edilse de CYP3A4
inhibisyonuna sahip değildir.
Anti-HIV proteaz inhibitörleri (örn. ritonavir)
Nimodipin ve anti-HIV proteaz inhibitörleri arasındaki olası etkileşimi araştırmak
için hiçbir resmi çalışma yapılmamıştır. Bu sınıftaki ilaçların sitokrom P450 3A4
sistemini inhibe etme olasılığı olduğu bildirilmiştir. Bu nedenle, bu proteaz
inhibitörlerinin birlikte uygulanması sonrasında nimodipin plazma
konsantrasyonlarında belirgin veya klinik olarak ilgili bir artış olasılığı ihtimal
dışı bırakılamaz (bkz. 4.4 Özel kullanım uyarıları ve önlemleri)
Azol antimikotikler (örn., ketokonazol)
Nimodipin ve ketokonazol arasındaki ilaç etkileşimi olasılığını araştıran resmi bir
etkileşim çalışması gerçekleştirilmemiştir. Azol antimikotiklerinin sitokrom P450
sistemini inhibe ettiği bilinmektedir ve diğer dihidropiridin kalsiyum antagonistleri
ile çeşitli etkileşimler olduğu bildirilmiştir. Bu nedenle, oral nimodipin ile birlikte
uygulandığında, ilk geçiş metabolizmasındaki azalmaya bağlı olarak nimodipinin
sistemik biyoyararlanımında önemli bir artış olasılığı ihtimal dışı bırakılamaz (bkz.
4.4 Özel kullanım uyarıları ve önlemleri).
Nefazodon
Nimodipin ve nefazodon arasındaki olası etkileşimi araştırmak için hiçbir resmi
çalışma yapılmamıştır. Bu antidepresan ilacın güçlü bir sitokrom P450 3A4
inhibitörü olduğu bildirilmiştir. Bu nedenle, nefazodon ile birlikte uygulanması
sonrasında nimodipin plazma konsantrasyonlarındaki artış olasılığı ihtimal dışı
bırakılamaz (bkz. 4.4 Özel kullanım uyarıları ve önlemleri).
Fluoksetin
Nimodipinin kararlı durum konsantrasyonunda antidepresan fluoksetin ile aynı
anda uygulanması, nimodipin plazma konsantrasyonlarının yaklaşık % 50 daha
yüksek olmasına yol açmıştır. Fluoksetinin aktif metaboliti norfluoksetin bu
durumdan etkilenmezken fluoksetin konsantrasyonu belirgin şekilde azalmıştır.
4 /13Kuinupristin/dalfopristin
Kalsiyum antagonisti nifedipin ile elde edilen deneyimlere bağlı olarak,
kuinupristin/dalfopristinin birlikte uygulanması nimodipin plazma
konsantrasyonlarında artışa neden olabilir (bkz. 4.4 Özel kullanım uyarıları ve
önlemleri).
Simetidin
H2 antagonisti simetidin, nimodipin plazma konsantrasyonunda artışa yol açabilir
(bkz.4.4 Özel kullanım uyarıları ve önlemleri).
Valproik asit
Antikonvülzan valproik asidin eş zamanlı uygulanması, nimodipin plazma
konsantrasyonlarında bir artışa neden olabilir (bkz. 4.4 Özel kullanım uyarıları ve
önlemleri).
Diğer ilaç etkileşimleri
Nortriptilin
Nimodipin ve nortriptilinin kararlı durumda eş zamanlı uygulanması, nortriptilinin
plazma konsantrasyonlarında değişme olmaksızın nimodipin konsantrasyonunda
hafif bir düşmeye yol açmıştır.
Nimodipinin diğer ilaçlar üzerindeki etkileri: Kan basıncını düşüren ilaçlar
Nimodipin, eşzamanlı uygulanan aşağıdaki antihipertansiflerin kan basıncını
azaltıcı etkisini artırabilir:
- diüretikler,
- β-blokerler,
- Anjiyotensin dönüştürücü enzim inhibitörleri,Anjiyotensin reseptör blokerleri,
- diğer kalsiyum antagonistleri,
- α-adrenerjik blokerler,
- PDE5 inhibitörleri,
- α -metildopa.
Ancak, bu türde bir kombinasyon kullanımında, bu hastaların dikkatli bir şekilde
izlenmesi gerekmektedir.
Zidovudin
Maymunlar üzerinde yapılan bir çalışmada, anti-HIV bir ilaç olan zidovudin i.v. ile
nimodipin bolus i.v’nin birlikte uygulanması, zidovudin dağılım hacmi ve
klirensini anlamlı derecede azaltırken, EAA değerini anlamlı derecede
yükseltmiştir.
İlaç-gıda etkileşimleri:
Greyfurt suyu
Greyfurt suyu sitokrom P450 3A4 sistemini inhibe eder. Bu nedenle, dihidropiridin
kalsiyum antagonistlerinin greyfurt suyu ile birlikte verilmesi, ilk geçiş
5 /13metabolizmasınının düşmesi ve klirens düzeyinin azalması nedeniyle nimodipin
plazma konsantrasyonlarında artışa ve etki süresinin uzamasına yol açabilir. Sonuç
olarak, kan basıncını düşürme etkisinde bir artış meydana gelebilir.Greyfurt suyu
alındıktan sonra oluşan bu etki, 4 gün boyunca sürebilir.
Bu nedenle nimodipin alınırken greyfurt / greyfurt suyunun alınmasından
kaçınılmalıdır (bkz. 4.2 Pozoloji ve uygulama şekli).
Etkileşime girmeyen ilaçlar: Haloperidol
Uzun dönem haloperidol tedavisi gören hastalara, kararlı durumda nimodipin
uygulanması, herhangi bir karşılıklı etkileşim potansiyelini ortaya çıkarmamıştır.
Oral nimodipin ile diazepam, digoksin, glibenklamid, indometasin, ranitidin ve
varfarinin birlikte uygulanması herhangi bir karşılıklı etkileşim ortaya çıkarmaz.
4.6 Gebelik ve laktasyon
Genel tavsiye
Nimodipinin gebelik kategorisi C’dir.
Çocuk doğurma potansiyeli bulunan kadınlar / Doğum kontrolü
(Kontrasepsiyon)
Nimodipinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz. 5.3 Klinik öncesi güvenlilik verileri ). İnsanlara yönelik
potansiyel risk bilinmemektedir.
Gebelik dönemi
Gebe kadınlar üzerinde yeterli ve iyi kontrollü çalışmalar yoktur. Bu nedenle,
nimodipinin gebelik sırasında alınması gerekirse, yararları ve potansiyel riskleri
klinik durumun ciddiyetine göre dikkatlice hesaplanmalıdır.
Laktasyon dönemi
Nimodipin ve metabolitlerinin, anne sütünde, ilgili maternal plazma
konsantrasyonları ile aynı konsatnrasyonda bulunduğu gösterilmiştir. Emziren
annelerin ilacı kullanırken bebek emzirmemeleri gerekir.
Üreme yeteneği/Fertilite
Münferit in vitro fertilizasyon vakalarında kalsiyum antagonistleri, spermatozoa
başında, yetersiz sperm fonksiyonuna neden olabilecek geri döndürülebilir
biyokimyasal değişimlerle ilişkilendirilmiştir.
4.7. Araç ve makine kullanımı üzerindeki etkiler
Prensip olarak, baş dönmesi ortaya çıkaran ilaçlar, makine ve taşıt kullanma
yeteneğini bozabilir.
6 /134.8 İstenmeyen etkiler
Nimodipin ile klinik deneylere dayanan advers ilaç reaksiyonlarının (AİR’ler),
onaylı endikasyonda, CIOMS III sıklık kategorilerine (plasebo kontrollü
çalışmalar: nimodipin N=703; plasebo N=692; kontrolsüz çalışmalar: nimodipin
N= 2496; durum: 31 Ağustos 2005) göre sıralaması aşağıda gösterilmiştir:
Nimodipin ile bildirilen AİR sıklığı aşağıda özetlenmiştir. Her bir sıklık
grubunda, istenmeyen etkiler azalan ciddiyet sıralamasına göre gösterilmiştir.
Sıklıklar şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Kan ve lenf sistemi bozuklukları
Yaygın olmayan: Trombositopeni
Bağışıklık sistemi bozuklukları
Yaygın olmayan: Alerjik reaksiyon, döküntü
Sinir sistemi bozuklukları
Yaygın olmayan: Baş ağrısı
Kardiyak bozuklukları
Yaygın olmayan: Taşikardi
Seyrek: Bradikardi
Vasküler bozukluklar
Yaygın olmayan: Hipotansiyon, Vazodilatasyon
Gastrointestinal bozukluklar
Yaygın olmayan: Mide bulantısı
Seyrek: Bağırsak tıkanması
Hepato-bilier bozukluklar
Seyrek: Karaciğer enzimlerinde geçici artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın yarar/risk dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi (TÜFAM)’ne
bildirmeleri gerekmektedir. (www.titck.gov.tr; e- posta: tufam@titck.gov.tr ; tel:
0 800 314 00 08; faks: 0 312 218 35 99)
7 /134.9 Doz aşımı ve tedavisi
Olası akut aşırı doz semptomları; kan basıncında belirgin düşme, taşikardi veya
bradikardi, (oral kullanımdan sonra) gastrointestinal şikayetler ve bulantıdır.
Akut doz aşımı durumunda, NİMOTOP ile tedavi derhal kesilmelidir.
Semptomlara göre, acil önlemler alınmalıdır. Madde oral olarak alınmışsa, aktif
kömür ile birlikte mide lavajı acil önlem olarak düşünülmelidir. Kan basıncında
belirgin düşme varsa, i.v. dopamin veya noradrenalin verilmelidir. Spesifik bir
antidotu olmadığından, diğer yan etkilerin tedavisi en belirgin semptomlara göre
yapılmalıdır.
5 FARMAKOLOJİK ÖZELLİKLER
Farmakodinamik özellikler
Farmakoterapötik grup: Kalsiyum kanal blokörleri
ATC kodu: C08 CA06
Etki mekanizması
Nimodipin, 1,4-dihidropiridin grubu kalsiyum antagonistidir. Düz kas hücrelerinin
kasılması, depolarizasyon sırasında yavaş iyonik transmembran akım ile bu
hücrelere giren kalsiyum iyonlarına bağlıdır. Nimodipin bu hücrelere kalsiyum
iyon transferini ve sonuç olarak damar düz kasının kontraksiyonunu inhibe eder.
Hayvan deneylerinde, nimodipinin serebral arterler üzerinde vücudun diğer
yerlerindeki arterlere nazaran daha büyük etki gösterdiği bulunmuştur. Bu durum
belki de nimodipinin fazla lipofilik özelliği nedeniyle kan-beyin bariyerini
geçmesine bağlıdır. Nimodipin ile tedavi edilen subaraknoid kanamalı (SAH)
hastalarda, serebrospinal sıvıda nimodipin konsantrasyonu 12.5 ng/ml gibi
yüksek düzeyde bulunmuştur.
Nimodipin, serebral antivazokonstriktif ve antiiskemik aktiviteye sahip bir
ilaçtır. Çeşitli vazoaktif maddelerin (örn: serotonin, prostaglandinler ve histamin)
veya kan ve kanın parçalanma ürünlerinin neden olduğu vazokonstriksiyon,
nimodipin ile önlenebilir veya elimine edilebilir. Ayrıca, nimodipin
nörofarmakolojik ve psikofarmakolojik özelliklere sahiptir.
Klinik etkinlik
Akut serebral dolaşım bozukluğu olan hastalarda yapılan araştırmalar; nimodipinin
serebral damarları gevşettiğini ve serebral kan akışını düzelttiğini göstermiştir.
Genellikle, perfüzyon artışının, önceden zarar görmüş ya da düşük perfüzyonlu
beyin bölgesinde, sağlıklı bölgelere oranla belirgin olduğu gösterilmiştir.
Subaraknoid kanamalı hastalardaki iskemik nörolojik hasar ve mortalite oranı
nimodipin ile önemli ölçüde azalır.
8 /135.1 Farmakokinetik özellikler
Genel özellikler
Emilim:
Nimodipin oral olarak alındıktan sonra, pratik olarak tamamen absorbe olur.
Değişmemiş etkin madde ve ilk geçiş etkisi sonucu oluşan metabolitler, tablet
alındıktan 10-15 dakika sonra plazmada görülür. Multipl doz (3 x 30 mg/gün) oral
uygulamayı takiben, yaşlılardaki pik plazma konsantrasyonları (Cmaks) 7.3-43.2
ng/ml olup, bu konsantrasyonlara 0.6-1.6 saatte (tmaks) ulaşılır. Genç
gönüllülerde, tek doz 30 mg ve 60 mg verilmesinden sonra ulaşılan ortalama pik
plazma konsantrasyonları, sırasıyla 16 ± 8 ng/ml ve 31 ± 12 ng/ml’dir. Pik plazma
konsantrasyonu ve eğri altında kalan alan, test edilen en yüksek doza (90 mg)
kadar, doz ile orantılı olarak artar.
0.03 mg/kg/saat dozunda sürekli infüzyon ile, 17.6-26.6 ng/ml’lik ortalama kararlı
durum plazma konsantrasyonlarına ulaşılır. İntravenöz bolus enjeksiyondan
sonra;plazma nimodipin konsantrasyonu, 5-10 dakika ve yaklaşık 60 dakika yarı
ömürle bifazik biçimde düşer. İntravenöz uygulama için dağılım hacmi (Vss, 2
kompartmanlı model) 0.9-1.6 L/kg olarak bulunmuştur. Total (sistemik) klirens
0.6-1.9L/saat/kg’dır.
Aşırı ilk geçiş metabolizmasına uğradığından (yaklaşık % 85-95), mutlak
biyoyararlanımı % 5-15’tir.
Dağılım:
Nimodipin % 97-99 oranında plazma proteinlerine bağlanır. Hayvan deneylerinde,
14
[ C]-nimodipinden ileri gelen radyoaktivite ölçümü ile plasentaya geçtiği
bulunmuştur. Bu konuda insanlar üzerindeki çalışmalar eksik olmasına rağmen,
insanlarda da aynı dağılımı göstermesi muhtemeldir. Nimodipin ve/veya
metabolitleri, anne sıçan plazmasından daha fazla konsantrasyonda sütte
bulunurlar. İnsan sütünde saptanan ana ilaç konsantrasyonu, maternal plazma
konsantrasyonu ile aynı düzeydedir. Oral ve i.v. uygulamadan sonra, nimodipin,
serebrospinal sıvıda ölçülmüş plazma konsantrasyonunun yaklaşık % 0.5’i
düzeyinde tespit edilebilir. Bu değer kabaca plazmadaki serbest konsantrasyona
tekabül eder.
Biyotransformasyon:
Nimodipin, başlıca dihidropiridin halkasının dehidrojenasyonu ve oksidatif ester
yıkılması ile sitokrom P450 3A4 sistemi yoluyla metabolize olur. Oksidatif ester
yıkılması, 2- ve 6-metil gruplarının hidroksilasyonu ve konjugasyon reaksiyonu
olarak glukuronidasyon, diğer önemli metabolik aşamalardır. Plazmada oluşan üç
primer metabolitinin terapötik aktivitesi yoktur veya sadece terapötik açıdan
önemsiz rezidüel aktivite gösterir.
9 /13Eliminasyon:
İnsanda, metabolitler, yaklaşık % 50 oranında böbrekler ve % 30 oranında safra
yolu ile atılır.
Eliminasyon kinetiği doğrusaldır. Nimodipin yarı ömrü 1.1-1.7 saattir. Terminal
yarı ömrü ise 5-10 saat olup, dozaj intervalini belirlemek açısından önemli
değildir.
30 mg’lık tablet şeklindeki oral uygulamadan ve 1 saatlik 0.015 mg / kg’lık
intravenöz infüzyondan sonraki ortalama plazma nimodipin konsantrasyon
eğrileri (n = 24 yaşlı gönüllü)
Hastalardaki karakteristik özellikler
Karaciğer yetmezliği:
Karaciğer enzimleri üzerine indüksiyon veya inhibisyon etkisi olup olmadığı
bilinmemektedir.
5.2 Klinik öncesi güvenlilik verileri
Tek ve tekrarlanan doz toksisitesi, genotoksisite, karsinojenik potansiyel ile erkek
ve dişi fertilitesi gibi konvansiyonel çalışmalara dayanan klinik öncesi veriler
insanlar için özel bir tehlike ortaya koymamıştır. Gebe sıçanlarda 30 mg/kg/gün ve
üzeri dozlar fetüs büyümesini inhibe etmiş ve fetüs ağırlıklarının düşmesine neden
olmuştur. 100 mg/kg/gün’de embriyo ölümleri meydana gelmiştir. Herhangi bir
teratojenite kanıtı gözlenmemiştir. Tavşanlarda 10 mg/kg/gün’e kadar olan
dozlarda hiçbir embriyotoksisite ve teratojenite meydana gelmemiştir. Sıçanlarda
bir perinatal ve postnatal çalışmada 10 mg/kg/gün ve üzeri dozlarda mortalite ve
fiziksel gelişim gecikmesi gözlenmiştir. Bulgular sonraki çalışmalarda
doğrulanmamıştır.
10 /13Toksikolojik özellikler
Akut toksisite
Tür Cinsiye Tatbik yolu LD50 mg/kg Güven
t
aralığı p ≤
Fare E per os 3562 2746 - 4417
Fare E intravenöz 33 28 - 38
Sıçan E per os 6599 5118 -
Sıçan E intravenöz 16 14 - 18
Tavşan D per os yaklaşık 5000
Tavşan D intravenöz yaklaşık 2.5
Köpek D ve E per os 1000 – 2000
Köpek D ve E intravenöz yaklaşık 4.5
Oral ve intravenöz uygulamadan sonra LD50 değerleri arasındaki fark; yüksek
dozda süspansiyon formunda oral verildikten sonra etkin madde absorbsiyonunun
tam olmadığını veya gecikmiş olduğunu göstermektedir. Oral uygulamadan sonra
toksisite belirtileri sadece fare ve sıçanlarda gözlenmiştir. Bu belirtiler; hafif
siyanoz, oldukça azalmış motilite ve solunum tutulmasıdır. İntravenöz yolla bütün
bu belirtiler tüm türlerde gözlenmiş, ayrıca tonik-klonik konvülsiyonlar
görülmüştür.
Subkronik tolerebilite çalışmaları
Köpeklerde 10 mg/kg vücut ağırlık (bw) oral uygulaması vücut ağırlığında bir
azalmaya, hematokrit, hemoglobin ve eritrositlerde bir düşmeye neden olmuştur,
kalp frekansı artmış ve kan basıncı maddeden etkilenmiştir.
Kronik tolerabilite çalışmaları
Sıçanlara günlük yaklaşık 90 mg/kg/gün doza kadar 2 yıl boyunca yiyecekle
karıştırılmış olarak nimodipin verilmiştir. 15 mg/kg/gün dozunda nimodipinin
hem erkek hem de dişilerde hiçbir zarar görülmeksizin iyi tolere edildiği
bulunmuştur. Maddenin onkojenik etkisine dair hiçbir delile rastlanılmamıştır.
Nimodipinin daha yüksek dozları yiyecekle birlikte 21 ay farelere verilmiştir. Bu
çalışma sonunda tümörojen aktivite görülmemiştir.
Köpekler üzerinde yapılan bir yıllık çalışmada 6.25 mg/kg/gün dozunda nimodipin
verilerek sistemik tolerabilite araştırılmıştır. Çalışmada 2.5 mg/kg dozun zararsız
olduğu gösterilmiş, 6.25 mg/kg dozda ise myokard kan akımındaki bozulma
nedeniyle elektrokardiyografik değişiklikler ortaya çıkmıştır. Ancak bu dozda
kalpte histopatolojik değişiklik görülmemiştir.
Üreme toksikolojisi çalışmaları
Sıçanda fertilite çalışmaları
30 mg/kg/gün dozunda verildiğinde, erkek ve dişi sıçanlar ile sonraki nesillerinin
fertilitesinde bozulma olmamıştır.
11 /13Embriyotoksik çalışmalar
Embriyogenez sırasında gebe sıçanlara 10 mg/kg/gün dozunda verilmiş, herhangi
bir zararlı etki görülmemiştir. 30 mg/kg/gün dozunda ise fetüs ağırlığının
azalmasına neden olacak şekilde büyüme inhibisyonu görülmüş, 100 mg/kg/dozda
uterusta ölü embriyo sayısında artış olmuştur. Ancak hiç teratojen etki
gözlenmemiştir.
Tavşanlarda 10 mg/kg/gün dozunda p.o. yapılan embriyotoksik çalışmalarda,
teratojen veya diğer embriyotoksik etki ortaya çıkmamıştır.
Sıçanlarda perinatal ve postnatal gelişme
Perinatal ve postnatal gelişmeye etkisini araştırmak amacıyla, sıçanlara 30
mg/kg/gün dozlarına kadar nimodipin verilmiştir. Çalışmaların birinde 10
mg/kg/gün ve daha yüksek dozlarda perinatal ve postnatal mortalitede artış ile
fiziksel gelişmede gecikme görülmüştür. Bu bulgular diğer çalışmalarda
onaylanmamıştır.
Özel tolerabilite çalışmaları
Karsinojenisite çalışmaları
Sıçanlara 2 yıl boyunca yiyecekle birlikte 1800 ppm (yaklaşık 90 mg/kg/gün)
dozlarına kadar nimodipin verilmiş, onkojenik potansiyel görülmemiştir. Benzer
olarak yapılan kısa süreli çalışmada 21 ay boyunca 500 mg/kg/gün p.o. dozlarına
kadar nimodipin verilmiştir. Nimodipinin onkojenik potansiyeline dair hiçbir delil
bulunamamıştır.
Mutajenisite-genotoksisite çalışmaları
Nimodipin ile çok fazla genotoksisite testleri yapılmıştır. Mutajenik ve
kromozomal mutasyonların indüksiyonunu araştıran tüm testler negatif sonuç
vermiştir.
6 FARMASÖTİK ÖZELLİKLER
6.1. Yardımcı maddelerin listesi
• Povidon (PVP Çözünmeyen)
• Magnezyum stearat DAB (Ph.Eur.)
• Mısır nişastası DAB (Ph.Eur.)
• Mikro kristalin selüloz (Avicel)
• Polividon 25 DAB (Ph.Eur.)
• Sarı demiroksit (E 172)
• HPM – Selüloz 15 cp
• Polietilen glikol 4000 NF
• Titanyum dioksit (E 171) DAB (Ph.Eur.)
6.2. Geçimsizlikler
Bilinen bir geçimsizliği yoktur.
6.3. Raf ömrü
48 ay
12 /136.4. Saklamaya yönelik özel tedbirler
o
25 C altındaki oda sıcaklığında saklayınız.
6.5. Ambalajın niteliği ve içeriği
30 film tabletlik, Alu-folyo, PVC/PVDC blister ve kullanma talimatı içeren karton
kutu.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne
uygun olarak imha edilmelidir.
7 RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad.
No: 53 34770 Ümraniye / İstanbul
Tel: (0216) 528 36 00
Faks: (0216) 645 39 50
8 RUHSAT NUMARASI
169/9
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.05.1994
Ruhsat yenileme tarihi:
10 KÜB’ÜN YENİLENME TARİHİ
13 /13