1 / 7 KULLANMA TALİMAT I 
 
 
FLOMAX® MR 0,4 mg Değiştirilmiş Salımlı Sert Kapsül  
Ağız yoluyla alınır.  
 
• Etkin madde:  Tamsulosin hidroklorür.  
 Her bir kapsül, 0 ,4 miligram tamsulosin hidroklorür  içerir.  
• Yardımcı  maddeler:  Mikrokristalize selüloz  (E460) , metakrilik asit -etil akrilat kopolimeri  
(1:1), Polisorbat 80  (E433) , sodyum lauril sülfat, triasetin  (E1518) , kalsiyum  stearat (E470a) , 
talk (E553b) , sert jelâtin  (sığır jelatini) , indigotin (E132), titanyum dioksit (E171), sarı demir 
oksit (E172), kırmızı demir oksit (E172), şellak  (E904) , propilen glikol (E1520 ), siyah demir 
oksit (E172).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında : 
 
1.  FLOMAX® nedir ve ne için kullanılır?  
2.  FLOMAX® kullanmadan önce dikkat edilmesi gerekenler  
3.  FLOMAX® nasıl kullanılır?  
4.  Olası yan etkiler nelerdir?  
5.  FLOMAX®’ın saklanması  
 
Başlıkları yer almaktadır.  
 
 
1. FLOMAX® nedir ve ne için kullanılır?  
 
FLOMAX® MR 0 ,4 mg, sert kapsüller şeklindedir.  
 
FLOMAX®, 30 kapsüllük aluminyum/polipropilen blister ambalajlarda piyasaya sunulmaktadır.  
 
FLOMAX®’ın etkin maddesi olan tamsulosin hidroklorür, “alfa 1-adrenoreseptör  antagonistleri” 
olarak adlan dırılan bir ilaç grubunun üyesidir. “Alfa 1-adrenoreseptör ler” vücudun çeşitli 
bölümlerinde hücre yüzeyinde bulunan algılayıcı yapıların (reseptör) bir türüdür. Bu yapılar, 
hücreye gelen mesajları algılayarak, hücrenin o mesaj doğrultusunda faaliyette bulun masını 
sağlarlar.  
 2 / 7 Tamsulosin hidroklorür alfa 1-adrenoreseptör leri seçici olarak bloke eder. Bu yapıların 
faaliyetlerinin bloke edilmesi, prostat ve idrar yollarındaki düz kasları gevşetir. FLOMAX® 
böylelikle idrarın, idrar yollarından daha rahat geçmesin i sağlar, idrara çıkmayı rahatlatır ve idrar 
sıkışması hissini hafifletir.  
 
FLOMAX® erkeklerde prostat bezinin büyümesi sonucunda ortaya çıkan alt idrar yollarına ait 
şikâyetlerin  tedavisi için kullanılmaktadır. Prostat bezinin iyi huylu büyümesi (selim prostat 
hiperplazisi), alt idrar yolunu sıkıştırarak, idrar yapma zorluğu (idrar akış kuvvetinin azalması), 
kesik kesik idrar yapma, idrarın damla damla gelmesi, gerek gece, gerekse  gündüzleri sık idrara 
çıkma ve idrar sıkışması gibi şikayetlere yol açar. FLOMAX® yukarıda sözü edilen etkisi 
sonucunda, bu belirtilerin rahatlamasını sağlar.  
 
 
2. FLOMAX® kullanmadan önce dikkat edilmesi gerekenler  
 
FLOMAX®’ı aşağıdaki durumlarda KULLANM AYINIZ  
Eğer;  
- Tamsulosine veya bu ilacın içindeki yardımcı maddelerden birine karşı aşırı duyarlı (alerjik) 
iseniz. Aşırı  duyarlık kendisini vücudun yumuşak dokularında ani lokal şişmeler (örn. boğaz 
ya da dil), nefes almada güçlük ve/veya kaşıntı ve dökü ntü şeklinde gösterebilir 
(anjiyoödem),  
- Yatar durumda iken ya da otururken birden ayağa kalktığınızda baygınlık ortaya çıkıyorsa 
(ortostatik hipotansiyon),  
- Ağır karaciğer hastalığınız varsa.  
 
FLOMAX®, ağız yoluyla alınan ketokonazol  adındaki mantar hastalığı ilacı ile birlikte 
kullanılmamalıdır.  
 
FLOMAX®’ı aşağıdaki durumlarda DİKKATLİ KULLANINIZ  
- Bu tip diğer ilaçlar ile olduğu gibi, FLOMAX® kullanırken, nadiren baygınlık ortaya 
çıkabilir. Bu nedenle, baş dönmesi ve halsizlik belir tileri başladığında, bunlar geçinceye 
kadar oturmalı veya bir yere uzanmalısınız.  
- FLOMAX ile tedaviye başlamazdan önce, doktorunuz sizde iyi huylu prostat büyümesine 
benzer belirtiler veren başka hastalıkların mevcut olmadığından emin olmak için etraflıc a 
inceleyecektir.  Bu incelemelerde makattan muayene ve ‘prostat spesifik antijen’ adı verilen 
bir maddenin laboratuar tayini yer alabilir.  Doktorunuz bu incelemeleri tedavi sırasında da 
düzenli aralıklarla sürdürmeyi düşünebilir.  
- Ağır böbrek hastalığınız  varsa (kreatinin klerensi <10 ml/dk), doktorunuza söyleyiniz.  
- Halen tamsulosin almakta olan ya da geçmişte almış olan bazı hastalarda, katarakt ve glokom 
ameliyat ları sırasında, ameliyatı güçleştiren bazı sorunlar ortaya çıkmıştır. Katarakt  (göz 
merceği nin bulanıklığı)  ya da glokom (göz içi basıncının artması)  nedeniyle ameliyat 
olacaksanız, lütfen göz doktorunuza FLOMAX® kullanmakta olduğunuzu  veya geçmişte bir 
dönem kullandığınızı  söyleyiniz.  
Böylelikle doktorunuz, göz ameliyatınızda kullanılacak ila ç ve cerrahi teknikler konusunda 
gerekli hazırlıklarını yapabilecektir.  Katarakt ya da glokom ameliyatı planlanan hastalarda 
tamsulosin hidroklorür tedavisine başlanması önerilmemektedir.  
- FLOMAX®, eritromisin  adındaki antibiyotik ile birlikte kullanılırken dikkatli olunmalıdır; 
etkisi artabilir.  
 3 / 7 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
FLOMAX®’ın yiyecek  ve içecek ile kullanılması  
FLOMAX® kahval tıdan ya da günün ilk öğününden sonra alınmalıdır.  
 
Hamilelik  
FLOMAX® yalnızca erkek hastalara yönelik olduğu için geçerli değildir.  
 
Emzirme  
FLOMAX® yalnızca erkek hastalara yönelik olduğu için geçerli değildir.  
 
Araç ve makine kullanımı  
FLOMAX®'ın araç ve makine kullanma becerisi  üzerindeki etkilerine yönelik çalışma 
yapılmamıştır . Ancak  hastalar, sersemlik, bulanık görme, baş dönmesi ve senkop oluşabileceği 
konusunda uyarılmalıdır. Böyle bir tablo oluşan hastalar araç kullanma ya da makine işletme gibi 
faaliyetlerden kaçınmalıdır.  
  
FLOMAX’ın içeriğinde bulunan bazı yardımcı maddeler hakk ında önemli bilgiler  
Bu tıbbi ürün her dozunda   23 mg’dan daha az sodyum  ihtiva eder, yani esasında  sodyuma bağlı 
herhangi bir olumsuz etki beklenmez.  
 
Diğer ilaçlar ile birlikte kullanımı  
FLOMAX®, atenolol, enalapril  (bunlar kalp ve damar hastalıklarında kullanılan ilaçlardır), 
teofilin (solunum hastalığı ilacı), simetidin (bir mide ilacı) ve furosemid (idrar söktürücü) ile doz 
ayarlaması yapılmaksızın kullanılabilir.  
 
Diklofenak (bir tür ağrı kesici) ve varfarin (kan sulandırıcı  / kan pıhtılaşmasını engelleyici bir 
ilaç), tamsulosinin vücuttan atılmasını hızlandırabilir.  FLOMAX® bu ilaçlar ile birlikte 
kullanılırken dikkatli olunmalıdır.  
 
FLOMAX® ketokonazol  (mantar enfeksiyonu ilacı)  ile birlikte kullanılmamalıdır.  FLOMAX® 
eritromisin (antibiyotik) ile birlikte kullanılırken dikkatli olunmalıdır.  
 
FLOMAX®’ın aynı gruptan (alfa 1-adrenoreseptör  blokörleri) diğer ilaçlar ile birlikte 
kullanılması, kan basıncında istenilmeyen bir düşmeye yol açabilir . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
 
3. FLOMAX® nasıl kullanılır?  
 
Uygun kullanım ve doz/uygulama sıklığı için talimatlar : 
İlacınızı her zaman için, tam olarak doktorunuzun söylediği şekilde alınız. Emin değilseniz 
doktorunuza veya eczacınıza danışarak kontrol ediniz.  
 
Önerilen doz, kahvaltıdan ya da günün ilk öğününden sonra alınmak üzere, günde 1 kapsüldür.  
 
 4 / 7 Uygulama yolu v e metodu : 
FLOMAX® kapsülü bütün olarak yutunuz. Kapsülü ezmeyiniz ya da çiğnemeyiniz, çünkü bu 
etkin maddenin değiştirilmiş salımını etkileyebilir.  
 
FLOMAX® genellikle uzun süreler boyunca reçete edilmektedir. FLOMAX® ile uzun dönemli 
tedavide, mesane ve idrar yapma üzerindeki etkileri kalıcıdır.  
 
Değişik yaş grupları : 
Çocuklarda kullanımı:  
FLOMAX®’ın çocuklarda kullanımıyla ilgili bir endikasyon bulunmamakt adır.  
Yaşlılarda kullanımı:  
Tamsulosinin 65 yaş üzeri hastalardaki güvenlilik ve etkililiği , 65 yaş altındaki hastalardakinden 
farklılık göstermemektedir. Ancak bazı yaşlı hastaların daha duyarlı olabilecekleri göz ardı 
edilemez.  
 
Özel kullanım durumları : 
Böbrek yetmezliği: Böbrek yetmezliği olan hastalarda doz ayarlaması gerekli değildir.  
  
Karaciğer yetmezliği: Hafif ve orta derecede karaciğer yetmezliği olan hastalarda doz 
ayarlaması gerekli değildir. Ancak ağır karaciğer yetmezliği olan hastalarda kullanılmamalıdır.  
 
Eğer FLOMAX®’ın etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FLOMAX® kullandıysanız  
FLOMAX®’tan kullanmanız gerekenden fazla sını kullanmışsanız, bir doktor veya eczacı ile 
konuşunuz.  
 
Çok sayıda FLOMAX® alınması kan basıncında istenilmeyen bir düşmeye sebep olabilir.  
 
FLOMAX® kullanmayı unutursanız  
Eğer tavsiye edilen günlük FLOMAX® kapsülünüzü almayı unutursanız, aynı gün için de daha 
sonra hatırlar hatırlamaz alınız. Eğer o günü kaçırırsanız, ilacınızı reçete edilen şekilde 
kullanmaya devam ediniz.  
 
Unutulan dozları dengelemek için çift doz almayınız.  
 
FLOMAX® ile tedavi sonlandırıldığında oluşabilecek etkiler  
Eğer FLOMAX® tedavisi gereğinden önce sonlandırılırsa, başlangıçtaki şikâyetleriniz geri 
dönebilir. Bu nedenle, şikâyetleriniz  ortadan kalkmış olsa bile, doktorunuz reçete ettiği sürece 
FLOMAX® kullanmaya  devam ediniz. Eğer bu tedaviyi durdurmak istiyorsanız, mutlaka 
doktorunuza danışınız.  
 
Bu ilacın kullanımı hakkında başka sorularınız varsa, doktor veya eczacınıza sorunuz.  
 
 
4. Olası yan etkiler nelerdir?  
 
Tüm ilaçlar gibi, FLOMAX®’ın içeriğinde buluna n maddelere duyarlı olan kişilerde yan etkiler 
olabilir.  5 / 7  
FLOMAX® kullanımı esnasında, aşağıda verilen yan etkiler bildirilmiştir.  
 
Belirtilen sıklık dereceleri şu şekildedir: Çok yaygın (10 hastada 1 veya daha fazla); yaygın (10 
hastada 1 hastaya kadar); yaygın olmayan (100 hastada 1 hastaya kadar); seyrek (1.000 hastada 1 
hastaya kadar); çok seyrek (10.000 hastada 1’den az); bilinmiyor (eldeki veriler ile hareket 
edilemiyor).  
 
Aşağıdakilerden biri olursa FLOMAX®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Vücudun yumuşak dokularında (örn. boğaz, dil) ani lokal şişme ve nefes alıp vermede güçlük 
(anjiyoödem) ve/veya deride kaşıntı/döküntü birlikte olabilen şiddetli alerjik reaks iyonlar  
 
Bunların hepsi çok ciddi yan etkilerdir.  
Eğer bunlardan sizde mevcut ise, sizin FLOMAX®’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülü r. 
 
Diğer yan etkiler:  
 
Yaygın  (10 hastada 1 hastaya kadar) : 
- Baş dönmesi  
- Ejakülasyon  (boşalma) bozuklukları ( boşalma esnasında meni sıvısının penisten dışarı 
çıkmayıp, mesane içine girmesi , ya da hiç boşalma olmaması dahil)  
 
Yaygın olmayan  (100 hastada 1 hastaya kadar) : 
- Baş ağrısı  
- Çarpıntı  
- Özellikle oturur veya yatarken aniden ayağa kalkıldığında, kan basıncında ani düşme  
- Burun iltihabı (rinit)  
- Kabızlık, ishal, b ulantı, kusma  
- Döküntü, kaşıntı, kurdeşen ( ürtiker ) 
- Olağan dışı halsizli k 
 
Seyrek  (1.000 hastada 1 hastaya kadar) : 
- Baygınlık  
 
Çok seyrek  (10.000 hastada 1’den az) : 
- Stevens -Johnson sendromu  (deride kızarık , ağrılı döküntüler  ve içi sıvı dolu kabarcıklarla 
seyreden ciddi bir hastalık ) 
- Peniste istenmeden ortaya çıkan, uzun süren ve ağrılı olan sertleşme (priapizm)  
 
Bilinmiyor  (eldeki veriler den hareket le tahmin  edilemiyor) : 
- Görme bulanıklığı veya bozukluğu * 
- Burun kanaması * 
- Eritema multiforme *: Ender bir cilt hastalığıdır. Genellikle kol ve bacaklarda, simetrik, 
kızarık ve kabartılı döküntüler oluşur. Döküntüler yamayı andırır ve bir merkezleri vardır.  
- Eksfoliyatif  dermatit *: Ender bir cilt hastalığıdır. Vücudun çok büyük bir bölümünde kızarık 
döküntüler ortaya çıkar. Döküntülerde pullanma ve soyulma görülür ve vücut ısısı yükselir 
(ateş) . 6 / 7 - Ağız kuruluğu  
 
* Bunlar klinik araştırmalar sırasında görülmeyen, ancak ilaç piyasaya verildikten so nra 
bildirilen yan etkilerdir.  
 
Tamsulosin ender olarak grubundaki diğer ilaçlarda olduğu gibi, peniste istenmeden ortaya 
çıkan, uzun süren ve ağrılı olan sertleşme (priapizm) ile ilişkili bulunmuştur. Böyle bir durum 
oluşması durumu nda, mutlaka doktorunuza başvurmalısınız; çünkü bu durum tedavi edilmediği 
takdirde kalıcı sertleşme bozukluklarına yol açabilmektedir.  
 
Aynı gruptaki diğer ilaçlar ile olduğu gibi, uyuşukluk   ya da dokularda sıvı toplanması (ödem) 
ortaya çıkabilir.  
 
Yukarıda verilen istenmeyen olayların yanı sıra, ilaç piyasaya verildikten sonra, tamsulosin 
kullanımıyla ilişkili olarak kalp çarpıntısı , kalpte ritm bozuklukları, kalbin hızlı atması ve nefes 
darlığı bildirilmiştir. Kendiliğinden bildirilen bu olaylar tü m dünyada pazarlama sonrası deneyim 
dönemine ait oldukları için, bu olayların sıklığı ve ortaya çıkış nedenleri arasında tamsulosinin 
oynadığı rol güvenilir bir şekilde belirlenememektedir.  
 
Yan etkilerin raporlanması  
Kullanma Talimatında yer alan veya alm ayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonunu tıkla yarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağla mış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
5. FLOMAX®’ın saklanması  
 
FLOMAX®’ı çocukların göremeyeceği, erişemeyeceği yerlerde ve ambalajında saklayınız.  
 
30 oC’nin altında oda sıcaklığında saklayınız. Rutubetten koruyunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FLOMAX®’ı kullanma yınız.  
Son kullanma tarihi belirtilen ayın son günüdür.  
 
Son kullanma  tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz FLOMAX®’ı kullanmayınız.  
 
Ruhsat sahibi:  
Astellas Pharma İlaç Ticaret ve Sanayi A.Ş.  
Maslak Link Plaza  
Maslak Mah. Eski Büyükdere Cad. No:3 -5 K:14  
34398 Maslak, Sarıyer, İstanbul  7 / 7 Tel: (0212) 440 08 00  
Faks: (0212) 438 36 71  
 
Üreti m yeri : 
Astellas Pharma Europe B.V.  
Hogemaat 2  
7942 JG Meppel  
HOLLANDA  
 
 
Bu kullanma talimatı  23/05/2017 tarihinde onaylanmıştır.  
 