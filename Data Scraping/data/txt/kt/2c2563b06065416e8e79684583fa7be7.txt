1/9  KULLANMA TALİMATI   
  
ARLİPTİN  50 mg film kaplı tablet  
Ağızdan alınır.   
  
• Etkin madde:  Her bir film kaplı tablette 50 mg sitagliptin ( 56,685 mg sitagliptin 
hidroklorür  monohidrat olarak).  
  
• Yardımcı maddeler:  Susuz dibazik  kalsiyum fosfat, mikrokristalin selüloz PH112, 
mikrokristalin selüloz PH200 LM, kroskarmelloz sodyum, magnezyum stearat, opadry 
içeriği (polivinil alkol, polietilen glikol/makrogol, talk, titanyum dioksit (E 171), kırmızı 
demir oksit (E 172), sarı demir o ksit (E 172))  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dok torunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
  
Bu Kullanma Talimatında :  
1. ARLİPTİN  nedir ve ne için kullanılır?  
2. ARLİPTİN ’i kullanmadan önce dikkat edilmesi gerekenler  
3. ARLİPTİN  nasıl kullanılır?  
4. Olası yan etkiler nelerdir?  
5. ARLİPTİN ’in saklanması  
 
Başlıkları yer almaktadır.  
  
1. ARLİPTİN  nedir ve ne için kullanılır?   
ARLİPTİN ’in etkin maddesi sitagliptin  olup Tip 2 diyabetli (erişkin tipi şeker hastalığı) yetişkin 
hastalarda kan şekerini düşüren DPP -4 (dipeptidil peptidaz -4) inhibitörü adı verilen bir ilaç 
sınıfına üyedir.  
 
ARLİPTİN , yemekten sonra vücut tarafından üretilen insülin düzeyini artırmaya yardım eder 
ve vücut tarafından yapılan şeker miktarını düşürür.  
  
ARLİPTİN  28 tabletlik ambalajlarda kullanıma sunulmuştur. Her bir tabletin içinde 50 mg etkin 
madde (sitagliptin) bulu nmaktadır. Açık bej renkli, yuvarlak film kaplı tabletlerdir.  
  2/9  ARLİPTİN’i doktorunuz size Tip 2 diyabet nedeniyle yüksek olan kan şekerinizin düşmesine 
yardımcı olmak için reçetelemiştir.  ARLİPTİN  tek başına ya da kan şekerini düşüren diğer 
ilaçlarla birl ikte (insülin, metformin, sülfonilüre, glitazonlar) kombine olarak ve tavsiye edilen 
diyet ve egzersiz programı ile beraber kullanılabilir.  
 
Tip 2 Diyabet (Tip 2 şeker hastalığı) nedir?   
Tip 2 Diyabet (Tip 2 şeker hastalığı), vücudunuzun yeterli insülini salgılayamadığı ve üretilen 
insülinin vücudunuzda gerektiği gibi kullanılamadığı bir durumdur. Vücudunuz ayrıca çok fazla 
şeker (glukoz) üretebilir. Bu durum kalp hastalığı, böbrek hastalığı, körlük, amputasyon (bir 
organı kesip çıkarma) gibi ciddi sağlık problemlerine yol açabilir.  
  
2. ARLİPTİN ’i kullanmadan önce dikkat edilmesi gerekenler ARLİPTİN ’i 
aşağıdaki durumlarda KULLANMAYINIZ:  
Eğer:  
• Sitagliptine  veya ilacın herhangi bir bileşenine karşı alerjiniz (aşırı duyarlılığınız) var ise.  
  
ARLİPTİN ’i aşağıdaki durumlarda DİKKATLİ KULLANINIZ:    
ARLİPTİN  alan hastalarda pankreas iltihabı (pankreatit) olguları bildirilmiştir (bakınız Bölüm 
4 ‘Olası yan etkil er nelerdir?’).  
  
Eğer:  
• Pankreas hastalığınız (örn. pankreatit) var ise,  
• Safra taşınız, alkol bağımlılığı ya da kanınızda trigliserid (bir yağ çeşidi) seviyelerinde 
yükselme gibi durumlar varsa. Bu tıbbi durumlar pankreas iltihabı olma ihtimalinizi artı rır 
(bakınız Bölüm 4 ‘Olası yan etkiler nelerdir?’).   
• Tip 1 Diyabetiniz var ise,  
• Diyabetik ketoasidozunuz (yüksek kan şekeri, hızlı kilo kaybı, bulantı veya kusma ile 
seyreden bir durum) var ise,    
• Geçmişte  olmuş veya hala devam eden böbrek rahatsızlığı durumunuz var ise,   
  
ARLİPTİN ’in kan şekeri düşüklüğüne yol açma olasılığı yoktur çünkü kan şekeriniz düşük 
olduğunda ARLİPTİN  etki göstermez. ARLİPTİN  ile birlikte bir sülfonilüre  adlı etkin maddeyi 
içeren başka bir şeker ilacı ya da insülin kullanıyorsanız kan şekerinizde düşme görülebilir. 
Doktorunuz sülfonilüre ya  da insülin tedavinizin dozunu azaltabilir.  
 
ARLİPTİN  gibi DPP-4 inhibitörleri kullanan bazı hastalarda, hastanede te davi gerektirebilecek 
büllöz pemfigo id (içi su dolu kabarcıklar oluşturan ve bu su dolu kabarcıkların patlayıp açılması 
ile üzeri kabuklanan, yüzeysel yaralar şeklinde seyreden önemli bir deri hastalığı) adı verilen 
bir tip cilt problemi bildirilmiştir. Ci ldinizde kabarcık veya döküntü oluşması halinde bunu 
doktorunuza bildirin. Doktorunuz, ARLİPTİN ’i almayı bırakmanız gerektiğini söyleyebilir.   
  
ARLİPTİN ’in de dahil olduğu, DPP -4 inhibitörü olarak adlandırılan ilaçları kullanan bazı 
insanlarda şiddetli ek lem ağrısı oluşabilir. Eğer, şiddetli eklem ağrınız varsa doktorunuza 
danışınız.  3/9  18 yaş altı çocuklarda kullanılmamalıdır. ARLİPTİN ’in 18 yaş altı çocuklarda kullanımı 
incelenmemiştir.   
  
Bu uyarılar geçmişteki herhangi bir dönemde dahi olsa sizin için g eçerli ise lütfen doktorunuza 
danışın.  
  
ARLİPTİN ’in yiyecek ve içecek ile kullanılması:   
ARLİPTİN  yiyecek ve içeceklerle birlikte veya aç karnına alınabilir.   
  
Hamilelik:   
İlacı kullanmadan önce doktorunuza veya eczacınıza danışınız.  
  
Hamile iseniz, hamile olduğunuzu düşünüyorsanız veya hamile kalmayı planlıyorsanız 
ARLİPTİN  kullanmadan önce doktorunuza veya eczacınıza danışınız.  ARLİPTİN ’i hamilelik 
döneminde kullanmamalısınız.  
  
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme:   
İlacı kullanmadan önce doktorunuza veya eczacınıza danışınız.  
  
ARLİPTİN ’in anne sütüne geçip geçmediği bilinmemektedir. Emzirmeyi planlıyorsanız veya 
emziriyor sanız ARLİPTİN ’i kullanmamalısınız.  
  
Araç ve makine kullanımı   
ARLİPTİN ’in araç veya makine kullanma becerisi üzerinde bir etkisi yoktur veya ihmal 
edilebilir düzeydedir. Bununla birlikte, araç ve makine kullanma becerisini etkileyebilecek baş 
dönmesi ve  uyku hali rapor edilmiştir.  
  
ARLİPTİN ’in sülfonilüreler  adı verilen ilaçlar veya insülin ile birlikte kullanımı kan 
şekerinizde düşmeye yol açabilir ve bu sizin araç veya makine kullanma yeteneğinizi 
etkileyebilir.  
 
ARLİPTİN ’in içeriğinde bulunan bazı yardımcı maddeler hakkında önemli bilgiler   
Uyarı gerektiren yardımcı madde içermemektedir.   
  
Diğer ilaçlar ile birlikte kullanımı   
Özellikle digoksin (düzensiz kalp ritmi veya diğer kalp problemlerini tedavi etmede kullanılan 
bir ilaç) kullanıyorsanız doktorunuza söyleyiniz. ARLİPTİN  ile birlikte kullan ılıyorsa 
kanınızdaki digoksin düzeyinin kontrol edilmesi gerekebilir.  
  
Böbrek yetmezliği veya son dönem böbrek hastalığı olan hastalarda güçlü CYP3A4 
baskılayıcıları olan ilaçların (örn., ketokonazol (mantar enfeksiyonlarının tedavisinde 
kullanılır), itr akonazol (mantar enfeksiyonlarının tedavisinde kullanılır), ritonavir (HIV/AIDS 4/9  tedavisinde kullanılır) ve klaritromisin in (bakteriyel enfeksiyonların tedavisinde kullanılır)) 
sitagliptin kan seviyelerini değiştirme olasılığı vardır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.   
 
3. ARLİPTİN  nasıl kullanılır?  
Uygun kullanım ve doz / uygulama sıklığı için talimatlar:   
ARLİPTİN ’i her zaman doktorunuzun size söylediği şekilde kullanınız. Emin olamadığınız 
durumlarda doktor veya eczacınıza danışınız.  
Kullanılması tavsiye edilen doz:  
• Günde bir defa 100 mg tablet  
  
Uygulama yolu ve metodu:   
• Ağızdan alınmalı   
• Aç karnına veya yiyeceklerle birlikte alabilirsiniz  
  
Böbrek problemleriniz varsa, doktorunuz size daha düşük dozlar reçeteleyebilir (örn. 25 mg 
veya 50 mg).  
  
Kan şekerinizi kontrol etmeye yardımcı olmak için ARLİPTİN ’i doktorunuz size reçetelediği 
sürece almaya devam ediniz.  
  
Doktorunuz size ARLİPTİN ’i tek başına veya kan şekerini düşüren diğer belirli ilaçlarla birlikte 
reçeteleyebilir.  
  
Diyet ve egzersiz vücudunuzun kan şekerini daha verimli şekilde kullanmasına yardımcı 
olabilir. ARLİPTİN  alırken doktorunuzun tavsiye ettiği diyet ve egzersiz programına bağlı 
kalmanız önemlidir.   
  
Değişik yaş grupları:  
Çocuklarda kullanımı:  
18 yaş altı çocuklarda kullanılmamalıdır. ARLİPTİN ’in 18 yaş altı çocuklarda kullanımı 
incelenmemiştir.  
  
Yaşlılarda kullanımı:  
Yapılan çalışmalarda ARLİPTİN ’in yaşlılarda iyi kabul edilebilir olduğu iyi  etki gösterdiği 
saptanmıştır. Yaşa bağlı olarak özel doz ayarlaması gerekmemektedir.   
İlacınızı almayı unutmayınız.  
  
 
 
 
 5/9  Özel kullanım durumları:  
Böbrek yetmezliği:   
ARLİPTİN ’in diyabeti tedavi eden başka bir ürünle aynı zamanda kullanımı düşünülürke n, 
diğer ürünün böbrek yetmezliği olan hastalarda kullanım koşullarının gözden geçirilmesi 
gerekir.   
  
Hafif böbrek yetmezliği  olan hastalarda ARLİPTİN  dozunda ayarlama yapılması 
gerekmemektedir.  
  
Orta derecede böbrek yetmezliği  olan hastalarda ARLİPTİN  dozu günde bir kez 50 mg’dır.   
  
Ciddi böbrek yetmezliği  olan veya hemodiyaliz ya da periton diyalizi gereken son evre böbrek 
hastalığı (SEBH) olan hastalarda ARLİPTİN  dozu günde bir kez 25 mg’dır. ARLİPTİN  diyalize 
girilen zamandan bağımsız olarak uygulanabilir.   
  
Böbrek fonksiyonuna bağlı doz ayarlaması ger ektiğinden, böbrek fonksiyonunun ARLİPTİN ’e 
başlamadan önce ve başladıktan sonra periyodik olarak değerlendirilmesi tavsiye edilir.    
  
Karaciğer yetmezliği:  
Hafif ve orta dereceli karaciğer yetmezliği olan hastalarda doz ayarlaması gerekmemektedir.   
  
Şiddetli karaciğer yetmezliği olan hastalarla yapılmış klinik çalışma bulunmamaktadır.  
  
Eğer ARLİPTİN’in etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. Doktorunuz veya eczacınız herhangi bir tedavinin 
gerekli olup olmadığına karar verecektir.  
  
Kullanmanız gerekenden daha fazla ARLİPTİN  kullandıysanız:  
ARLİPTİN ’den kullanmanız gerekenden fazlasını kullanmışsanız hemen bir doktor veya eczacı 
ile konuşunuz.  
  
ARLİPTİN’i kullanmayı unutursanız:  
Eğer ARLİPTİN  almayı unutursanız hatırlar hatırlamaz bir doz alınız. Bir sonraki doza kadar 
hatırlamazsanız unutulan dozu atlayıp eski takviminize göre ilacı kullanmaya devam ediniz.   
  
Unutulan dozları dengelemek için çift doz almayınız.  
  
ARLİPTİN  ile tedavi sonlandırıldığında oluşabilecek etkiler:  
Kan şekerinizin kontrol altına alınmasına yardımcı olmak için, doktorunuz reçete ettiği sürece 
ilacı almaya devam ediniz. Doktorunuz taraf ından belirtilmedikçe tedaviyi durdurmayınız.  
  
Eğer ARLİPTİN ’in kullanımı hakkında başka sorunuz olursa doktorunuza veya eczacınıza 
sorunuz.  
 6/9   
4. Olası yan etkiler nelerdir?  
Tüm ilaçlar gibi ARLİPTİN ’in içeriğinde bulunan maddelere duyarlı olan kişiler de yan etkiler 
olabilir. Çalışmalarda genellikle hafif şiddette yan etkiler görülmüş ve hastaların ARLİPTİN ’i 
bırakmalarına neden olmamıştır. ARLİPTİN  ile tedavi edilen hastalarda bildirilen yan etkiler, 
içinde ilaç bulunmayan bir tablet (plasebo) ile teda vi edilen hastalarda görülen yan etkilerle 
benzerdir.  
  
Çok yaygın yan etkiler (Her 10 hastanın 1’inden fazla)  
Yaygın yan etkiler (Her 10 hastanın 1’inden az ancak 100 hastanın 1’inden fazla)  
Yaygın olmayan yan etkiler (100 hastanın 1’inden az ancak 1 .000 hastanın 1’inden fazla)  
Seyrek (1 .000 hastanın 1’inden az ancak 10.000 hastanın 1’inden fazla)  
Çok seyrek (10 .000 hastanın 1’inden az)  
Sıklığı bilinmeyen (Eldeki verilerden hareketle tahmin edilemeyen)  
  
Aşağıdakilerden biri olursa, ARLİPTİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kusma ve bulantı ile beraber veya kusma ve bulantı olmaksızın, karın bölgenizde sırtınıza 
da vurabilecek şiddetli ve devamlı ağrı; bunlar pankreas iltihabı (pankreatit) belirtileri 
olabilir.  
  
Döküntü, kurdeşen, deride kabarcıklar/derinin soyulması, yüzün, dudakların, dilin ve boğazın 
nefes almayı veya yutmayı zorlaştıracak şekilde şişmesini içeren ciddi olabilecek alerjik 
reaksiyonlar yaşarsanız (sıklığı bilinmeyen), hemen  ARLİPTİN  almayı bırakınız ve 
doktorunuzu arayınız. Doktorunuz alerjik reaksiyonunuzu tedavi etmek için bir ilaç vereb ilir ve 
diyabetiniz için size farklı bir ilaç reçeteleyebilir.  
  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
ARLİPTİN’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek o labilir. 
 
ARLİPTİN  ile metformine birlikte başlandığında aşağıdaki yan etkiler bildirilmiştir:  
Yaygın:   
• Kan şekeri düşüklüğü (hipoglisemi)  
• Bulantı  
• Mide, bağırsak gazı  
• Kusma  
  
Yaygın olmayan:   
• Mide ağrısı   
• İshal   
• Kabızlık   
• Uyuşukluk   
  7/9  Bazı hastalar sitagliptin ve metformin kombinasyonuna başladıklarında mide rahatsızlığı 
yaşamışlardır (sıklığı yaygındır).  
ARLİPTİN  ile bir sülfonilüre ve metformin birlikte kullanıldığında aşağıdaki yan etkiler 
bildirilmiştir:  
 
Çok yaygın:   
• Kan şekeri düşüklüğü  
  
Yaygın:  
• Kabızlık  
  
ARLİPTİN  ile pioglitazona birlikte başlandığında aşağıdaki yan etkiler bildirilmiştir:  
 Yaygın:   
• Mide, bağırsak gazı  
• Ellerde veya bacaklarda  şişlik  
  
ARLİPTİN  ile birlikte metformin ve pioglitazon  kullanıldığında aşağıdaki yan etkiler 
bildirilmiştir:  
Yaygın:   
• Ellerde veya bacaklarda şişlik    
  
ARLİPTİN  ile insülin (metformin ile birlikte veya metformin olmadan) birlikte kullanıldığında 
aşağıdaki yan etkiler bildirilmiştir:  
Yaygın:  
• Grip   
  
Yaygın olmayan:   
• Ağız kuruluğu   
  
Aşağıdaki yan etkiler ARLİPTİN  tek başına ve/veya diğer diyabet ilaçlarıyla birlikte 
kullanıldığında bildirilmiştir:   
Yaygın:  
• Kan şekeri düşüklüğü   
• Üst solunum yolu enfeksiyonu  
• Burun tıkanıklığı veya akıntısı ve boğaz  ağrısı   
• Osteoartrit (eklem hastalığı)  
• Kol veya bacak ağrısı   
• Baş ağrısı  
  
Yaygın olmayan:  
• Baş dönmesi  
• Kabızlık  
• Kaşıntı  8/9   Seyrek: 
• Düşük kan pulcuğu sayısı  
 
Sıklığı bilinmeyen:   
• Böbrek problemleri (bazen diyaliz gerektiren)  
• Kusma  
•  Eklem ağrısı  
• Kas ağrısı  
• Sırt ağrısı  
• İnterstisyel akciğer hastalığı ( akciğerlerd en kaynaklanan nefes almada zorluk)    
• Kutanöz vaskülit  (derideki kan damarlarının iltihaplanması)  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüz eysel yaralar şeklinde seyreden önemli bir deri hastalığı olan “ Büllöz 
Pemfigoid ”  
•  Akut pankreatit (ani gelişen pankreas iltihabı)  
• Ölümcül ve ölüme yol açmayan hemorajik ve nekrotizan pankreatit (pankreas dokusunda 
kanama veya pankreas dokusunun ölmesi)  
• Akut böbrek yetmezliği  
• Alerjik reaksiyonlar  
• Anjiyoödem (cilt altında şişme)  
• Döküntü 
• Ürtiker (kurdeşen)  
• Stevens-Johnson sendromunu da içeren eksfoliyatif deri hastalıkları (ciltte kızarıklık ve 
soyulma) 
• Artropati (bir eklem hastalığı)  
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmaokovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgile ndiriniz.   
  
5. ARLİPTİN ’in saklanması   
ARLİPTİN’i çocukların göremeyeceği, erişemeyeceği yerlerde ve ambalajında saklayınız.  
  
30°C altındaki oda sıcaklığında saklanmalıdır.  
  
Son kullanma tarihiyle uyumlu olarak kullanınız .   
 Ambalajın üzerinde belirtilen son kullanma tarihinden sonra ARLİPTİN ’i kullanmayınız.  9/9  Eğer üründe ve/veya ambalajında bozukluklar fark ederseniz ARLİPTİN ’i kullanmayınız.  
 
Orijinal ambalajında saklayınız.  
Son kullanma tarihi geçmiş veya kullanılmayan ilaçl arı çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:    
Ali Raif İlaç San. A.Ş.  
Kağıthane/İstanbul  
  
Üretim Yeri:  
Ali Raif İlaç Sanayi A.Ş.  
Başakşehir/İstanbul  
   
Bu kullanma talimatı 03.12.2021  tarihinde onaylanmıştır.   