1 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde, doktorunuz a bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 
ERMETİN  3 mg tablet  
Ağızdan alınır.  
 
• Etkin  maddeler: Her bir tablet 3 mg ivermektin  içerir.  
• Yardımcı  maddeler:  Mikrokristalin selüloz, kolloidal silikondioksit, kroskarmeloz 
sodyum ve magnezyum stearat  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 Bu kullanma talimatında:  
 
1. ERMETİN  nedir ve ne için  kullanılır?  
2. ERMETİN ’i kullanmadan önce dikkat edilmesi  gerekenler  
3. ERMETİN  nasıl  kullanılır?  
4. Olası yan etkiler  nelerdir?  
5. ERMETİN ’in saklanması  
 
Başlıkları yer almaktadır. 
 
1. ERMETİN  nedir ve ne için  kullanılır?  
 
Aşağıdaki enfeksiyonları tedavi etmek için kullanılan antiparaziter  bir ilaçtır: 
 
• Bağırsakta görülen intestinal strongiloidiyaz (anguillulosis -yuvarlak solucan) adı verilen 
enfeksiyon. Bu enfeksiyon, “Strongyloides stercoralis” adı verilen bir  yuvarlak solucan 
nedeniyle meydana gelir.  
• “Lenfatik filariasis  (fil hastalığı)” nedeniyle mikrofilaremi adı verilen bir kan enfeksiyonu. 
Bu enfeksiyon, “Wuchereria bancrofti” adı verilen  olgunlaşmamış bir solucan nedeniyle 
meydana gelir. ERMETİN  yetişkin solucanlara etkisizdir, sadece olgunlaşmamış 
solucanlara karşı  etkilidir.  
2 • Uyuz (küçük bir akar türünün neden olduğu cilt hastalığı). Ciltte döküntü ve şiddetli 
kaşıntıya neden olabilir. ERMETİN  sadece doktorunuz uyuz tanısı koyduğunda  
alınmalıdır.  
 
Her bir tablet 3 mg ivermektin içerir.  
Yuvarlak bikonveks beyaz -beyazı msı renkte tablettir.  
Karton kutu içerisinde şeffaf PVC -Alu blister ambalajda 4, 8, 10, 16, 20 tablet kullanma 
talimatı ile birlikte sunulmaktadır.  
 
2. ERMETİN ’i kullanmadan önce dikkat edilmesi gerekenler  
ERMETİN ’i aşağıdaki durumlarda KULLANMAYINIZ:  
Genel olarak, herhangi bir ilacı aldıktan sonra aniden ortaya çıkan, döküntü, kurdeşen veya 
ateş gibi olağan dışı semptomlar yaşarsanız, o ilaca alerjiniz olduğunu varsayabilirsiniz.  
 Yukarıdakilerden birisi size uyuyorsa, ERMETİN ’ i almayın. Emin değilseniz, ERMETİN ’ i 
kullanmadan önce doktorunuza veya eczacınıza danışınız.  
 ERMETİN  'i aşağıdaki durumlarda DİKKATLİ KULLANINIZ  
ERMETİN ’i kullanmadan önce doktorunuz veya eczacınız ile konuşunuz.  
 ERMETİN  ile tedaviye başlamadan önce doktorunuza tüm tıbbi geçmişiniz i anlatın. 
Aşağıdakilerden  herhangi  biri sizde  mevcutsa mutlaka  doktorunuza  veya eczacınıza 
söyleyiniz.  
• Afrika'nın Loa loa filaryal solucanı ile aynı zamanda göz solucanı olarak da adlandırılan 
parazit istilası vakalarının bulunduğu bölgelerinde yaşıyorsanız veya yaşamışsanız  
• Afrika'nın belirli kısımlarında yaşıyorsanız veya  yaşamışsanız.  
 Onchocerca volvulus ile eş zamanlı bir enfeksiyonu tedavi etmek için kombine 
dietilkarbamazin sitrat (DEC) kullanımı bazen şiddetli olabilen yan etkilerin görülme riskine neden olabilir.  
 Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
 ERMETİN ’ in yiyecek ve içecek ile kullanılması  
Doz günün herhangi bir saatinde alınabilir, bir bardak su ile birlikte aç karnına yutulmalıdır. 
Uygulamadan iki saat önce veya sonra hiçbir yiyecek alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz, doktorunuz size önermedikçe ERMETİN  almayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
3 danışınız.  
Emzirme  
İlacı kullanmadan önce doktorunuza veya eczacınıza danışınız.  
ERMETİN , insan sütüne geçmektedir.  
 
Emziriyorsanız, doktorunuza söyleyiniz ve size önermedikçe ERMETİN ’i uygulamayınız.  
 
Araç ve makine kullanımı  
ERMETİN  kullanımı ile bilinç düzeyinde azalma ve koma bildirilmiştir. ERMETİN ’in sizi 
nasıl etkilediğinden emin olana kadar araç veya makine kullanırken dikkatli olunuz.  
 
ERMETİN  bazı kişilerde baş dönmesine (vertigo), sersemliğe, titremeye (tremor) yorgunluğa 
ve uyku haline neden olabilmektedir. Araç kullanmadan, makine çalı ştırmadan veya dikkatli 
olmanızı gerektirecek diğer görevleri gerçekleştirmeden önce ERMETİN ’e nasıl tepki 
verdiğinizden emin olunuz.  
 
Bu tür belirtileriniz varsa, araç veya makine kullanmaktan kaçınınız. 
 ERMETİN ’in içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
Bu ilaç tablet başına 1 mmol sodyum (23 mg) sodyum içerir yani aslında “sodyum içermez”.  
 
Diğer ilaçlar ile birlikte kullanımı ERMETİN  dışında herhangi bir ilaç kullanıyorsanız yakın zamanda kullandıysanız veya  
kullanma ihtimaliniz varsa doktorunuzu veya eczacınızı bu konuda  bilgilendiriniz.  
 Warfarin (pıhtı oluşumunu önler) ve dietilkarbamazin sitrat (DEC - lenfatik filariasis( fil 
hastalığı) tedavisinde kullanılır) ve benzeri ilaçlar ERMETİN  ile etkileşebilmektedir. Bu 
ilaçlar, birlikte alındığında etkisi azalabilir ya da ERMETİN ’in etkisini azaltabilmektedir.  
 Eğer reçeteli ya da reçetesiz herhangi bir ilacı şu anda kullanıyors anız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ERMETİN  nasıl  kullanılır?  
ERMETİN ’i kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 Uygun kullanım ve doz/ uygulama sıklığı için talimatlar:  
ERMETİN , her biri 3 mg ivermektin içeren beyaz tabletler halinde bulunm aktadır. Tedavi, su 
ile verilen tek bir oral doz olarak uygulanır. Dozlar, aşağıda gösterildiği gibi hastanın 
ağırlığına göre belirlenir.  
 
 Bağırsak strongiloidiyazı tedavisi (anguillulosis ) 
Önerilen doz vücut ağırlığı başına 200 mikrogram ivermektin tek oral doz şeklindedir. Yol 
4 göstermesi açısından, hastanın kilosuna göre belirlenen doz tablosu aşağıdaki gibidir:  
 
Tablo - 1 
VÜCUT AĞIRLIĞI (kg)  DOZ (3 mg tablet sayısı)  
15-24 1 
25-35 2 
36-50 3 
51-65 4 
66-79 5 
≥ 80 6 
 
Wuchereria bancrofti nedeniyle meydana gelen mikrofilaremi tedavisi (fil hastalığı):  
Wuchereria bancrofti nedeniyle meydana gelen mikrofilaremi tedavisi için kütle dağılımı 
açısından önerilen doz, 6 ayda bir tek oral doz şeklinde yaklaşık 150- 200 μg/kg’dır.  
 
Tedavinin yalnızca  12 ayda  bir uygulanabildiği  endemik  bölgelerde, tedavi  edilen  hastalarda 
mikrofilareminin yeterli şekilde baskılanmasını sağlamak için önerilen doz 300 -400 
μg/kg’dır.  
 Yol göstermesi açısından, hastanın kilosuna göre belirlenen doz tablosu aşağıdaki gibidir:  
Tablo -2 
VÜCUT AĞIRLIĞI  (kg) 6 ayda bir uygulanan  DOZ  
(3 mg tablet sayısı)  12 ayda bir uygulanan DOZ  
(3 mg tablet sayısı)  
15-25 1 2 
26-44 2 4 
45-64 3 6 
65-84 4 8 
 
Alternatif olarak ve tartı yoksa önerilen ivermektin  dozu, hastanın boyuna göre aşağıdaki 
şekilde belirlenebilir:  
Tablo -3 
BOY  (cm)  6 ayda bir uygulanan  DOZ 
(3 mg tablet sayısı)  12 ayda bir uygulanan  DOZ  
(3 mg tablet sayısı)  
90-119 1 2 
120-140 2 4 
141-158 3 6 
> 158  4 8 
 
 İnsan uyuzunun tedavisi. 
• Kg başına 200 mikrogramlık bir doz ivermektin alın. 
• Doktorunuz ilk doz sonrası  8 - 15 gün içinde ikinci bir tek doz vermeye karar  verebilir.  
  
5 Tablo -4 
VÜCUT AĞIRLIĞI (kg)  DOZ (3 mg tablet sayısı)  
15-24 1 
25-35 2 
36-50 3 
51-65 4 
66-79 5 
≥ 80 6 
 
 Uyuz tedavisi gördüğünüzde diğer dikkat edilmesi gerekenler  
Sizinle  temasa geçen  herkes, özellikle  aile üyeleri  ve partnerler,  mümkün olan en kısa sürede 
bir doktora gitmelidir. Bu kişilerin de tedavi edilip edilmeyeceğine doktor karar verecektir.  
Enfekte temas  eden kişiler de derhal tedavi edilmezse, size tekrar uyuz bulaştırma tehlikesi 
vardır.  
 
Yeniden enfeksiyonu önlemek için gereken hijyenik önlemleri almalısınız (ör. tırnakları kısa ve temiz tutmak) ve giysi ve yatak takımlarının temizliği ile ilgili önerileri yakından 
izlemelisiniz.  
 
ERMETİN ’in etkisinin çok güçlü veya çok zayıf olduğunu düşünüyorsanız  doktorunuza veya 
eczacınıza danışın.  
 Uygulama yolu ve metodu  
Ağız yoluyla alınır.  
Her zaman doktorunuz tarafından belirtilen dozu takip edin. Şüpheniz varsa, doktorunuzla veya eczacınızla konuşun. 6 yaşın altında olan çocuklarda, yutmadan  önce tabletler 
kırılmalıdır.  
 Tedavi tek bir  dozdan oluşmaktadır. Reçete edilen tabletler tek bir d ozla aynı anda 
alınmalıdır. Tabletler bir bardak  su ile aç karnına alınmalıdır. Bu ilacı almadan önce  veya 
sonra  iki saat içinde yemek yenilmemelidir.  
 
Kullanmanız gerekenden daha fazla ERMETİN  kullandıysanız  ERMETİN 'den kullanmanız 
gerekenden fazlasını kullanmışsanız bir doktor veya eczacı ile konuşunuz . 
 Değişik yaş grupları  
 Çocuklarda kullanımı:  
Tüm endikasyonlarda 15 kg altındaki pediyatrik hastalarda güvenliliği saptanmamıştır.  6 yaşın altında  olan çocuklarda, yutmadan önce tabletler kırılmalıdır. 
 
Yaşlılarda kullanımı:  
İvermektin güvenliliğine ilişkin yeterli veri bulunmamaktadır.  
 
6 Özel kullanım durumları:  
Böbrek yetmezliği:  
Böbrek yetmezliği olan hastalarda ERMETİN  kullanımına ilişkin bilgi yoktur.  
 
Karaciğer yetmezliği:  
Karaciğer yetmezliği olan hastalarda ERMETİN  kullanımına ilişkin bilgi yoktur. ERMETİN , 
çoğunlukla karaciğerde metabolize olduğu için karaciğer yetmezliği olan hastalara verilirken 
dikkat edilmelidir.  
 
Eğer  ERMETİN ’in etkisinin  çok güçlü veya zayıf  olduğuna dair bir izleminiz  var ise doktorunuz 
veya eczacınız ile konuşunuz. 
 
Kullanmanız gerekenden daha fazla ERMETİN  kullandıysanız  
ERMETİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Doktora veya hastaneye giderken ilacınızı götürünüz . 
 
Sizin veya bir başka birinin çok fazla ERMETİN  kullandığını düşünüyorsanız, herhangi bir 
zehirlenme ya da rahatsızlık görülmese dahi hemen doktorunuzla görüşünüz. Acil tıbbi tedavi 
almanız gerekebilir.  
 
Eğer almanız gerekenden daha fazla tablet kullandıysanız, aşağıdaki yan etkilerle 
karşılaşabilirsiniz:  
 
Deri döküntüsü, kurdeşen, Bacakların, bileklerin, ayakların şişmesi,  Baş ağrısı, baş dönmesi, uyku hali,  
Bilinç kaybı,  
Bulantı, kusma, diyare, karın ağrısı,  
Pupil (gözbebeği) genişlemesi,  Nefes darlığı,  
Yürürken dengenin bozulması, azalmış aktivite, titreme (tremor), normalde olmayan 
güçsüzlük, ellerde veya ayaklarda karıncalanma, nöbet. 
 ERMETİN ’i kullanmayı unutursanız  
Her zaman doktorunuzun belirttiği şekilde il acınızı kullanınız.  
 Unutulan dozları dengelemek için çift doz almayınız.  ERMETİN  ile tedavi sonlandırıldığındaki oluşabilecek etkiler  
 Eğer ERMETİN  kullanımı konusunda herhangi bir sorun ile karşılaşırsanız doktorunuza ve 
eczacınıza danışınız.  
7 4. Olası yan etkiler nelerdir?  
Tüm ilaçlar gibi ERMETİN ’in içeriğinde bulunan maddelere duyarlı olan kişilerde yan etkiler 
olabilir.  
 
ERMETİN  kullanırken  iyi olmadığınızı hissederseniz,  mümkün olan en kısa sürede  
doktorunuza  veya eczacınıza söyleyiniz.  ERMETİN  nehir  körlüğü,  parazitik  solucanı  veya 
uyuz  hastalığı  bulunan çoğu hastaya fayda sağlar; ancak bazı hastalarda tüm ilaçlarda olduğu 
gibi istenmeyen yan etkiler görülebilir. Bu etkiler çoğu zaman hafif ve geçici olmakla birlikte, birden fazla parazit enfeksiyonu (özellikle Loa loa enfeksiyon etkeni olduğunda) bulunan 
hastalarda daha ciddi seyredebilir. Şiddetli Loa loa ile enfekte hastalarda, ERMETİN  
tedavisini takiben nadiren veya çok seyrek olarak ciddi beyin bozuklukları bildirilmiştir. Bu etkilerin bir kısmı için medikal tedavi almanız gerekebilir. ERMETİN  kullanımı ile koma 
dahil olmak üzere uyanıklık halinde azalma da bildirilmiştir.  
 
Aşağıdakilerden biri olursa, ERMETİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin ac il bölümüne başvurunuz:  
• Kalp atışlarınızda hızlanma  artışı,  
• Nefes alışverişte  rahatsızlık  hissi,  
• Görme  bozukluğu, 
• Lenf düğümlerinde  şişme,  
• Deride/ciltte ağrılı, kırmızı alanlar, ardından büyük kabarcıklar ile başlayan ve cilt 
katmanlarının soyulması ile biten şiddetli cilt reaksiyonu. Buna ateş ve titreme, kas ağrısı 
ve genellikle kendini iyi hissetmeme hali/durumu eşlik eder.  
• Dudaklarda, gözlerde, ağızda, burunda ve cinsel organlarda şiddetli su toplaması ve 
kanaması olan cilt  durumu, 
 
Bunların hepsi çok ciddi ve nadir yan etkilerdir. Eğer bunlardan biri sizde mevcut ise acil 
tıbbi müdahaleye veya  hastaneye yatırılmanıza gerek olabilir.  
 ERMETİN ’in kullanılması sonucunda aşağıda belirtilen yan etkiler ortaya çıkabilir:  
 Yan etkiler aşağıdaki kategorilerde  gösterildiği şekilde sıralanmıştır:  
Çok yaygın :10 hastanın en az 1’inde görülebilir.  
Yaygın :10 hastanın birinden az, fakat 100 hastanın birinden fazla görülebilir. Yaygın olmayan :100 hastanın birinden az, fakat 1.000 hastanın birinden fazla görülebili r. 
Seyrek:  1.000 hastanın birinden az fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor: Eldeki veriler ile belirlenemeyecek kadar az hastada görülebilir.  Çok Yaygın:  
- Koltuk altı lenf bezi  şişmesi,  
- Kasık lenf bezi  şişmesi,  
- Kasık lenf bezi  gerginliği,  
- Kaşıntı,  
8 - Deride ödem,  
- Deriden kabarık  döküntüler, 
- Kurdeşen  
- Ateş 
 
Yaygın:  
- Sersemlik  hali,  
- Göğüste ağrı/sıkışma,  
- Öksürük, 
- Karında  şişkinlik,  
- İshal,  
- Mide  bulantısı,  
- Karaciğer fonksiyonlarını gösteren kan testlerinde geçici  yükselmeler,  
- Kan akyuvar sayılarında  azalma,  
- Koltukaltı lenf bezinde  gerginlik, 
- Boyun lenf bezi  şişmesi  
- Boyun lenf bezi  gerginliği  
- Diğer lenf bezlerinde  büyüme  
- Diğer lenf bezlerinde gerginlik  
- Gözün ön yüzünde (kornea) iltiha planma (limbitis)  
- Gözün ön yüzeyinde opaklık oluşumu (punktat opasite)  
- Sırt üstü yatarken oturma ya da ayağa kalkma pozisyonuna geçişte tansiyon düşmesi  
(ortostatik  hipotansiyon)  
- Kalp hızında artış  (Taşikardi),  
- Eklem ağrısı/eklemlerde iltihap  (Artralji/sinovit),  
- Yüzde şişme  (ödem),  
- Vücutta şişme  (ödem)  
- Kan eozinofil sayılarında artma (bir tür alerji  hücresi)  
- Eritrositlerin (kırmızı kan hücreleri) içindeki dokulara oksijen taşıyan renkli madde (hemoglobin) artışı  
- Akarlara bağlı oluşan duyarlılığın bir sonucu olarak görünen geçici kaşıntı  alevlenmesine 
bağlı bağışıklık reaksiyonları  
 
Yaygın olmayan:  
- Uyuklama,  
- Baş dönmesi,  
- Titreme,  
- İştahsızlık  (anoreksi),  
- Kabızlık,  
- Kusma,  
- Döküntü, 
- Güç kaybı/yorgunluk, 
- Karın  ağrısı,  
- Kansızlık  
9 Seyrek:  
- Gözde anormal  his, 
- Göz kapağı ödemi, 
- Gözde irisin iltihaplanması 
- Göz ön yüzünde yangı  (konjonktivit)  
- Göz bebeğinin önünde yer alan saydam tabakanın iltihabı  (keratit),  
- Gözün retina tabakasında oluşan yangı  (korioretinit),  
- Kas ağrısı  
- Baş ağrısı,  
- Uyku  hali, 
- Uyuşukluk,  
- İştahsızlık  (Anoreksi),  
- Karında  rahatsızlık,  
 
Çok Seyrek:  
- Tansiyon düşüklüğü (esas olarak ortostatik hipotansiyon),  
 
Bilinmiyor:  
- Göz ön yüzünde kanama (konjunktival  kanama),  
- Nöbet, 
- Bilinç  bulanıklığı,  
- Koma,  
- Astım kötüleşmesi  
- Derinin ciddi hastalıkları (Toksik epidermal  nekroliz),  
- Derinin ciddi hastalıkları (Stevens -Johnson sendromu)  
- Karaciğer enzimlerinde artış,  
- Kırmızı kan hücrelerinin parçalanması sonucu oluşan bilirubinin artışı  
 
 Eğer bu kullanma talimatında bahsi geçmeyen herhangi bir yan etki ile karşılaş ırsanız 
doktorunuzu veya eczacınızı bilgilendirini z. 
 
Yan etkilerin raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı ya n etki bildirim hattını arayarak Türkiye Farmakovijilans Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. ERMETİN ’in saklanması  
 
ERMETİN ’i çocukların göremeyeceği, erişemeyeceği yerlerde ve ambalajında saklayınız. 
 
 25°C'nin altındaki oda sıcaklığında saklayınız. 
10 Son kullanma tarihiyle uyumlu olarak kullanınız. 
 Ambalaj daki son kullanma tarihinden sonra ERMETİN ’i kullanmayınız. 
 
Ürünü ışıktan korumak için orijinal ambalajında saklayınız.  
 Eğer üründe ve/veya ambalajında bozukluklar fark ederseniz ERMETİN ' i kullanmayınız.  
Çevreyi korumak amacıyla kullanmadığınız ERMETİN ’i şehir suyuna veya çöpe atmayınız. 
Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat sahibi:  
World Medicine İlaç San. ve Tic. A.Ş.  
Bağcılar/İstanbul  
 Üretim Yeri:    
World Medicine İlaç San. ve Tic. A.Ş.  
Bağcılar/İstanbul  
 Bu kullanma talimatı 26.12.2024 tarihinde onaylanmı ştır. 
 
