 
 
1/11 
 KULLANMA TALİMATI  
 
FULMESTA 250mg/5 mL enjeksiyonluk çözelti  içeren kullanıma hazır enjektör  
Kas içine uygulanır . 
Steril  
• Etkin maddeler:  Her bir kullanıma hazır enjektör 5 mLçözeltide etkin madde olarak 250 mg 
fulvestrant içerir . 
• Yardımcı maddeler:  Etanol %96, benzil alkol, benzil benzoat, süper rafine hintyağı.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
 
Bu Kullanma Talimatında:  
1. FULMESTA  nedir ve ne için kullanılır?  
2. FULMESTA’yı  kullanmadan önce dikkat edilmesi gerekenler  
3. FULMESTA  nasıl kullanılır?  
4. Olası yan etkiler nelerdir?  
5. FULMESTA’nı n saklanması  
Başlıkları yer almaktadır.  
 
1. FULMESTA  nedir ve ne için kullanılır?  
• FULMESTA, emniyet halkalı kapak düzeneğine sahip kullanıma hazır enjektör içeren 
ambalajlarda kullanıma su nulmaktadır. Enjektörün gövdesine bağlamak için güvenli bir iğne 
de verilmektedir.  
• FULMESTA her kullanıma hazır enjektörde 5 mL çözelti içerisinde etkin madde olarak 250 
mg fulvestrant içerir. FULMESTA, berrak, renksiz ila sarı renkte, viskoz çözeltidir.  
 
 
2/11 
 • FULMESTA östrojen reseptör blokörleri (östrojenin bağlanarak aktifleştirdiği bir takım 
proteinleri inhibe eder) olarak adlandırılan bir ilaç grubuna dahildir. Kadın cinsiyet 
hormonlarından biri olan östrojenler bazı durumlarda meme kanserinin büyümesinde r ol 
oynayabilir.  
 
FULMESTA ,  
• Tek başına, hormon reseptörü pozitif,  insan epidermal büyüme faktörü reseptörü -2 negatif 
meme kanseri denen bir meme kanseri tipinin lokal olarak ilerlemiş veya vücudun başka 
bölgelerine yayılım (metastatik) göstermiş olan formunun görüldüğü, meme kanseri için 
daha önce endokrin tedavi (hormonal tedavi) almamış, menopoza girmiş olan kadınların 
tedavisinde,  
• Tek başına, daha önce erken evre veya vücudun başka yerlerine yayılım göstermiş olan 
meme kanseri (adjuvan veya metastatik hastalık) için uygulanan antiöstrojen tedavisi 
sırasında ya da sonrasında meme kanseri tekrar nüks eden (ortaya çıkan) menopoza girmiş  
olan kadınların tedavisinde,  
• Bir CDK 4/6 inhibitörü (siklin bağımlı kinaz 4/6 baskılayıcısı) ile kombinasyon halinde, 
hormon reseptörü pozitif, insan epidermal büyüme faktörü reseptörü -2 negatif meme kanseri 
denen bir meme kanseri tipinin lokal olarak ilerlemiş veya vücudun başka bölge lerine 
yayılım göstermiş olan formunun görüldüğü, meme kanseri için daha önce endokrin tedavi 
almamış, menopoza girmiş olan kadı nların tedavisinde,  
• Bir CDK 4/6 inhibitörü ile kombinasyon halinde, hormon reseptörü pozitif, insan epidermal 
büyüme faktörü reseptörü -2 negatif meme kanseri denen bir meme kanseri tipinin lokal 
olarak ilerlemiş veya vücudun başka bölgelerine yayılım göstermiş olan formunun 
görüldüğü, meme kanseri için daha önce endokrin tedavi almış, menopoza girmiş olan 
kadınların tedavisinde kullanılır.  
 
FULMESTA  CDK 4/6 inhibitörü ile kombinasyon halinde verildiğinde, ilgili CDK 4/6 
inhibitörü kullanma talimatını da okumanız önemlidir. CDK 4/6 inhibitörü hakkında herhangi 
bir sorunuz varsa lütfen doktorunuza danışın.  
 
 
 
 
 
 
3/11 
 2. FULMESTA ’yı kullanmadan önce dikkat edilmesi gerekenler  
FULMESTA ’yı aşağıdaki durumlarda KULLANMAYINIZ  
Eğer;  
• Fulvestrant veya FULMESTA’nın  bileşiminde bulunan yardımcı maddelerden herhangi 
birine karşı (yardımcı maddeler listesine bakınız) alerjiniz varsa , 
• Hamileyseniz veya  emzirme dönemindeyseniz,  
• Ciddi karaciğer problemleriniz varsa.  
 
FULMESTA ’yı aşağıdaki durumlarda DİKKATLİ KULLANINIZ  
Eğer;  
• Böbrek veya ka raciğer problemleriniz varsa,  
• Kandaki trombosit (kan pulcuğu; kan pıhtılaşmasını sağlayan kan hücresi) sayınız düşükse 
ya da kanama bozukluğunuz varsa,  
• Kan pıhtı laşması problemleriniz varsa,  
• Kemik erimeniz (osteoporoz, kemik yoğunluğu kaybı) varsa,  
• Alkolizm problemleriniz varsa.  
 
Bu uyarılar, geçmişteki herhangi bir dönemde dahi olsa sizin içi n geçerliyse lütfen doktorunuza 
danışınız.  
 
FULMESTA ’nın yiyecek ve içecek ile kullanılması  
FULMESTA ’nın yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
FULMESTA  kesinlikle hamilelikte kullanılmamalıdır. Hamile kalma olasılığınız varsa, 
FULMESTA  ile tedavi edilirken ve aldığınız son dozdan sonraki 2 yıl süresince etkili bir doğum 
kontrol yöntemi kullanmalısınız.  
İçeriğindeki benzil alkol nedeniyle vücudunuzda büyük miktarlarda benzil alkolün birikmesi 
ve metabolik asidoz olarak adlandırılan yan etkilere neden olabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 
 
4/11 
  
Emzirme  
İlacı kullanmadan önce doktorunuza veya eczacınıza danışınız.  
FULMESTA  ile tedavi edilirken bebek emzirmemelisiniz.  
 
İçeriğindeki benzil alkol nedeniyle vücudunuzda büyük miktarlarda benzil alkolün birikmesi 
ve metabolik asidoz olarak adlandırılan yan etkilere neden olabilir.  
 
Araç ve makine kullanımı  
FULMESTA ’nın araç ve makine kullanma yeteneğinizi etkilemesi beklenmemektedir. Ancak 
tedaviden sonra kendinizi yorgun hissediyorsanız araç veya makine kullanmayınız.  
 
FULMESTA ’nın içeriğinde bulunan bazı yardımcı maddeler hakkında önemli bilgiler  
FULMESTA ’da hacmin %10’u kadar etanol (alkol) vardır (örneğin, her enjektörde 500 mg’a 
kadar, her enjeksiyonda 10 mL biraya eşdeğer, her enjeksiyonda 4 mL şaraba eşdeğer gibi).  
Alkol bağımlılığı olanlar için zararlı olabilir. Hamile veya emziren kadınlar, çocuklar ve 
karaciğer hastalığı ya da epilepsi gibi yüksek risk grubundaki hastalarda dikkate alınmalıdır . 
 
FULMESTA, her enjeksiyonda 1 mL’sinde 100 mg’a eşdeğer 500 mg benzil alkol (90 
mg/kg/gün’den daha az) içermektedir . Benzil alkol alerjik reaksiyonlara neden olabilir. 
FULMESTA 18 yaş altı çocuklarda önerilmemektedir. Benzil alkol, küçük çocuklarda "nefes 
darlığı (gasping) sendromu" olarak adlandırılan solunum problemleri dahil olmak üzere ciddi 
yan etki ile ilişkilendirilmişti r. 
Hekim tarafından önerilmedikçe yeni doğan bebeklerde (0 -4 haftalıklarda kullanılmaz) Hekim 
tarafından tavsiye edilmedikçe 3 yaşından küçük çocuklarda bir haftadan fazla kullanılmaz.  
Karaciğer veya böbrek hastalığınız varsa hekiminize veya eczacınıza danışınız. Bunun nedeni, 
vücudunuzda büyük miktarlarda benzil alkolün birilmesi ve metabolik asidoz olarak 
adlandırılan yan etkilere neden olabilmesidir.  
 
FULMESTA, içeriğinde bulunan hint yağı  ciddi alerjik reaksiyonlara sebep olabilir.  
 
FULMESTA içeriğinde bulunan benzil benzoat yeni doğmuş bebeklerde sarılık riskini 
artırabilir.  
 
 
 
5/11 
 Diğer ilaçlar  ile birlikte kullanımı  
Özellikle pıhtılaşmayı önleyen bir ilaç (antikoagülan) kullanıyorsanız mutlaka doktorunuza 
bilgi veriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FULMESTA  nasıl kullanılır?  
Uygun kullanım ve doz/uygulama sıklığı için talimatlar : 
FULMESTA ’nın, yaşlılar dahil erişkin yaştaki kadınlar için önerilen dozu ayda bir kez iki 5 
mL’lik enjeksiyon olarak, uygulanan toplam 500 mg ve bir defaya mahsus olarak ilk dozdan 
iki hafta sonra verilen ilave bir 500 mg dozdur.  
 
Uygulama yolu ve metodu : 
FULMESTA , bir doktor veya hemşire tarafından kalçaya, kas içine yavaşça enjeksiyon 
yapılarak uygulanır.  
FULMESTA ’nın nasıl uygulanacağı konusunda, bu kılavuzun sonunda bulunan ve sağlık 
personeli için hazırlanan bölüme bakınız.  
 
Değişik yaş grupları:  
Çocuklarda kullanım ı: 
Güvenlilik ve etkililiğin bu yaş grubunda değerlendirilmemiş olması nedeniyle 
FULMESTA’nı n 18 yaş altındaki çocuklarda veya ergenlerde kullanılması önerilmemektedir.  
 
Yaşlılarda kullanımı:  
FULMESTA ’nın, yaşlılar için önerilen dozu, ayda bir kez iki 5 mL’lik enjeksiyon olarak, 
uygulanan toplam 500 mg ve bir defaya mahsus olarak ilk dozdan iki hafta sonra verilen ilave 
bir 500 mg dozdur.  
 
Özel kullanım durumları:  
Böbrek yetmezliği:  
Hafif ila orta derecede böbrek yetmezliğiniz varsa doz ayarlaması önerilmemektedir.  
İleri derecede böbrek yetmezliği olan hastalarda FULMESTA’nı n güvenlilik ve etkililiği 
değerlendirilmediğinden bu hastalarda dikkatli olunması önerilmektedir.  
 
 
6/11 
  
Karaciğer  yetmezliği:  
Hafif ila orta derecede karaciğer yetmezliğiniz varsa doz ayarlaması önerilmemektedir.  
İleri derecede karaciğer yetmezliği olan hastalarla ilgili veri mevcut değildir. Bu nedenle 
FULMESTA  ileri derecede karaciğer yetmezliği olan hastalarda kullanılmamalıdır.  
Eğer FULMESTA ’nın etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FULMESTA  kullandıysanız : 
FULMESTA ’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.   
 
FULMESTA ’yı kullanmayı unutursanız  
Unutulan dozları dengelemek için çift doz almayınız .  
 
FULMESTA  ile tedavi sonlandırıldığındaki oluşabilecek etkiler  
Bilgi bulunmamaktadır.  
 
4. Olası yan etkiler nelerdir?  
Tüm ilaçlar gibi FULMESTA ’nın içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın 1’inden az, fakat 100 hastanın en az 1’inde görülebilir.  
Yaygın olmayan: 100 hastanın 1’inden az, fakat 1. 000 hastanın en az 1’inde görülebilir.  
Seyrek: 1.000 hastanın 1’inden az, fakat 10. 000 hastanın en az 1’inde görülebilir.  
Çok seyrek: 10.000 hastanın 1’ inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa FULMESTA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (aşırı duyarlılık): anafilaksinin belirtileri olabilecek yüz, dudak , dil 
ve/veya boğazın şişmesi  
 
 
7/11 
 • Tromboembolizm (kan pıhtılaşma riskinde artış)* (Bacaklarda olursa; ağrı, şişme, ısı artışı 
ve kızarıklık, akciğerlerde olursa; ani göğüs ağrısı, nefes darlığı, öksürükle kan gelmesi ve 
bilinç ka ybı ile kendini gösterebilir)  
• Karaciğerde inf lamasyon (karaciğer iltihabı)  
• Karaciğer yetmezliği  
Bunların hepsi çok ciddi yan etkilerdir.  
Eğer bunlardan biri sizde mevcut ise,  sizin FULMESTA ’ya karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.   
 
Diğer yan etkiler aşağıdaki kategorilerde gösterildiği şekilde sıralanmıştır:  
Çok yaygın  
• Enjeksiyon bölgesi ağrısı ve iltihap dahil enj eksiyon bölgesi reaksiyonları  
• Karaciğer enzimler inde artış (kan testlerinde)*  
• Bulantı (hasta hissetme hali)  
• Halsizlik, kuvvetsizlik*  
• Eklem a ğrısı ve kas, iskelet ağrısı  
• Sıcak basmaları  
• Cilt döküntüsü  
• Yüzde, dudaklarda, dilde ve/veya boğazda şişkinliği içeren alerjik reaksiyonlar (aşırı 
duyarlılık reaksiyonları)  
 
Yaygın  
• Baş ağrısı  
• Kusma, ishal, iştahsızlık*  
• İdrar yolu enfeksiyonu  
• Sırt ağrısı*  
• Bilirubin seviyesinde artış (karaciğ erin ürettiği safra pigmenti)  
• Tromboembolizm (ar tmış kan pıhtılaşması riski)*  
• Trombosit düzeyl erinde düşüş (trombositopeni)  
• Vajinal kanama  
• Tek tarafta bacağ a uzanan bel ağrısı (siyatik)  
 
 
8/11 
 • Bacakta, özellikle vücudun yalnızca tek tarafında, ani güçsüzlük, hissizlik, karıncalanma 
veya hareket kaybı, yürüme veya dengeyle ilgili aniden ortaya çıkan problemler (periferik 
nöropati)  
 
Yaygın olmayan  
• Vajinal kandidiyazis  (vajinada oluşan bir tür mantar hastalığı), koyu beyazımtırak akıntı  
• Enjeksiyo n bölgesinde şişlik ve kanama  
• Gamma -GT’de (kan testinde görüle n bir karaciğer enzimi) artış  
• Karaciğer iltihabı (hepatit)  
• Karaciğer yetmezliği  
• Uyuşukluk, karıncalanma ve ağrı  
• Anaflaktik reaksiyonlar  
 
*Bu yan etkilerde, altta yatan diğer hastalıklar nedeniyle, FULMESTA’nı n kesin rolü 
değerlendirilememektedir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi  edinilmesine katkı sağlamış olacaksınız.  
 
5. FULMESTA ’nın saklanması  
FULMESTA ’yı çocukların göremeyeceği, erişemeyeceği yerlerde ve ambalajında saklayınız.  
2°C-8°C arasında (buzdolabında) saklanmalıdır.  
Dondurmayınız. Donmuş ürünleri çözüp kullanmayınız.  
2-8°C dışındaki sıcaklık değişimleri sınırlandırılmalıdır. 25°C’yi aşan sıcaklıklarda saklama 
önlenmelidir ve 25°C’nin altındaki ürün (ama 2 -8°C’nin üzerinde) için ortalama saklama günü 
 
 
9/11 
 28 günlük periyodu aşmamalıdır. Sıcaklık değişimlerinin ardından ürün hızlı bir şekilde 
önerilen saklama koşullarına getirilmelidir (2 -8°C’de taşınmalıdır ve saklanmalıdır). Sıcaklık 
değişimlerinin ürünün kalitesi üzerinde kümülatif etkisi vardır ve 28 gün lük süre 2 yıllık raf 
ömrü boyunca aşılmamalıdır. 2°C’nin altındaki sıcaklığa  maruz kalınması, -20°C’nin altında 
muhafaza edilmemesi koşuluyla ürüne zarar vermez.  
Işıktan korumak için kullanıma hazır enjektörü orijinal ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FULMESTA ’yı kullanmayınız.  
Eğer üründe ve/veya ambalajı nda bozukluklar fark ederseniz FULMESTA ’yı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen  toplama sistemine veriniz.  
 
Ruhsat sahibi:    
VEM İlaç San. ve Tic. A.Ş.  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri :   
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv.  
No: 38 Kapaklı/TEKİRDAĞ  
Bu kullanma talimatı 25/12/2024  tarihinde onaylanmıştır.  
 
 
 
----------------------------------------------------------------------------------------------------------   
AŞAĞIDAKİ BİLGİLER FULMESTA’yı UYGULAYACAK SAĞLIK PERSONELİ 
İÇİNDİR  
Kullanma Talimatı  
Uyarı – Kullanım öncesinde güvenli iğneyi otoklavlamayın. Kullanım ve imha sırasında eller 
daima iğnenin arkasında durmalıdır.  
 
 
10/11 
 Her iki enjektör için:  
• Cam enjek tör gövdesini, seperatörden alın ve hasar 
görüp görmediğini kontrol edin.  
• Güvenli iğnenin dış ambalajını açın.  
• Parenteral çözeltiler uygulama öncesi partiküler 
madde ve renk değişimi açısından görsel olarak 
incelenmelidir.  
• Şırıngayı oluklu kısmından (C) dik olarak tutun. 
Diğer elinizle başlığı (A) tutun ve dikkatlice başlık 
ayrılıp çıkarılabilene kadar ileri geri eğin, 
çevirmeyin. (Şekil 1’e bakınız.)  
 
• Başlığı (A) düz olarak yukarı yönde çıkarın. 
Steriliteyi korumak için şırınga ucuna (B) 
dokunmayın (Şekil 2’ye bakınız).  
 
• Güvenli iğneyi Luer -Lok’a bağlayınız ve tam 
olarak oturana kadar çevirin.  
• Dikey düzlemi değiştirmeden önce iğnenin Luer 
bağlantı yerine kilitlenmiş olduğunu kontrol edin.  
• Güvenlik kapağını  geriye,  şırıngaya doğru çekin. 
Bu yapıldıktan sonra iğne koruyucusunu çıkarın.  
• Dolu enjektörü uygulama noktasına getirin.  
• Enjektörün içerisindeki havayı alın . 
• Kalçaya (gluteal bölge), intram üsküler enjeksiyon 
olarak yavaşça uygulayın (1 -2 dakika/enjeksiyon). 
Kullanıcıya kolaylık sağlanması açısından iğnenin 
ucu, kesik ağzı yukarıya bakacak şekilde, 
enjektörün  üzerindeki kola sabitlenmiştir (Şekil 3).  
• İğneyi hastadan çeker çekmez, enjektörün 
üzerindeki kolu tamamen ileriye doğru, iğnenin 
ucu örtülünceye kadar itin (Şekil 4).  
  
 
 
Şekil 1  
 
 
 
Şekil 2  
 
 
 
 
 
 
 
 
 
 
 
 
 
 
Şekil 3  
 
 
 
Şekil 4  
 
 
11/11 
 NOT: Görsel olarak, plastik kolun tamamen ilerlemiş 
olduğunu ve iğne ucunun kapandığını doğrulayınız.  
Bunu gerçekleştiremezseniz, enjektörü hemen, 
içerisine keskin cisimlerin konulduğu bir kutuya atın.  
  
İmha etme:  
Doldurulmuş şırıngalar yalnızca tek kullanım içindir. 
Kullanılmayan tıbbi ürünler veya atık maddeler, yerel 
yönetmeliklere uygun olarak atılmalıdır.   
 
 
 
 
 
 
 
 
