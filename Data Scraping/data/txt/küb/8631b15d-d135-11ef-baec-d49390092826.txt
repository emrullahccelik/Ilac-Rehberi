KISA ÜRÜN BİLGİSİ
1. BEŞERİ TIBBİ ÜRÜNÜN ADI
LESCOL 40 mg kapsül
2. KALİTATİF VE KANTİTATİF BİLEŞİM
Etkin madde :
Fluvastatin sodyum 42.12 mg (40 mg fluvastatin serbest asidine eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kapsül
Üst kısmı koyu kırmızımsı opak kahverengi renkte ve alt kısmı hafif portakal opak sarı renkte,
1 numaralı büyüklükteki oblong sert jelatinden kapsüller.
4. KLİNİK ÖZELLİKLER
4.1. Terapötik endikasyonlar
Dislipidemi
Diyete ve diğer farmakolojik olmayan tedavilere (örneğin; egzersiz, kilo verme) cevabın
yetersiz kaldığı durumlarda diyete ilave olarak, karma dislipidemili veya primer
hiperkolesterolemili yetişkinlerin tedavisi
Koroner kalp hastalığında sekonder korunma
Perkütanöz koroner müdahalelerden sonra koroner kalp hastalığı olan yetişkinlerde majör
kardiyak advers olayların sekonder olarak korunması
4.2. Pozoloji ve uygulama şekli
Pozoloji:
LESCOL ile tedaviye başlamadan önce hasta standart bir kolesterol düşürücü diyete
alınmalıdır. Diyet, tedavi boyunca sürdürülmelidir.
Önerilen başlangıç dozu 40 mg (günde bir kere 1 kapsül 40 mg) ya da 80 mg’dır (günde bir
kere 1 tablet LESCOL XL 80 mg ya da günde iki kere 1’er kapsül LESCOL 40 mg).
Başlangıç dozları, başlangıç LDL-kolesterol düzeylerine ve önerilen tedavi hedefine göre
bireysel olarak ayarlanmalıdır.
Koroner transkateter tedavisinden sonra koroner kalp hastalığı olan kişilerde uygun doz günde
80 mg’dır.
LESCOL monoterapide etkilidir. Fluvastatinin nikotinik asit, kolestiramin ya da fibratlarla
kombinasyonunun etkili ve güvenli olduğunu destekleyen veriler mevcuttur (bkz. bölüm 4.5
Diğer tıbbi ürünler ile etkileşimler ve diğer etkileşim şekilleri).
1 / 14Uygulama sıklığı ve süresi:
İlacın belirli bir dozu ile maksimum lipid düşürücü etkiye 4 hafta içinde ulaşılır. Doz
ayarlaması hastanın tedaviye verdiği yanıta göre 4 hafta ya da daha uzun süreli aralıklarla
yapılmalıdır. LESCOL’ün terapötik etkisi uzun süreli uygulamada da sürdürülür.
Uygulama şekli:
LESCOL, günün herhangi bir saatinde yemekle birlikte ya da aç karnına tek bir doz olarak
alınabilir.
LESCOL, bir bardak su ile bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
Fluvastatin karaciğer tarafından metabolize edilir ve verilen dozun %6'sından daha azı idrarla
atılır. Hafif ila şiddetli böbrek yetmezliği olan hastalarda fluvastatinin farmakokinetiği
değişmez. Bu nedenle, söz konusu hastalarda doz ayarlaması gerekli değildir.
Karaciğer yetmezliği:
LESCOL, aktif karaciğer hastalığı ya da serum transaminazlarda açıklanamayan kalıcı
yükselmeleri olan hastalarda kontrendikedir (Bkz. Bölüm 4.3 Kontrendikasyonlar ve Bölüm
4.4 Özel kullanım uyarıları ve önlemleri).
Pediyatrik popülasyon:
LESCOL’ün çocuk hastalarda kullanılması önerilmez.
Geriyatrik popülasyon:
LESCOL ile yapılan klinik çalışmalarda, hem 65 yaş altı hem de 65 yaş üzeri hastalarda
etkililik ve tolerabilitesi gösterilmiştir. Yaşlı hastalarda (>65 yaş) tedaviye verilen yanıt
artmıştır ve tolerabilitede azalma görülmemiştir. Bu nedenle dozun yaşa göre ayarlanması
gerekli değildir.
4.3.Kontrendikasyonlar
 Fluvastatine ya da yardımcı maddelerinden herhangi birine karşı aşırı duyarlılığı
olduğu bilinen hastalarda,
 Aktif karaciğer hastalığı ya da serum transaminaz değerlerinde açıklanamayan, kalıcı
yükselmeleri olan hastalarda,
 Gebelik ve emzirme döneminde (bkz. Bölüm 4.6 Gebelik ve laktasyon)
kontrendikedir.
4.4.Özel kullanım uyarıları ve önlemleri
Karaciğer fonksiyonu:
Pazarlama sonrası süreçte, Lescol’ün de dahil olduğu statin türevlerinin kullanımında ölümcül
ve ölümcül olmayan karaciğer yetmezliği rapor edilmiştir. Lescol kullanımıyla nedensel bir
ilişki saptanmamasına rağmen; hastalara karaciğer yetmezliğine ait herhangi bir potansiyel
semptom ve belirtiyi (mide bulantısı, kusma, iştah kaybı, sarılık, beyin fonksiyonlarında
zayıflık, kolay morarma ve kanama vb.) bildirmeleri tavsiye edilmeli ve tedaviye devam
edilmemelidir.
2 / 14Diğer lipid düşürücü ilaçlarla olduğu gibi, bütün hastalarda tedaviye başlamadan önce ve
tedaviye başlandıktan 12 hafta sonra ya da doz artırılırken ve daha sonra periyodik olarak
karaciğer fonksiyon testi yapılması önerilir. Aspartat aminotransferaz ya da alanin
aminotransferaz değerlerinde normalin üst sınırının 3 mislini geçen bir artış olması ve bu
durumun devam etmesi halinde tedaviye son verilmelidir. Çok nadir durumlarda, muhtemelen
ilaçla ilişkili ve tedavinin kesilmesiyle düzelen hepatit vakaları gözlenmiştir.
Karaciğer hastalığı geçmişi ya da aşırı alkol tüketimi olan hastalarda LESCOL dikkatle
kullanılmalıdır.
İskelet kasları:
Fluvastatinle nadir olarak miyopati ve çok nadir olarak miyozit ve rabdomiyoliz vakaları
bildirilmiştir. Açıklanamayan yaygın miyalji, kas hassasiyeti ya da güçsüzlüğü ve/veya
kreatin kinaz (KK) değerlerinde belirgin yükselme olan hastalarda, miyopati, miyozit ya da
rabdomiyoliz olasılığı düşünülmelidir. Bu nedenle, hastalara özellikle de halsizlik ve ateşin
eşlik etmesi durumunda, açıklanamayan kas ağrısı, kas hassasiyeti ya da güçsüzlüğü
durumlarını hemen doktora bildirmeleri söylenmelidir.
Kreatin kinaz (KK) ölçümü:
Statin kullanan asemptomatik hastalarda, plazma total kreatin kinaz ya da diğer kas enzimi
düzeylerinin düzenli olarak izlenmesi gerektiğine dair kanıtlar mevcut değildir. Eğer kreatin
kinaz düzeyinin ölçülmesi gerekiyorsa, bu ölçüm yorucu bir egzersiz sonrasında ya da KK
artışına ilişkin diğer makul bir nedenin varlığında yapılmamalıdır, çünkü bu, değerlerin
yorumlanmasını güçleştirecektir.
Tedaviden önce:
Diğer tüm statinlerle olduğu gibi, hekimler rabdomiyoliz ve komplikasyonları açısından
yatkınlaştırıcı faktörler taşıyan hastalarda fluvastatini reçete ederken dikkatli olmalıdır.
Aşağıdaki durumlarda, fluvastatin tedavisine başlamadan önce kreatin kinaz düzeyi
ölçülmelidir:
 Böbrek yetmezliği,
 Hipotiroidizm,
 Hastada ya da ailesinde kalıtsal kas hastalığı öyküsü varlığı,
 Bir statin ya da fibrat tedavisiyle yaşanan kas toksisitesi geçmişi,
 Alkol bağımlılığı,
 Yaşlı hastalarda (70 yaş üzeri), bu ölçümün gerekli olup olmadığı rabdomiyoliz için diğer
yatkınlaştırıcı faktörlerin varlığına göre değerlendirilmelidir.
 Sepsis
 Hipotansiyon
 Travma
 Önemli ameliyat
 Şiddetli metabolik, endokrin ya da elektrolit bozuklukları
 Kontrol edilemeyen epilepsi
Bu tip durumlarda, tedavi riski olası faydasına göre değerlendirilmelidir; klinik izlem önerilir.
Eğer KK düzeylerinin başlangıçta anlamlı düzeyde yükselmiş olduğu saptanırsa [>5 x NÜS
(normalin üst sınırı)], düzeyler bulguları teyit etmek için 5 ila 7 gün sonra tekrar ölçülmelidir.
Eğer KK düzeyleri başlangıçta hala anlamlı düzeyde yüksek ise (>5 x NÜS), tedaviye
başlanmamalıdır.
3 / 14Tedavi sırasında:
Fluvastatin kullanan hastalarda ağrı, güçsüzlük ya da kramp gibi kas semptomları gelişirse,
KK düzeyleri ölçülmelidir. Bu düzeylerin anlamlı düzeyde yükselmiş (>5 x NÜS) olduğu
saptanırsa, tedavi kesilmelidir.
Kas semptomları şiddetliyse ve günlük yaşamda rahatsızlığa yol açıyorsa, KK değerleri
5xNÜS ya da altında bir düzeye yükselmişse bile tedavinin sonlandırılması düşünülmelidir.
Semptomların iyileşmesi ve KK düzeylerinin normale dönmesi durumunda, fluvastatin ya da
diğer bir statin ile en düşük dozda ve yakın gözlem altında yeniden tedaviye başlanması
düşünülebilir.
Diğer HMG-CoA redüktaz inhibitörleri ile birlikte immünosupresif ilaçlar (siklosporin dahil),
fibratlar, nikotinik asit ya da eritromisin kullanan hastalarda miyopati riskinin arttığı
bildirilmiştir. Bununla birlikte, yapılan klinik çalışmalarda fluvastatin ile birlikte nikotinik
asit, fibratlar ya da siklosporin kullanan hastalarda miyopati gözlenmemiştir. Pazarlama
sonrası çalışmalarda, fluvastatinin siklosporinle ve kolşişin ile eş zamanlı kullanımında nadir
miyopati vakaları bildirilmiştir. LESCOL bu ilaçları eş zamanlı olarak alan hastalarda
dikkatle kullanılmalıdır (bkz. Bölüm 4.5 )
Statinlerin kullanımı ve glukoz metabolizması üzerindeki etkiler:
HMG-CoA redüktaz inhibitörleri (statinler) ile tedavi edilmiş hastalarda glikozile
haemoglobin (HbA1C) ve/veya açlık plazma glukoz düzeylerinde artış gözlenmiştir. Diyabet
için risk faktörlerinin olduğu hastalarda yeni diyabet tanısı raporlanmıştır.
İnterstisyal Akciğer Hastalığı:
Bazı statinler ile birlikte, özellikle de uzun süreli tedavide, istisnai interstisyel akciğer
hastalığı olguları bildirilmiştir (bkz. bölüm 4.8). Hastaların başvuru şikayetleri arasında
dispne, kuru öksürük ve genel sağlık durumunda bozulma (yorgunluk, kilo kaybı ve yüksek
ateş) yer alabilir. Eğer bir hastada interstisyel akciğer hastalığının geliştiğinden şüphe
ediliyorsa, statin tedavisi durdurulmalıdır.”
Pediyatrik hastalar:
18 yaş altı hastalarda, etkililik ve güvenlilik 2 yıldan uzun tedavi sürelerinde incelenmemiştir.
Homozigot kalıtsal hiperkolesterolemi:
Fluvastatinin, homozigot kalıtsal hiperkolesterolemi olarak bilinen nadir bir durumun
gözlendiği hastalarda kullanımına ilişkin veri mevcut değildir.
4.5. Diğer tıbbi ürünler ile etkileşimler ve diğer etkileşim şekilleri
Besin etkileşimleri:
Akşam yemeklerinde ya da akşam yemeğinden 4 saat sonra alındığında fluvastatinin lipid
düşürücü etkisinde belirgin bir farklılık görülmemektedir. Fluvastatinin diğer CYP3A4
substratlarıyla etkileşiminin olmaması nedeniyle greyfurt suyuyla etkileşmesi beklenmez.
Diğer ilaçların fluvastatin üzerindeki etkileri
Fibrik asit türevleri (fibratlar) ve niasin (nikotinik asit):
Fluvastatinin bezafibrat, gemfibrozil, siprofibrat ya da niasin (nikotinik asit) ile eş zamanlı
kullanımı, fluvastatinin ya da diğer lipid düşürücü ilacın biyoyararlanımı üzerine klinik olarak
anlamlı bir etkiye sahip değildir. Bununla birlikte, diğer HMG-CoA redüktaz inhibitörlerini
4 / 14bu moleküllerden herhangi biriyle birlikte kullanan hastalarda artmış bir miyopati riski
gözlendiği için, bu kombinasyonlar dikkatle uygulanmalıdır (bkz. Bölüm 4.4 Özel kullanım
uyarıları ve önlemleri).
İtrakonazol ve eritromisin:
Fluvastatinin, güçlü CYP 3A4 inhibitörleri olan itrakonazol ve eritromisinle birlikte
kullanımının fluvastatinin biyoyararlanımı üzerine minimal etkileri vardır. Bu enzimin
fluvastatinin metabolizmasında minimum bir rolü olduğu dikkate alındığında, diğer CYP3A4
inhibitörlerinin (ör: ketokonazol, siklosporin) fluvastatinin biyoyararlanımını etkilemesi
beklenmez.
Flukonazol:
Daha önceden flukonazol (CYP2C9 inhibitörü) ile tedavi edilen sağlıklı gönüllülere
fluvastatin verilmesi sonucunda fluvastatinin maruziyetinde ve pik konsantrasyonunda
yaklaşık %84 ve %44 oranında bir artış gözlenmiştir. Daha önceden 4 gün boyunca
flukonazol ile tedavi edilen hastalarda fluvastatinin güvenlilik profilinin değiştiğine dair bir
klinik kanıt elde edilmemiş olmakla birlikte, fluvastatin flukonazol ile birlikte kullanılırken
dikkatli olunmalıdır.
Siklosporin:
Renal transplant hastalarında yapılan çalışmalar, fluvastatinin (günde 40 mg’a kadar)
biyoyararlanımının stabil siklosporin rejimlerinde olan hastalarda klinik olarak anlamlı bir
düzeyde yükselmediğini göstermektedir. LESCOL’ün (80 mg fluvastatin) stabil siklosporin
rejimlerinde olan renal transplant hastalarına verildiği diğer bir çalışmadan elde edilen
bulgular fluvastatin maruziyetinin [EAA(Eğri altı alan)] ve maksimum konsantrasyonunun
(C ) sağlıklı gönüllülerde elde edilen geçmiş verilere kıyasla 2 misli arttığını göstermiştir.
maxks
Fluvastatin düzeylerindeki bu artışlar klinik açıdan anlamlı olmamakla birlikte, bu
kombinasyon dikkatle kullanılmalıdır (bkz. Bölüm 4.4 Özel kullanım uyarıları ve önlemleri).
Safra asidi sekestranları:
Reçinenin ilaca bağlanması nedeniyle oluşabilecek anlamlı bir etkileşimi önlemek için,
fluvastatin reçineden (örneğin; kolestiramin) en az 4 saat sonra alınmalıdır.
Rifampisin (rifampin):
Önceden rifampisinle (rifampin) tedavi edilen sağlıklı gönüllülere fluvastatin verildiğinde
fluvastatinin biyoyararlanımı %50 oranında azalmıştır. Şu anda uzun vadeli rifampisin
tedavisi gören (örneğin, tüberküloz tedavisi) hastalarda fluvastatinin lipid düzeylerini
düşürme etkililiğinin değiştiğine ilişkin klinik bir kanıt olmamakla birlikte, lipid düzeylerinde
yeterli bir düşüş sağlamak için fluvastatin dozunun uygun şekilde ayarlanması gerekebilir.
Histamin H -reseptör antagonistleri ve proton pompası inhibitörleri:
2
Fluvastatinin simetidin, ranitidin ya da omeprazolle birlikte kullanımı fluvastatinin
biyoyararlanımında bir artışa neden olur, ancak bu artış klinik açıdan anlamlı değildir. İlave
etkileşme çalışmaları yapılmamış olmakla birlikte, diğer H reseptör antagonistleri / proton
2
pompası inhibitörlerinin fluvastatinin biyoyararlanımını etkilemesi beklenmemektedir.
Fenitoin:
Fenitoinin fluvastatinin farmakokinetiği üzerindeki minimal etkisi, bu ilaçlar birlikte
kullanıldığında fluvastatin dozunda ayarlama yapmanın gerekli olmadığını göstermektedir.
Kardiyovasküler ajanlar:
5 / 14Fluvastatin propranolol, digoksin, losartan ya da amlodipin ile eş zamanlı olarak
kullanıldığında, klinik olarak anlamlı farmakokinetik etkileşimler meydana gelmemektedir.
Farmakokinetik verilere dayalı olarak, fluvastatin bu ajanlarla birlikte kullanıldığında
herhangi bir izlem ya da doz ayarlaması gerekli değildir.
Fluvastatinin diğer ilaçlar üzerindeki etkileri
Siklosporin:
Eş zamanlı olarak kullanıldıklarında, LESCOL (40 mg fluvastatin) ya da LESCOL XL’in (80
mg fluvastatin) siklosporinin biyoyararlanımı üzerinde herhangi bir etkisi olmamıştır (ayrıca
bkz. Diğer ilaçların fluvastatin üzerindeki etkileri).
Kolşisinler:
Fluvastatin ve kolşisinler arasındaki farmakokinetik etkileşmeye ilişkin herhangi bir bilgi
mevcut değildir. Fakat, bu ilaçların eş zamanlı kullanımı ile kas ağrısı ve güçsüzlüğü ve
rabdomiyoliz de dahil olmak üzere, anekdot olarak miyotoksisite bildirilmiştir.
Fenitoin:
Fluvastatin ile eş zamanlı kullanım sırasında fenitoin farmakokinetiğinde gözlenen değişimler
genel olarak küçük ve klinik olarak anlamsız değişimlerdir. Bu nedenle, fluvastatin ile eş
zamanlı kullanım sırasında fenitoin plazma düzeylerinin rutin olarak izlenmesi yeterlidir.
Varfarin ve diğer kumarin türevleri:
Sağlıklı gönüllülerde, fluvastatinin ve varfarinin (tek doz) birlikte kullanımı tek başına
varfarin kullanımına kıyasla varfarinin plazma düzeylerini ve protrombin sürelerini olumsuz
etkilememiştir. Ancak, fluvastatinle birlikte varfarin ya da diğer kumarin türevlerini kullanan
hastalarda çok nadiren kanama epizotları ve/veya artmış protrombin süreleri bildirilmiştir.
Varfarin ya da diğer kumarin türevlerini kullanan hastalarda fluvastatin tedavisine
başlanırken, tedavi sonlandırılırken ya da dozunda değişiklik yapılırken protrombin
sürelerinin izlenmesi önerilmektedir.
Oral antidiyabetik ilaçlar:
İnsüline bağımlı olmayan (tip 2) diyabet (NIDDM) için oral sülfonilüre (glibenklamid
[gliburid], tolbutamid) tedavisi gören hastalarda, fluvastatin ilavesi glisemik kontrolde klinik
olarak anlamlı değişikliklere yol açmamaktadır.
Glibenklamid ile tedavi edilen NIDDM hastalarında (n=32), fluvastatin uygulaması (14 gün
süresince günde iki kere 40 mg) glibenklamidin ortalama C , EAA ve t değerlerini
max 1/2
sırasıyla %50, %69 ve %121 oranında artırmıştır. Glibenklamid (günde 5 ila 20 mg)
fluvastatinin ortalama Cmax ve EAA değerlerini sırasıyla %44 ve %51 oranında artırmıştır.
Bu çalışmada, glukoz, insülin ve C-peptid düzeylerinde herhangi bir değişim gözlenmemiştir.
Fakat, glibenklamid (gliburid) ve fluvastatin ile eş zamanlı tedavi gören hastalar fluvastatin
dozu günde 80 mg’a çıkarıldığında uygun şekilde izlenmeye devam edilmelidir.
Klopidogrel
Fluvastatin, klopidogrelin anti-trombosit agregasyonu aktivitesini etkilememiştir. Bu nedenle
fluvastatin ve klopidogrel herhangi bir dozaj ayarlaması yapılmaksızın birlikte uygulanabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
6 / 14Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlar etkili bir doğum kontrol yöntemi uygulamalıdır.
Fluvastatin gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
LESCOL, gebelik döneminde kontrendikedir (bkz. Bölüm 4.3 Kontrendikasyonlar).
Gebelik dönemi
HMG-CoA redüktaz inhibitörleri, kolesterol ve muhtemelen kolesterolden türetilen diğer
biyolojik olarak aktif maddelerin sentezini azalttığı için, hamile kadınlara verildiklerinde
fetüse zarar verebilirler. Bu nedenle LESCOL, gebelik sırasında kontrendikedir.
Bir hasta LESCOL kullanırken hamile kalırsa, tedavi sonlandırılmalıdır (bkz. Bölüm 4.3
Kontrendikasyonlar).
Laktasyon dönemi
LESCOL, emzirme döneminde kontrendikedir (bkz. Bölüm 4.3 Kontrendikasyonlar).
Üreme yeteneği/Fertilite
Sıçanlarda yapılan ve dişilerde 0.6, 2 ve 6 mg/kg/gün, erkeklerde ise 2, 10 ve 20 mg/kg/gün
doz düzeylerinin kullanıldığı bir çalışmada, fluvastatin fertilite ya da üreme performansı
üzerinde herhangi bir advers etkiye yol açmamıştır (bkz. Bölüm 5.3 Klinik öncesi güvenlilik
verileri).
4.7. Araç ve makine kullanımı üzerindeki etkiler
Fluvastatinin araç ve makine kullanma yeteneği üzerindeki etkilerine ilişkin bilgi yoktur.
4.8. İstenmeyen etkiler
En yaygın olarak bildirilen advers ilaç reaksiyonları minör gastrointestinal semptomlar,
uykusuzluk ve baş ağrısıdır.
Advers reaksiyonlar, en sık gözlenenler ilk sırada olmak üzere, aşağıdaki sınıflama (medDRA
system organ sınıfı) kullanılarak sıklıklarında göre sıralanmaktadır. Her bir sıklık grubu
içinde, advers ilaç reaksiyonları azalan ciddiyete göre sunulmaktadır. Ayrıca, aşağıdaki
sınıflandırma (CIOMS III) kullanılarak her bir advers ilaç reaksiyonuna karşılık gelen sıklık
kategorisi de belirtilmektedir: çok yaygın (1/10); yaygın (1/100, <1/10); yaygın olmayan
(1/1000, <1/100); seyrek (1/10.000, <1/1000); çok seyrek (<1/10.000) bilinmiyor (eldeki
verilerden hareketle tahmin edilemiyor). Her bir sıklık grubunda, advers reaksiyonlar azalan
bir ciddiyet sırasına göre listelenmektedir.
Kan ve lenf sistemi hastalıkları
Çok seyrek:
7 / 14Trombositopeni.
Bağışıklık sistemi hastalıkları
Seyrek:
Aşırı duyarlılık reaksiyonları (deri doküntüsü, ürtiker)
Çok seyrek:
Anafilaktik reaksiyon.
Psikiyatrik hastalıkları
Yaygın:
Uykusuzluk.
Sinir sistemi hastalıkları
Yaygın:
Baş ağrısı.
Çok seyrek:
Temelde yatan hiperlipidemik bozukluklarla da ilişkili olduğu bilinen parestezi, distezi,
hipostezi.
Vasküler hastalıkları
Çok seyrek:
Vaskülit.
Gastrointestinal hastalıkları
Yaygın:
Hazımsızlık, karın ağrısı, mide bulantısı.
Çok seyrek:
Pankreatit.
Hepato-bilier hastalıkları
Çok seyrek:
Hepatit.
Deri ve deri altı doku hastalıkları
Çok seyrek:
Diğer deri reaksiyonları (örneğin; egzama, dermatit, büllöz egzantem), yüzde ödem,
anjiyoödem.
Kas-iskelet bozukluklar ve bağ doku ve kemik hastalıkları
Seyrek:
Miyalji, kas güçsüzlüğü, miyopati.
Çok seyrek:
Rabdomiyoliz, miyozit, lupus eritematöz benzeri reaksiyonlar.
Araştırmalar
Yaygın:
Kanda kreatin fosfokinaz artışı ve kanda transaminaz artışı
8 / 14Spontan raporlardan ve literatür vakalarından elde edilen diğer advers ilaç
reaksiyonları (sıklık bilinmiyor)
Aşağıdaki advers ilaç reaksiyonları spontan vaka raporları ve literatür vakaları yoluyla
LESCOL’ün pazarlama sonrası deneyiminden elde edilmiştir. Bu reaksiyonlar boyutu belli
olmayan bir popülasyondan isteğe bağlı olarak bildirildiğinden, bunların sıklığını güvenilir bir
şekilde tahmin etmek olası değildir ve bu nedenle bilinmiyor olarak kategorize edilmiştir.
Advers ilaç reaksiyonları MedDRA’daki sistem organ sınıflarına göre listelenmektedir.
Advers reaksiyonlar herbir sistem organ sınıfının içinde azalan ciddiyete göre sunulmaktadır.
Üreme sistemi ve meme bozuklukları:
Bilinmiyor:
Erektil fonksiyon bozukluğu (impotans)
Diğer statinlerin kullanımıyla aşağıdaki yan etkiler görülmüştür:
Uyku bozuklukları (uykusuzluk ve kabuslar dahil)
Hafıza kaybı
Cinsel fonksiyon bozuklukları
Depresyon
Özellikle uzun süreli tedavide seyrek interstisyel akciğer hastalığı vakaları (bkz. Bölüm 4.4)
Pediyatrik hastalar:
Fluvastatinin heterozigot kalıtsal hiperkolesterolemili çocuk ve adolesanlardaki iki klinik
çalışmada değerlendirilen güvenlilik profili yetişkinlerde gözlenenle benzerlik göstermiştir.
Her iki klinik çalışmada da, tüm çocuklar ve adolesanlarda normal bir gelişim ve cinsel
olgunlaşma gözlenmiştir.
Laboratuvar bulguları:
HMG-CoA redüktaz inhibitörleri ve diğer lipid düşürücü ilaçlarla ilişkili olarak karaciğer
fonksiyonunda biyokimyasal anormallikler gözlenmiştir. Az sayıda hastada (%1-2),
transaminaz düzeylerinin normalin üst sınırının (NÜS) 3 mislinin üzerine çıktığı
doğrulanmıştır.
Çok az sayıda hastada (%0.3 ila %1.0), KK düzeylerinde 5 x NÜS’ün üzerinde belirgin
yükselmeler gözlenmiştir.
4.9 Doz aşımı ve tedavisi
Hiperkolesterolemili 40 hastanın dahil edildiği plasebo kontrollü bir çalışmada, 2 hafta
süresince LESCOL XL 80 mg tablet olarak verilen, 320 mg/gün’e kadar (her doz grubunda,
n=7) dozlar iyi tolere edilmiştir.LESCOL ile doz aşımında spesifik bir tedavi mevcut değildir.
Aşırı doz durumunda, hasta vaka semptomatik olarak tedavi edilmeli ve gerektiği şekilde
uygun önlemler alınmalıdır. Karaciğer fonksiyon testleri ve serum kreatinin düzeyleri takip
edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: HMG-CoA redüktaz inhibitörleri
ATC Kodu: C10AA04
9 / 14Fluvastatin tamamen sentetik kolesterol düşürücü bir ajan olup, HMG-CoA’nın kolesterol de
dahil olmak üzere, sterollerin ön maddesi olan mevalonata dönüştürülmesinden sorumlu
enzim, HMG-CoA redüktazın kompetitif bir inhibitörüdür. Fluvastatin ana etkisini
karaciğerde göstermekte olup, biri farmakolojik aktiviteye sahip 2 eritro enansiyomerin
rasemik bir karışımıdır. Kolesterol biyosentezinin inhibisyonu karaciğer hücrelerindeki
kolesterolü azaltır ki bu LDL reseptörlerinin sentezini uyarır ve böylelikle LDL partiküllerinin
tutulumunu artırır. Bu mekanizmaların nihai sonucu plazma kolesterol konsantrasyonu azalır.
LESCOL, primer hiperkolesterolemili ve karma dislipidemili hastalarda total kolesterol, LDL
kolesterol, apolipoprotein-B ve trigliserid (TG) düzeylerinin düşürür ve HDL-kolestrolü
artırır. Terapötik yanıt 2 hafta içerisinde iyi düzeyde sağlanır ve maksimum yanıt da tedavinin
başlangıcını takiben 4 hafta içerisinde elde edilir ve kronik tedavi süresince sürdürülür.
Primer hiperkolesterolemili ya da karma dislipidemili yaklaşık 1700 hastada gerçekleştirilen
çok merkezli, çift kör, aktif kontrollü üç çalışmada, LESCOL XL 80 mg 24 haftalık süreçte
yatmadan önce ya da günde iki kere verilerek LESCOL 40 mg ile karşılaştırılmıştır.
Maksimum tedavi yanıtına erişildiğinde gözlenen yanıt oranları LESCOL 40 mg (ortalama
LDL- kolesterol düşüşü: %26) ve LESCOL XL 80 mg (ortalama LDL- kolesterol düşüşü:
%36) için Şekil 1’de gösterilmektedir.
Şekil 1
4. haftada LDL- kolesterol’deki yüzde azalma kategorisine göre yanıt oranları
(Karşılaştırmalı 3 yüksek doz çalışmasından elde edilen bulgular birleştirilmiştir)
ı
n
a
r
o
t
ı
n
a
y
%
% LDL- kolesterol azalması
Bu çalışmalarda, LESCOL/LESCOL XL 24 haftalık tedavinin sonunda total - kolesterol,
LDL- kolesterol, apolipoprotein-B ve trigliserid düzeylerini doza bağlı bir şekilde anlamlı
olarak düşürmüş ve HDL- kolesterolü artırmıştır.
LESCOL XL 80 mg’a randomize edilen 857 hastadan, 200 mg/dl başlangıç plazma trigliserit
düzeyleri ile tanımlandığı üzere primer karma dislipidemisi (Fredrickson Tip IIb) olan 271
hasta trigliserit düzeyinde ortalama %25’lik bir düşüş göstermiştir. Bu hastalarda, LESCOL
XL HDL- kolesterolde %13 oranında anlamlı artışlar sağlamıştır. Ayrıca total-kolesterol,
LDL-kolesterol ve apolipoprotein-B’de de anlamlı azalmalar sağlanmıştır.
Lipoprotein ve Koroner Ateroskleroz Çalışmasında (LCAS), koroner arter hastalığı ve hafif
ila orta dereceli hiperkolesterolemisi olan (başlangıç LDL- kolesterol değeri: 115 - 190 mg/dl)
erkek ve kadın hastalarda (35 ila 75 yaş arası) kantitatif koroner anjiyografi ile fluvastatinin
10 / 14koroner ateroskleroz üzerindeki etkisi değerlendirilmiştir. Bu randomize, çift kör, kontrollü
klinik çalışmada, 429 hasta 40 mg/gün fluvastatin ya da plasebo ile tedavi edilmiştir.
Kantitatif koroner anjiyogramlar başlangıçta ve 2.5 yıllık tedavinin sonunda
değerlendirilmiştir.
Fluvastatin tedavisi 2.5 yıllık süreçte, koroner ateroskleroz lezyonlarının ilerlemesini 0.07 mm
yavaşlatmıştır.
LESCOL Girişim Önleme Çalışmasında (LIPS), çok farklı kolesterol düzeyleri (başlangıç TC:
3.5 ila 7.0 mmol/l) ve koroner kalp hastalığı olan kadın ve erkeklerde (18 ila 80 yaş arası)
fluvastatinin majör istenmeyen kardiyak olaylar (MACE) üzerindeki etkisi değerlendirilmiştir.
Bu randomize, çift kör, plasebo kontrollü çalışmada, 4 yıl süresince verilen günde 80 mg
fluvastatin (N=844) ilk MACE riskini plaseboya (N=833) kıyasla anlamlı olarak %22
oranında (p=0.013) düşürmüştür. Bu faydalı etkiler özellikle diyabetli hastalarda ve çoklu
damar hastalığı olan kişilerde dikkate değer bulunmuştur. Fluvastatin tedavisi kardiyak ölüm
ve/veya miyokard infarktüsü riskini %31 oranında düşürmüştür (p=0.065).
Pediyatrik hastalar
İki açık etiketli doz titrasyon çalışmasında (ZA01 ve 2301), heterozigot kalıtsal
hiperkolesterolemili toplam 113 çocuk ve adolesanda 2 yıllık bir tedavi sürecinde 20 ila 80
mg’lık dozlarda verilen fluvastatinin etkililiği ve güvenliliği incelenmiştir.
Çalışmaya heterozigot kalıtsal hiperkolesterolemi teşhisi konmuş 9 yaş ve üzerindeki hastalar
dahil edilmiştir:
Fluvastatin tedavisine ilk hafta için 20 mg’lık dozda başlanmış ve LDL-kolesterol
düzeylerinin > 3.2 mmol/l ya da 3.4 mmol/l olması durumunda, doz sırasıyla 40 mg’a (6 hafta
arayla) ve daha sonra 80 mg’a (iki kere 40 mg kapsül ya da 80 mg uzatılmış salımlı tablet)
çıkarılmıştır.
Fluvastatin 2 yıllık takip sürecinde total-kolesterol, LDL-kolesterol, apolipoprotein-B ve
trigliserit plazma düzeylerini anlamlı olarak düşürmüş ve HDL-kolesterolü artırmıştır.
Her iki çalışmada da, tüm hastalarda normal bir gelişim ve cinsel olgunlaşma gözlenmiştir.
Fluvastatin 9 yaşın altındaki çocuklarda incelenmemiştir.
Bu çalışmalar, çocuklarda statin tedavisine erken başlamanın kardiyovasküler sonuçlarına
ilişkin çıkarımlarda bulunulmasına olanak vermemiştir.
5.2. Farmakokinetik özellikler
Genel özellikler
Fluvastatin sodyum, bir HMG-CoA redüktaz inhibitörüdür.
Fluvastatin sodyum, beyaz ila soluk sarı arası renkli bir tozdur. Metanol, etanol ve suda
çözünür.
Emilim:
Fluvastatin, çözeltinin gönüllerde aç karnına oral yoldan uygulamasından sonra hızla ve
tamamen (%98) emilmiştir. LESCOL XL 80’in oral yoldan uygulanmasından sonra
fluvastatinin ortalama kalış süresi yaklaşık olarak 4 saat artarken, kapsüllerle
karşılaştırıldığında, fluvastatinin emilim hızı yaklaşık %60 daha yavaş olmuştur. Tok karnına
uygulandığında, ilaç daha düşük bir hızda emilmiştir.
Dağılım:
11 / 14Fluvastatin asıl etkisini, metabolizmasında rol alan ana organ olan karaciğerde gösterir.
Sistemik kan konsantrasyonlarıyla ölçülen mutlak biyoyararlanımı %24 düzeyindedir. İlacın
görünen dağılım hacmi (V /f) 330 litredir. Dolaşımdaki ilacın %98’den fazlası plazma
z
proteinlerine bağlanır ve bu bağlanma fluvastatin konsantrasyonundan ya da varfarin, salisilik
asit ve gliburid varlığından etkilenmez.
Biyotransformasyon:
Fluvastatin esas olarak karaciğerde metabolize edilir. Kan dolaşımındaki önemli bileşenleri
fluvastatin ve farmakolojik olarak inaktif olan N-desizopropil-propiyonik asit metabolitidir.
Hidroksile metabolitler farmakolojik olarak aktiviteye sahiptirler ama sistemik olarak
dolaşıma katılmazlar. Fluvastatinin insanlarda hepatik metabolizma yolu tam olarak
aydınlatılamamıştır. Fluvastatin biyotransformasyonu için çeşitli alternatif sitokrom P450
(CYP450) yolları vardır ve bu nedenle fluvastatin metabolizması advers ilaç-ilaç
etkileşimlerinin önemli bir nedeni olan CYP450 inhibisyonuna göreceli olarak duyarsızdır.
Ayrıntılı birkaç in vitro çalışmada fluvastatinin yaygın CYP izoenzimleri üzerindeki
inhibisyon potansiyeli araştırılmıştır. Fluvastatin, yalnızca CYP2C9 tarafından metabolize
edilen bileşiklerin metabolizmasını inhibe etmektedir. Bu durumda diklofenak, fenitoin,
tolbutamid ve varfarin gibi CYP2C9 substratı olan bileşikler ve fluvastatin arasındaki var
olması gereken kompetitif etkileşim potansiyeline rağmen, klinik veriler bu etkileşimin
olasılık dışı olduğunu göstermektedir.
Eliminasyon:
Sağlıklı gönüllülere 3H-fluvastatin uygulamasının ardından, radyoaktivitenin atılma oranı
idrarda yaklaşık %6 ve feçeste %93 düzeyindedir ve atılan toplam radyoaktivitenin %2’sinden
daha azından fluvastatin sorumludur. İnsanlarda fluvastatinin plazma klirensi (CL/f) 1.8 ± 0.8
l/dakika olarak hesaplanmıştır. Kararlı durum plazma konsantrasyonları, günlük 80 mg
uygulamasından sonra fluvastatin birikimine ilişkin hiçbir belirti göstermemiştir. LESCOL 40
mg oral uygulamasından sonra, fluvastatinin terminal atılım yarılanma ömrü 2.3 ± 0.9 saattir.
Fluvastatin akşam yemeği ile birlikte ya da akşam yemeğinden 4 saat sonra uygulandığında
EAA değerlerinde anlamlı herhangi bir fark gözlemlenmemiştir.
Hastalardaki karakteristik özellikler
Fluvastatinin plazma konsantrasyonları genel popülasyonda yaş ya da cinsiyete bağlı olarak
değişiklik göstermez. Ancak, kadınlarda ve yaşlı kişilerde tedaviye yanıtın arttığı
gözlemlenmiştir.
Fluvastatin, esas olarak biliyer yoldan elimine edildiği ve anlamlı düzeyde presistemik
metabolizmaya maruz kaldığı için, karaciğer yetmezliği olan hastalarda ilaç birikimi
potansiyeli söz konusudur (bkz. Bölüm 4.3 Kontrendikasyonlar ve Bölüm 4.4 Özel kullanım
uyarıları ve önlemleri).
5.3. Klinik öncesi güvenlilik verileri
Güvenlilik farmakolojisi, genotoksisite, yinelenen doz toksisitesi, karsinojenite ve üreme
toksisitesi çalışmaları dahil olmak üzere geleneksel çalışmalar, hastalar için farmakolojik etki
mekanizması nedeniyle beklenenler dışında başka risklere işaret etmemiştir. HMG-CoA
redüktaz inhibitörleri için ortak olan toksisite çalışmalarında çeşitli değişiklikler saptanmıştır.
Klinik gözlemlere dayalı olarak karaciğer fonksiyon testleri halen önerilmektedir (bkz. Bölüm
4.4). Hayvanlarda görülen daha ileri düzeyde toksisite, insanlardaki kullanım açısından
12 / 14anlamlı değildir ya da maksimum insan maruziyetinin yeterince üzerindeki maruziyet
düzeylerinde meydana geldiği için klinik kullanım açısından pek bir anlam ifade
etmemektedir. Embriyo gelişiminde kolesterolün rolüyle ilgili teorik değerlendirmelere
rağmen hayvan çalışmaları fluvastatinin embriyotoksik ve teratojenik potansiyeline işaret
etmemiştir.
6. FARMASÖTİK ÖZELLİKLER
6.1. Yardımcı maddelerin listesi
 Mikrokristalize selüloz (Avicel PH101 ve Avicel PH102) ,
 Kalsiyum karbonat
 Magnezyum stearat,
 Sodyum hidrojen karbonat
 Talk
 Mısır nişastası
 Şelak
 Jelatin
 Sodyum lauril sülfat
 Sarı demir oksit (E172),
 Titanyum dioksit (E171),
 Kırmızı demir oksit (E172).
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel uyarılar
25oC’nin altındaki oda sıcaklığında saklayınız. Kapsüller, nemden korumak için kullanılana
kadar blister paketin içerisinde tutulmalıdır.
6.5. Ambalajın niteliği ve içeriği
PA/Alu/PVC blister
28 kapsül
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Ürünleri
34912 Kurtköy - İstanbul
Tel no: 0216 560 10 00
Faks no:0216 482 64 08
13 / 148. RUHSAT NUMARASI
183/28
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.07.1997
Ruhsat yenileme tarihi: -
10. KÜB’ÜN YENİLENME TARİHİ
14 / 14