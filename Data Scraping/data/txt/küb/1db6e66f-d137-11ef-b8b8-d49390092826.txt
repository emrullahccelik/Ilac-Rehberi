KISA ÜRÜN BİLGİSİ
1. BEŞERİ TIBBİ ÜRÜNÜN ADI
TYNAXE DİSTAB 100 mg ağızda dağılan tablet
2. KALİTATİF VE KANTİTATİF BİLEŞİM
Etkin madde:
Flurbiprofen 100.0 mg
Yardımcı maddeler:
Sukraloz 5.00 mg
Yardımcı maddeler için bölüm 6.1’e bakınız.
3. FARMASÖTİK FORM
Ağızda dağılan tablet.
4. KLİNİK ÖZELLİKLER
4.1. Terapötik endikasyonlar
Romatoid artrit, osteoartrit, ankilozan spondilit, bursit, tendinit, yumuşak doku yaralanmaları
ve dismenore tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Diğer nonsteroid antiinflamatuvar ilaçlarda (NSAİİ) olduğu gibi, istenmeyen etkileri en aza
indirebilmek için, her hastaya en düşük doz verilmeye çalışılmalıdır. Bu nedenle, TYNAXE
DİSTAB ağızda dağılan tabletle yapılan başlangıç tedavisi gözlenerek doz ve sıklığı her bir
hastanın ihtiyaçlarına uyacak şekilde ayarlanmalıdır.
Tavsiye edilen günlük doz, bölünmüş dozlar halinde 150 mg - 200 mg'dır.
Semptomların şiddetine göre günlük doz toplam 300 mg'a çıkarılabilir.
Romatoid artrit veya osteoartrit bulgu ve semptomlarının giderilmesi için TYNAXE
DİSTAB’ın tavsiye edilen dozu, günde iki, üç veya dört defaya bölünerek uygulanmak üzere
günde 200 – 300 mg’dır.
Adet sancılarında, semptomların başlangıcında 100 mg, bunu takiben 4-6 saatte bir 50 mg –
100 mg uygulanır. Günlük maksimum doz 300 mg’dır.
Çoklu doz uygulamalarında tavsiye edilen en yüksek tek doz 100 mg’dır.
1Özel popülasyonlara ilişkin ek bilgiler
Pediyatrik popülasyon:
Çocuklarda kullanımına dair veri mevcut değildir.
Geriyatrik popülasyon:
65 yaş üzeri hastalarda dikkatli kullanılmalıdır. Diğer NSAİİ ilaçlarda olduğu gibi yaşlı
hastalarda ülser, kanama, flatulans ve karın ağrısı gibi gastrointestinal komplikasyonları genç
hastalara göre daha fazla görülmektedir.
4.3. Kontrendikasyonlar
TYNAXE DİSTAB ağızda dağılan tablet, flurbiprofene hipersensitivitesi olduğu bilinen
hastalarda kontrendikedir.
TYNAXE DİSTAB, astım, ürtiker veya aspirin veya başka bir NSAİİ kullanımı sonrasında
alerjik tipte reaksiyonlar geçirmiş hastalarda kullanılmamalıdır. Bu gibi hastalarda NSAİİ’lere
karşı şiddetli, nadiren fatal,anafilaktik benzeri reaksiyonlar bildirilmiştir ( bkz. Özel kullanım
uyarıları ve önlemleri-Anafilaktoid reaksiyonlar ve önceden var olan astım).
TYNAXE DİSTAB, aspirin triadı olan hastalara verilmemelidir. Bu semptom kompleksi tipik
olarak, aspirin veya diğer nonsteroid antiinflamatuvar ilaçları aldıktan sonra nazal polipli veya
polipsiz rinit veya şiddetli, potansiyel olarak fatal bronkospazm geçiren astımlı hastalarda
meydana gelir.
Aktif peptik ülser, ülseratif kolit ve Crohn’s hastalığı olan veya daha önce bu hastalıkları
geçirmiş hastalarda flurbiprofenin kullanımı kontrendikedir.
Şiddetli kalp yetmezliği, hepatik yetmezlik ve renal yetmezliği olan hastalarda kontrendikedir.
Koroner arter by-pass greft operasyonu geçirenlerde ameliyat öncesi ağrı kesici olarak
kullanılması kontrendikedir.
Hamileliğin son trimesterinde kontrendikedir.
4.4. Özel kullanım uyarıları ve önlemleri
TYNAXE DİSTAB’ın COX-2 inhibitörleri dâhil diğer NSAİİ’ lerle birlikte kullanımından
kaçınılmalıdır.
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif nonsteroid antiinflamatuvarlarla, 3 yıla
varan klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini göstermiştir.
Bilinen kardiyovasküler hastalığı olan hastalar daha büyük risk altında olabilir. TYNAXE
DİSTAB ile tedavi edilen hastalarda kardiyovasküler advers olay riskini en aza indirmek için,
mümkün olan en kısa süreyle en düşük etkili doz kullanılmalıdır. Daha önce kardiyovasküler
semptomlar yaşanmamış olsa bile, hekimler ve hastalar bu tur olayların ortaya cıkmasına karsı
tetikte olmalıdır. Hastalara, ciddi kardiyovasküler toksisite belirti ve/veya semptomları
hakkında ve meydana geldikleri takdirde yapılması gerekenler hakkında bilgi verilmelidir
(bkz. bolum 4.3 Kontrendikasyonlar)
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve TYNAXE DİSTAB’ın
eşzamanlı kullanımı ciddi gastrointestinal olay riskini artırmaktadır (bkz. bolum 4.4 Özel
2kullanım uyarıları ve önlemleri, Gastrointestinal(Gİ) etkiler – Gİ ülserasyon, kanama ve
perforasyon riski)
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif nonsteroid
antiinflamatuvar kullanımının miyokard enfarktüsü ve inme riskinde artışa neden olduğu
gözlemlenmiştir (bkz. bölüm 4.3 Kontrendikasyonlar).
Hipertansiyon:
Diğer tüm NSAİİ ’lerde olduğu gibi, flurbiprofen de hipertansiyon oluşumuna veya daha önce
mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Flurbiprofen de dâhil, NSAİİ’ler hipertansiyonlu hastalarda dikkatli
kullanılmalıdır. Flurbiprofen tedavisi başlangıcında ve tedavi seyri boyunca kan basıncı
yakından izlenmelidir.
Gastrointestinal (Gİ) etkiler - Gİ ülserasyon, kanama veya perforasyon riski:
Nonsteroid antiinflamatuvar ilaçlar uygulanan hastalarda, semptomları olsun veya olmasın
herhangi bir zamanda mide, ince barsak veya kalın barsakta inflamasyon, kanama, ülserasyon
veya perforasyon gibi fatal olabilen ciddi Gİ toksisite meydana gelebilir. Dispepsi gibi hafif
üst Gİ sorunlar yaygındır ve tedavi sırasında herhangi bir zamanda yaşanabilir. Bu yüzden,
önceden Gİ semptomlar yaşanmamış olsa bile hekim ve hastalar ülserasyon veya kanama
durumuna karşı tetikte olmalıdır. Hastalara, ciddi Gİ toksisitesinin belirti ve/veya semptomları
ve meydana geldikleri takdirde yapmaları gerekenler hakkında bilgi verilmelidir. Periyodik
laboratuvar gözlemlerinin yararı henüz kanıtlanmamış olmakla birlikte yeteri kadar
değerlendirme de yapılmamıştır. Nonsteroid antiinflamatuvar bir ilaçla tedavi sırasında ciddi
bir Gİ advers olay geliştiren her beş hastadan yalnızca biri semptomatiktir. Nonsteroid
antiinflamatuvar ilaçlar nedeniyle üst Gİ ülser, büyük kanama veya perforasyonların, 3 ila 6
ay süreyle tedavi edilen hastaların yaklaşık %1’inde, bir yıl tedavi gören hastalarınsa yaklaşık
%2 ila %4’ü arasında meydana geldiği görülmektedir. Bu eğilimlerin zaman içinde sürmesi,
hastanın tedavinin herhangi bir safhasında ciddi bir Gİ olay geliştirme olasılığını
artırmaktadır. Ne var ki, kısa süreli tedavi dahi risksiz değildir.
Nonsteroid antiinflamatuvar ilaçlar, önceden ülser hastalığı veya Gİ kanaması hikayesine
sahip hastalara reçetelenirken son derece dikkatli olunmalıdır.
Fatal Gİ olaylar hakkındaki spontan raporların çoğu yaslı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak gerekir.
Advers bir Gİ olayın potansiyel riskini en aza indirmek için, mümkün olan en kısa
süreyle en düşük etkili doz kullanılmalıdır. Yüksek risk grubundaki hastalarda, nonsteroid
antiinflamatuvar ilaçlar içermeyen alternatif tedaviler dikkate alınmalıdır.
Yapılan çalışmalar, nonsteroid antiinflamatuvar ilaç kullanan, önceden peptik ülser ve/veya
Gİ kanama hikayesine sahip hastaların, bu risk faktörlerine sahip olmayan hastalara kıyasla
Gİ kanama geliştirme riskinin 10 kat fazla olduğunu göstermiştir. Ülser hikayesine ek olarak,
yapılan farmakoepidemiyolojik çalışmalarda, Gİ kanama riskini artırabilecek aşağıdakiler gibi
çok sayıda başka birlikte tedavi ve komorbiditeye yol açabilecek durum tanımlanmıştır: oral
kortikosteroidlerle tedavi, antikoagülanlarla tedavi, nonsteroid antiinflamatuvar ilaçlarla
tedavinin uzaması, sigara içmek, alkol bağımlılığı, ilerlemiş yas ve genel sağlık durumunun
kötü olması.
3Anafilaktoid reaksiyonlar:
Diğer nonsteroid antiinflamatuvar ilaçlarda olduğu gibi, TYNAXE DİSTAB ağızda dağılan
tablete önceden bilinen bir maruziyeti olmayan hastalarda anafilaktoid reaksiyonlar meydana
gelebilir. Aspirin triadı olan hastalara flurbiprofen verilmemelidir. Bu semptom kompleksi
tipik olarak, nazal polipli ya da polipsiz rinit geçiren veya aspirin ya da diğer NSAİİ ilaçları
aldıktan sonra şiddetli ve potansiyel olarak fatal olabilen bronkospazm sergileyen astımlı
hastalarda ortaya çıkar. (bkz. Kontrendikasyonları, Özel kullanım uyarıları ve önlemleri -
Önceden var olan astım). Anaflaktoid bir reaksiyon meydana geldiği takdirde, hastaya derhal
acil tedavi uygulanmalıdır.
Hepatik etkiler:
TYNAXE DİSTAB da dâhil olmak üzere nonsteroid antiinflamatuvar ilaç alan hastaların %15
kadarında bir veya daha fazla karaciğer testinde sınır seviyede yükselmeler meydana gelebilir.
Bu laboratuvar anomalileri ilerleyebilir, değişmeden kalabilir veya tedaviye devam
edildiğinde kendiliğinden geçebilir. Nonsteroid antiinflamatuvar ilaçlarla yapılan klinik
çalışmalarda, hastaların yaklaşık %1’inde ALT ve AST’de anlamlı yükselmeler (normalin üst
limitinin yaklaşık üç veya daha fazla katında) bildirilmiştir. Ayrıca, bazıları ölümle
sonuçlanmak üzere sarılık, fulminant hepatit, karaciğer nekrozu ve karaciğer yetmezliği de
dahil siddetli karaciğer reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, TYNAXE DİSTAB tedavisi sırasında daha şiddetli bir
karaciğer reaksiyonun gelişmesine karşı değerlendirilmelidir. Karaciğer hastalığına işaret
eden klinik belirti ve semptomların gelişmesi veya sistemik belirtilerin (örneğin, eozinofili,
döküntü, vb.) meydana gelmesi halinde, TYNAXE DİSTAB tedavisi kesilmelidir.
Renal etkiler:
NSAİİ ilaçların uzun sureli kullanımı renal papiller nekroz ve diğer renal hasarlarla
sonuçlanmıştır. Diğer nonsteroid antiinflamatuvar ilaçlarda olduğu gibi, TYNAXE
DİSTAB’ın uzun süreli uygulanması renal papiller nekroz ve renal medullada diğer
değişikliklere yol açmıştır. Renal prostaglandinlerin renal perfuzyonun korunmasında telafi
edici bir rol oynadığı hastalarda ikinci bir renal toksisite sekli görülmüştür. Bu hastalarda bir
nonsteroid antiinflamatuvar ilacın uygulanması, prostaglandin oluşumunda ve ikincil olarak
renal kan akımında açık renal dekompansasyonu tetikleyebilecek doza bağımlı bir düşmeye
neden olabilir. Bu reaksiyon açısından en büyük risk altında bulunan hastalar böbrek
yetmezliği, kalp yetmezliği veya karaciğer yetmezliği olanların yanısıra diüretik veya ADE
inhibitörleri kullananlar ve yaşlılardır. Nonsteroid antiinflamatuvar ilaç tedavisinin
kesilmesinden sonra, genelde tedavi öncesindeki duruma geri dönülür.
Klinik çalışmalarda, böbrek yetmezliği olan hastalarda flurbiprofen eliminasyonun yarı
ömründe değişiklik olmamıştır. Flurbiprofen metabolitlerinin başlıca eliminasyon yolu
böbreklerdir. Orta ila şiddetli böbrek yetmezliği olan hastalarda 4’-hidroksi-flurbiprofenin
eliminasyonunda azalma meydana gelmiştir. Bu nedenle, böbrek fonksiyonlarında önemli
derecede azalma olan hastalarda, flurbiprofen metabolitlerinin birikmesini önlemek için doz
azaltımı gerekebilir. Bu gibi hastalar yakından izlenmelidir.
İlerlemis böbrek hastalığı:
İlerlemis böbrek hastalığına sahip hastalarda TYNAXE DİSTAB tedavisi önerilmez. Ancak,
nonsteroid antiinflamatuvar bir ilaçla tedaviye başlamak zorunluysa, hastanın böbrek
4fonksiyonlarının yakından takip edilmesi tavsiye edilir (bkz. Özel Uyarılar ve Özel Kullanım
Tedbirleri- Renal Etkiler).
Hematolojik etkiler:
TYNAXE DİSTAB da dâhil olmak üzere nonsteroid antiinflamatuvar ilaç alan hastalarda
bazen anemi görülür. Bunun nedeni sıvı retansiyonu, Gİ kan kaybı veya eritropoez üzerindeki
tam olarak tanımlanamayan bir etki olabilir. TYNAXE DİSTAB da dâhil olmak üzere
nonsteroid antiinflamatuvar ilaçlarla uzun süreli tedavi gören hastalar, herhangi bir anemi
belirti veya semptomu göstermeseler bile hemoglobin ve hematokrit seviyelerini düzenli
olarak kontrol ettirmelidirler.
Nonsteroid antiinflamatuvar ilaçların bazı hastalarda trombosit agregasyonunu inhibe eden
kanama süresini uzattıkları gösterilmiştir. Aspirinin tersine, bunların trombosit fonksiyonu
üzerindeki etkileri kalitatif açıdan daha az, daha kısa süreli ve geri dönüşümlüdür. TYNAXE
DİSTAB genel olarak trombosit sayısı, protrombin zamanı (PT) veya parsiyel tromboplastin
zamanını (PTT) etkilemez. Önceden koagulasyon bozukluğu olan ya da antikoagulan kullanan
ve trombosit fonksiyon değişikliklerinden advers şekilde etkilenebilecek hastalar TYNAXE
DİSTAB kullanımında dikkatle izlenmelidir.
Konjestif kalp yetmezliği ve şdem:
Prostaglandin sentezini inhibe ettiği bilinen diğer ilaçlarla olduğu gibi, TYNAXE DİSTAB
dahil nonsteroid antiinflamatuvar ilaçlar alan bazı hastalarda sıvı retansiyonu ve ödem
gözlenmiştir. Bu nedenle, TYNAXE DİSTAB sıvı retansiyonu, hipertansiyon veya kalp
yetmezliği olan hastalarda dikkatle kullanılmalıdır.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında aspirin
kullanımı, fatal olabilecek derecede şiddetli bronkospazma yol açabilir. Bu gibi aspirine
duyarlı hastalarda aspirin ve diğer nonsteroid antiinflamatuvar ilaçlar arasında bronkospazm
da dâhil olmak üzere çapraz reaksiyonlar bildirildiği için, aspirine bu çeşit bir duyarlılığa
sahip hastalar TYNAXE DİSTAB kullanmamalı ve önceden var olan astımı olan hastalarda
dikkatli kullanılmalıdır. ( bkz. bölüm 4.3 Kontrendikasyonlar)
Görme değişiklikleri:
TYNAXE DİSTAB ve diğer nonsteroid antiinflamatuvar ilaçların kullanımı sırasında
görmede bulanıklık ve/veya görmede azalma olan vakalar bildirilmiştir. Göz şikayetleri olan
hastalar göz muayenesinden geçmelidir.
Deri etkileri
Flurbiprofen dâhil nonsteroid antiinflamatuvarların kullanımına ilişkin çok seyrek olarak,
bazıları ölümcül olmak üzere, eksfoliyatif dermatit, Stevens-Johnson sendromu ve toksik
epidermal nekroliz gibi ciddi deri reaksiyonları rapor edilmiştir. Bu ciddi olaylar uyarı
olmaksızın oluşabilir. Hastalar ciddi deri reaksiyonlarının işaret ve semptomları konusunda
bilgilendirilmelidirler ve deri kızarıklığı ya da herhangi bir aşırı duyarlılık belirtisi ilk
meydana geldiğinde flurbiprofen kullanımı durdurulmalıdır.
Sistemik lupus eritematozus (SLE) ve diğer bağ dokusu hastalıkları:
SLE ve karışık bağ dokusu hastalığı olan hastalarda, aseptik menenjit riski artmıştır.
5Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları acısından hastaları
izlemelidirler. Uzun donemli NSAİİ ilaç tedavisi gören hastaların tam kan sayımı ve
biyokimya profilleri periyodik olarak kontrol edilmelidir. Eğer karaciğer ya da renal
rahatsızlıkla uyumlu klinik belirti ve semptomlar gelişirse ya da sistemik belirtiler (ör.
eozinofili, döküntü, vb.) ortaya çıkarsa flurbiprofen kesilmelidir.
Bozulmuş kadın fertilitesi:
Flurbiprofen kadın fertilitesini bozabilir. Bu nedenle gebe kalmak isteyen kadınlara
önerilmez.
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımına dair veri yoktur.
Geriyatrik popülasyon:
Diğer nonsteroid inflamatuvarlarla olduğu gibi, yaşlıların (65 yaş ve üstü) tedavisi sırasında
dikkatli olunmalıdır. Yaşlı hastalarda ülserasyon, kanama, gaz, şişkinlik ve abdominal ağrı
gibi gastrointestinal şikayet daha fazladır. Gastrointestinal olayların potansiyel riskini en aza
indirmek icin, mümkün olan en kısa süreyle en düşük etkili doz kullanılmalıdır. ( bkz. bölüm
4.4- Özel kullanım uyarıları ve önlemleri- Gastrointestinal (Gİ) etkiler) Aynı şekilde, yaşlı
hastalar renal dekompansasyon gelişme riski acısından daha yüksek risk altındadırlar. ( bkz.
bölüm 4.4- Özel kullanım uyarıları ve önlemleri-Renal etkiler)
Böbrek ve karaciğer yetmezliğinde kullanım:
Veri mevcut değildir.
TYNAXE DİSTAB 5.00 mg sukraloz içerir. Nadir kalıtımsal fruktoz intoleransı, glikoz-
galaktoz malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
ADE-inhibitörleri ve ARB ler:
Mevcut raporlarda, nonsteroid antiinflamatuvar ilaçların ADE-inhibitörlerinin antihipertansif
etkisini azaltabileceği belirtilmektedir. Bu etkileşim, nonsteroid antiinflamatuvar ilaçları
ADE-inhibitörleriyle birlikte almakta olan hastalarda dikkate alınmalıdır. Renal bozukluğu
olan hastalarda (örn. susuz kalan hastalar veya renal bozukluğu olan yaşlılar) ACE inhibitörü
ya da anjiyotensin II antagonistleri ve siklooksijenaz inhibisyonuna neden olan ajanlarla
birlikte uygulanması, genellikle geri dönüşümlü olan akut böbrek yetmezliği de dahil olmak
üzere, renal fonksiyonların kötüye gitmesine neden olabilir. Bu etkileşimler flurbiprofeni
ACE inhibitörleri ya da anjiyotensin II antagonistleri ile beraber alan hastalar için dikkate
alınmalıdır. Bu nedenle kombinasyon, özellikle yaşlı hastalarda, dikkatle uygulanmalıdır.
Hastalar yeterli derecede sıvı almalı ve kombinasyon olarak tedavinin başlangıcında ve daha
sonrasında periyodik olarak renal fonksiyonlar izlenmelidir.
6Antikoagülanlar:
Nonsteroid antiinflamatuvar ilaçlarla birlikte varfarin alan hastalar, sadece her iki ilaçtan
birini kullananlara oranla daha büyük bir ciddi klinik kanama riski altındadır. Doktorlar,
varfarin veya diğer antikoagülanları kullanan hastalara TYNAXE DİSTAB verirken dikkatli
olunmalıdır.
Aspirin:
Aspirinin eşzamanlı uygulanması, serum flurbiprofen konsantrasyonlarını düşürür. Bu
etkileşimin klinik önemi bilinmemektedir; ancak, diğer nonsteroid antiinflamatuvar ilaçlarda
olduğu gibi, TYNAXE DİSTAB ve aspirinin birlikte uygulanması önerilmemektedir.
Beta-adrenerjik blokor ajanlar:
Flurbiprofen propranololün hipotansif etkisini azaltmasına karşın atenololde böyle bir etki
görülmemiştir. Bu etkileşimin altında yatan mekanizma bilinmemektedir. Hem flurbiprofen
hem de bir beta-blokör alan hastalar, yeterli seviyede bir hipotansif etkinin elde edilmesi
açısından takip edilmelidir.
Diüretikler:
Nonsteroid antiinflamatuvar ilaçlar bazı hastalarda furosemid ve tiyazidlerin natriüretik
etkisini azaltabilmektedir. Bu etki, renal prostaglandin sentezinin inhibisyonuna
dayandırılmıştır. TYNAXE DİSTAB ile birlikte diüretik ilaçlar alan hastalar, böbrek
yetmezliği belirtileri açısından (bkz. Özel kullanım uyarıları ve önlemleri -Renal etkiler) ve
istenen diüretik etkinin elde edildiğinden emin olmak amacıyla yakından izlenmelidir.
Lityum:
Nonsteroid antiinflamatuvar ilaçlar plazma lityum düzeylerinde artışa, renal lityum
klirensinde ise azalmaya yol açmıştır. Minimum lityum konsantrasyonu %15 artmış ve renal
klerens %20 oranında azalmıştır. Bu etkiler, renal prostaglandin sentezinin nonsteroid
antiinflamatuvar ilaç tarafından inhibisyonuna dayandırılmıştır. Bu nedenle, nonsteroid
antiinflamatuvar ilaçlarla lityum birlikte uygulandığında, hastalar lityum toksisitesine karsı
yakından izlenmelidir.
Metotreksat:
Nonsteroid antiinflamatuvar ilaçların, tavsan böbrek kesitlerinde metotreksat birikimini
kompetetif inhibe ettikleri rapor edilmiştir. Bu durum, bu ilaçların metotreksatın toksisitesini
artırabileceğine işaret ediyor olabilir. Nonsteroid antiinflamatuvar ilaçlar metotreksatla
birlikte uygulandığında dikkatli olunmalıdır.
Kortikosteroidler:
Gastrointestinal ülserasyon veya kanama riskinde artma görülür.
Antiplatelet ajanlar ve selektif serotonin geri alım inhibitörleri (SSRI’ler):
Gastrointestinal kanama riskinde artış
Simetidin,Ranitidin: Küçük fakat istatistiksel acıdan önemli bir artısın dışında, flurbiprofenin
farmakokinetiğini etkilememiştir.
Digoksin: Flurbiprofen ile digoksinin birlikte kullanılması her iki ilacın da kararlı durum
serum konsantrasyonlarını değiştirmemiştir. Ancak NSAİİ’lar kalp yetmezliğini
alevlendirebilir, GFR’nı azaltabilir ve glikozitlerin plazma düzeylerini arttırabilir.
7Oral hipoglisemik ajanlar: Flurbiprofen ile hipoglisemik ajanların birlikte uygulanması
sırasında kan şekeri konsantrasyonlarında hafif bir düşme yaşanmış olsa da, hipoglisemiye
dair herhangi bir belirti veya semptoma rastlanmamıştır.
Kinolon grubu antibiyotikler: Flurbiprofen ile birlikte alındığında konvülziyon riskini
arttırabilirler.
Nonsteroid antiinflamatuvar ilaçlar zidovudin, tiklopidin ve siklosporin ile birlikte
uygulandığında nefrotoksisite ve hematolojik toksisite riskinde artış izlenebilir.
Takrolimus: NSAİİ ilaçlarla takrolimus beraber kullanıldığında nefrotoksisite riskinde artış
izlenebilir.
Özel popülasyonlara ilişkin ek bilgiler
Pediyatrik popülasyon:
Veri mevcut değildir.
Geriyatrik popülasyon:
Veri mevcut değildir.
4.6. Gebelik ve Laktasyon
Genel tavsiye
Gebelik kategorisi 1. ve 2. trimesterde C, 3. trimesterde ise, D’dir.
Çocuk doğurma potansiyeli bulunan kadınlar / Doğum kontrolü (kontrasepsiyon)
Hayvanlar üzerinde yapılan çalışmalar, gebelik / ve – veya / embriyonal/fetal gelişim/ve-veya
doğum/ ve-veya doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
Gebelik dönemi
Fare ve tavşanlarda yapılan üreme çalışmalarında herhangi bir gelişimsel anomaliye
rastlanmamıştır. Ancak, hayvan üreme çalışmaları insanlarda meydana gelecek etkilerin
önceden görülmesi için her zaman yeterli olmayabilir. Gebe kadınlar üzerinde yapılmış yeterli
ve iyi kontrollü çalışma bulunmamaktadır. TYNAXE DİSTAB’ın sağlayacağı potansiyel
yarar, fetüs üzerindeki potansiyel riski karşılayabiliyor ise kullanılabilir.
Nonsteroid antiinflamatuvar ilaçların fetal kardiyovaskuler sistem (ductus arteriosus’un
kapanması) üzerindeki kardiyopulmoner toksisite, renal disfonksiyon gibi bilinen etkilerinden
dolayı, gebeliğin geç safhalarında (6.aydan itibaren) kullanımı kontrendikedir.
Üreme yeteneği / fertilite
Nonsteroid antiinflamatuvar ilaçlarla sıçanlar üzerinde yürütülen çalışmalarda, prostaglandin
sentezini inhibe ettiği bilinen diğer ilaçlarda olduğu gibi, distosi, doğumda gecikme ve hayatta
kalan yavru oranında düşme meydana gelmiştir. TYNAXE DİSTAB’ın gebe kadınlardaki
gebelik sonu ve doğum üzerindeki etkileri bilinmemektedir.
8Laktasyon dönemi
Anne sütü ve plazmasındaki flurbiprofen konsantrasyonları, TYNAXE DİSTAB 200 mg/gün
kullanmakta olan bir annenin sütünü alan bebeğin günde yaklaşık olarak 0.10 mg flurbiprofen
alabileceğini göstermektedir. Prostaglandini inhibe eden ilaçların bebekler üzerindeki olası
advers etkileri nedeniyle, anneye olan yararı da hesaba katılarak emzirmeye son verme veya
ilacı kesme arasında bir karar verilmelidir.
4.7. Araç ve makine kullanımı üzerindeki etkiler
NSAİİ kullananlarda ilaç alımından sonra halsizlik, uyuklama, huzursuzluk ve görme
bozuklukları gibi yan tesirler görülebilir. Bu nedenle, bu tür etkiler oluştuğunda araç ve
makine kullanılmamalıdır.
4.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
TYNAXE DİSTAB veya diğer nonsteroid antiinflamatuvar ilaçları kullanan hastalarda
görülen advers olaylar:
Yaygın† Yaygın olmayan‡ Bilinmiyor‡
Kan ve lenf sistemi aplastik anemi Lenfadenopati
hastalıkları (agranulositoz ve
pansitopeni dahil)
hemoglobin ve
hematokrit
değerlerinde dusme
ekimoz/purpura
eozinofili
hemolitik anemi
demir eksikliği
anemisi
lokopeni
trombositopeni
Metabolizma ve vücut ağırlığında hiperürisemi Hiperkalemi
beslenme sistemi değişiklikler
hastalıkları
Sinir sistemi baş ağrısı ataksi Konvulsiyon
hastalıkları sinirlilik ve merkezi serebrovasküler serebrovasküler
sinir iskemi olaylar
sisteminin (MSS) konfüzyon duygusal değişkenlik
uyarılmasının diğer parestezi hipertoni
belirtileri (örneğin, seğirme menenjit
anksiyete, miyasteni
uykusuzluk, subaraknoid kanama
reflekslerde artma,
9tremor)
MSS
inhibisyonundan
kaynaklanan
semptomlar
(örneğin amnezi,
asteni,
depresyon, halsizlik,
somnolans)
baş dönmesi/ vertigo
Göz hastalıkları görmede değişiklikler konjunktivit korneal opasite
glokom
retinal kanama
retrobulbar norit
Kulak ve iç kulak tinnitus geçici işitme kaybı
hastalıkları
Kardiyak konjestif kalp anjina pektoris
hastalıklar yetmezliği aritmi
hipertansiyon miyokard enfarktüsü
Vasküler hastalıklar vasküler hastalıklar
vazodilatasyon
Solunum, göğüs rinit astım bronşit
bozuklukları ve epitaksis dispne
mediastinal parosmi hiperventilasyon
hastalıklar larenjit
pulmoner emboli
pulmoner enfarktüs
Gastrointestinal abdominal ağrı kanlı ishal iştahta değişiklikler
hastalıklar kabızlık özofagus hastalığı kolesistit
ishal gastrik/peptik ülser kolit
dispepsi/mide gastrit ağızda kuruluk
eksimesi sarılık (kolestatik ve inflamatuvar barsak
karaciğer nonkolestatik) hastalıklarında
enzimlerinde hematemez alevlenme
yükselme hepatit periodontal abse
mide gazı stomatit/glossit ince barsakta kan ve
Gİ kanama protein kaybına
bulantı neden
kusma olan inflamasyon
Deri ve deri altı döküntü anjiyoodem alopesi
doku egzema ciltte kuruluk
hastalıkları eksfoliyatif dermatit herpes
fotosensitivite simpleks/zoster
kaşıntı tırnak bozuklukları
toksik epidermal terleme
nekroliz
ürtiker
Ürogenital sistem idrar yolu hematüri menstrüel
hastalıkları enfeksiyonu interstisyel nefrit düzensizlikler
10belirti ve bulguları böbrek yetmezliği prostat hastalığı
vajinal ve üterin
kanama
vulvovajinit
Genel bozukluklar ödem anafilaktik reaksiyon tat almada
ürperme değişiklikler
parozmi
ateş
† klinik çalışmalardan
‡ klinik çalışmalar, pazarlama sonrası deneyim veya literatürden
4.9. Doz aşımı ve tedavisi
Nonsteroid antiinflamatuvar ilaçlarla akut doz asımı sonrasında beliren semptomlar genellikle
letarji, uyuşukluk, bulantı, kusma ve epigastrik ağrıyla sınırlı olup, destekleyici tedaviyle geri
dönüşlüdür. Gastrointestinal kanama meydana gelebilir. Hipertansiyon, akut böbrek
yetmezliği, solunum depresyonu ve koma da meydana gelebilir, ancak nadirdir.
Nonsteroid antiinflamatuvar ilaçların tedavide kullanımı sonrasında anafilaktoid reaksiyonlar
bildirilmiş olup, bunlar doz aşımı sonrasında da meydana gelebilir.
Aşırı dozda bir nonsteroid antiinflamatuvar ilaç alan bir hastaya semptomatik ve destekleyici
tedavi uygulanmalıdır. Spesifik antidotu yoktur. Semptomları olan veya çok yüksek derecede
bir doz alan (normal dozun 5 ila 10 katı) hastalarda, ilacın alımından sonraki 4 saat içinde
emezis ve/veya aktif kömür (yetişkinlerde 60 ila 100 g arası, çocuklarda 1 ila 2 g/kg) ve/veya
ozmotik katartik endike olabilir. Proteinlere yüksek bağlanma oranı nedeniyle, zorlu diürez,
idrar alkalileştirmesi, hemodiyaliz veya hemoperfüzyon yararlı olmayabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-selektif COX Inhibitörleri
ATC Kodu: M01AE09
TYNAXE DİSTAB ağızda dağılan tablet, antiinflamatuvar, analjezik ve antipiretik etki
gösteren nonsteroid bir antiinflamatuvar ilaç olan flurbiprofen içerir. TYNAXE DİSTAB’ın
etki mekanizması, diğer nonsteroid antiinflamatuvar ilaçlarda olduğu gibi, tamamen
anlaşılamamış olup, prostaglandin sentetaz inhibisyonuyla ilgili olduğu düşünülmektedir.
5.2. Farmakokinetik özellikler
Genel özellikler
Flurbiprofen’in ağızda dağılan tablet formu, standart tablet form ile biyoeşdeğer kabul
edilmektedir. Benzer miktar ve hızda absorpsiyon oranına sahiptir.
Emilim:
TYNAXE DİSTAB ağızda dağılan tablet 100 mg’da bulunan flurbiprofenin ortalama oral
biyoyararlanımı oral çözeltiye nazaran %96’dır. Flurbiprofen TYNAXE DİSTAB’dan çabuk
11ve nonstereoselektif olarak absorbe edilir ve pik plazma konsantrasyonlarına yaklaşık 2 saatte
ulaşılır (bkz Tablo 2).
TYNAXE DİSTAB’ın gıda veya antasitlerle birlikte alınması flurbiprofenin absorpsiyon
hızını değiştirebilse de absorpsiyon oranını değiştirmez.
Dağılım:
Hem R- hem de S-flurbiprofenin sanal dağılım hacmi (Vz/F) yaklaşık 0.12 L/Kg’dır. Her iki
flurbiprofen enantiomeri de %99’un üzerinde bir oranla albümin basta olmak üzere plazma
proteinlerine bağlanır. Plazma proteinlerine bağlanma, tavsiye edilen dozlarla elde edilen tipik
ortalama kararlı durum konsantrasyonlarında (≤10 Tg/ml) nispeten sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu metabolitler
arasında 4'-hidroksi-flurbiprofen, 3',4'-dihidroksi-flurbiprofen, 3'-hidroksi-4'- metoksi-
flurbiprofen, bunların konjügatları ve konjüge flurbiprofen yer almaktadır. Diğer
arilpropiyonik asit türevlerinin (örneğin, ibuprofen) aksine, R-flurbiprofenin Sflurbiprofene
metabolize olması minimal düzeyde gerçekleşmektedir. Yapılan in vitro çalışmalar, sitokrom
P450 2C9’un flurbiprofenin ana metaboliti olan 4'-hidroksiflurbiprofen’in metabolizmasında
önemli bir rol oynadığını göstermiştir. 4'-hidroksiflurbiprofen metaboliti, havyan inflamasyon
modellerinde cok az antiinflamatuvar aktivite göstermiştir. Flurbiprofen, metabolizmasını
değiştiren enzimleri indüklememektedir. Bağlanmamış durumdaki flurbiprofenin toplam
plazma klirensi stereoselektif olmayıp, terapötik aralıkta kullanıldığında flurbiprofenin
klirensi dozdan bağımsızdır.
Eliminasyon:
TYNAXE DİSTAB kullanımı sonrasında flurbiprofenin %3’ten azı değişmeden idrarla atılır
ve idrarda elimine olan dozun yaklaşık %70’ini ana ilaç ve metabolitleri oluşturur. Renal
eliminasyon flurbiprofen metabolitlerinin önemli bir eliminasyon yolu olduğu için, orta ila
şiddetli böbrek yetmezliği bulunan hastalarda, flurbiprofen metabolitlerinin birikimini
önlemek amacıyla doz ayarlaması yapmak gerekebilir. R- ve S-flurbiprofenin ortalama
terminal yarı ömürleri (t.) sırasıyla 4.7 ve 5.7 saat olup, birbirleriyle benzerdir. Çoklu
TYNAXE DİSTAB doz uygulaması sonrasında flurbiprofen birikimi çok az olmuştur.
Doğrusallık/ Doğrusal olmayan durum:
Doz oransallığı değerlendirilmemiştir.
Hastalardaki karakteristik özellikler
Karaciğer yetmezliği:
Flurbiprofen eliminasyonunun >%90 oranında karaciğerden metabolize olarak elimine edilir,
bu yüzden karaciğer hastalığı olan hastalarda karaciğer fonksiyonları normal olan hastalara
göre TYNAXE DİSTAB dozlarının azaltılması gerekebilir. Ancak, R- ve S-flurbiprofenin tek
bir 200 mg TYNAXE DİSTAB dozu uygulaması sonrasındaki farmakokinetiği, alkolik siroz
hastaları (N=8) ve genç sağlıklı gönüllülerde (N=8) benzer olmuştur.
Flurbiprofenin plazma proteinlerine bağlanışı, karaciğer hastalığı olan ve serum albümin
konsantrasyonları 3.1 g/dL’nin altında olan hastalarda azalabilir.
Böbrek yetmezliği:
12Renal klerens flurbiprofen metabolitlerinin önemli bir atılım yolu olmasına rağmen,
değişmemiş flurbiprofen için zayıf bir atılım yoludur (toplam klerensin≤ %3’u) bağlanmamış
R- ve S-flurbiprofenin klirensleri normal sağlıklı gönüllüler (N=6, 50 mg tek doz) ile böbrek
yetmezliği olan hastalar (N=8, insülin klirensleri 11 ila 43 mL/dak arasında değişen, 50 mg
çoklu doz) arasında önemli bir farklılık göstermemiştir.
Flurbiprofenin plazma proteinlerine bağlanışı, böbrek yetmezliği olan ve serum albümin
konsantrasyonları 3.9 g/dL’nin altında olan hastalarda azalabilir. Flurbiprofen metabolitlerinin
eliminasyonu böbrek yetmezliği olan hastalarda azalabilir.
Flurbiprofen, sürekli ambulatuvar peritoneal diyalize giren hastalarda kandan ayrılarak
diyalizata önemli seviyede geçmez.
Pediyatrik popülasyon:
Flurbiprofen’in pediyatrik hastalardaki farmakokinetiği araştırılmamıştır.
Geriyatrik popülasyon:
Tek ya da çoklu doz seklinde TYNAXE DİSTAB 100 mg ağızda dağılan tablet uygulanan
geriyatrik artrit, genç artrit hastaları ve sağlıklı bireylerde ilacın farmakokinetiği benzer
bulunmuştur.
5.3. Klinik öncesi güvenlilik verileri
Karsinojenisite, reprodüktif ve teratoloji çalışmaları yapılmıştır. Bu çalışmalarda
flurbiprofenin karsinojenik, teratojenik veya advers reprodüktif etkileri bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Povidon (K-30)
Şeker pelletleri
Mikrokristalin selüloz (Tip 101)
Eudragit EPO
Talk
Panexcea
Krospovidon (CL)
Mısır nişastası
Sukraloz
Bubble gum aroması
Magnezyum stearat
İzopropil alkol
Deiyonize su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
136.4. Saklamaya yönelik özel tedbirler
250C’nin altında oda sıcaklığında saklayınız.
6.5. Ambalajın niteliği ve içeriği
15 ve 30 ağızda dağılan tablet içeren, PVC/PE/PVDC -Alüminyum folyo blister ambalajlarda
sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
TRİPHARMA İLAÇ SAN. VE TİC. A.Ş.
Reşitpaşa Mah. Eski Büyükdere Cad. No.4 34467
Maslak / Sarıyer / İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
245/92
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.11.2012
Ruhsat yenileme tarihi:
10. KÜB’ÜN YENİLEME TARİHİ
14