KISA ÜRÜN BİLGİSİ
1. BEŞERİ TIBBİ ÜRÜNÜN ADI
DERMİFİN FORTE %2 krem
2. KALİTATİF VE KANTİTATİF BİLEŞİM
Etkin madde:
Her 1 gramda,
Naftifin hidroklorür 20 mg
Yardımcı madde(ler):
Her 1 gramda,
Stearil alkol 70 mg
Benzil alkol 10 mg
Yardımcı maddeler için 6.1’e bakınız.
3. FARMASÖTİK FORM
Homojen beyaz renkli kremdir.
4. KLİNİK ÖZELLİKLER
4.1. Terapötik endikasyonlar
• Deri veya deri kıvrımlarının mikotik enfeksiyonları (tinea corporis, tinea inguinalis)
• Parmak arası mantarları (tinea manus, tinea pedis)
• Tırnaklarda görülen mantar enfeksiyonları (onikomikozis)
• Derinin kandida enfeksiyonları
• Pityriasis versicolor
• İnflamatuvar dermatomikozların (kaşıntılı veya kaşıntısız) tedavisi için kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Deri enfeksiyonları
1DERMİFİN FORTE, hastalıklı deri bölgesine tercihen akşam yatmadan önce ince bir
tabaka halinde sürülür ve hafifçe ovuşturulur. Her uygulamada, hastalıklı deri bölgesinin
bütününe ve bunun dışındaki sağlıklı derinin 2 cm kadarlık bölümüne sürülmelidir. Deri
kıvrımları arasındaki mikozlarda, ilaç sürüldükten sonra, gece boyunca kıvrımlar arasına
ince bir gaz bezi konması yararlı olur.
Tırnak enfeksiyonları
Enfekte tırnak mümkün olduğu kadar dipten kesilir. Günde bir defa DERMİFİN FORTE
uygulanır ve tırnak içine doğru ovuşturulur. Hasta tırnağın bantla kapatılması uygun olur.
Tedavinin başarısı için, DERMİFİN FORTE yeterince uzun bir süre uygulanmalıdır.
Hastalığın tekrarını önlemek için, belirtilerin kaybolmasından en az iki hafta sonrasına
kadar uygulamaya devam edilmelidir.
Tedavi süresi hastalığa göre değişebilir.
Genel olarak;
Dermatofit enfeksiyonlarında 2-4 hafta
Ağır durumlarda 4-8 hafta
Yüzeysel kandidiyazisde 4 hafta
Tırnak mikozlarında 6 aya kadar
Pityriasis versicolor’da 2 hafta sürebilir.
Uygulama şekli:
Topikal olarak uygulanır.
Uygulamadan önce hastalıklı deri ya da tırnak bölgesi ılık su ile yıkanmalı ve iyice
kurutulmalıdır.
4 haftalık tedavi sonrasında klinik olarak iyileşme olmamışsa hasta tekrar incelenmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
Doz ayarlamasına gerek yoktur.
2Pediyatrik popülasyon:
Naftifin hidroklorürün 18 yaşından küçük çocuklarda ve ergenlerde güvenliliği ve etkililiği
şimdiye kadar sistematik olarak test edilmemiştir. Veri yoktur.
Geriyatrik popülasyon:
Doz ayarlamasına gerek yoktur.
4.3. Kontrendikasyonlar
Naftifine ya da ilacın bileşiminde bulunan maddelere aşırı duyarlı olanlarda
kullanılmamalıdır.
4.4. Özel kullanım uyarıları ve önlemleri
DERMİFİN FORTE, lokal olarak kullanılan bir preparattır. Göz ile temas
ettirilmemelidir.
İçeriğindeki stearil alkol nedeniyle lokal deri reaksiyonlarına (örneğin kontak dermatite)
sebebiyet verebilir.
DERMİFİN FORTE benzil alkol içermektedir, ancak uygulama yolu nedeniyle herhangi
bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
DERMİFİN FORTE kremin bildirilmiş klinik açıdan önemli bir etkileşimi yoktur.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6. Gebelik ve laktasyon
3Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı ile ilgili bir öneri bulunmamaktadır.
Gebelik dönemi
Bugüne kadar Naftifin'in hamile kadınlarda kullanımına ilişkin deneyimler hiç yoktur veya
çok sınırlıdır. Hayvanlar üzerinde yapılan çalışmalar, gebelik / embriyonal / fetal gelişim /
doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir.
Tedbir sebebiyle, gebelik döneminde DERMİFİN FORTE kullanımından kaçınılmalıdır.
Laktasyon dönemi
Naftifinin insan sütüyle atılıp atılmadığı bilinmemektedir. Naftifınin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
DERMİFİN FORTE tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
DERMİFİN FORTE tedavisinin emziren anne açısından faydası dikkate alınmalıdır.
Tedbir sebebiyle, laktasyon döneminde DERMİFİN FORTE kullanımından kaçınılmalıdır.
Üreme yeteneği/Fertilite
İn vitro çalışmalarda ve hayvan çalışmalarında fertilite üzerine herhangi bir etki
gözlenmemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8. İstenmeyen etkiler
İlaca bağlı sistemik yan etkiler görülmez.
İstenmeyen etkiler görülme sıklıklarına göre aşağıdaki şekilde sıralanmıştır:
4Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10000 ila <1/1000); çok seyrek (<1/10000), bilinmiyor (eldeki veriler ile
tahmin edilemiyor)
Deri ve deri altı doku hastalıkları
Bilinmiyor: Kontakt dermatid, eritem
Genel bozukluklar ve uygulama bölgesine ilişkin hastalıklar
Bilinmiyor: Kuruluk hissi, kızarıklık ve yanma.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Naftifınin topikal uygulaması sonucunda akut bir doz aşımı muhtemel değildir ve hayati
tehlikeye sebep olan durumların ortaya çıkması beklenmemektedir. Etkin maddenin cilt
tarafından emilimi ihmal edilebilir derecede düşük olduğundan kutanöz uygulamada
DERMİFİN FORTE’nin sistemik intoksikasyonu beklenmemektedir. Yanlışlıkla ağızdan
alınması durumunda uygun bir semptomatik tedavi uygulanması tavsiye edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal antifungaller
ATC kodu: D01AE22
Naftifin, haricen kullanılan bir antimikotiktir.
Etki mekanizması:
5Naftifin'in fungasital etkililiği, membran yapı taşı Ergosterol'ün Naftifin tarafından
Skualen epoksidaz enziminin inhibisyonu yoluyla sentezlenmesinin önlenmesine
dayanmaktadır. Mantar hücrelerinin büyümesi ve çoğalması bu mekanizma tarafından
engellenir.
Etkinlik spektrumu:
Naftifin deri funguslarına (Trichophyton, Microsporum ve Epidermophyton türleri gibi
dermatofitler) karşı etkilidir.
Naftifin maya mantarlarına (Candida türleri, Pityriasis versicolor), küf mantarlarına
(Aspergillus türleri) ve diğer mantarlara (örneğin Sporothrix schenkii) karşı orta derecede
etkilidir.
Naftifin, antimikotik etkisi yanında, fungal enfeksiyonlarla ilgili olarak ortaya çıkan
çeşitli bakteriyel enfeksiyonlardan sorumlu Gram-pozitif ve Gram-negatif bakteriler
üzerinde antibakteriyel etkinliğe sahiptir.
Klinik kullanım sırasında, özellikle kaşıntı olmak üzere inflamatuar belirtilerin hızlı bir
şekilde azalmasına yol açan maddeden bağımsız bir anti-inflamatuar etki de gözlenmiştir.
5.2. Farmakokinetik özellikler
Genel özellikler
Naftifin hidroklorür sentetik bir allilamin türevidir.
Emilim:
Naftifin, deriye kolayca penetre olarak, derinin çeşitli tabakalarında uzun süreli
antimikotik konsantrasyonlara ulaşır.
Sağlıklı gönüllülerde 3H işaretli naftifin %1 kremin tek topikal uygulanmasını takiben
uygulanan dozun %4.2’si absorbe olmuştur.
Dağılım:
Sağlıklı gönüllülerde uygulanan dozun yaklaşık %6’sının sistemik dolaşıma katıldığı
6görülmüştür.
Biyotransformasyon:
İnsanlarda ve laboratuvar hayvanlarında dermal veya oral uygulamayı takiben naftifinin
antifungal bileşeni (E)-N-metil-N-(1-naftilmetil)-3-fenil-2-propen-1-amin-hidroklorür
(naftifin), kantitatif olarak biyotransformasyona uğrar ve antifungal aktivitesi bulunmayan
metabolitleri şeklinde atılır.
Eliminasyon:
Naftifin ve/veya metabolitleri idrar ve feçesle atılır. Yarılanma süresi yaklaşık 2-3 gündür.
Doğrusallık/doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Fare, sıçan ve tavşanda bir kerelik oral ve subkütan naftifin uygulaması sonrasında elde
edilen LD değerleri, büyük ölçekte naftifin uygulanan bir insanın maruz kalabileceği
50
eksez madde miktarının en az 1000 katı kadar üstündedir. Subkronik uygulamada da
madde sistemik bir şekilde iyi tolere olmakta ve spesifik organ hasarlarına yol
açmamaktadır. Yalnızca, hamile anne hayvanlar için toksik olan dozaj aralığında düşük
dereceli bir embriyotoksik etki gözlemlenmiştir. Yapılan in vitro ve in vivo mutajenite
araştırmalarında naftifin mutajen bir potansiyel göstermemiştir.
Naftifin’in hamilelik veya emzirme döneminde kullanımına ilişkin herhangi bir çalışma
bulunmamaktadır. Sağlıklı cilde sahip çalışma katılımcıları üzerinde yapılan Naftifin
testlerinde, potansiyel fototoksisite veya fotosensitizasyon için herhangi bir kanıt yoktur.
6. FARMASÖTİK ÖZELLİKLER
6.1. Yardımcı maddelerin listesi
Gliseril Stereat & PEG-100 stearat
İzopropil palmitat
Oktil palmitat
7Stearil alkol
Benzil alkol
Saf su
6.2. Geçimsizlikler
Bildirilmemiştir. DERMİFİN FORTE seyreltilmemiş bir şekilde uygulanmalıdır ve aktif
madde konsantrasyonunda azalma etkinliğin zayıflamasına neden olabileceğinden ürün
diğer topikal formülasyonlarla karıştırılmış bir şekilde uygulanmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
30 g’lık alüminyum tüp.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı. Beyan Sok.
No:12 34775 Ümraniye/İstanbul
8. RUHSAT NUMARASI
2024/216
89. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2024
Ruhsat yenileme tarihi: -
10. KÜB’ÜN YENİLENME TARİHİ
-
9