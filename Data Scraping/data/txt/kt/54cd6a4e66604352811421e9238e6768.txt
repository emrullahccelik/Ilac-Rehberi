 
1 
 KULLANMA TALİMATI  
 
İNNOCEF  400 mg s aşe 
Ağızdan alınır . 
 
• Etkin madde: Her bir saşede 400 mg sefiksime eş değer  447,6 mg sefiksim trihidrat 
bulunur . 
• Yardımcı maddeler: Sakkaroz, sitrik asit anhidr , sodyum benzoat (E 211), trisodyum 
sitrat, ksantan zamkı, aerosil 200, magnezyum stearat, çilek ve krem karamel aroması 
içerir . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. İNNOCEF  nedir ve ne için kullanılır?  
2. İNNOCEF ’i kullanmadan önce dikkat edilmesi gerekenler  
3. İNNOCEF  nasıl kullanılır?  
4. Olası yan etkiler nelerdir?  
5. İNNOCEF ’in saklanması  
 
Başlıkları yer almaktadır.  
 
 
1. İNNOCEF  nedir ve ne için kullanılır?  
İNNOCEF , sefiksim adlı bir ilaç  etkin maddesini içermektedir . Bu ilaç sefalosporinler olarak  
bilinen bir antibiyotik grubuna dahildir.  
 
İNNOCEF , 20 saşe  içeren ambalajlarda piyasaya sunulmaktadır. H er bir saşe 400 mg 
sefiksime eş değer miktarda 447,6 mg sefiksim trihidrat içerir.  
İNNOCEF , sarımtırak renkli toz karışım şeklindedir.  
 
İNNOCEF  bakterilere bağlı gelişen  bazı enfeksiyonların tedavisinde kullanılır. İNNOCEF ’in 
kullanıldığı enfeksiyonlar şunlardır :  
2 
 • Akut otitis media (Orta kulak iltihabı)  
• Akut sinüzit (Sinüslerin iltihabı)  
• Akut tonsillofarenjit veya farenjit (Boğaz ve/veya bademcik iltihabı)  
• Kronik bronşiti n akut alevlenmesi (Akciğerlere hava taşıyan bronşların iltihabı)  
• Üriner sistemde komplike olmayan enfeksiyonlar (Mesane ve idrar yollarının iltihabı)  
• Komplike olmayan gonokokkal enfeksiyonlar (Gonokok adlı bakterilere bağlı gelişen 
idrar yollarının en dı ş bölümünün enfeksiyonu)  
 
2. İNNOCEF ’i kullanmadan önce  dikkat edilmesi gerekenler  
İNNOCEF ’i aşağıdaki  durumlarda KULLANMAYINIZ  
Eğer;  
• Sefiksime , diğer sefalosporinlere ya da İNNOCEF ’teki diğer maddelere alerjik (aşırı 
duyarlı) iseniz.  
 
İNNOCEF ’i aşağıdaki  durumlarda D İKKATL İ KULLANINIZ  
Eğer;  
•  Daha önce kolit (kalın bağırsak enfeksiyonu) geçirmiş iseniz.  
•  Böbrek yetmezliği sorununuz varsa.  
•  Penisiline alerjiniz varsa.  
 
İNNOCEF’in etkin maddesi sefiksimi kullanan bazı hastalarda toksik epidermal nekroliz 
(deride içi sıvı dolu kabarcıklarla seyreden ciddi bir hastalık) ve Stevens -Johnson sendromu 
(ciltte ve göz çevresinde kan oturması, şişlik ve kızarıklıkla seyreden iltihap) gibi deriyle ilgili 
ciddi yan etkiler bildirilmiştir. Deriyle i lgili ciddi yan etkiler olduğunda İNNOCEF 
kullanmayı durdurup, derhal hastaneye başvurmalısınız.  
 
Ani başlayan orta kulak iltihabı tedavisinde oral süspansiyon formlarında emilim daha yüksek 
olduğundan oral süspansiyon yerine tablet formülasyonu kullanılma malıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
İNNOCEF ’in yiyecek ve içecek  ile kullanılması  
İNNOCEF  besinlerle b irlikte veya besinlerden kısa sü re sonra alınmalıdır.  
 
Hamilelik  
İlacı kullanmadan önce  doktorunuza ya da eczacınıza danışınız . 
Hamilelik döneminde İNNOCEF  kullanımı hakkında yeterli çalışma olmadığından, ancak 
doktorunuzun uygun gördüğü durumlarda kullanınız.  
Tedaviniz sırasında hamile olduğunuzu fark ederseniz hemen doktorunuza ya da eczacınıza  
danışınız . 
 
  
3 
 Emzirme  
İlacı kullanmadan önce  doktorunuza veya eczacınıza danışınız . 
Anne sütünde sefiksim saptanmamıştır; ancak, yeterli klinik araştırma sonuçları elde edilene 
kadar ya emzirmenin kesilmesi ya da İNNOCEF  tedavisinin bırakılması yönünde bir karar 
verilmelidir.  
 
Araç  ve makine kullanımı  
Sefiksimin araç ve makine kullanımını doğrudan etkilediğini düşündürecek  bir bilgi yoktur.  
Bununla birlikte, altta yatan hastalık ya da sefiksimin bazı yan etkileri ( örn. mide -bağırsak  
sistemi rahatsızlığı) araç ve makine kullanımını etkileyebilir.  
 
İNNOCEF ’in içeriğinde bulunan bazı yardımcı maddeler hakkında önemli bilgiler  
İNNOCEF  sakkaroz ihtiva eder.  Eğer daha önceden doktorunuz tarafından bazı şekerlere 
karşı intoler ansınız (dayanıksızlık) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar  ile birlikte kullanımı  
Eğer aşağıdaki ilaçları alıyorsanız lütfen doktorunuza söyleyiniz:  
• Karbamazepin  (Epilepsi, sara hastalarında kullanılan bir ilaç); İNNOCEF bu ilacın 
kandaki miktarını artırır.  
• Probenesid (Kronik gut hastalarında kullanılan bir ilaç); İNNOCEF ilacın kandaki 
miktarını artırır.  
• Varfarin gibi antikoagülanlar (Kanın incelmesini sağlayan b ir ilaç)  
 
İNNOCEF bazı laboratuvar testlerinin sonuçlarını etkileyebilir. Herhangi bir laboratuvar testi 
yaptıracağınızda doktorunuza İNNOCEF kullandığınızı söyleyiniz.  
 
Eğer reçeteli  ya da reçetesiz  herhangi bir ilacı şu anda kullanıyorsanız veya son zam anlarda  
kullandınız ise lütfen  doktorunuza veya eczacınıza bunlar hakkında bilgi veriniz.  
 
3. İNNOCEF  nasıl kullanılır?  
Uygun kullanım ve doz / uygulama sıklığı için talimatlar:  
İNNOCEF ’i her zaman doktorunuzun talimatına göre kullanınız.  
 
Yetişkinler  ve 12 yaş üstü çocuklarda doz : 
Günlük önerilen doz 400 mg’dır. Doz günde tek seferde 400 mg veya 12 saat ara ile iki eşit 
yarıma bölünmüş dozlarda verilebilir. İNNOCEF  aç veya tok olarak kullanılabilir.  
Komplike olmayan gonokokkal enfeksiyonlarda tek doz 400 mg kullanılmalıdır.  
Streptokokkal  tonsillofarenjit (boğaz ve/veya bademcik iltihabı) için tedavi süresi 10 gündür.  
 
Erişkinler için uygun olan doz ve ilaç dozaj şekillerin kullanılması önerilir. Katı gıdalarda 
yutma güçlüğü olan hastalarda oral süspansiyon ve saşe formları kullanılabilir.  
  
4 
 Uygulama yolu ve metodu:  
İNNOCEF , ağız yoluyla doğrudan alınır.  
İNNOCEF  saşe bir bardak  su veya meyve suyuna karıştırılarak hemen tüketilmelidir.  
 
Değişik  yaş grupları:  
Çocuklarda  kullanımı:  
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.  
 
Yaşlılarda kullanımı:  
Özel bir uyarı bulunmamaktadır. Yaşlılarda sefiksim erişkinlerde olduğu gibi kullanılır.  
 
Özel  kullanım durumları:  
Böbrek  yetmezliği : 
Önemli  derecede böbrek  işlev  bozukluğu olan hastalarda doz azaltılmalıdır.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Karaciğer yetmezliği:  
Doz ayarlamasına gerek yoktur.  
 
Eğer İNNOCEF ’in etkisinin çok güçlü  ya da zayıf olduğuna dair bir izleniminiz var ise  
doktorunuz veya eczacınız ile konu şunuz.  
 
Kullanmanız gerekenden daha fazla İNNOCEF  kullandıysanız : 
İNNOCEF ’i kullanmanız gerekenden fazlasını kullanmışsanız  bir doktor veya eczacı ile  
konuşunuz.  
 
İNNOCEF ’i kullanmayı unutursanız : 
Unutulan dozları dengelemek için çift doz almayınız.  
Eğer bir İNNOCEF  dozunu unutursanız bir sonraki dozu normal zamanında her zamanki 
dozunda almalısınız.  
 
Bu ürünün kullanımına ilişkin ilave sorularınız varsa doktorunuz ya da eczacınıza sorunuz.  
 
İNNOCEF  ile tedavi sonlandırıldığında oluşabilecek  etkiler  
İNNOCEF  tedavisi sonrası olumsuz bir etki beklenmemektedir.  
 
4. Olası yan etkiler nelerdir?  
Tüm  ilaçlar  gibi İNNOCEF  de içeriğindeki  herhangi bir maddeye kar şı aşırı duyarlı olan  
bireylerde yan etkiye yol açabilir . 
 
Aşağıdaki lerden biri olursa, İNNOCEF ’i kullanmayı durdurunuz ve DERHAL  
doktorunuza bildiriniz ve size en yakın hastanenin acil bölümüne  başvurunuz : 
Çok seyrek olarak  (Sefiksim alan 10. 000 hastanın birinden azında görülen)  ölümcül olabilen  
5 
 şoka kadar her şiddette  aşırı duyarlılık reaksiyonları ( örn. yüzde  ödem , dilin şişmesi , solunum 
yollarının daralması ile birlikte içsel üst solunum yolları  ödemi , kalp atım hızının artması, 
solunum zorluğu, kan basıncında ş oka neden olabilecek  kadar düşme ). Eritema multiforme 
(genelde  kendiliğinden ge çen, el, yüz ve ayakta dantele  benzer kızarıklık oluşturan , aşırı 
duyarlılık durumu), Stevens -Johnson sendromu (c iltte ve  göz çevresinde kan oturması, ş işlik 
ve kızarıklıkla seyreden iltihap), toksik epidermal nekroliz  (deride içi sıvı dol u kabarcıklarla 
seyreden ciddi bir hastalık) bildirilmiştir . 
 
Bunların hepsi çok ciddi yan etkilerdir.  
Eğer bunlar dan biri sizde mevcut ise, sizin İNNOCEF ’e karşı  ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür . 
 
Diğer yan etkiler aşağıdaki kategorilerde gösterildiği şekilde sıralanmıştır:  
Çok yaygın:         10 hastanın en az 1’inde görülebilir.  
Yaygın:                10 hastanın birinden az, fak at 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:                 1.000 hastanın birinden az, fakat 10.000 hastanın birinden fazla görülebilir.  
Çok seyrek:          10.000 hastanın birinden az görülebilir.  
Bilinmiyor:           Eldeki verilerden hareketle tahmin edilemiyor.  
 
Çok yaygın  
• Midede dolgunluk  
• Bulantı, kusma  
• Gaz 
• İştahsızlık  
 
Yaygın  
• Yumuşak dışkı veya ishal  
 
Yaygın olmayan  
• Cilt döküntüleri, kaşıntı, mukoza (bazı organların iç yüzeylerini kaplayan ve salgı üreten 
doku tabakası ) iltihabı  
 
Seyrek  
• Bazı kan hücrelerinin sayılarında azalma (agranülositoz, pansitopeni, lökopeni, 
trombositopeni)  
• Kanda eozinofil adı verilen bir tür al erji hücresi sayısında artış (eozinofili)  
• Baş ağrısı  
• Baş dönmesi  
• Karaciğer enzimlerinde yükselme  
• Kanda kreatin, üre konsantrasyonlarında artış.  
  
6 
 Çok seyrek  
• Kan pıhtılaşma bozuklukları  
Diğer sefalosporinlerde  de olduğu gibi bazen kanama - pıhtılaşma süreçleri etkilenebilir, 
bu nedenle pıhtılaşma tedavisi alan hastalarda dikkatli olunmalıdır.  
• Antibiyotiğe bağlı kolit (kalın bağırsak iltihabı ) (örn. psödomembranöz kolit)  
Yalancı membranlarla karakterize bağırsak  iltihabı (psödomembranöz kolit) gelişmesi 
halinde doktorunuz uygun tedavileri verecektir.  
• Süperenfeksiyon (Antibiyotiğe duyarlı olmayan mikropların çoğalması)  
• İlaç ateşi  
• Serum hastalığı benzeri reaksiyon (ateş, eklem bölgelerinde ağrı ve acı, cilt dökün tüsü ve 
lenf bezlerinde şişmeye neden olan alerjik bir reaksiyon ) ) 
• Kırmızı kan hücrelerinin parçalanması ile seyreden kansızlık  
• Böbrekte iltihap  
• Sarılık, tıkanma sarılığı  
• Geçici aşırı aktivite  
• Kasılma tipi nöbete eğilim  
 
Bilinmiyor  
• Genital  kaşıntı, vajina iltihabı  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. İNNOCEF ’in saklanması  
İNNOCEF ’i çocukların  göremeyeceği , erişemeyeceği  yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra İNNOCEF ’i kullanmayınız.  
Eğer üründe ve/veya ambalajında bozukluklar fark ederseniz İNNOCEF ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
  
7 
 Ruhsat Sahibi :  Vitalis İlaç San. Tic. A.Ş.  
                              Esenler/İSTANBUL  
                              Tel : 0850 201 23 23   
                             Faks : 0212 48 1 61 11   
                              E-mail: info@vitalisilac.com.tr  
 
Üretim y eri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı  ( ) tarihinde onaylanmıştır . 