KISA ÜRÜN BİLGİSİ
1. BEŞERİ TIBBİ ÜRÜNÜN ADI
RENADİN 800 mg film tablet
2. KALİTATİF ve KANTİTATİF BİLEŞİM
Etkin madde:
Her bir film tablet 800 mg sevelamer hidroklorür içerir.
Yardımcı maddeler:
Yardımcı maddeler için Bkz. Bölüm 6.1
3. FARMASÖTİK FORM
Film kaplı tablet
Beyaz renkli, parlak, oval tabletler
4. KLİNİK ÖZELLİKLER
4.1. Terapötik endikasyonlar
RENADİN, hemodiyaliz veya periton diyaliz alan yetişkin hastalarda hiperfosfateminin
kontrolünde endikedir. RENADİN, kalsiyum destekleyici suplementleri, 1,25 dihidroksi
Vitamin D3 veya analoglarından bir tanesini içeren multipl tedavi yaklaşımı kapsamında
renal kemik hastalığının gelişimini kontrol etmek için kullanılmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
Başlangıç dozu:
Fosfat bağlayıcı almayan hastalar için, serum fosfor seviyeleri baz alınarak önerilen
RENADİN başlangıç dozu günlük 2,4 g veya 4,8 g’dır. RENADİN günde 3 kez
yemeklerle birlikte alınmalıdır.
Fosfat bağlayıcıları almayan hastalarda
RENADİN başlangıç dozu
serum fosfat seviyeleri
1,76-2,42 mmol/l (5,5 – 7,5 mg/dl) Günde 3 kez, 1’er film tablet
> 2,42 mmol/l (> 7,5 mg/dl) Günde 3 kez, 2’şer film tablet
Daha önce fosfat bağlayıcı alan hastalarda optimum günlük dozu sağlamak için, serum fosfor
seviyeleri ölçülerek gram bazında eşdeğer RENADİN dozu verilmelidir.
Titrasyon ve idame tedavisi:
Serum fosfor düzeyleri yakından takip edilmelidir ve RENADİN dozu, serum fosfor düzeyi
1 / 91,76 mmol/l (5,5 mg/dl) veya daha düşük değere ulaşacak şekilde ayarlanmalıdır. Serum
fosfat seviyesi, stabil serum fosfat düzeylerine ulaşılana kadar her iki ile üç haftada bir ve
daha sonra da düzenli olarak kontrol edilmelidir. Doz, gerekli olduğunda iki haftalık
aralıklarda öğün başına 1 tablet arttırılabilir veya azaltılabilir. Titrasyon kılavuzu aşağıdaki
tabloda verilmektedir:
Doz titrasyon kılavuzu:
Serum fosfor seviyesi RENADİN dozu
> 5,5 mg/dL (1,76 mmol/l) 2 hafta arayla her öğünde 1 tablet arttırılır.
3,5 – 5,5 mg/dL (1,13 – 1,76 mmol/l) Mevcut dozla devam edilir.
<3,5 mg/dL (1,13 mmol/l) Her öğünde bir tablet azaltılır.
Doz aralığı her öğünde 1 ile 5 adet 800 mg film tablet arasında değişebilir.
Serum fosfor seviyesinin 5 mg/dL veya daha düşük bir seviyeye düşürülmesi için tasarlanan
bir Faz 3 çalışmada günlük ortalama doz her öğünde 3 adet 800 mg sevelamer hidroklorür
içeren film tablettir. Çalışılan günlük maksimum doz 13 gramdır.
Bir yıllık klinik çalışmanın kronik fazında kullanılan ortalama gerçek günlük doz 7 gram
sevelamerdir.
Uygulama şekli:
Hastalar RENADİN’i yemekler ile almalı ve reçetelenmiş olan diyet listesine bağlı
kalmalıdırlar. Tabletler bütün olarak yutulmalı, çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Bu ilacın güvenliliği ve etkinliği prediyaliz hastalarında belirlenmemiştir. Bu hastalarda
RENADİN kullanılması önerilmez.
Karaciğer yetmezliği:
Bu ilacın güvenliliği ve etkinliği karaciğer yetmezliği olan hastalarda belirlenmemiştir.
Pediyatrik popülasyon:
RENADİN’in güvenliliği ve etkinliği 18 yaş altındaki hastalarda belirlenmemiştir. 18 yaşın
altındaki çocuklarda RENADİN kullanılması önerilmez.
Geriyatrik popülasyon:
RENADİN’in geriyatrik hastalarda kullanımına ait veri yoktur.
4.3. Kontrendikasyonlar
 Hipofosfatemi veya bağırsak obstrüksiyonlarında
 Etkin madde sevelamer hidroklorüre veya formülasyonda yer alan yardımcı
2 / 9maddelere karşı aşırı duyarlılık
4.4. Özel kullanım uyarıları ve önlemleri
Sevelamerin güvenliliği ve etkinliği aşağıdaki hastalarda çalışılmamıştır:
 Yutma bozukluğu,
 Aktif inflamatuar bağırsak hastalığı,
 Ciddi veya tedavi edilmemiş gastroparesizi, divertiküloz, gastrik içerik retansiyonu
ve anormal veya düzensiz bağırsak hareketleri dahil gastrointestinal motilite
bozukluğu,
 Major gastrointestinal cerrahi işlem hikayesi.
Dolayısıyla bu bozuklukları olan hastalarda RENADİN kullanıldığı zaman dikkatli
olunmalıdır.
Bağırsak tıkanması ve ileus/subileus
Çok nadir vakalarda, sevelamer ile tedavi sırasında bağırsak tıkanması ve ileus/subileus
oluştuğu gözlenmiştir. Konstipasyon bu duruma öncülük eden belirti olabilir. Konstipasyon
gözlenen hastalar RENADİN ile tedavi edilirken dikkatle izlenmelidir. Ciddi konstipasyon
veya diğer ciddi gastrointestinal semptomlar gelişen hastalarda RENADİN tedavisi tekrar
değerlendirilmelidir.
Hiperparatiroidizm
RENADİN hiperparatiroidizmin kontrolünde tek başına endike değildir. Sekonder
hiperparatiroidizmli hastalarda RENADİN, kalsiyum destekleyici suplementleri, 1,25
dihidroksi Vitamin D3 veya analoglarından bir tanesini içermesi nedeni ile multipl tedavi
yaklaşımı düşüncesi ile intakt paratiroid hormon (iPTH) seviyesini düşürmek için
kullanılmalıdır.
Hipokalsemi/hiperkalsemi:
Renal yetersizliği olan hastalarda hipokalsemi veya hiperkalsemi gelişebilir. RENADİN
kalsiyum içermez. Serum kalsiyum düzeyleri diyaliz hastalarının normal takiplerinde
yapıldığı gibi izlenmelidir. Hipokalsemi durumunda elemental kalsiyum suplement olarak
verilmelidir.
Yağda çözünen vitaminler
Diyet alımına ve son dönem renal yetersizliğin gidişine bağlı olarak diyaliz hastaları
düşük Vitamin A,D,E ve K seviyeleri geliştirebilir. RENADİN’in, yiyeceklerde bulunan
yağda çözünen vitaminleri bağladığı göz ardı edilemez. Bu nedenle, bu vitaminleri almayan
hastalarda, Vitamin A, D ve E seviyelerini izlemek ve tromboplastin zamanını ölçerek
doğrudan Vitamin K’nın durumunu değerlendirmek düşünülmelidir ve eğer gerekiyorsa
vitaminlerle destekleme yapılmalıdır. Klinik çalışmada A, D, E ve K vitaminleri
ölçülmediğinden, periton diyalizi alan hastalarda bu vitaminlerin ve folik asitin ayrıca
izlenmesi önerilmektedir.
Folat eksikliği
3 / 9Uzun dönem RENADİN tedavisi sırasında folat eksikliğinin mümkün olmadığını söylemek
için şimdilik yeterli veri yoktur.
Serum klorür
Serum klorürü, RENADİN tedavisi sırasında klorürün bağırsak lümeninde fosfor için
değiştirilmesi nedeni ile artabilir. Her ne kadar, klinik çalışmalarda klinik olarak önemli bir
serum klorür yükselmesi gözlenmese de, serum klorür seviyesi diyaliz hastalarında rutin
takiplerde yapıldığı gibi izlenmelidir. Bir gram RENADİN yaklaşık olarak 180 mg (5,1
mEq) klorür içermektedir.
Metabolik asidoz
Kronik renal yetmezliği olan hastalar gelişen metabolik asidoza yatkındır. Sevelamer ile
tedavi edilen hastalardaki daha düşük bikarbonat seviyelerinin kalsiyum bazlı bağlayıcılar
kullanan hastalar ile karşılaştırıldığı birçok klinik çalışmada diğer fosfat bağlayıcılarından
sevelamere geçişte asidozun daha da kötüleştiği bildirilmiştir. Dolayısıyla serum bikarbonat
seviyelerinin yakından takip edilmesi önerilmektedir (bkz. Bölüm 4.5).
Hipotiroidizm
Sevelamer hidroklorür ve levotiroksini birlikte kullanan hipotiroidizm hastalarında yakın
takip önerilir.
Anti-aritmik ve anti-nöbet ilaçları
Anti aritmik ve anti-nöbet ilaçları kullanan hastalara RENADİN reçetelenirken dikkatli
olunmalıdır. (Bkz. Bölüm 4.5 Diğer tıbbi ürünler ile etkileşimler ve diğer etkileşim
şekilleri)
Peritonit
Diyaliz alan hastalar, kullanılan diyaliz modalitesine spesifik olarak bazı enfeksiyon
risklerine karşı açıktır. Peritonit, periton diyalizi (PD) alan hastalarda bilinen bir
komplikasyondur ve sevelamer ile yapılan çalışmalarda birçok peritonit vakası
bildirilmiştir. Dolayısıyla, PD alan hastalar, peritonit ile ilişkili herhangi bir belirti veya
semptomun acil teşhisi ve tedavisi ile birlikte uygun aseptik tekniğin kullanıldığının garanti
altına alınması için yakından takip edilmelidir.
Uzun süreli kronik tedavi
Sevelamerin bir yıldan fazla kronik kullanımına ait veri henüz bulunmadığından,
Sevelamerin uzun süreli kronik tedavi esnasındaki potansiyel emilimi ve birikimi
tamamıyla dışlanamaz. (Bkz. Bölüm 5.2 Farmakokinetik özellikler)
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları diyaliz hastalarında yürütülmemiştir.
Sağlıklı gönüllülerde sevelamer ile yapılan bir tek doz çalışmasında, eşzamanlı olarak
kullanılan siprofloksasinin biyoyararlanımı % 50 oranında düşmüştür. Dolayısıyla
4 / 9RENADİN, siprofloksasin ile eşzamanlı kullanılmamalıdır.
Aritmi kontrolü için anti aritmik ilaçlar alanlar ile nöbetlerin kontrolü için anti nöbet
ilaçları kullanan hastalar klinik çalışmalara dahil edilmemiştir. Bu ilaçlarla birlikte
RENADİN’in kullanılması halinde dikkatli olunmalıdır.
Pazarlama sonrası deneyim sırasında, sevelamer ve levotiroksinin birlikte kullanımda çok
nadir olarak TSH değerlerinde artış bildirilmiştir. Dolayısıyla her iki ilacı kullanan
hastalarda TSH seviyelerinin yakından takip edilmesi önerilmektedir.
Transplantasyon hastalarında sevelamer ile birlikte kullanılan siklosporin, mikofenolat
mofetil ve takrolimus seviyelerinde, herhangi bir klinik komplikasyon (graft reddi gibi)
olmaksızın düşüş bildirilmiştir. Etkileşim olasılığı ekarte edilmediğinden mikofenolat
mofetil, siklosporin, ve takrolimus ile kombine kullanımda ve bırakılması sonrasında bu
ilaçların serum seviyeleri yakından takip edilmelidir.
Sağlıklı gönüllülerde yapılan etkileşim çalışmalarında sevelamerin digoksin, varfarin,
enalapril veya metoprololün biyoyararlanımı üzerine etkisi görülmemiştir.
RENADİN absorbe edilmediğinden diğer ilaçların biyoyararlanımlarını etkileyebilir.
Herhangi bir ilacın uygulanmasıyla bu ilacın biyoyararlanımının azalmasıyla klinik
güvenliliği ve etkileri değişebileceğinden bu ilaç RENADİN kullanmadan bir saat önce ya
da kullandıktan 3 saat sonra alınmalıdır veya doktor kan düzeylerini izlemeyi göz önünde
bulundurmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyon ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Sevelamerin gebelerde kullanımı ile ilgili veri bulunmamaktadır. Sevelamerin yüksek dozda
farelere uygulandığı hayvan çalışmalarında bazı üreme toksisiteleri gösterilmiştir (Bkz.
Bölüm 5.3). Sevelamerin ayrıca folik asit de dahil olmak üzere bazı vitaminlerin emilimini
azalttığını göstermiştir (Bkz. Bölüm 4.4 ve Bölüm 5.3). İnsanlardaki potansiyel riski
bilinmemektedir. RENADİN hamilelerde sadece eğer çok açık ihtiyaç varsa ve anne ve
fetüsün her ikisi için de dikkatli bir yarar/risk analizi yapıldıktan sonra kullanılmalıdır.
Laktasyon dönemi
Sevelamerin insan sütüyle atılıp atılmadığı bilinmemektedir.
5 / 9Sevelamerin emilmeyen yapısı anne sütüne sevelamer salınma ihtimalinin olmadığını
göstermektedir. Emzirme veya RENADİN tedavisinden birine devam edip etmemeye karar
verilirken çocuğun emzirmeden ve annenin RENADİN’den sağlayacağı yarar göz önünde
bulundurulmalıdır.
Üreme yeteneği / Fertilite
Sevelamer ile üreme yeteneği ve fertilite üzerine insanlarda yapılan klinik çalışma
bulunmamaktadır. Sevelamer hidroklorür ile yapılan bir çalışmada, erkek sıçanlara
çiftleşmeden 28; dişi sıçanlara 14 gün önce başlanıp dişilerde gebelik süresince devam
edildiğinde fertilitenin etkilenmediği gösterilmiştir. Çalışmadaki günlük en yüksek doz 4,5
g/kg’dır (insan eşdeğer dozu klinik çalışma maksimum dozu olan 14,4 gr’lık dozun 3
katıdır).
4.7. Araç ve makine kullanımı üzerindeki etkiler
Araç ve makina kullanma yeteneği üzerindeki etkileri için herhangi bir çalışma
yapılmamıştır.
4.8. İstenmeyen etkiler
Tedavi süresi 54 haftaya varan 244 hemodiyaliz hastası ve tedavi süresi 12 hafta olan 97
periton diyalizi hastasını kapsayan paralel tasarımlı çalışmalarda, muhtemelen ve tahminen
sevelamer ile ilişkili olarak gözlenen en sık görülen (hastaların ≥ %5’i) istenmeyen
etkiler sistem organ sınıflandırmasına göre gastrointestinal bozukluklardır. Bu çalışmalarda
(299 hasta) ve kontrolsüz klinik çalışmalarda (384 hasta) muhtemelen ve tahminen
sevelamer ile ilişkili veriler görülme sıklıklarına göre listelenmiştir. Bildirilme sıklıkları şu
şekildedir: çok yaygın ( ≥ 1/10), yaygın ( ≥ 1/100, < 1/10), yaygın olmayan ( ≥
1/1000, < 1/100), seyrek ( ≥ 1/10000, < 1/1000), çok seyrek (< 1/10000), bilinmiyor (eldeki
verilerden hareketle tahmin edilemiyor) şeklinde sınıflandırılmıştır.
Gastrointestinal hastalıklar
Çok yaygın: Bulantı, kusma
Yaygın: Diyare, dispepsi, flatulans, üst karın ağrısı, konstipasyon
Pazarlama Sonrası Deneyim: Sevelamerin onay sonrası kullanımı sırasında kaşıntı,
döküntü, karın ağrısı, bağırsak tıkanması, ileus/subileus, divertikülit ve intestinal
perforasyon vakaları raporlanmıştır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
6 / 94.9. Doz aşımı ve tedavisi
Doz aşımı vakası bildirilmemiştir.
Sevelamer hidroklorür, normal sağlıklı gönüllülere herhangi bir istenmeyen etki
görülmeksizin sekiz gün süresince 14 gram/gün (17 adet sevelamer 800 mg film tablete
ekivalan) dozunda verilmiştir.
5. FARMAKOLOJİK ÖZELLİKLER
5.1. Farmakodinamik özellikler
ATC Kod: V03AE02
Farmakoterapötik grup: Hiperkalemi ve hiperfosfatemi tedavisinde kullanılan ilaçlar
RENADİN etkin madde olarak metal ve kalsiyum içermeyen, absorbe edilmeyen ve bir
fosfat bağlayıcı poli (allilamin hidroklorür) polimeri olan sevelamer içermektedir.
Sevelamer polimer iskeletten bir karbon ile ayrılan multipl aminler içerir. Bu aminler
bağırsakta kısmen protone olur ve iyon ve hidrojen bağlanması yoluyla fosfat molekülleri
ile reaksiyona girer. Bu şekilde, besin yolundaki fosfat bağlanması ile sevelamer serumdaki
fosfat konsantrasyonunu düşürür.
Klinik çalışmalarda sevelamerin hemodiyaliz veya periton diyalizi alan hastalarda serum
fosforun düşürülmesinde etkili olduğu gösterilmiştir.
Sevelamer, sadece kalsiyum bazlı fosfat bağlayıcıları kullanan hastalarla karşılaştırıldığında,
büyük bir ihtimalle ürünün kendisinin kalsiyum içermemesi nedeni ile hiperkalsemik
episodların sıklığını düşürür. Fosfat ve kalsiyum üzerindeki etkilerinin bir yıllık takip ile
çalışma süresince korunduğu kanıtlanmıştır.
Sevelamerin in-vitro ve in-vivo deneysel hayvan modellerinde safra asitlerini bağladığı
gösterilmiştir. Kan kolesterolunun düşürülmesi için iyon değişim resinleri ile safra
asitlerinin bağlanması iyi oluşturulmuş bir metotdur. Klinik çalışmalarda ortalama toplam
ve LDL kolesterol % 15-31 oranında düşmüştür. Bu etki 2 haftadan sonra gözlenmiştir ve
uzun süreli tedavide de korunmuştur. Trigliseridler, HDL kolesterol ve albumin
değişmemiştir.
Hemodiyaliz hastalarında yapılan klinik çalışmalarda, sevelamer tek başına serum intakt
paratiroid hormonu (iPTH) üzerinde devamlı ve klinik olarak anlamlı bir etki
oluşturmamıştır. Bununla birlikte periton diyaliz hastalarını içeren 12 haftalık çalışmada
kalsiyum asetat alan hastalar ile karşılaştırıldığında benzer iPTH düşüşü görülmüştür.
Sekonder hiperparatiroidizmi olan hastalarda RENADİN, kalsiyum destekleyici
suplementleri, 1,25 dihidroksi Vitamin D3 veya analoglarından bir tanesini içermesi
nedeni ile multipl tedavi yaklaşımı düşüncesi ile intakt paratiroid hormon (iPTH) seviyesini
düşürmek için kullanılmalıdır.
Bir yıllık bir klinik çalışma boyunca, kalsiyum karbonata kıyasla sevelamerin kemik
döngüsü veya mineralizasyonu üzerinde herhangi bir yan etkisi olmamıştır.
7 / 95.2. Farmakokinetik özellikler
Sevelamer, sağlıklı gönüllülerde yapılan tek doz farmakokinetik çalışmaya göre
gastrointestinal kanaldan emilmemektedir. Farmakokinetik çalışmalar renal yetersizliği
olan hastalarda yapılmamıştır (Bkz. Bölüm 4.4. Özel kullanım uyarıları ve önlemleri).
5.3. Klinik öncesi güvenlilik verileri
Sevelamer ile yapılan klasik güvenlilik farmakolojisi, tekrarlayan doz toksisitesi ve
genotoksisite çalışmalarında, insanlara yönelik özel bir tehlike yaratacağına dair klinik veri
saptanmamıştır.
Oral sevelamer hidroklorür ile yapılan karsinojenik çalışmalar fareler (9 g/kg/gün dozuna
kadar) ve sıçanlar (0,3; 1 veya 3 g/kg/gün dozuna kadar) üzerinde yürütülmüştür. Yüksek
doz grubundaki erkek sıçanlarda mesane geçiş hücreli papilloma insidansında artış
saptanmıştır (insan eşdeğer dozu klinik çalışma maksimum dozu olan 14,4 gr’lık dozun 2
katıdır). Farelerde tümör insidansında artış olmamıştır (insan eşdeğer dozu klinik çalışma
maksimum dozunun 3 katıdır).
Metabolik aktivasyon olan in vitro memeli sitogenetik testte, sevelamer hidroklorür yapısal
kromozom anomalilerinde istatistiksel olarak anlamlı artışa neden olmuştur. Ames
bakteriyel mutasyon test sonuçlarına sevelamer hidroklorürün mutajenik olmadığı
bildirilmiştir.
Sıçanlarda ve köpeklerde sevelamerin yağda eriyen D, E ve K (koagülasyon faktörü)
vitaminleri ile folik asitin emilimini azalttığı gösterilmiştir.
Orta ve yüksek doz sevelamer alan dişi sıçanların fetuslarının farklı bölgelerinde iskelet
osifikasyonunda kayıplar gözlenmiştir (insan eşdeğer dozu klinik çalışma maksimum dozu
olan 14,4 gr’lık dozdan düşüktür). Bu etkiler D vitamini kaybına ikincil olarak oluşuyor
olabilir.
Organogenez döneminde sonda ile sevelamer hidroklorür verilen gebe farelerde, yüksek doz
grubunda (insan eşdeğer dozu klinik çalışma maksimum dozunun 2 katıdır) erken
rezorpsiyon artışı gelişmiştir.
Sevelamer hidroklorür ile yapılan bir çalışmada, erkek sıçanlara çiftleşmeden 28; dişi
sıçanlara 14 gün önce başlanıp dişilerde gebelik süresince devam edildiğinde fertilitenin
etkilenmediği gösterilmiştir. Çalışmadaki günlük en yüksek doz 4,5 g/kg/gün’dür (insan
eşdeğer dozu klinik çalışma maksimum dozu olan 14,4 gr’lık dozun 3 katıdır).
6. FARMASÖTİK ÖZELLİKLER
6.1. Yardımcı maddelerin listesi
Her bir film tablette:
Kolloidal silikon dioksit
Stearik asit
Talk
Mikrokristal selüloz
8 / 9Tablet kaplamasında;
Opadry II clear (içeriği: polysorbate 80, talk, polivinil alkol, polietilen glikol/makrogol),
opadry fx (içeriği: mika-bazlı pearlescent pigment, talk, polietilen glikol/makrogol, polivinil
alkol, polisorbat 80)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ağzı kapalı kaplarda saklayınız.
6.5. Ambalajın niteliği ve içeriği
Karton kutu içerisinde, blister ambalajda 180 Film Tablet
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
AYTAÇ MUHİTTİN DİNÇER-DİNÇTAŞ
Atatürk Bulvar No. 105/612 Kızılay ÇANKAYA/ANKARA
Tel: +90 312 419 89 65
Faks: +90 312 267 11 99
8. RUHSAT NUMARASI
2017/471
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:05.03.2013
Ruhsat yenileme tarihi:23.06.2017
10. KÜB’ÜN YENİLENME TARİHİ
9 / 9