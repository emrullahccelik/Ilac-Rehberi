KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENZAPEN 6.3.3 enjektabl toz içeren flakon
2. KALİTATİF VE KANTİTATİF BİLEŞİM
Etkin madde: Her bir flakon 600.000 IU benzatin benzilpenisilin (benzatin penisilin G),
300.000 IU prokain benzilpenisilin (prokain penisilin G), 300.000 IU sodyum benzilpenisilin
(sodyum penisilin G) içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Beyaz veya krem renkli, hemen hemen kokusuz toz.
4. KLİNİK ÖZELLİKLER
4.1. Terapötik endikasyonlar
BENZAPEN, benzilpenisiline duyarlı mikroorganizmaların neden olduğu enfeksiyonların
tedavisinde endikedir. Tedavi, bakteriyolojik testler ve klinik cevaplarla yönlendirilmelidir.
Streptokok enfeksiyonları: Üst solunum yollarının hafif ve orta şiddetteki enfeksiyonları, deri
ve yumuşak doku enfeksiyonları, erizipel, kızıl.
Pnömokok enfeksiyonları: Hafif ve orta şiddetteki pnömoni ve otitis media.
BENZAPEN 6.3.3 sifiliz, gonore, yaws, bejel ve pinta gibi zührevi hastalıkların tedavisinde
kullanılmaz. Bu hastalıkların tedavisi için BENZAPEN 1.2 Enjektabl Toz İçeren Flakon ve
BENZAPEN 2.4 Enjektabl Toz İçeren Flakon endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Üst-solunum yolunun A grubu streptokok enfeksiyonları (farenjit, tonsilit), yumuşak doku
enfeksiyonları, kızıl, erizipel;
Yetişkinlerde 2-3 günde bir tek doz olarak uygulanır. Bu uygulamaya gerektiği kadar devam
edilir.
1Pnömokok enfeksiyonları (pnömokoksik menenjit dışında): Bir doz BENZAPEN 6.3.3, 2 veya
3 gün aralıklarla tekrarlanır. Bu tedaviye hastanın vücut sıcaklığı normale döndükten 48 saat
sonrasına kadar devam edilir.
Uygulama şekli:
BENZAPEN intramüsküler (IM) yolla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Bu ilacın büyük oranda böbrekler yoluyla atıldığı bilinmektedir ve bu ilaca karşı gelişen
toksik reaksiyon riski renal fonksiyon bozukluğu olan hastalarda daha fazla olabilir.
Pediyatrik popülasyon:
Üst-solunum yolunun A grubu streptokok enfeksiyonları (farenjit, tonsilit), yumuşak doku
enfeksiyonları, kızıl, erizipel:
Her yaştaki çocuklarda A grubu streptokok enfeksiyonların tedavisi için BENZAPEN 6.3.3’ün
tek bir dozu (toplam 1.200.000 IU benzilpenisilin) genellikle yeterlidir.
Geriyatrik popülasyon:
Penisilin G benzatin ile yapılan klinik çalışmalar, yaşlı hastaların genç hastalara göre farklı
yanıt verip vermediğini değerlendirme açısından yeterli sayıda 65 yaş ve üzeri hasta
içermemektedir. Rapor edilen diğer klinik tecrübeler ise yaşlı ve genç hastalar arasında yanıt
açısından fark olmadığını göstermektedir. Yaşlı hastalarda genel olarak hepatik, renal veya
kardiyak fonksiyonda azalma, eş zamanlı hastalık ve diğer ilaç tedavileri daha sıklıkla
görüldüğünden yaşlılar için doz seçimi dozlama aralığının alt sınırından başlanarak
yapılmalıdır.
Yaşlı hastalarda renal fonksiyon bozukluğu bulunması daha muhtemel olduğundan doz seçimi
dikkatle yapılmalıdır. Renal fonksiyonun izlenmesi yararlı olabilir.
4.3. Kontrendikasyonlar
Penisilinlere aşırı duyarlılığı bilinen kişilerde kontrendikedir.
Prokaine aşırı duyarlılığı olan bireylerde kullanılmamalıdır.
4.4. Özel kullanım uyarıları ve önlemleri
İntravenöz kullanılmaz.
İntravenöz enjeksiyon yapmayınız veya diğer intravenöz çözeltiler ile karıştırmayınız.
Benzatin penisilin G’nin yanlışlıkla intravenöz uygulanması sonucu kardiyorespiratuar
arest ve ölüm bildirilmiştir.
BENZAPEN 6.3.3 sadece verilen endikasyonlar için kullanılmalıdır. Penisilin tedavisi gören
hastalarda ciddi ve bazen de fatal sonuçlar veren aşırı duyarlılık (anafilaktik) reaksiyonları
2kaydedilmiştir. Bir penisilin tedavisi uygulamadan önce hastanın penisilinler, sefalosporinler
ve diğer alerjenlere önceden aşırı duyarlılık reaksiyonları olup olmadığı araştırılmalıdır. Alerjik
bir reaksiyon meydana gelmesi halinde ilaç alımı kesilmeli ve uygun bir tedaviye geçilmelidir.
Ciddi anafilaktik reaksiyonlar epinefrin ile acil bir tedaviyi gerektirir. Gereğinde oksijen,
intravenöz steroidler ve hava yollarının açık tutulması için entübasyon uygulanmalıdır.
Belirgin alerji ve/veya astım öyküsü olanlarda dikkatle kullanılmalıdır.
Antibakteriyel ajanlar ile tedavi kolonun normal florasını değiştirerek aşırı Clostridium
difficile üremesine neden olabilmektedir. Benzatin penisilin G, prokain penisilin G ve sodyum
penisilin G dahil olmak üzere hemen hemen tüm antibiyotiklerin kullanımı ile C. difficile ile
ilişkili diyare (psödomembranöz kolit) bildirilmiştir ve bu durum hafif diyareden ölümcül
kolite kadar değişen şiddette görülebilmektedir.
Benzilpenisilin kullanımı sırasında veya sonrasında şiddetli ve inatçı diyare gelişen hastalarda
psödomembranöz kolit olasılığı düşünülmelidir. Bu durumda Clostridium difficile’den sadece
şüphelenilse bile benzilpenisilin kesilmeli ve uygun bir tedavi verilmelidir. Klinik olarak
gereken şekilde sıvı ve elektrolit idamesi, protein desteği C. difficile’ye karşı antibiyotik
uygulaması ve cerrahi değerlendirme yapılmalıdır. Psödomembranöz kolit antibiyotik
kullanımının ardından aylar sonra görülebildiği için tıbbi hikayenin dikkatli alınması
gerekmektedir.
Böbrek fonksiyon bozukluğu varlığında, yüksek dozlarda penisilin serebral iritasyon,
konvulsiyonlar ve komaya neden olabilir.
Diyabetiklerde intramüsküler depo enjeksiyondan absorpsiyon gecikebilir.
Antibiyotik ile temas eden kişilerde cilt sensitizasyonu ortaya çıkabilir ve bu nedenle madde
ile temastan kaçınılmalıdır.
Arter veya sinir içine veya yakınına enjekte edilmez. BENZAPEN ve diğer penisilin
preparatlarının kazaen direkt arter içine veya yakınına hızlı enjeksiyonu sonucunda, kalıcı
paralizi ile birlikte transvers miyelit, ekstremitelerin yakın bölümünde ve parmaklarda
ampütasyonu gerektiren gangren, enjeksiyon yeri ve çevresinde nekroz ve deri döküntüleri ile
sonuçlanan ciddi nörovasküler tahribata neden olabilir. Bu tip etkiler kalça, uyluk ve deltoid
alanlara enjeksiyonu takiben de kaydedilmiştir. Yanlışlıkla intravasküler uygulama sonucu
kaydedilen diğer ciddi komplikasyonlar ise enjeksiyon yerinin distal veya proksimalinde
ekstremitenin renk değişimi (solgunluk, lekeli görünüm veya siyanoz) ve bunu takiben
kabarcık oluşumu, alt ekstremitede anterior ve/veya posterior bölgenin fasyotomisini
gerektiren şiddetli ödem oluşumudur. Böyle bir durum bir uzman müdahalesini gerektirir.
Penisilin preparatlarının uyluğun ön-dış kısmında aynı bölgeye tekrarlanan intramüsküler
enjeksiyonlarını takiben quadriceps femoris fibrozu ve atrofisi kaydedilmiştir.
Sinire veya yakınına yapılan enjeksiyonlar kalıcı nörolojik hasar meydana getirir.
3Streptokok enfeksiyonlarında uygulanan tedavinin doz ve süresinin organizmayı yok etmek
için yeterli olması gerekir. Tedavinin tamamlanmasını takiben durumu değerlendirmek için
kültür alınmalıdır.
Antibiyotiklerin uzun süreli kullanılması, funguslar da dahil duyarlı olmayan organizmaların
üremesini artırabilir. Bir süperenfeksiyon meydana gelmesi halinde gerekli önlemler
alınmalıdır.
Bu tıbbi ürün her bir flakonda 1 mmol’den (23 mg) daha az sodyum ihtiva eder; yani bu
dozda, sodyuma bağlı herhangi bir yan etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Tetrasiklin, penisilinin bakterisidal etkisini antagonize edebileceğinden dolayı bu ilaçların
birlikte kullanımından kaçınılmalıdır.
Penisilin ve probenesid birlikte kullanıldıkları zaman, penisilinin böbrek tübüllerinden
sekresyonu kompetitif olarak inhibe edilir, atılım hızı yavaşlar ve sonuçta görünür dağılım
hacmi azalarak penisilinlerin kandaki seviyeleri artar ve etkileri uzar.
Penisilin ile eş zamanlı uygulandığında oral kontraseptiflerin etkinliği bozulabilir ve
istenmeyen gebelikler oluşabilir. Oral kontraseptif kullanan kadınlar bu konuya dikkat etmeli
ve diğer doğum kontrol yöntemleri hakkında bilgilendirilmelidir.
Penisilinler metotreksat ile beraber kullanıldığında metotreksatın atılımı azalmaktadır
(dolayısıyla metotreksatın toksisite riski artmaktadır).
Penisilinler ayrıca aşağıdaki laboratuvar testleri ile etkileşmektedir:
• Üriner glukoz testleri
• Coomb’s testi
• Üriner ve serum proteinleri testleri
• Guthrie testi gibi bakteri kullanılan testler
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye:
Gebelik kategorisi: B
4Çocuk doğurma potansiyeli bulunan kadınlar/Doğum kontrolü (Kontrasepsiyon)
Penisilin ile eş zamanlı uygulandığında oral kontraseptiflerin etkinliği bozulabilir ve
istenmeyen gebelikler oluşabilir. Oral kontraseptif kullanan kadınlar bu konuya dikkat etmeli
ve diğer doğum kontrol yöntemleri hakkında bilgilendirilmelidir.
Gebelik dönemi
Penisilin G ile gebelik sırasında insanlar üzerinde kazanılan tecrübe, fetüs üzerine advers etki
açısından herhangi bir pozitif kanıt ortaya koymamıştır. Bununla birlikte, bu ilaçların fetüs
üzerine zararlı etkilerinin göz ardı edilebileceğini gösteren uygun ve iyi-kontrollü çalışma
yapılmamıştır. Bir tedbir olarak gerekli olmadıkça hamilelerde kullanılmamalıdır.
Laktasyon dönemi
Benzilpenisilin anne sütüne de geçer. Bu nedenle emziren annelerde kullanımı gerekiyorsa
dikkatle uygulanmalıdır.
Üreme yeteneği/Fertilite
Hayvanlarda yapılan çalışmalar fertilite bozukluğu kanıtı göstermemiştir.
4.7. Araç ve makine kullanımı üzerindeki etkiler
Veri yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1 .000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları:
Yaygın: Eozinofili.
Bilinmiyor: Hemolitik anemi, lökopeni, trombositopeni.
Bağışıklık sistemi hastalıkları:
Yaygın: Jarisch Herxheimer reaksiyonu (sifiliz tedavisinde kullanıldığında).
Bilinmiyor: Şok ve ölümü kapsayan anaflaksi, aşırı duyarlılık reaksiyonu olarak alerjik
vaskülit, lenfadenopati.
Sinir sistemi hastalıkları:
Bilinmiyor: Ajitasyon, ölüm korkusu, halüsinasyonlar, nöbet, [Penisilin G prokainin ve daha
az yaygın olarak da penisilin G benzatin ve penisilin G prokain kombinasyonunun
uygulanmasının ardından şiddetli ajitasyon ve konfüzyon, görsel ve duysal halüsinasyonlar ve
yaklaşan ölüm korkusu gibi çeşitli SSS semptomları ile belirgin bir sendrom (Hoigne
sendromu) rapor edilmiştir]. Anksiyete, asteni, serebrovasküler olay, koma, konfüzyon,
sersemlik, öfori, ölüm korkusu, sinirlilik, baş ağrısı, nöropati, enjeksiyon bölgesinde
5nörovasküler zedelenme, somnolans, transvers miyelopati sendromu, tremor, enjeksiyon
bölgesinde vazospazm.
Göz hastalıkları:
Bilinmiyor: Bulanık görme, geçici körlük.
Kardiyovasküler hastalıklar:
Bilinmiyor: Kardiyak arest (Penisilin G Benzatin’in yanlışlıkla intravenöz uygulanması
sonucu ani kalp durması ve ölüm bildirilmiştir), hipotansiyon, palpitasyonlar, senkop,
taşikardi, vazodilatasyon, vazovagal reaksiyon.
Solunum, göğüs bozuklukları ve mediastinal hastalıklar:
Bilinmiyor: Larinks ödemi (aşırı duyarlılık reaksiyonu olarak laringeal ödem bildirilmiştir),
apne, dispne, hipoksi, pulmoner embolizm, pulmoner hipertansiyon.
Gastrointestinal hastalıklar:
Yaygın: Bulantı, kusma.
Bilinmiyor: Psödomembranöz enterokolit (Psödomembranöz kolit semptomlarının başlangıcı
antibakteriyel tedavi sırasında veya tedaviden sonra ortaya çıkabilir), gastrointestinal nekroz,
melena.
Deri ve deri altı doku hastalıkları:
Yaygın: Döküntü, ürtiker.
Bilinmiyor: Diyaforez, pruritus. İnflamasyon, ağrı, apse, ödem, hemoraji, selülit, atrofi ve cilt
ülserini içeren enjeksiyon bölgesi reaksiyonları.
Kas-iskelet bozuklukları, bağ doku ve kemik hastalıkları:
Bilinmiyor: Eklem bozukluğu, periostit, artrit alevlenmesi, miyoglobinüri, rabdomiyoliz.
Böbrek ve idrar hastalıkları:
Bilinmiyor: Renal yetmezlik, hematüri, nefropati, nörojenik mesane, proteinüri, serum kan üre
azotunda artış, serum kreatininde artış.
Üreme sistemi ve meme hastalıkları:
Bilinmiyor: İmpotans, priapizm.
Diğer:
Yaygın: Yorgunluk, ateş.
Bilinmiyor: Aşırı duyarlılık reaksiyonu olarak üşüme, ateş, ödem, artralji ve bitkinliği içeren
serum hastalığı benzeri reaksiyon bildirilmiştir.
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr ;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı dozda kullanılması halinde penisilin nöromüsküler hiperirritabilite ve konvülsif
nöbetlere neden olabilecek potansiyele sahiptir. Benzilpenisilinin aşırı miktardaki kan
düzeyleri hemodiyaliz ile düzeltilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan Antiinfektifler, Sistemik kullanılan
Antibakteriyeller, Beta-laktamaza duyarlı Penisilinler
ATC kodu: J01CE08
Benzilpenisilin, penisiline hassas mikroorganizmaların aktif çoğalma dönemi süresince
bakterisit bir etki gösterir. Hücre duvarının mukopeptid yapısının biyosentezini inhibe eder.
Stafilokokların birçok suşunu içeren penisilinaz üreten bakterilere karşı etkili değildir.
Benzilpenisilin penisilinaz üreten suşlar dışındaki diğer stafilokoklara, streptokoklara ve
pnömokoklara karşı yüksek in-vitro aktivite gösterir. Diğer duyarlı mikroorganizmalar
Neisseria gonorrhoeae, Corynebacterium diphtheriae, Bacillus anthracis, Clostridia,
Actinomyces bovis, Streptobacillus moniliformis, Listeria monocytogenes ve leptospiralardır.
Treponema pallidum da benzilpenisilinin bakterisit etkisine son derece duyarlıdır.
5.2. Farmakokinetik özellikler
Genel özellikler
Emilim:
Sodyum benzilpenisilin intramüsküler enjeksiyondan çok kısa bir süre sonra benzilpenisilin
halinde kanda gözlenirken, benzatin benzilpenisilin ve prokain benzilpenisilin düşük
çözünürlüklerinden dolayı, enjeksiyon yerinden yavaşça emilerek benzilpenisiline hidroliz
olurlar.
Sodyum benzilpenisilinin süratle emilip kana karışmasından dolayı, BENZAPEN 6.3.3
enjeksiyonundan 15-30 dakika sonra kanda maksimum benzilpenisilin seviyelerine
ulaşılmakta ve daha sonra da benzatin ve prokain benzilpenisilinlerin yavaş emilim ve
hidrolizleri sonucu kana uzun süre etkili seviyeleri korumaları nedeniyle 4 haftaya kadar süren
etki elde edilmektedir.
7Dağılım:
Benzilpenisilinin yaklaşık % 60'ı serum proteinlerine bağlanır. İlaç çeşitli dokulara farklı
miktarlarda dağılır. Böbreklerde en yüksek seviyelerde bulunurken, karaciğer, deri ve
bağırsaklarda daha düşük miktarlarda bulunur. Diğer dokulara ve spinal sıvıya ise oldukça
düşük oranlarda penetre olur.
Biyotransformasyon:
Benzatin benzilpenisilin ve prokain benzilpenisilin düşük çözünürlüklerinden dolayı,
enjeksiyon yerinden yavaşça emilerek benzilpenisiline hidroliz olurlar.
Eliminasyon:
Normal böbrek fonksiyonları olanlarda ilaç tübüler yolla süratle atılır. Yenidoğanlarda, küçük
çocuklarda ve böbrek fonksiyonları bozuk olan kişilerde atılım oldukça yavaşlar.
Doğrusallık / Doğrusal olmayan durum:
Veri yoktur.
5.3. Klinik öncesi güvenlilik verileri
Bu ilaç ile uzun-dönem hayvan çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Her bir flakon:
Simetikon
Mannitol
Polividon
Susuz trisodyum sitrat
Her bir ampul (çözücü):
Enjeksiyonluk su 2 ml
6.2. Geçimsizlikler
Veri yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında saklanmalıdır. Isıdan ve nemden korunmalıdır.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
10 ml'lik renksiz cam flakon ve 2 ml’lik çözücü içeren renksiz cam ampul.
86.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cad. No: 55
Tuzla-İSTANBUL
Tel. No: 0216 593 24 25 (Pbx) Faks No: 0216 593 31 41
8. RUHSAT NUMARASI
198/33
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 31.10.2001
Ruhsat yenileme tarihi :
10. KÜB’ÜN YENİLENME TARİHİ
9AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ
İÇİNDİR
BENZAPEN sadece kas içi (IM) kullanım içindir.
İlacın kullanıma hazırlanması:
1. Flakonunun kapağındaki metal disk koparılır ve antiseptik solüsyon (alkol vs.) ile kauçuk
tıpanın yüzeyi silinir.
2. Uzunluğu 4 cm olan 1-2 no'lu iğne ile enjektöre, BENZAPEN 6.3.3 Enjektabl Toz İçeren
Flakon’un kutusu içinde bulunan 2 ml’lik enjeksiyonluk su çekilir.
3. Flakonu baş aşağı 4. Flakon, iki el arasında 5. İğne ucu süspansiyon
çevirerek enjektör hafifçe ve devamlı içinde olacak şekilde,
içindeki çözücü sıvının döndürülerek süspansiyon enjektöre
tamamı, piston itilerek süspansiyon oluşması çekilir. Süspansiyon
flakon içine verilir. sağlanır. Bu aşamada bir hazırlandıktan sonra
İğne flakondan miktar köpük oluşumu kontaminasyona dikkat
çıkartılarak iğnenin meydana gelir. Fazla edilerek iğne ucu
koruyucu kapağı köpük oluşmaması için değiştirilmeli ve
kapatılır. şiddetli çalkalamadan bekletilmeden hemen
kaçınılmalıdır. uygulanmalıdır. Aksi
takdirde donmaya
sebebiyet verebilir. Bir
defada uygulanmayan
kısım atılmalıdır.
10İlacın uygulanması:
Enjeksiyon için uygun adale seçildikten ve enjektörle adaleye girildikten sonra piston geri
çekilerek 2-3 saniye beklenir ve enjektörde kan çekildiğini gösterecek bir renk değişikliği olup
olmadığına bakılır. Herhangi bir renk değişikliği kan damarına girildiğini gösterdiğinden,
böyle bir durumda enjektör adaleden çekilerek başka bir yere yeniden dikkatle girilmelidir.
Enjektörde kan veya renk değişimi olmaması halinde, enjektör muhteviyatı yavaşça enjekte
edilmelidir.
Yavaş enjeksiyon sırasında enjeksiyon yerinde şiddetli ve ani ağrı oluşuyorsa enjeksiyona
devam edilmemelidir.
Derin intramüsküler enjeksiyon halinde kalçanın üst dış kadranına uygulanır. Bebeklerde ve
küçük çocuklarda uyluğun midlateral bölgesi tercih edilmelidir. Dozların tekrarlanması
halinde enjeksiyon yeri değiştirilmelidir.
11