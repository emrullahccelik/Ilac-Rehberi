KISA ÜRÜN BİLGİSİ
1. BEŞERİ TIBBİ ÜRÜNÜN ADI
EMLONG %5 Sprey, Çözelti
2. KALİTATİF VE KANTİTATİF BİLEŞİM
Etkin maddeler:
1 ml çözelti 25 mg lidokain (%2,5) ve 25 mg prilokain (%2,5) içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Deri spreyi, çözelti
Renksiz homojen spreydir.
4. KLİNİK ÖZELLİKLER
4. 1. Terapötik endikasyonlar
 Topikal deri anestezisinin gerekli olduğu iğne ponksiyonlarında ve yüzeyel cerrahi
girişimler için
 Bacak ülserlerinde yüzeyel cerrahi girişimlerden ve temizlemeden önce yüzeyel
anestezi amacıyla, örneğin fibrin, cerahat ve nekroz olan kısımların temizlenmesi
 Genital mukozanın yüzeysel anestezisi için
4.2. Pozoloji ve uygulama şekli
Pozoloji/uygulama sıklığı ve süresi:
Bir püskürtme 2,5 mg lidokain ve 2,5 mg prilokaine eşdeğerdir.
Uygulama sayısı anestezi yapılacak alanın büyüklüğüne bağlıdır.
1Yetişkinler
Sağlam deri Doz ve uygulama Uygulama süresi
İğne fonksiyonları, Yaklaşık 2 ml/10 cm2 Deriye 1 saat; en fazla 5 saat
örn. intravenöz kateter uygulanır ve kapalı pansuman
takılması, kan alma yapılır.
Minör yüzeysel cerrahi girişimler 1,5-2 ml/10 cm2 1 saat; en fazla 5 saat
Örn. epidermisin küretajı Deriye uygulanır ve kapalı
pansuman yapılır.
Hastane ortamında geniş 1,5-2ml/10 cm2 2 saat; en fazla 5 saat
alanlardaki yüzeysel cerrahi Deriye uygulanır ve kapalı
girişimler, Örn. deri grefi pansuman yapılır.
alınması
Yeni traşlanmış geniş deri 600 cm2 (Önerilen en yüksek En az 1 saat; en fazla 5
yüzeylerindeki dermal işlemler, tedavi yüzey alanı) saat
örn. lazer epilasyon (hastanın 60 ml (Maksimum önerilen doz)
uygulamayı kendi yapması)
Bacak ülserleri
Bacak ülserlerinin temizlenmesi için yaklaşık 1-2 ml/10 cm2 uygulanır. Her bir uygulamada
10 ml aşılmamak kaydıyla sprey çözelti ülser yüzeyine uygulanır. Kapalı pansuman yapılır.
Uygulama süresi: En az 30 dakika
Penetrasyonun zor olduğu dokulardaki bacak ülserlerinde uygulama süresi 60 dakikaya
uzatılabilir. Ülserin temizlenme işlemi, çözeltinin uzaklaştırılmasından sonraki 10 dakika
içerisinde başlatılmalıdır.
Prilokian ve lidokain içeren sprey, 1-2 ay boyunca 15 defa uygulanmış, bu süre içerisinde
etkisinde bir azalma ya da lokal reaksiyonlarda bir artış olmamıştır.
Genital kullanım
Deri
Lokal anesteziklerin enjeksiyonundan önce kullanılır.
Erkekler: 1 ml/10 cm2. Deriye uygulanır.
Uygulama süresi: 15 dakika
Kadınlar: 1-2 ml/10 cm2. Deriye uygulanır.
Uygulama süresi 60 dakika
2Mukoza
Genital siğillerin (condyloma) cerrahi tedavilerinde ve lokal anesteziklerin enjeksiyonundan
önce; alanın genişliğine göre yaklaşık 5-10 ml. Mukoza kıvrımları da dahil olmak üzere tüm
alan sprey çözelti ile kaplanmalıdır. Kapalı pansuman gerekli değildir.
Uygulama süresi: 5-10 dakika
Çözeltinin uzaklaştırılmasından hemen sonra cerrahi girişim başlatılmalıdır.
Çözeltiyi sıklıkla uygulayan veya uzaklaştıran kişiler hassasiyet gelişmesini engellemek için
temastan kaçınmalıdırlar.
Uygulama şekli:
Deri üzerine uygulanır. Pompalı sprey çözelti uygulanacak bölgeye püskürtülerek kullanılır.
Uygulama öncesi bölgenin kurutulmasına gerek yoktur.
Özel popülasyonlara ilişkin ek bilgiler
Böbrek/karaciğer yetmezliği:
Böbrek/karaciğer yetmezliği olan hastalarda dozun azaltılması gerekmemektedir.
Pediyatrik popülasyon:
İğne ponksiyonları, molluskum çıkarılması ve diğer minör yüzeysel cerrahi girişimler
1 ml/10 cm2 çözelti uygulanır ve kapalı pansuman ile örtülür. Doz, 1 ml/10 cm2'yi geçmemeli
ve uygulanan alana göre ayarlanmalıdır.
Yaş Uygulama alanı Uygulama süresi
0-3 ay Maksimum 10 cm2 (toplam 1 ml) 1 saat (daha uzun olmamalı)
(maksimum günlük doz)
3-12 ay Maksimum 20 cm2 (toplam 2 ml) 1 saat
1-6 yaş Maksimum 100 cm2 (toplam 10 ml) 1 saat; maksimum 5 saat
6-12 yaş Maksimum 200 cm2(toplam 20 ml) 1 saat; maksimum 5 saat
Atopik dermatiti olan çocuklarda uygulama süresi 30 dakikaya düşürülmelidir.
Geriyatrik popülasyon:
Yaşlı hastalarda dozun azaltılması gerekmemektedir.
4.3. Kontrendikasyonlar
 Amid türü lokal anesteziklere ve ilacın içindeki yardımcı maddelere karşı bilinen aşırı
duyarlılığı olanlar
 Prematüre bebekler (gestasyon yaşı 37 haftadan küçük).
34.4. Özel kullanım uyarıları ve önlemleri
EMLONG yetişkinlerde önerilen dozlarda kullanıldığında, prilokain metabolitlerine bağlı
olarak methemoglobinemi oluşumu normal olarak klinik bir problem yaratmaz. Ancak
glukoz-6-fosfat dehidrogenaz eksikliği ya da konjenital veya idiyopatik methemoglobinemisi
olan hastalar gibi bazı hastalar, ilaçların oluşturduğu methemoglobinemiye daha yatkındır.
Absorpsiyonuna ilişkin yeterli veri olmamasından dolayı EMLONG bacak ülserlerinin
dışındaki açık yaralara uygulanmamalıdır.
Gözde iritasyona yol açması nedeniyle göze yakın bölgelere uygulanırken dikkatli
olunmalıdır. Ayrıca koruyucu reflekslerin kaybolması kornea iritasyonu ve olası abrazyon ile
sonuçlanabilir. EMLONG göze temas ederse, derhal su veya sodyum klorür solüsyonu ile
yıkanmalı ve duyum geri dönene kadar korunmalıdır.
EMLONG, atopik dermatitli hastalarda kullanılırken dikkatli olunmalıdır; uygulama süresi
kısaltılmalıdır (15-30 dakika). Atopik dermatitli hastalarda 30 dakikadan daha uzun süreli
uygulamalarda lokal vasküler reaksiyonlarda artış, özellikle uygulama bölgesinde kızarıklık
ve bazı durumlarda peteşi ve purpura görülebilir (Bkz. Bölüm 4.8).
Yapılan çalışmalarda lidokain ve prilokain içeren spreyin yeni doğanlarda topuktan kan alma
işleminde analjezik etkisi belirlenememiştir.
Prilokain ve lidokain içeren spreyin üç aylıktan daha küçük bebeklerdeki etkililiği ve
güvenliliği sadece tek doz uygulaması ile incelenmiştir. Bu yaş grubundaki bebeklerde ürün
uygulandıktan sonra methemoglobinemi düzeylerinde 13 saate kadar varabilen, ancak klinik
olarak anlamlı olmayan bir artış görülmüştür.
EMLONG yeni doğanlarda, bebeklerde ve çocuklarda sadece sağlam deri üzerine
uygulanmalıdır, mukoza üzerine uygulanmamalıdır.
EMLONG hasar görmüş kulak zarı üzerine ve kulak zarına penetrasyonun olabileceği diğer
durumlarda uygulanmamalıdır. EMLONG açık yaralar üzerine uygulanmamalıdır. Emilimi
hakkında yeterli bilgi bulunmaması nedeniyle, çocuklarda genital mukoza üzerine
uygulanmamalıdır.
Lidokain ve prilokainin %0,5-2'nin üzerindeki konsantrasyonlarda bakterisid ve antiviral
etkileri vardır. Bu nedenle canlı aşıların intrakütan uygulamalarından sonra sonuçlar
izlenmelidir (örneğin BCG).
EMLONG, yeterli klinik deneyim elde edilene kadar 0-12 aylık bebeklerde methemoglobin
düzeylerinde artışa yol açabilecek ilaçlarla birlikte kullanılmamalıdır (Bkz Bölüm 4.9)
4Lidokain ve sınıf III antiaritmik ilaçların (örneğin amiodaron) kardiyak etkileri aditif
olduğundan konusu antiaritmik ilaçları kullanan hastalar yakın gözlem altında tutulmalı ve
EKG ile izlenmelidir.
4.5. Diğer tıbbi ürünler ile etkileşim ve diğer etkileşim şekilleri
Methemoglobinemiyi uyardığı bilinen ilaçlarla (örneğin sülfonamidler, asetanilid, anilin boya,
benzokain, klorokin, dapson, metoklopramit, naftalin, nitratlar ve nitritler, nitrofurantoin,
nitrogliserin, nitropruzit, pamakin, para-aminosalisilik asit, fenasetin, fenobarbital, fenitoin,
primakin, kinin) tedavi edilen hastalarda methemoglobin oluşumunu artırabilir.
Başka lokal anestezikler ya da lokal anestezik yapısına benzer ilaçların (örneğin tokainid)
kullanıldığı hastalarda yüksek dozlardaki EMLONG’un sistemik aditif etki oluşturma riski
göz önünde bulundurulmalıdır.
Lokal anestezikler ve sınıf III antiaritmik ilaçlar (örneğin amiodaron) ile spesifik etkileşim
çalışması yapılmamıştır, ancak dikkatli kullanılması önerilmektedir (Bkz. Bölüm 4.4).
Lidokain uzun süreli olarak tekrarlanan yüksek dozlarda verildiğinde, lidokainin klerensini
azaltan ilaçlar (örneğin, simetidin veya beta blokörler) potansiyel toksik plazma
konsantrasyonlarına neden olabilir. Bu tür etkileşimler önerilen dozlardaki lidokain ile kısa
dönemli tedavide (örneğin lidokain ve prilokain içeren sprey) klinik bir öneme sahip değildir.
Özel popülasyonlara ilişkin ek bilgiler:
Pediyatrik popülasyon:
Çocuk için spesifik etkileşim çalışmaları yapılmamıştır. Etkileşimlerin yetişkin
popülasyonundaki gibi olması muhtemeldir.
4.6. Gebelik ve laktasyon
Genel tavsiye
Gebelik Kategorisi B’dir.
Gebelik dönemi
Lidokain ve prilokainin gebelikte kullanımına ilişkin yeterli bilgi yoktur. Lidokain ve
prilokain plasentaya geçer. Gebelikte sürekli kullanımında olası risklere nazaran getireceği
fayda dikkate alınmalıdır.
Hayvan çalışmaları, gebelik üzerine etki, embriyonal/fötal gelişim, partürisyon ya da postnatal
gelişime ilişkin bilgiler açısından yetersizdir (Bkz. Bölüm 5.3).
Laktasyon dönemi
Lidokain ve prilokain az miktarda anne sütüne geçer, ancak terapötik dozlarda anne sütüne
geçen miktar bebek üzerinde risk oluşturmayacak kadar düşüktür. EMLONG ile tedavi
sırasında emzirmeye devam edilebilir.
5Üreme yeteneği/Fertilite
Lidokain ve prilokain, gebe ve doğurganlık çağındaki birçok kadında kullanılmıştır.
Malformasyon veya fetüs üzerine doğrudan ya da dolaylı zararlı etkilerin insidansında artış
gibi, üreme süreci ile ilgili spesifik zararlı bir etkisi bildirilmemiştir. Ancak gebe kadınlarda
kullanılırken dikkatli olunmalıdır.
4.7. Araç ve makine kullanımı üzerindeki etkiler
EMLONG ile tedaviye bağlı olarak reaksiyon kapasitesi etkilenmez.
4.8. İstenmeyen etkiler
Lokal anesteziklerle gerçek anlamda görülen advers etkiler, tedavi edilen hastaların
1/1000’inden daha azında görülür.
Çok yaygın (≥1/10),
Yaygın (≥1/100 ila <1/10),
Yaygın olmayan (≥1/1000 ila <1/100),
Seyrek (≥1/10.000 ila <1/1000),
Çok seyrek (<1/10.000),
Bilinmiyor (Eldeki verilerden tahmin edilemiyor.)
Deri ve deri altı doku hastalıkları
Yaygın: Uygulama bölgesinde solukluk, kızarıklık ve ödem gibi geçici lokal deri
reaksiyonları
Yaygın olmayan: İlk uygulama anında hafif yanma, kaşınma (uygulama bölgesinde)
Seyrek: Özellikle atopik dermatit veya siğili olan çocuklarda uzun süreli uygulamalardan
sonra nadiren, uygulama yerinde purpura ya da peteşi gibi farklı reaksiyonlar bildirilmiştir.
Yanlışlıkla göze temas etmesi halinde kornea irritasyonu görülebilir.
Genital mukoza
Yaygın: Uygulama bölgesinde kızarıklık, ödem ve solukluk gibi geçici lokal reaksiyonlar. İlk
uygulama anında uygulama bölgesinde hafif yanma, kaşınma
Yaygın olmayan: Uygulama bölgesinde karıncalanma
Seyrek: Alerjik reaksiyonlar (en ağırı anafilaktik şok).
Bacak ülseri
Yaygın: Uygulama bölgesinde kızarıklık, ödem ve solukluk gibi geçici lokal reaksiyonlar. İlk
uygulama anında uygulama bölgesinde hafif yanma, kaşınma
Yaygın olmayan: Deride irritasyon (uygulama bölgesinde)
Seyrek:
Genel: Alerjik reaksiyonlar (en ağırı anafilaktik şok).
Genel bozukluklar ve uygulama bölgesine ilişkin hastalıklar
Seyrek: Alerjik reaksiyonlar, en ağırı anafilaktik şok. Methemoglobinemi
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
EMLONG’un normal kullanımı ile çoğunlukla sistemik toksisite görülmez. Sistemik
toksisitenin semptomları ortaya çıkarsa, bu belirtilerin, diğer lokal anesteziklerin yol açtığı
belirtiler ile aynı olması beklenir. Lokal anestezik toksisitesinin semptomları sinir sistemi
eksitasyonu ve ağır vakalarda santral sinir sistemi depresyonu ile miyokardiyal depresyondur.
Nadiren klinik açıdan önemli methemoglobinemi görüldüğü bildirilmiştir. Yüksek dozlardaki
prilokain, methemoglobin düzeyinde yükselmeye neden olabilir. 3 aylık bir bebekte 125 mg
prilokainin 5 saat süreyle topikal uygulanması orta derecede methemoglobinemiye neden
olmuştur. Bebeklerde 8,6- 17,2 mg/kg lidokainin topikal uygulanması ciddi intoksikasyona
neden olmuştur.
Ağır nörolojik semptomlar (konvülziyonlar, santral sinir sistemi depresyonu), solunum
desteği ve antikonvülsan ilaçlarla semptomatik olarak tedavi edilmelidir. Methemoglobinemi
durumunda antidot olarak metil tionin kullanılmalıdır. Yavaş sistemik absorbsiyon nedeniyle,
toksisite semptomları görülen hastalar, semptomların tedavisinden sonra uzun süre yakın
gözlem altında tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Lokal anestezikler
ATC kodu: N01BB20
EMLONG, amid türü lokal anestezik olan lidokain ve prilokain içerir.
Bu maddelerin derinin epidermal ve dermal tabakaları içerisine penetre olması ile dermal
anestezi sağlanır. Anestezinin etkinliği, uygulama süresine ve doza bağlıdır.
Sağlam deri:
1-2 saatlik uygulamayı takiben oluşan anestezi, pansumanın çıkarılmasından sonra yaklaşık 2
saat devam eder.
Lidokain ve priloain içeren spreyin sağlam deriye uygulandığı klinik çalışmalarda etkililik ve
güvenlilik açısından (anestezik etkinin başlama süresi dahil) genç hastalar ve geriyatrik
hastalar (65-96 yaş) arasında bir fark görülmemiştir.
7EMLONG’un yüzeyel vasküler yatağa etkisiyle geçici solukluk veya kızarıklık oluşur. Bu
reaksiyonlar, atopik dermatitli hastalarda daha hızlı bir şekilde ortaya çıkar. Uygulamadan
hemen 30-60 dakika sonra bu reaksiyonların görülmesi deriden çok daha çabuk emildiğini
göstermektedir ((Bkz. Bölüm 4.4).
Sağlıklı gönüllülerde sağlam deri üzerinde yapılan bir çalışmada, hastaların %90'ında, 4 mm
çapındaki biyopsi iğnesinin 2 mm derinliğe kadar girebilmesi için 60 dakika, 3 mm derinliğe
kadar girebilmesi 120 dakika süreli uygulamanın yeterli anesteziyi sağladığı görülmüştür.
EMLONG’un etkinliği deri rengi/pigmentasyonuna (I-IV arası cilt tipleri) bağlı değildir.
EMLONG subkütan ya da intramusküler olarak uygulanan aşılardan önce kullanılabilir.
(İntrakütan yoldan uygulanan canlı aşıların örneğin BCG uygulanması ile ilgili olarak Bkz.
Bölüm 4.4.)
Genital mukoza:
Genital mukozadan emilimi daha hızlı olması nedeniyle anestezik etkisi sağlam deri üzerine
yapılan uygulamalara göre daha kısa sürede başlar.
Kadın genital mukozasına 5-10 dakika lidokain ve prilokin içeren spreyin uygulanmasından
sonra, argon lazeri uyarısına karşı etkili analjezi süresi ortalama 15-20 dakikadır (kişilere göre
5-45 dakika arasında değişir).
Bacak ülserleri:
Ülserlerin iyileşmesi ya da bakteriyel flora üzerine herhangi bir olumsuz etkisi
gözlenmemiştir.
Bacak ülserleri temizlenirken, EMLONG uygulandıktan sonra 4 saate kadar analjezik etkisi
devam eder.
5.2. Farmakokinetik özellikler
Genel özellikler
Emilim:
EMLONG’un sistemik emilimi, uygulanan çözelti miktarına, uygulama süresine ve uygulama
alanına bağlıdır. Diğer faktörler ise; derinin kalınlığı (vücudun farklı bölgelerindeki deri
kalınlığının farklı olması), deri hastalıkları gibi diğer durumlar ve yüzeyin tıraş edilmesidir.
Bacak ülserlerine uygulamasında ülserlerin özellikleri absorpsiyonu etkileyebilir.
Sağlam deri: Erişkinlerde sağlam deriye (baldır bölgesine) 3 saat süreyle 60 g/400 cm2 (1,5
g/10 cm2), yapılan uygulanmadan sonra lidokainin sistemik emilimi %3, prilokainin ise %5
olmuştur. Emilim yavaştır. Yukarıda belirtilen doz ile en yüksek plazma konsantrasyonlarına
8(lidokain için ortalama 0,12 mikrogram/mL; prilokain için ortalama 0,07 mikrogram/mL)
uygulamadan yaklaşık 4 saat sonra ulaşılmıştır. Sadece 5- 10 mikrogram/mL düzeylerinde
toksik semptomların görülme riski vardır.
Bacak ülserleri: Bacak ülserleri üzerine 30 dakika süresince 5-10 g çözelti bir defa
uygulandıktan sonra, lidokainin (0,05-0,84 mikrogram/mL), ve prilokainin (0,02-0,08
mikrogram/mL) en yüksek plazma konsantrasyonlarına 1-2,5 saat sonunda ulaşılmıştır.
Lidokain ve prilokain içeren spreyin bacak ülserlerine tekrarlanan uygulamalarından sonra
plazmada lidokain, prilokain ya da metabolitlerinin belirgin bir birikimi olmamıştır. 2-10 g
ürün, bir aylık bir dönemde 15 doza varan, haftada 3-7 defa 62 cm2'lik alana 30-60 dakika
süresince uygulanmıştır.
Genital mukoza: Vajinal mukozaya 10 dakika süreyle 10 g çözeltinin uygulanmasından sonra,
lidokain ve prilokainin en yüksek plazma konsantrasyonlarına (sırası ile ortalama 0,18
mikrogram/mL ve 0,15 mikrogram/mL) yaklaşık 35 dakikada ulaşılmıştır.
10 g lidokain ve prilokain içeren topikal ürünün ardışık 10 gün boyunca 62-160 cm2 genişlikte
kronik bacak ülseri olan 25 hastaya uygulandığı bir tekrar-doz çalışmasında, lidokain ve
prilokain toplam konsantrasyonlarının ortalama pik (C ) değeri 1154 ng/ml'de 90. yüzdede
maks
615 ng/ml ve 1515 ng/ml'de 90. Persantilde ve %95 güven aralığının üzerindedir. C değeri
maks
hastanın yağına bağlı olmayıp, önemli ölçüde ülser alanının büyüklüğü (p<0,01) ile ilişkilidir.
Yüzey alanındaki 1 cm2'lik artış, lidokain ve prilokain 7,2 ng/ml'lik toplam konsantrasyonu
için C değerinde bir artış olarak sonuçlanmaktadır.
maks
Hastalardaki karakteristik özellikler
Pediyatrik popülasyon:
3 aylıktan küçük bebeklerde/yeni doğanlarda lidokain ve prilokain içeren 1 g ürünün 1 saat
boyunca yaklaşık 10 cm2 genişlikte uygulanmasının ardından lidokain ve prilokainin
maksimum plazma konsantrasyonları sırası ile 0,135 mcg/ml ve 0,107 mcg/ml olmuştur.
3-12 aylık bebeklerde lidokain ve prilokain içeren 2 g ürünün 1 saat boyunca yaklaşık 16 cm2
genişlikte uygulanmasının ardından lidokain ve prilokainin maksimum plazma
konsantrasyonları sırası ile 0,155 mcg/ml ve 0,131 mcg/ml olmuştur.
2-3 yaş arası çocuklarda lidokain ve prilokain içeren 10 g ürünün 2 saat boyunca yaklaşık 100
cm2 genişlikte uygulanmasının ardından lidokain ve prilokainin maksimum plazma
konsantrasyonları sırası ile 0,315 mcg/ml ve 0,215 mcg/ml olmuştur.
6-8 yaş arası çocuklarda lidokain ve prilokain içeren 10-16 g ürünün 2 saat boyunca yaklaşık
100-160 cm2 genişlikte uygulanmasının ardından lidokain ve prilokainin maksimum plazma
konsantrasyonları sırası ile 0,299 mcg/ml ve 0,110 mcg/ml olmuştur.
95.3. Klinik öncesi güvenlilik verileri
Üreme toksikolojisi
Lidokain:
Sıçan veya tavşanlarda organ oluşumu döneminde yapılan embriyonal/fetal gelişim çalışmalarında
teratojenik etki gözlenmemiştir. Toksikoloji çalışmalarında, etkiler sadece klinik dozların belirgin
şekilde üzerine çıkıldığı dozlarda görülmüştür. Bu nedenle bu etkilerin klinik olarak bir önemi
yoktur.
Prilokain:
Prilokain ile yapılan çalışmalar eksiktir. Prilokain ve lidokainin organ oluşumu döneminde hamile
sıçanlara uygulandığı bir kombinasyon çalışmasında, embriyofetal gelişim üzerine bir etki
görülmemiştir. Sıçan ve tavşanlara ait bilgiler eksik olduğundan ilacın sistemik yararlanımının
insanlarla kıyaslanması mümkün değildir.
Genotoksisite ve karsinojenisite
Lidokain ile yapılan genotoksisite testleri negatiftir. Lidokainin karsinojenisitesi üzerine çalışma
yapılmamıştır.
Lidokainin bir metaboliti olan 2,6-dimetilanilinin ve prilokainin bir metaboliti olan o-toluidinin
mutajenik aktivitesinin olduğu gösterilmiştir. Kronik maruz kalmayı değerlendiren klinik öncesi
toksikolojik çalışmalarda bu metabolitlerin karsinojenite potansiyeli olduğu kanıtlanmıştır.
Lidokain ve prilokainin aralıklı kullanımından sonra hesaplanan maksimum maruziyeti ile klinik
öncesi çalışmalarda elde edilen maruziyeti kıyaslayan risk değerlendirmeleri, klinik kullanımda
geniş bir güvenlilik sınırı olduğunu göstermektedir.
Prilokain ile yapılan genotoksisite testleri negatiftir. Prilokainin karsinojenisitesi üzerine çalışma
yapılmamıştır. Orto-toluidin metabolitinin in vitro karsinojenite potansiyeli olduğu gösterilmiştir.
Sıçanlarda, farelerde ve hamsterlarda yapılan karsinojenisite çalışmalarında birçok organda tümör
görülmüştür. Lokal anestezik olarak lidokainin aralıklı olarak kullanımından sonra bu
metabolitlerin etkisini indükleyen tümör ile klinik açıdan bir ilişki olduğu bilinmemektedir.
6. FARMASÖTİK BİLGİLER
6.1. Yardımcı maddelerin listesi
Polietilen glikol 400
Etanol (%96)
Muz aroması
Saf su
6.2. Geçimsizlikler
Yoktur.
106.3. Raf ömrü
24 ay
6.4. Saklamaya yönelik özel uyarılar
25°C'nin altındaki oda sıcaklığında saklanmalıdır.
Donmaktan korunmalıdır.
6.5. Ambalajın niteliği ve içeriği
Kutuda ölçülü valfli cam şişe ve 1 adet plastik uygulama kanülü bulunur. Ölçülü sprey
pompası ile 50 ml cam sprey şişeleri.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller " Tıbbi atıkların kontrolü yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
İstem İlaç Kozmetik Medikal Tıbbi Cihaz Savunma Sanayi
İthalat İhracat ve Tic. Ltd. Şti.
Anadolu OSB Mah. 29 Ekim Cad. No:41 Malıköy
Sincan / Ankara
Tel: 0 312 394 55 62
Faks: 0 312 394 55 64
8. RUHSAT NUMARASI
2023/450
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.11.2023
Ruhsat yenileme tarihi:
10. KÜB’ÜN YENİLENME TARİHİ
15.11.2023
11