KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOXICARB 12g/60mL Oral Süspansiyon
2. KALİTATİF VE KANTİTATİF BİLEŞİM
Etkin madde: Her 60 mL süspansiyon 12 gram aktif kömür içerir.
Yardımcı maddeler:
Propilen glikol..........................: 6 g
Gliserol.....................................: 3 g
Sukroz...................................... : 37,4 g
Yardımcı maddeler için 6.1’e bakınız.
3. FARMASÖTİK FORM
Oral süspansiyon
Yoğun, siyah renkte, kokusuz sıvı
4. KLİNİK ÖZELLİKLER
4.1. Terapötik endikasyonlar
TOXICARB, ilaç zehirlenmelerinde ya da ilaçların oral yoldan aşırı doz alınması
durumlarında mide­barsak sistemindeki zehirli maddelerin adsorbe edilmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
TOXICARB, toksik olduğu düşünülen maddenin alımından sonra mümkün olan en kısa
sürede, tek başına ya da gastrik boşaltımdan önce ve/veya sonra uygulanmalıdır.
Hastanın gastrik kapasitesinin göz önüne alınması önerilir.
TOXICARB için pozoloji değişkendir ve hekim tarafından her hasta için ayrı olarak
belirlenmelidir.
Tek seferde uygulama:
- Adolesanlar (12 yaş üzeri) ve yetişkinler: 25­100 gram aktif kömür
Tekrarlı uygulama:
Aktif kömür için optimal doz bilinmemekle birlikte klinik deneyimlere göre erişkinler için
1/650­100 gram aktif kömür uygulanması ve takiben saat başı, 2 saatte bir ya da 4 saatte bir
12,5 g/sa dozunda uygulamanın tekrarlanması önerilmektedir.
Uygulama şekli:
Oral yoldan uygulanır. Kullanılmadan önce kuvvetlice çalkalanmalıdır.
Çikolata, konsantre meyve suyu gibi aromalı maddeler ya da bentonit, karboksimetilselüloz
gibi kıvam artırıcı maddeler, aktif kömürün tadını iyileştirebilir.
Eğer tedavide ipeka şurup yer alıyorsa aktif kömür uygulamasından önce kusma
sağlanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
TOXICARB´ın böbrek ve karaciğer yetmezliği olan hastalardaki etkinliği ve güvenliliği
incelenmemiştir.
Pediyatrik popülasyon:
Pediyatrik doz, çocuğun yaşına ve vücut ağırlığına göre ayarlanmalıdır.
Tek seferde uygulama:
- 1­12 yaş arasındaki çocuklar : 25­50 gram aktif kömür
- 1 yaş altındaki çocuklar : 0,5 g­1,0 g/kg aktif kömür
Tekrarlı uygulama:
1­5 yaş arasındaki çocuklarda başlangıç dozu 10­25 gram aktif kömür olup uygulamanın
klinik yanıta göre 2,5­6 gram (0,25 g/kg) dozunda saat başı, 2 saatte bir ya da 4 saatte bir
tekrarlanması önerilmektedir.
Geriyatrik popülasyon:
TOXICARB´ın geriyatrik hastalardaki etkinliği ve güvenliliği incelenmemiştir.
4.3. Kontrendikasyonlar
Aktif kömüre veya bileşimindeki maddelere karşı alerjisi olanlarda kullanılmamalıdır.
TOXICARB, kostik maddelerle zehirlenme durumunda uygulanmamalıdır.
4.4. Özel kullanım uyarıları ve önlemleri
Hastanın klinik durumu uygun değilse (entübe edilmemiş bilinçsiz hastalar ya da
konvülsiyon geçiren hastalar gibi) TOXICARB kullanılmamalıdır.
Siyanür, mineral asitler, kostik alkaliler, organik çözücüler, demir tuzları, etanol, metanol,
lityum, malatiyon ve DDT zehirlenmelerinde etkin değildir.
Gastrointestinal hareketliliği inhibe eden maddelerle (antikolinerjikler, opioidler)
zehirlenmelerde TOXICARB kullanılırken dikkat edilmelidir.
TOXICARB, her 60 mL dozunda 6 gram propilen glikol içerir. Hastada, kullanılan miktara
2/6bağlı olarak alkol benzeri semptomlar gelişebilir.
TOXICARB, her 60 mL dozunda 3 gram gliserol içerir. Hastada, kullanılan miktara bağlı
olarak baş ağrısı, mide bulantısı ve ishal gelişebilir.
TOXICARB, her 60 mL dozunda 37,4 gram sukroz içerir. Nadir kalıtımsal früktoz
intoleransı, glikoz­galaktoz malabsorpsiyon veya sükraz­izomaltaz yetmezliği problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Aktif kömür çok çeşitli tıbbi ürünleri adsorbe ettiğinden, oral olarak eş zamanlı uygulanan
diğer ilaçların (emetik ilaçlar, spesifik antidotlar ya da diğer tedaviler) etkilerini azaltabilir.
İpeka şurubunun aktif kömür tarafından adsorbe edilmesiyle emezis engelleneceğinden;
emezisi indüklemek için ipeka kullanılacaksa TOXICARB´ın yalnızca kusma başlatılıp
tamamlandıktan sonra uygulanması önerilir.
Aktif kömürün etkinliği azalabileceğinden, TOXICARB süt, dondurma, şerbet ya da
marmelat ile karıştırılmamalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve­veya/ embriyonal/fetal gelişim /ve­veya/
doğum /ve­veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebelik dönemi
Hayvanlarda gerçekleştirilmiş herhangi bir teratojenisite çalışması mevcut değildir.
Klinik çalışmalarda, aktif kömürün sınırlı sayıda hastada kullanılması ile herhangi bir
teratojenik ya da fetotoksik etki ortaya çıkmamıştır. Bununla birlikte gebe kadınlarda
kullanımının hiçbir risk taşımadığından emin olmak için epidemiyolojik verilere ihtiyaç
vardır.
TOXICARB gerekli olmadıkça gebelik döneminde kullanılmamalıdır.
Laktasyon dönemi
TOXICARB emzirme döneminde kullanılabilir.
Üreme yeteneği/Fertilite
Üreme yeteneği üzerine herhangi bir etkisi bulunmamaktadır.
3/64.7. Araç ve makine kullanımı üzerindeki etkiler
TOXICARB´ın araç ve makine kullanımı üzerine herhangi bir olumsuz etkisi yoktur.
4.8. İstenmeyen etkiler
TOXICARB doğru şekilde uygulandığı takdirde herhangi bir spesifik advers reaksiyon
beklenmez. Bununla birlikte kusma (aktif kömürün büyük miktarlarda çok hızlı
uygulanması halinde), konstipasyon ve intestinal geçişi işaret eden dışkının siyah renk
alması ihtimalleri dikkate alınmalıdır.
Spesifik advers reaksiyonlar, uygun olmayan kullanım şekliyle ilişkili olabilir. Bunlar
seyrek olarak görülen solunum komplikasyonlarıdır.
TOXICARB´a bağlı istenmeyen etkiler aşağıdaki sıklık derecelerine göre sıralandırılmıştır:
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor)
Endokrin hastalıkları
Bilinmiyor: Katartiklerle eş zamanlı uygulama halinde hipernatremi, hipokalemi,
hipermagnezemi
Solunum, göğüs bozuklukları ve mediastinal hastalıklar
Bilinmiyor: Aktif kömürün aspirasyonuna bağlı solunum yollarının tıkanması
Gastrointestinal hastalıklar
Bilinmiyor: Bulantı, kusma, karın şişliği, barsak obstrüksiyonu, apandisit, dışkının siyah
renk alması
4.9. Doz aşımı ve tedavisi
TOXICARB iyi tolere edilir ve toksisitesi olmadığından tedavi gerektiren aşırı doz
durumunun gelişmesi muhtemel değildir. Ürünün eliminasyonunu artırmak amacıyla bir
laksatif uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidotlar
ATC kodu: A07BA01
Oral yoldan ya da gastrik tüp yoluyla uygulanan aktif kömür, toksik maddeleri sindirim
sisteminde emilimlerini azaltarak adsorbe eder. Siyanür, demir tuzları, lityum, metanol,
4/6etanol ve etilenglikole çok düşük seviyede bağlanır.
Aktif kömür, sindirim kanalında enterohepatik geri dönüşümü sekteye uğratarak bazı
bileşiklerin kan konsantrasyonlarını düşürür.
Ciddi zehirlenmeler için aktif kömürün tekrarlı uygulamaları, adsorbe toksinin barsaktaki
desorpsiyonunu engellemek için ya da eliminasyonunu hızlandırmak ve reabsorbsiyonunu
önlemek için (enterohepatik geri dönüşüm) önerilir.
5.2. Farmakokinetik özellikler
Aktif kömür, oral uygulamadan sonra sindirim kanalı mukoz membranları tarafından
emilmez. Terapötik etkisi, intralüminer sindirim kanalı ile sınırlıdır ve sistemik aktivite
olmaksızın gerçekleşir. Aktif kömür, sindirim kanalı boyunca intestinal geçiş süresine
eşdeğer bir sürede değişmemiş halde hareket eder ve ardından fekal yoldan tamamen
elimine edilir.
5.3. Klinik öncesi güvenlilik verileri
Aktif kömür için literatürdeki klinik öncesi bilgiler herhangi bir özel tehlikenin varlığını
göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Gliserol
Sukroz
Saf su
6.2. Geçimsizlikler
Geçimlilik araştırmaları bulunmadığından bu tıbbi ürün diğer ürünlerle karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
25°C´nin altındaki oda sıcaklığında saklanmalıdır.
6.5. Ambalajın niteliği ve içeriği
60 mL´lik polipropilen kapaklı polietilen şişelerde, karton kutu içinde ambalajlıdır.
5/66.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
KEYMEN İLAÇ SAN. ve TİC. LTD. ŞTİ.
Şehit Gaffar Okkan Cad. No: 40
Gölbaşı 06830 Ankara
Tel : 0312 4853760
Faks : 0312 4853761
e­posta: keymen@keymen.com.tr
8. RUHSAT NUMARASI
135/3
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 14/12/2012
Ruhsat yenileme tarihi :
10. KÜB'ÜN YENİLENME TARİHİ
6/6