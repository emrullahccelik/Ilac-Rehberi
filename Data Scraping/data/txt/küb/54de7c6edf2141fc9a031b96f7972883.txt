1 / 7  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
BENİTİDE  8 mg  film kaplı  tablet  
 
2. KALİTATİF  VE KANTİTATİF  BİLEŞİM  
Her bir film tablet; 
Etkin  madde:  
Benidipin hidroklorür     8 mg  
Yardımcı  maddeler:  
Laktoz monohidrat (FP)  (inek sütü kaynaklı )     178.45 mg  
Laktoz Monohidrat (SD) (inek sütü kaynaklı )     40.0 mg 
Laktoz monohidrat (inek sütü kaynaklı )     1.86 mg  
 Diğer  yardımcı maddeler için  bölüm 6.1’e bakınız. 
 
3. FARMASÖTİK  FORM  
Film kaplı  tablet  
Sarı renkli, yuvarlak, bir yüzü çentikli film kaplı tablettir.  
  Tabletler eşit yarımlara bölünebilir.  
 
4. KLİNİK ÖZELLİKLER  
4.1.Terapötik endikasyonlar  
Hipertansiyon, renal  parankimal hipertansiyon ve anjina  pektoris tedavisinde  endikedir. 
 
4.2. Pozoloji ve uygulama şekli  
Pozoloji/uygulama sıklığı  ve süresi:  
1. Hipertansiyon ve renal  parankimal  hipertansiyonda; 
Erişkinlere  genellikle  kahvaltıdan  sonra günde bir defa 2-4 mg benidipin  hidroklorür 
uygulanır. 2- 4 mg’lık dozlar yeterli gelmez ise dozaj hastanın yaşı ve semptomlarına göre  
günde 8 mg’a kadar arttırılabilir. Ağır hipertansiyon vakalarında, kahvaltıdan sonra günde bir  
kez 4 -8 mg benidipin hidroklorür verilir.  
2. Anjina  pektoriste; 
Erişkinlere genellikle kahvaltı ve akşam yemeğinden sonra günde iki kez 4 mg beni dipin 
hidroklorür verilir.  Dozaj  hastanın  yaşı ve semptomların  şiddetine  göre ayarlanabilir.  
 
Uygulama şekli:  
BENİTİDE  her gün aynı saatte (tercihen  sabah  kahvaltısından sonra) oral olarak  bir miktar  
su  ile alınır.  
 
Özel  popülasyona ilişkin  ek bilgiler:  
Böbrek/karaciğer yetmezliği:  
Karaciğer yetmezliği olan hastalarda BENİTİDE  doktor kontrolünde ve dikkatli 
kullanılmalıdır .  Böbrek fonksiyon yetmezliği olan  hastalarla ilgili bilgi mevcut  değildir. 
 2 / 7  Pediatrik  popülasyon:  
Bilinmemektedir.  
 
Geriatrik  popülasyon:  
Yaşlılarda  doz ayarlamasına ilişkin  bilgi mevcut  değildir.  
 
4.3. Kontrendikasyonlar  
Kardiyojenik şok geçiren  hastalarda BENİTİDE  altta yatan  semptomların  şiddetlenmesine  
sebep  olabilir.  
 
Gebe veya gebe olması muhtemel kadınlarda  kullanılmamalıdır.  
 
4.4. Özel  kullanım  uyarıları  ve önlemleri  
BENİTİDE , çok düşük kan basıncına sahip hastalara, ciddi karaciğer fonksiyon bozukluğuna  
sahip hastalara ( BENİTİDE  karaciğer  fonksiyon bozukluğunu artırabilir) ve  yaşlı hastalara  
dikkatli verilmelidir.  
 
Kalsiyum  antagonistlerinin  aniden  kesilmesi ile semptomlarda  şiddetlenme  bildirilmiştir.  
BENİTİDE  tedavisine geçici olarak ara verilmesi gerektiğinde, doz kademeli olarak 
azaltılmalı ve hasta sıkı gözlem  altında  tutulmalıdır.  Ayrıca  hastalar  BENİTİDE  tedavisine  
doktora  danışmadan  ara vermemeleri konusunda  uyarılmalıdır.  
 
BENİTİDE  kan basıncında aşırı düşmelere sebep olabilir. Böyle durumlarda dozun 
azaltılması ve  ilaca  geçici  süreyle  ara verilmesi gibi tedavi  yöntemleri  uygulanmalıdır. 
 
BENİTİDE ’in antihipertansif aktivitesi baş dönmesi vb. semptomları arttırabileceğinden 
yüksek yerlerde çalışma ve araba kullanma gibi potansiyel tehlikeleri olan aktiviteleri 
gerçekleştiren  hastalar,  çok daha  dikkatli olmaları konusunda  uyarılmalıdırlar.  
 
Sürekli aya ktan peritoneal diyalize giren hastalarda diyaliz sıvısının görünümünde değişme ve  
sıvının  beyaz,  bulanık bir hal alması  tespit edilmiştir.  Böyle  bir durumda  peritonit  vb. 
durumlarla  ayırıcı tanının  yapılması gerekir.  
 
Bu tıbbi ürün laktoz içerir. Bu nedenle nadir kalıtımsal galaktoz intoleransı, Lapp laktoz  
yetmezliği ya da glikoz - galaktoz malabsorpsiyon problemi  olan hastaların  bu ilacı 
kullanmamaları gerekir.  
 
4.5. Diğer tıbbi  ürünler  ile etkileşimler  ve diğer etkileşim  şekilleri  
BENİTİDE , diğer antihipertansif ilaçlar ile  birlikte kullanıldığında, antihipertansif aktivitenin  
artması  sebebiyle, kan basıncında  aşırı  düşme  görülebilir. 
 
Digoksinin tübüler  sekresyonunun kalsiyum  antagonistleri ile inhibe  edildiği  ve bunun  
sonucunda  da digoksinin kan konsantrasyonlarının yükseldiği  ve dijital zehirlenmelerinin  
ortaya  çıkabileceği  bildirilmiştir.  Bu sebeple BENİTİDE  ile birlikte  digoksin kullanan 
hastalarda  digoksinin kan konsantrasyonu  ve kalbin durumu  monitorize  edilmeli,  eğer 3 / 7  anormal  bir durum  görülürse  digoksin dozu ayarlanmalı  veya  BENİTİDE  kesilmelidir.  
 
Simetidinin  gastrik  asiditeyi  azalttığı ve bunun sonucunda  da bazı ilaçların  mideden  
absorpsiyonunda  artışa  sebep  olduğu, ayrıca karaciğer  mikrozomlarında  kalsiyum  
antagonistlerinin metabolik enzimlerini inhibe ettiği bildirilmiştir. Bu sebeple BENİTİDE  ve 
simetidini birlikte  kullanan hastalarda kan basıncında  aşırı düşüşler  olabileceği  akılda  
tutulmalıdır.  Benzer  bir mekanizma ile greyfurt  suyu da BENİTİDE ’in karaciğerde  
metabolizmasını inhibe etmekte ve bunun sonucunda kan konsantrasyonlarını artırarak kan  
basıncında  aşırı düşüşlere  sebep olabilmektedir.  
 
Rifampisinin  ilaç metabolizmaları ile ilişkili enzimleri  indüklediği  ve kalsiyum  
antagonistlerinin  metabolizmasında  artış ve kan konsantrasyonlarında  düşüş  görüleceği  
bildirilmiştir.  Bu iki ilacın  kombine  kullanılması durumunda  BENİTİDE ’in antihipertansif  
aktivitesinde  azalma olabileceği  göz önünde  tutulmalıdır.  
 
4.6. Gebelik ve laktasyon  
Genel  Tavsiye  
Gebelik  Kategorisi  C’ dir. 
 
Çocuk doğurma potansiyeli bulunan kadınlar/Doğum Kontrolü (Kontrasepsiyon)  
Benidipin hidroklorürün  gebe  kadınlarda  kullanımına  ilişkin  yeterli  veri mevcut  değildir.  
Hayvanlar  üzerinde  yapılan  çalışmalar,  gebelik  /ve-veya/  embriyonal/fetal gelişim /ve-veya/  
doğum  /ve-veya/  doğum  sonrası  gelişim üzerindeki  etkiler  bakımından yetersizdir  (bkz.  
bölüm  5.3). İnsanlara  yönelik potansiyel risk bilinmemektedir.  
 
Gebelik  dönemi:  
BENİTİDE  gerekli  olmadıkça  gebelik  döneminde  kullanılmamalıdır.  
 
Benidipin hidroklorür ile hamilelerde yapılmış yeterli sayıda ve kontrollü klinik çalışmalar  
mevcut  değildir.  BENİTİDE ’in hamilelerde  sadece beklenen  potansiyel  yararın,  fötüs  
üzerindeki  potansiyel  riskten da ha fazla olduğu düşünülen durumlarda  kullanılması gerekir . 
 
Laktasyon  dönemi:  
Benidipin hidroklorürün insan  sütüyle  atılıp  atılmadığı bilinmemektedir.  Emzirmenin  
durdurulup durdurulmayacağına  ya da BENİTİDE ’in tedavisinin  durdurulup 
durdurulmayacağına/tedaviden kaçınılıp  kaçınılmayacağına  ilişkin  karar  verilirken, 
emzirmenin çocuk açısından faydası ve BENİTİDE  tedavisinin emziren anne açısından 
faydası  dikkate  alınmalıdır.  
 
Üreme yeteneği/Fertilite:  
  Üreme yeteneği ve fertilite üzerine etkisine dair veri bulunmamaktadır.  
 
4.7. Araç ve makine  kullanımı  üzerindeki etkiler 
BENİTİDE ’in antihipertansif aktivitesi baş dönmesi vb. semptomları artırabileceğinden 
yüksek yerlerde çalışma ve araba kullanma gibi potansiyel tehlikeleri olan aktiviteleri 4 / 7  gerçekleştiren  hastalar,  çok daha  dikkatli olmaları konusunda  uyarılmalıdırlar.  
 
4.8. İstenmeyen  etkiler  
Advers reaksiyon sıklığı aşağıdaki sınıflandırma sistemi kullanılarak tanım lanmaktadır.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000);  çok seyrek  (<1/10.000), bilinmiyor (eldeki  verilerden  hareketle 
tahmin  edilemiyor).  
  Ürün ile ilişkilendirilmiş advers etkiler aşağıda sunulmaktadır.  
Kan ve lenf sistemi hastalıkları:  
Yaygın:  Lökopeni, eozinofili 
 
Sinir  sistemi  hastalıkları:  
Yaygın: Baş ağrısı, sersemlik, baş dönmesi, ortostatik hipotansiyon 
Yaygın olmayan: Uykusuzluk, uyuşukluk 
 
Göz hastalıkları:  
Bilinmiyor:  Konjunktival  hiperemi,  bulanık görme  
 
Kardiyak hastalıkları:  
Yaygın:  Çarpıntı,  kızarıklık,  
Yaygın olmayan: Göğüste baskı hissi, bradikardi, taşikardi  
Bilinmiyor: Kalpte  ek atımlar (ekstrasistol)  
 
Vasküler  hastalıkları:  
Yaygın: Yüzde kızarıklık, ateş basması, kan basıncında düşme  
Bilinmiyor:  Yüzün kızarması,  sıcak  basması  
 
Gastrointestinal  hastalıkları:  
Yaygın:  konstipasyon 
Yaygın olmayan: karın ağrısı, bulantı, göğüste yanma hissi, susama  
Bilinmiyor:  kusma, diyare, diş eti şişmesi  
 
Deri  ve deri altı  doku  hastalıkları:  
Bilinmiyor:  Aşırı  terleme  
 
Böbrek ve idrar hastalıkları:  
Yaygın: BUN ve kreatininde artış  
Yaygın olmayan: Pollaküri  
 
Genel  bozukluklar  ve uygulama  bölgesine  ilişkin  hastalıklar:  
Yaygın:  Yüz,  bacak  ve ellerde ödem, CPK  yükselmesi, keyifsizlik,  
Yaygın olmayan:  Tinnitus, parmaklarda kızarıklık  ve sıcaklık  hissi,  omuz  katılığı,  öksürük 
Seyrek:  Sürekli susama  hissi  
 5 / 7  Araştırmalar  
Seyrek:  Potasyum  artışı 
Bilinmiyor: Platelet  sayısında  azalma 
 
Aşağıda  yer alan yan etkilerden  herhangi birisi görülürse BENİTİDE  tedavisi  kesilmelidir.  
 
Karaciğer  fonksiyon hastalıkları:  
Yaygın:  SGOT,  SGPT,  a-GTP,  bilirubin, alkalen  fosfataz, LDH  yükselmesi 
 
Aşırı  Duyarlılık  reaksiyonları:  
Yaygın: Deri döküntüsü 
Yaygın olmayan: Kaşıntı 
Bilinmiyor:  Işığa  duyarlılık  
 
Diğer hastalıklar:  
Bilinmiyor: Jinekomasti 
 
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans  Merkezi  (TÜFAM)'ne  bildirmeleri gerekmektedir. (www.titck.gov.tr;  e-
posta:  tufam@titck.gov.tr; tel: 0800 314 0008; faks:  0312 218 3599) 
 
4.9. Doz aşımı  ve tedavisi 
BENİTİDE  doz aşımında kan basıncında aşırı düşmeler görülebilir. Eğer kan basıncındaki  
düşme  çok belirgin  ise alt ekstremitelerin  havaya  kaldırılması,  sıvı replasmanı  ve 
vazopressörlerin  verilmesi gibi tedavi  yöntemleri uygulanmalıdır. İlaç kan proteinlerine  
yüksek oranda bağlandığından ilacın  hemodiyaliz ile kandan uzaklaştırılması etkili  değildir.  
 
5. FARMAKOLOJİK  ÖZELLİKLER  
5.1 Farmakodinamik  özellikler 
Farmakoterapötik  grup:  Vazoselektif  Kalsiyum  Kanal  Blokörleri 
                                       (Dihidropridin türevleri)  
ATC  kodu: C08CA15  
 
Müstahzarın etkin maddesi olan benidipin hidroklorür, uzun etkili bir kalsiyum antagonistidir.  
Benidipin hidroklorür hücre  membranlarındaki  voltaj -bağımlı kalsiyum  kanallarının  DHP  
bağlanma  bölgelerine bağlanır  ve hücre  içerisine  kalsiyum  girişini inhibe ederek  koroner ve 6 / 7  periferik damarlarda genişlemeye sebep olur. Hücre membranı içine yüksek oranda penetre 
olabilen bu etkin maddenin, DHP bağlanma bölgelerine esas olarak membranlarda bağlandığı  
düşünülmüştür. Yapılan  çalışmalarda etkin  maddenin, kan konsantrasyonundan bağımsız  
olarak, DHP bağlanma bölgelerine afinitesinin yüksek olduğu, buralardan ayrılmanın çok yavaş  gerçekleştiği  gösterilmiştir.  
 
5.2  Farmakokinetik  özellikler  
Emilim:  
Benidipin hidroklorür oral yoldan alındığında süratle absorbe olur ve 0,5- 1,1 saat içinde doruk 
plazma konsantrasyonuna  ulaşır.  
 
Dağılım:  
Benidipin hidroklorürün terminal plazma eliminasyon  yarılanma  ömrü, günde tek doz olarak  
verildiğinde  1-2,4 saattir.  
 
Biyotransformasyon:  
Benidipin hidroklorür plazma  proteinlerine  yüksek oranda bağlanır.  
 
Eliminasyon : 
Benidipin hidroklorür karaciğerde  metabolize  olur. İdrar  ve feçesle itrah edilir.  
 
Doğrusallık/Doğrusal  olmayan  durum:  
  Doğrusallık/Doğrusal olmayan durum hakkında veri bulunmamaktadır.  
 
5.3 Klinik  öncesi  güvenlilik  verileri  
KÜB’de  yer alan  bilgiler  dışında  herhangi bir ek  bilgi bulunmamaktadır. 
 
6- FARMASÖTİK  ÖZELLİKLER  
6.1. Yardımcı  maddelerin  listesi  
Laktoz monohidrat (FP)  (inek sütü kaynaklı ) 
Prejelatinize nişasta  
 Povidon K30 
Laktoz monohidrat (SD)  (inek sütü kaynaklı ) 
Magnezyum Stearat   
Opadry II 32K220070 Y ellow   
Hipromelloz  
Laktoz monohidrat (inek sütü kaynaklı ) 
Titanyum dioksit   
Triasetin  
Sarı demir oksit  
 
6.2. Geçimsizlikler  
Geçerli  değildir. 
 7 / 7  6.3. Raf ömrü  
24 ay 
 
6.4. Saklamaya yönelik  özel  uyarılar  
25oC altındaki  oda sıcaklığında  saklanmalıdır.  
 
6.5. Ambalajın  niteliği ve içeriği  
Kutuda, şeffaf  PVC/PVDC - Alüminyum Folyo blister ambalajda,  30 adet.  
 
6.6. Beşeri  Tıbbi Üründen arta kalan maddelerin imhası ve diğer özel önlemler  
Kullanılmamış olan ürünler yada atık materyaller 'Tıbbi Atıkların Kontrolü Yönetmeliği' ve 
'Ambalaj Atıklarının Kontrolü Y önetmeliği'ne uygun olarak imha edilmelidir. 
 
7- RUHSAT  SAHİBİ  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Cad. No:4  
34467 Maslak/Sarıyer/İSTANBUL  
Tel: 0212 366 84 00 
Faks: 0212 276 20 20  
 
8- RUHSAT  NUMARASI  
2023/79 
 
9- İLK RUHSAT  TARİHİ/RUHSAT  YENİLEME  TARİHİ  
İlk ruhsat tarihi: 15.03.2023 Ruhsat yenileme  tarihi: 
 
10- KÜB’ÜN YENİLENME  TARİHİ  