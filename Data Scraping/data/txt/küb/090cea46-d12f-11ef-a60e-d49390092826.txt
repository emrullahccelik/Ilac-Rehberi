KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZYDENA® 100 mg film tablet
2. KALİTATİF VE KANTİTATİF BİLEŞİM
Etkin madde
Udenafil 100 mg
Yardımcı maddeler
Laktoz 87.5 mg
Sunset Yellow FCF 0.0372 mg
Yardımcı maddeler için 6.1’e bakınız.
3. FARMASÖTİK FORM
Film tablet.
ZYDENA®, bir yüzünde 100 diğer yüzünde ise ZY işareti baskılı, açık turuncu renkte, film
kaplı oval tabletlerdir.
4. KLİNİK ÖZELLİKLER
4.1. Terapötik endikasyonlar
ZYDENA®, yeterli bir seksüel performans için gerekli penil ereksiyonun sağlanamaması veya
sürdürülememesi olarak tanımlanan erektil disfonksiyonun tedavisinde endikedir.
ZYDENA®’nın etkili olabilmesi için seksüel stimulasyon gereklidir.
4.2. Pozoloji ve uygulama şekli
Pozoloji:
Yetişkinler (Sadece 18 yaş üzeri erkekler):
Hastaların çoğu için, tavsiye edilen ZYDENA® başlangıç dozu, cinsel aktiviteden yaklaşık 30
dakika ilâ 12 saat önce oral yoldan alınan 100 mg’lık dozdur. 100 mg’lık doza gösterilen yan
etkiler de dahil, hastada ilacın bireysel etkinliği ve tolerabilitesi hakkında dikkatli bir
değerlendirme yapılarak ilacın dozu günde 200 mg’a yükseltilebilir.
Uygulama sıklığı ve süresi:
Tavsiye edilen maksimum doz sıklığı günde bir keredir.
ZYDENA® için önerilen doz aşılmamalıdır.
1Uygulama şekli:
ZYDENA® ağız yolu ile kullanılır.
ZYDENA® bir bardak su ile, aç ya da tok karnına alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif böbrek yetmezliği olan erkek hastalarda doz ayarlamasına gerek yoktur.
Hafif karaciğer yetmezliği olan (Child Pugh sınıf A) hastalarda doz ayarlamasına gerek
yoktur.
Popülasyona yönelik spesifik çalışmalar bulunmamasından dolayı, ZYDENA®’nın şiddetli
hepatik yetmezliği veya orta şiddetli ve şiddetli böbrek yetmezliği olan hastalarda kullanımı
önerilmemektedir.
Pediyatrik popülasyon:
ZYDENA®’nın güvenlilik ve etkililik, sadece 18 yaş ve üzeri erkeklerde kanıtlanmıştır. 18
yaş altı kullanımı kontrendikedir.
Geriyatrik popülasyon:
65 yaşın üzerindeki erkek hastalarda doz kontrolü ve ayarlaması yapmak gerekmez.
4.3. Kontrendikasyonlar
Bileşenlerinden herhangi birisine karşı bilinen aşırı duyarlılığı olan hastalarda ZYDENA®
kullanımı kontrendikedir.
ZYDENA®’nın gebelikte kullanımı kontrendikedir
ZYDENA®’nın akut ve kronik nitratların hipotansif etkilerini kuvvetlendirdiği gösterilmiştir;
bundan ötürü, herhangi bir formda nitrik oksit donörleri, organik nitratlar veya organik
nitritlerle birlikte ve eşzamanlı olarak, düzenli veya aralıklı olarak kullanılması
kontrendikedir. Gliseril trinitrat, isosorbid tuzları, sodyum nitroprussid, amil nitrit, nicorandil
veya organik nitratlarla birlikte kullanılmamalıdır.
ZYDENA®, kardiyovasküler risk faktörleri sebebiyle cinsel ilişkiye girmesi tavsiye
edilmeyen erkeklerde (yani, tanı konulmuş kalp yetmezliği ve stabil olmayan angina pectoris
gibi ciddi ve önemli kardiyovasküler hastalıkları bulunan hastalarda) kontrendikedir.
ZYDENA®, erektil disfonksiyon ile birlikte daha önceden geçirilmiş non-arteritik anterior
iskemik optik nöropati (NAİON) atağı olan hastalarda kontrendikedir.
Potent sitokrom P450 (CYP) 3A4 inhibitörleri (HIV proteaz inhibitörleri indinavir ve
ritonavir) kullanan hastalar, konjenital uzun QT sendromu olan hastalar veya QT intervalini
uzatan ilaç kullanan hastalarda kontrendikedir.
Guanilat Siklaz uyarıcılarının hipotansif etkilerini artırabileceğinden Guanilat siklaz uyarıcısı
(riociguat) ve ZYDENA®’nın birlikte kullanımı kontrendikedir.
2Aşağıda sayılan hasta alt-gruplarında da udenafilin güvenilirliği araştırılmamıştır; bundan
dolayı, bu alt-gruplarda kullanımı hakkında ek bilgiler elde edilene kadar udenafilin bu
hastalarda kullanılması kontrendikedir: şiddetli hepatik ve böbrek yetmezlik, hipotansiyon
(kan basıncı < 90/50 mmHg), hipertansiyon (kan basıncı > 170/110 mmHg), yeni geçirilmiş
inme, miyokard enfarktüsü veya koroner arter bypass cerrahisi geçirenlerde (son 6 ayda) ve
retinitis pigmentosa gibi bilinen herediter dejeneratif retinal bozukluklar (bu hastaların az bir
kısmında genetik retinal fosfodiesteraz bozukluğu vardır).
ZYDENA® ile birlikte erektil disfonksiyon tedavisinde kullanılan diğer tedavilerle
kombinasyonun etkililiği ve güvenliliği incelenmediğinden bu kombinasyonlar
kontrendikedir.
4.4. Özel kullanım uyarıları ve önlemleri
Erektil disfonksiyonu teşhis etmek, altta yatan potansiyel sebepleri ve uygun tedaviyi
belirlemek için hastanın kapsamlı bir tıbbi tarihçe çalışması ve fiziksel muayene yapılmalıdır.
Doktorlar, hastalarının kardiyovasküler durumunu da değerlendirmelidirler, çünkü cinsel
aktiviteyle bağlantılı potansiyel kardiyak riskler söz konusudur. ZYDENA® da dahil, erektil
disfonksiyon tedavi ajanları, genellikle, altta yatan kardiyovasküler sorunları sebebiyle cinsel
aktiviteye girmeleri tavsiye edilmeyen erkeklerde kullanılmamalıdırlar.
Son 6 ayda inme, serebral hemoraji veya miyokard infarktüsü geçirmiş hastalarda Zydena
kullanılmamalıdır. Daha önceden geçirilmiş inme, serebral hemoraji veya miyokard
infarktüsü olan hastalarda kullanımı durumunda kardiyovasküler hastalıklar çok iyi bir şekilde
kontrol edilmelidir.
Doktorlar, hastalarına, bir gözde veya her iki gözde de ani görme kaybı olması halinde
ZYDENA® da dahil tüm PDE5 inhibitörlerini kullanmaya derhal son vermelerini ve bir tıp
kurumuna başvurmalarını önermelidirler. Böyle bir olay, ZYDENA® dışında tüm PDE5
inhibitörlerinin kullanımıyla zamansal olarak bağlantısı kurulan ve pazarlama-sonrası
raporlarda nadiren rapor edilen kalıcı görme kaybı da dahil olmak üzere görme yetisinde
azalmanın bir sebebi olan non-arteritik anterior iskemik optik nöropatinin (NAİON) bir
belirtisi olabilir. Bu olayların doğrudan doğruya PDE5 inhibitörlerinin kullanımıyla mı yoksa
başka faktörlerle mi bağlantı olduklarını tespit etmek mümkün değildir. Doktorlar, daha önce
bir gözlerinde NAİON geçirmiş bulunan kişilerde NAİON riski artışı konusunu ve bu kişilerin
PDE5 inhibitörleri gibi vazodilatörlerin kullanımından olumsuz etkilenip etkilenmedikleri
konusunu da hastalarla tartışmalıdırlar. (bkz. Kontrendikasyonlar) ZYDENA®, daha önceden
bir Non-Arteritik Anterior İskemik Optik Nöropati (NAİON) episodu geçirmiş ve erektil
disfonksiyonu olan erkek hastalara da tavsiye edilmez.
Doktorlar, hastalarına, bir kulakta veya her iki kulakta da çınlama ve baş dönmesinin eşlik
edebileceği ani işitme kaybı veya sağırlık olması halinde ZYDENA® da dahil tüm PDE5
inhibitörlerini kullanmaya derhal son vermelerini ve bir tıp kurumuna başvurmalarını
önermelidirler.
Proliferatif diabetik retinopati, aktif gastroözofajeal reflü hastalığı veya reflü özofajit ile
ilişkili hiatus hernisi olan hastalarda Zydena dikkatli kullanılmalıdır.
3Kontrol altında olmayan diyabetik hastalarda Zydena’nın etkinlik ve güvenliliği
çalışılmamıştır.
ZYDENA®’nın kan basıncında geçici düşüşlere yol açan sistemik vazodilatör özelliklere
sahip bulunduğu gösterilmiştir. Çoğu hastada bu durumun ilgili sonuçları azdır ya da hiç
yoktur. Fakat doktorlar udenafil vermeden önce, altta yatan belirli durumlara sahip hastaların,
özellikle cinsel aktiviteyle kombine durumlarda bu vazodilatör etkilerden olumsuz etkilenip
etkilenmeyeceklerini göz önünde bulundurmalıdırlar. Vazodilatörlere karşı duyarlılığı artmış
hastalar arasında, sol ventriküler çıkış yolu obstrüksiyonları (örneğin, aort stenozu, hipertrofik
obstrüktif kardiyomiyopati) bulunan hastalar ya da kan basıncının otonomik kontrolünde ciddi
bozulma ile kendini gösteren nadir bir sendrom olan multipl sistem atrofisi olanlar
bulunmaktadır.
Erektil disfonksiyonda kullanılan ajanlar penisin anatomik deformasyonlarında (angülasyon,
kavernosal fibrosis veya Peyronie’s hastalığı gibi) veya priapizme sebep olabilecek
predisposze durumlarda (orak hücre anemisi, multipl miyelom veya lösemi gibi) dikkatli
kullanılmalıdırlar.
Özelikle yaşlı, kan vizkozitesi artmış hastalarda retinal ven oklüzyonu riski artmaktadır.
4 saatten daha uzun süren ereksiyonlar ve priapizm (süresi 6 saatten fazla devam eden ağrılı
ereksiyonlar), ZYDENA® ile yapılan klinik çalışmalarda gözlemlenmemiş olmasına rağmen,
bu sınıftaki bileşikler hakkında seyrek de olsa bu tip raporlar alınmaktadır.
Bu nedenle, 4 saatten daha uzun süren ereksiyonlarda hastanın acil tıbbi yardım ve destek
istemesi gerekir. Priapizm, hemen tedavi edilmezse erektil dokuda ve erektil fonksiyonda geri
dönüşü olmayan hasara yol açabilir.
ZYDENA®, afrodizyak bir ilaç ya da bir cinsel uyarıcı olmadığından dolayı, sadece erektil
disfonksiyon sorunu bulunan hastaların tedavisi için kullanılmalıdır.
Omurilik yaralanması olan, radikal prostatektomi veya pelvik cerrahi uygulanmış olan,
hiposeksüel arzusu bulunan, kanser tedavisi gören ve antikoagülan ilaç alan hastalarda
ZYDENA®’nın etkileri hakkında bir araştırma yapılmamıştır.
Böbrek/karaciğer yetmezliği
Orta şiddetli böbrek yetmezliği olan hastalarda, EAA arttığından ve yeterli klinik çalışma
olmadığından ZYDENA® önerilmemektedir. Karaciğer ve böbrek yetmezliği olan hastalarda
etkinlilik ve güvenliliği çalışılmamıştır (Bkz. Kontrendikasyonlar).
Karaciğer fonksiyon bozukluğu olan (SGOT, SGPT normal üst limitin 3 katından daha fazla)
veya böbrek yetmezliği olan (serum kreatinin>2,5 mg/dL) hastalarda ZYDENA® hekim
kontrolünde dikkatli uygulanmalıdır (Bkz. Kontrendikasyonlar).
Çocuklar: ZYDENA®’nın güvenlilik ve etkililiği, sadece 18 yaş ve üzeri erkeklerde
kanıtlanmıştır.
ZYDENA® yardımcı madde olarak laktoz içermektedir. Nadir kalıtımsal galaktoz intoleransı,
Lapp laktoz yetmezliği ya da glikoz-galaktoz malabsorpsiyon problemi olan hastaların bu
ilacı kullanmamaları gerekir.
4Bileşimindeki sunset yellow FCF’den dolayı alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
o Diğer ilaçların ZYDENA®’nın plazma konsantrasyonu üzerine etkileri:
- İn vitro çalışmalar: Udenafil metabolizması, başlıca sitokrom P450 (CYP)
izoformu 3A4 ile düzenlenmektedir. Bu nedenle, bu enzimlerin inhibitörü olan
maddelerin udenafilin plazma konsantrasyonunu artırması beklenir. İnsanlarda
ketokonazol, itrakonazol, ritonavir, indinavir, simetidin, eritromisin ve greyfurt
suyu bilinen temsilci CYP450 3A4 inhibitörleridir.
- İn vitro çalışmalar: Ketokonazol (400 mg), sağlıklı gönüllülere ZYDENA®
(100 mg) ile eşzamanlı verildiğinde udenafil EAA ve C değerlerinde
maks
sırasıyla %212 ve %85 oranlarında artışlar meydana gelmiştir.
- Bu konuda etkileşim çalışmaları yapılmamış olmasına rağmen, udenafilin
itrakonazol, simetidin, eritromisin ve greyfurt suyu gibi başka CYP450 3A4
inhibitörleriyle birlikte eşzamanlı verilmesinin udenafil plazma
konsantrasyonunu artırması beklenmektedir. Bundan dolayı, birlikte
kullanımında dikkatli olunmalıdır.
- Kuvvetli ve etkili CYP450 3A4 inhibitörleri olan HIV proteaz inhibitörleri
ritonavir veya indinavir ile udenafilin eşzamanlı verilmesi, udenafil plazma
konsantrasyonunda istatistiksel açıdan anlamlı bir artışa yol açar. Bundan
dolayı, bu ilaçların birlikte verilmeleri tavsiye kontrendikedir (Bkz.
Kontrendikasyonlar).
- Ayrıca ve ek olarak, deksametazon, rifampin ve antikonvulsanlar
(karbamazepin, fenitoin ve fenobarbital) gibi CYP450 3A4 indükleyicileri,
udenafil metabolizmasını hızlandırabilir ve udenafil plazma konsantrasyonunu
azaltabilirler.
- Udenafilin (200 mg) alkolle (0.6 g/kg; ortalama maksimum kan alkol
seviyeleri %0.088) birlikte eşzamanlı verilmesi, alkolün kan basıncı ve kalp
atım hızı üzerindeki etkilerini artırmamıştır. Udenafil farmakokinetiği alkolden
etkilenmemiştir. Buna rağmen, doktorlar kalp atım hızının artması, kan
basıncının düşmesi, baş dönmesi, miyalji ve ortostatik sendrom gibi olası
semptomlar hakkında hastalarını bilgilendirmelidirler, çünkü hem udenafil
hem de alkolün hafif vazodilatör özellikleri vardır.
o Guanilat Siklaz uyarıcılarının hipotansif etkilerini artırabileceğinden Guanilat siklaz
uyarıcısı (riociguat) ve ZYDENA®’nın birlikte kullanımı kontrendikedir.
o Udenafil (30 mg/kg p.o.) sıçanlara nitrogliserin (2,5 mg/kg i.v.) ile birlikte eşzamanlı
verildiğinde, udenafil farmakokinetiği etkilenmemiştir. Buna rağmen, nitrogliserinin
kan basıncını düşürücü etkisinden dolayı, udenafilin nitrogliserin ile eşzamanlı
kullanılması tavsiye kontrendikedir.
5o Sıçanlara amlodipin besilat (5 mg/kg, 3 gün, p.o.) verildiğinde, kan basıncı istatistiksel
açıdan anlamlı düzeyde düşmüştür. Bundan dolayı, udenafil ile amlopidin besilatın
eşzamanlı kullanılması dikkatle değerlendirilmesi gereken bir konudur.
o ZYDENA® (200 mg) sağlıklı gönüllülere 0.4 mg tamsulosin ile eşzamanlı
verildiğinde, ortalama ayakta sistolik kan basıncı 4 mmHg (maksimum) düşmüştür. 28
denekten 4 tanesinde geçici olarak 85 mmHg’nin altında bir ayakta sistolik kan basıncı
görülmüş olmasına rağmen, deneklerin hiç birisinde semptomatik hipotansiyon
gelişmemiştir. ZYDENA® ve alfa-blokerlerin birlikte güvenli bir şekilde verilip
verilemeyecekleri hakkında bir çalışma yapılmamıştır. Buna rağmen, bu iki ilaç
sınıfının ikisi de kan basıncını düşürücü etkileri bulunan vazodilatörler olarak etki
ettikleri için, hastaların bu konuda uyarılmaları gerekir. Bazı hastalarda, ZYDENA®
da dahil PDE5 inhibitörlerinin alfa-blokerlerle birlikte eşzamanlı kullanılmaları
semptomatik hipotansiyona yol açabilir; bundan dolayı, birlikte eşzamanlı tedavinin
sadece hastalar alfa-blokerlerle veya PDE5 inhibitörüyle tedavide stabil olduklarında
yapılması ve bu stabilitenin gözlemlendiği en düşük dozla başlatılması gerekir. PDE5
inhibitörleri ve alfa-blokerlerin birlikte kombinasyon halinde kullanılmasının
güvenliliği; hipovolemi ve diğer anti-hipertansiyon ilaçları da dahil çeşitli
değişkenlerden etkilenebilir.
o Sıçanlara bir haftalık omeprazol (30 mg/kg) tedavisinden sonra ZYDENA® (30
mg/kg) verildiğinde, udenafilin C ve EAA değerleri sırasıyla yaklaşık %30 ve
maks
%37 oranlarında artmıştır.
o ZYDENA®’nın diğer ilaçlar üzerindeki etkileri: Udenafil, sitokrom P450 izoformları
olan 1A2, 2A6, 2C8, 2C9, 2C19, 2D6, 2E1 ve 3A4’ün zayıf bir inhibitörüdür (2D6
için IC = 67,7 µmol/L hariç IC > 200 µM). Tavsiye edilen dozların ardından
50 50
udenafil’in pik plazma konsantrasyonu yaklaşık 2,2 µM düzeyinde olduğunda,
ZYDENA®’nın bu izoenzimlere ait substratların klerensini değiştirmesi beklenmez.
o Sağlıklı gönüllülerde ZYDENA® 200 mg ve dapoksetin 60 mg birlikte uygulamasının
farmakokinetik çalışmasında EAA, tek başına uygulamalardaki EAA ile karşılaştırıldı.
2 ilaç birbirini etkilemedi ve ZYDENA® ile dapoksetin C konsantrasyonları
maks
sırasıyla yaklaşık %13,6 ve %16,3 azaldı. ZYDENA® ile ilgili bu değişiklikler klinik
olarak anlamlı değildi.
o ZYDENA® ile birlikte ve eşzamanlı kullanılmaması gereken ilaçlar arasında herhangi
bir formda gliseril trinitrat (enjeksiyonluk, tabletler, spreyler veya yamalar), izosorbid
tuzları, sodyum nitroprussid, amil nitrit, nikorandil veya organik nitratlar da
sayılabilir.
o ZYDENA® ve diğer erektil disfonksiyon tedavi ajanları kombinasyonlarının etkililiği
ve güvenliliği hakkında araştırmalar yapılmamıştır. Bundan ötürü, bu tip
kombinasyonların kullanılması tavsiye edilmemektedir.
4.6. Gebelik ve laktasyon
Genel tavsiye
Gebelik kategorisi X’dir.
ZYDENA®, kadınlarda kullanım için endike değildir.
6Çocuk doğurma potansiyeli bulunan kadınlar/Doğum kontrolü (Kontrasepsiyon)
ZYDENA®, kadınlarda kullanım için endike değildir.
Gebelik dönemi
Zydena’nın gebelik döneminde uygulandığı takdirde ciddi doğum kusurlarına yol açtığından
şüphelenilmektedir. Zydena gebelik döneminde kontrendikedir (bkz kısım 4.3).
Sıçanlar ve tavşanlarda yapılan embriyo fetal geliştirme çalışmasında, sadece yüksek udenafil
dozlarında (300 mg/kg/gün ve 240 mg/kg/gün) ceninlerde iskelet varyasyonları ve osifik
retardasyonlar gözlemlenmiştir. Sıçanlara oral yoldan verilen udenafilin maternal fonksiyon
da dahil pre- ve post-natal gelişim üzerindeki etkilerini araştırmak amacına yönelik çalışmada,
300 mg/kg/gün doz seviyesinde ölü doğumlar ya da yavrularda hiposomi gözlemlenmiş ve
kaydedilmiştir.
Laktasyon dönemi
ZYDENA®, kadınların kullanımı için endike değildir.
Üreme yeteneği / Fertilite
Üreme yeteneği/fertilite üzerine bilgi bulunmamaktadır.
4.7. Araç ve makine kullanımı üzerindeki etkiler
Klinik çalışmalarda, baş dönmesi ve görmede bulanıklık gibi advers etkiler rapor edildiği için,
ZYDENA® alan hastalar araba ve makine kullanırken dikkatli olmalıdırlar.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
ZYDENA®’nın istenmeyen etkileri genellikle geçici ve hafif karakterdedir:
Aşağıdaki advers etkiler, 923 hastanın katıldığı klinik çalışmalarda cinsel aktivite öncesinde
isteğe bağlı alınan ZYDENA® 100 mg veya 200 mg ile gelişen advers etkilerdir. Genelde,
advers etkilerin çoğu geçici ve hafif ile orta şiddette olmuştur. En yaygın gözlemlenen advers
etkiler yüz kızarması ve baş ağrısıdır.
Klinik çalışmalarda aşağıda sayılan advers etkiler rapor edilmiştir:
Endokrin hastalıkları
Yaygın olmayan: Susuzluk hissi, anormal lakrimasyon
Sinir sistemi hastalıkları
Yaygın olmayan: Baş dönmesi, ense sertliği, parestezi
Seyrek: Sersemlik
7Vasküler hastalıkları
Seyrek: Tansiyon artışı
Göz hastalıkları
Yaygın: Göz kızarıklığı
Yaygın olmayan: Görme bulanıklığı, gözde ağrı, kromatopsi
Solunum sistemi hastalıkları
Yaygın: Nazal konjesyon
Yaygın olmayan: Dispne, burun kuruluğu
Gastrointestinal hastalıklar
Yaygın: Dispepsi
Yaygın olmayan: Bulantıi diş ağrısı, konstipasyon, midede rahatsızlık hissi
Seyrek : Gastrit
Deri ve deri altı doku hastalıkları
Yaygın: Ürtiker
Yaygın olmayan: Göz kapağı ödemi, yüz ödemi
Seyrek: Eritem, pigmentasyon bozuklukları, döküntü
Kas-İskelet bozuklukları, bağ doku ve kemik hastalıkları
Yaygın olmayan: Periartrit
Seyrek: Sırt ağrısı, kas zayıflığı
Genel bozukluklar ve uygulama bölgesine ilişkin hastalıklar
Çok yaygın: Yüzde kızarma
Yaygın: Baş ağrısı
Yaygın olmayan: Göğüs ağrısı, karın ağrısı, yorgunluk, sıcak basması, göğüste rahatsızlık
hissi
Yapılan ek klinik çalışmalarda, pazarlama öncesinde tespit edilen, fakat teyit edilemeyen
ilaçla bağlantılı advers etkiler; başta rahatsızlık hissi, soğuk hissi (üşütme), zayıflık ve
güçsüzlük hissi, palpitasyon, postural baş dönmesi, letarji, işitme kaybı, gözde rahatsızlık, raş,
eritem, kusma, diyare, dispne, egzersiz halinde solunum güçlüğü, öksürük, nazal hemoraji,
ereksiyon artışı ve hipotansiyon.
Günde 200 mg’a kadar tek dozlarla yapılan klinik çalışmalarda gözlemlenen advers olaylar,
100 mg doz seviyesinde gözlemlenen advers olaylardan farklıdır ve istatistiksel açıdan
anlamlı düzeyde daha fazladır.
ZYDENA® dışında PDE5 inhibitörleri üzerinde yapılan pazarlama-sonrası takip
çalışmalarında, zaman zaman kalıcı görme kaybı da dahil görme yetisinde azalmanın bir
sebebi olan non-arteritik anterior iskemik optik nöropati (NAİON) rapor edilmiştir. Bu
sonuçlar temelinde, ZYDENA® da dahil fosfodiesteraz tip 5 (PDE5) inhibitörleri ile non-
arteritik anterior iskemik optik nöropati (NAİON) arasında zamansal olarak bağlantı
bulunabileceği sonucuna varılmıştır. Bu hastaların hepsi değil, fakat çoğunluğunda, NAİON
gelişmesi için anatomik veya vasküler risk faktörleri vardır. Bu risk faktörleri, bunlarla sınırlı
olmamak kaydıyla, şunları da içerir: düşük çukurluk (cup) – disk oranı (kalabalık disk),
50’nin üzerinde yaş, diyabet, hipertansiyon, koroner arter hastalığı, hiperlipidemi ve sigara
8içmek. Bu olayların PDE5 inhibitörlerinin kullanılmasıyla, hastadaki altta yatan vasküler risk
faktörleriyle veya anatomik kusurlarla, bu faktörlerin bir kombinasyonuyla ya da başka
faktörlerle doğrudan bağlantılı olup olmadıklarını tespit etmek olanaksızdır.
Pazarlama-sonrası takip çalışmalarında, fosfodiesteraz tip 5 (PDE5) inhibitörlerinin
kullanılmasıyla zamansal olarak bağlantılı olabilecek nitelikte bir kulakta veya her iki kulakta
sağırlık veya ani işitme kaybı etkileri de zaman zaman rapor edilmiştir.
Birkaç vakada işitme duyusu üzerindeki advers etkilerle hastalık durumu ve diğer faktörler
arasında bir bağlantının bulunduğu rapor edilmiş olmasına rağmen, vakaların çoğunda bu
bağlantıya işaret edebilecek nitelikte medikal izleme verileri teyit edilmemiştir. Bu olayların
PDE5 inhibitörlerinin kullanılmasıyla, hastadaki altta yatan sağırlık riski faktörleriyle, bu
faktörlerin bir kombinasyonuyla ya da başka faktörlerle doğrudan bağlantılı olup
olmadıklarını tespit etmek olanaksızdır.
Udenafil 100 mg ve 200 mg ile yapılan pazarlama sonrası takip çalışmalarında nedensellik
gözetilmeksizin advers reaksiyon insidansı %2,2 idi (78/3,542 hasta) ve Zydena nedensellik
ilişkisi olan advers reaksiyon insidansı ise %2,03 idi (72/3,542 hasta). Bildirilen advers
reaksiyonlar; yüzde kızarma %1,04 (37/3,542 hasta), baş ağrısı %0,76 (27/3,542 hasta),
sersemlik %0,11 (4/3,542 hasta), nazal konjesyon %0,11 (4/3,542 hasta), dispepsi, gözde
kızarıklık, herbiri %0,06 (2/3,542 hasta), görme bozuklukları, gastroözofajeal reflü, çarpıntı,
herbiri %0,03 (1/3,542 hasta). Bu olaylardan gastroözofajeal reflü beklenmeyen advers
reaksiyon idi.
Udenafil 50 mg ve 75 mg ile yapılan pazarlama sonrası takip çalışmalarında nedensellik
gözetilmeksizin advers reaksiyon insidansı %5,85 idi (44/752 hasta, 50 vaka). Ciddi advers
reaksiyon bildirilmemiş olup, nedensellik gözetilmeksizin beklenmeyen advers reaksiyon
insidansı %0,40 idi (3/752 hasta, 4 vaka). Bu vakalar; yüz felci %0,13 (1/752 hasta, 1 vaka),
retrograd ejakülasyon %0,13 (1/752 hasta, 1 vaka), ağrılı ejakülasyon %0,13 (1/752 hasta, 1
vaka) ve idrar yolu enfeksiyonu %0,13 (1/752 hasta, 1 vaka) idi. Bu olaylardan nedensellik
ilişkisi dışlanmayacak olanlar %0,13 (1/752 hasta, 2 vaka) olup, bu vakalar ağrılı ejakülasyon
%0,13 (1/752 hasta, 1 vaka) ve idrar yolu enfeksiyonu %0,13 (1/752 hasta, 1 vaka) idi.
Pazarlama sonrası takip çalışmaları ve spontan raporların toplanarak tekrar değerlendirme
peryodunun sonunda Zydena ile ilgili tüm advers reaksiyonlarının incelenmesinin ardından,
diğer ürünlere kıyasla Zydena ile daha fazla bildirilmiş yeni tanımlanan advers reaksiyonlar
aşağıdadır. Fakat bu durum, aşağıdaki advers reaksiyonlar ile udenafil arasında bir ilişki
olduğu anlamına gelmemelidir.
 Solunum sistemi hastalıkları: farenjit
 Endokrin hastalıkları: kreatin fosfokinaz değerlerinde artış
 Hepatobiliyer hastalıklar: Gama glutamil transpeptidaz değerlerinde artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
94.9. Doz aşımı ve tedavisi
Udenafilin 400 mg’a kadar çıkılan tek dozlarıyla sağlıklı gönüllüler üzerinde yapılan
çalışmalarda, herhangi bir ciddi ve şiddetli advers olay gözlemlenmemiştir. Advers olayların
(baş ağrısı, yüz kızarması vb.) sıklığı dozla birlikte artmıştır, fakat bu advers olayların çoğu
hafif şiddette olup, herhangi bir tedaviye gerek olmadan kısa sürede kaybolmuşlardır. Doz
aşımı halinde, standart destekleyici yaklaşımlar uygulanmalıdır.
Hemodiyalizin ilacın klerensini hızlandırması beklenmemektedir, çünkü udenafil plazma
proteinlerine yüksek oranda bağlanır ve idrar yoluyla atılmaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Erektil Disfonksiyonda Kullanılan İlaçlar
ATC Kodu: G04BE11
Erektil disfonksiyon tedavisinde, oral yoldan kullanılan bir ilaç olan ZYDENA®, korpus
kavernozumun siklik guanosin monofosfat (cGMP)-spesifik fosfodiesteraz tip 5 (PDE5)
enziminin güçlü, selektif ve geri dönüşümlü bir inhibitörüdür.
Penis ereksiyonunun fizyolojik mekanizması, korpus kavernozumdan nitrik oksit (NO)
salınmasından ve bunun da penis içine kan akışına olanak sağlamasından oluşur.
NO (nitrik oksit) salımı, guanilat siklaz enzimini aktive eder ve bu durum takiben siklik
guanosin monofosfat (cGMP) düzeyinde artış ile sonuçlanır. Böylece korpus kavernozumdaki
düz kasların gevşemesi ve kanın korpus kavernozum içine dolması sağlanmış olur.
Udenafilin izole insan korpus kavernozumu üzerinde doğrudan gevşetici etkisi yoktur, fakat
korpus kavernozumda cGMP’nin parçalanmasından sorumlu olan fosfodiesteraz tip 5’i
(PDE5) inhibe ederek nitrik oksitin (NO) etkisini artırır.
Tavsiye edilen dozlarda verilse bile udenafilin, seksüel stimulasyon yokluğunda bir etkisi
olmaz.
İn vivo klinik çalışmalar, udenafilin (PDE5) için selektif olduğunu göstermiştir.
Klinik Çalışmalar:
ZYDENA®, erektil disfonksiyonu olan hastalarda %88,5 iyileşme sağlamıştır. 6 aya kadar
sürelerle 13 Güney Kore sağlık merkezinde yapılan faz III klinik çalışmalarından elde edilen
sonuçlara göre, ZYDENA®, 270 erektil disfonksiyon bozukluğu olan hastada 100 ve 200 mg
dozlarda Global Değerlendirme Soru Formu (GQA) skorlarında plaseboya kıyasla sırasıyla
%81,5 ve %88,5 iyileşme sağlamıştır.
Güney Kore’de gerçekleştirilen faz I, II ve III klinik çalışmalarının hepsinde ZYDENA®’nın
etkililik ve güvenlilik verileri tatmin edici düzeydedir.
ZYDENA®, erektil disfonksiyon tedavisi için geliştirilen özgün bir oral tedavi ajanıdır ve
Güney Kore’deki klinik çalışma proseslerinin tamamı bitmiştir. En çok görülen advers etkiler
10yüz kızarması, nazal konjestiyon, baş ağrısı ve dispepsidir. Bununla birlikte bu advers
etkilerin çoğunluğu geçici ve hafif şiddettedir ve tedavinin kesilmesinden sonra kısa süre
içinde yok olurlar.
ZYDENA®, fosfodiesteraz tip 11’i (PDE11) (> 3.000 katı selektivite) inhibe etmez ve miyalji,
sırt ağrısı ve testiküler toksisite vb. gibi advers etkiler rapor edilmemiştir.
5.2. Farmakokinetik özellikler
Genel özellikler
Emilim:
Udenafilin plazmada maksimum konsantrasyona ulaşma zamanı (T ) 1 saat olarak
maks
bulunmuştur.
Udenafil, kullanımı takiben, 8 ila 12 saate kadar devam eden bir optimum etki süresine
sahiptir.
Udenafilin etki başlangıcı yemeklerle birlikte alındığında bir miktar gecikmekte ancak ilacın
biyoyararlanımında bir değişiklik olmamaktadır.
Dağılım:
Udenafil, kandaki kararlı durum konsantrasyonuna 5. günde ulaşmaktadır.
Biyotransformasyon:
Udenafil karaciğerde metabolize edilir.
Eliminasyon:
Udenafilin plazmadaki terminal yarı-ömrü 10 - 12 saattir. Vücuttan başlıca feçes yolu ile
atılır.
Udenafil, tekrarlanan dozlarda vücutta birikmez.
Hastalardaki karakteristik özellikler
Yaşlılar:
12 sağlıklı yaşlı gönüllüye (65 - 80 arası yaş) ve 12 sağlıklı daha genç gönüllüye (19 - 45 arası
yaş) udenafil (100 mg) verildiğinde, yaşlı grupta udenafilin (100 mg) EAA ve Cmaks
değerleri daha genç olan gruba kıyasla sırasıyla 0,73 katı ve 0,88 katı daha düşüktü. Bundan
dolayı, yaşlı gruba tedavi uygulanması halinde udenafil plazma konsantrasyonunun artma
olasılığının düşük olmasından dolayı, ayrı bir doz kontrolü yapmaya gerek yoktur.
Böbrek yetmezliği:
9 sağlıklı erkek gönüllüde, hafif böbrek yetmezliği olan 9 hastada (kreatinin klerens hızı 50-
80 ml/dak), orta şiddette böbrek yetmezliği olan 6 hastada (kreatinin klerens hızı 30-50
ml/dak) ve şiddetli böbrek yetmezliği olan 7 hastada (kreatinin klerens hızı <30 ml/dak)
yapılan bir klinik çalışmada ZYDENA® 100 mg’ın farmakokinetik özellikleri ve güvenliliği
karşılaştırılarak değerlendirildi. Sağlıklı gönüllülere göre ZYDENA® EAA, hafif böbrek
yetmezliği olan hastalarda 1,3 kat ve orta şiddetli böbrek yetmezliği olan hastalarda 1,6 kat
arttı. Diyalize giren böbrek yetmezliğinin terminal evresindeki hastalarda bilgi
bulunmamaktadır.
11Karaciğer yetmezliği:
6 sağlıklı erkek gönüllüde, hafif karaciğer yetmezliği olan 6 hastada (Child Pugh sınıf A), orta
şiddette karaciğer yetmezliği olan 6 hastada (Child Pugh sınıf B) yapılan bir klinik çalışmada
ZYDENA® 100 mg’ın farmakokinetik özellikleri ve güvenliliği karşılaştırılarak
değerlendirildi. Sağlıklı gönüllülere göre ZYDENA® EAA, hafif karaciğer yetmezliği olan
hastalarda 1,05 kat ve orta şiddetli karaciğer yetmezliği olan hastalarda 1,49 kat arttı.
Karaciğer yetmezliği olan hastalara ZYDENA® 100 mg üzerindeki doz uygulamasına ait
herhangi bir bilgi bulunmamaktadır.
5.3. Klinik öncesi güvenlilik verileri
Kronik toksisite çalışmaları çerçevesinde, 9 aylık köpek çalışmasında ve 6 aylık sıçan
çalışmasında saptanan Hiçbir Advers Etkinin Gözlemlenmediği En Yüksek Düzey sırasıyla
12 mg/kg/gün ve 60 mg/kg/gün’dür.
Tersine mutasyon çalışmasında, in vitro kromozomal aberasyon çalışmasında ve fare
mikronükleus testinde, genotoksisite çalışmalarının sonuçları udenafil ve onun ana metaboliti
için negatif çıkmıştır.
Farelerde ve ratlarda yapılan 2 yıllık karsinojenisite çalışmalarında herhangi bir
karsinojenisite gösterilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz
Mısır nişastası
Kolloidal silikon dioksit
Düşük sübstitüe hidroksipropil selüloz
Hidroksipropil selüloz LF
Talk
Magnezyum stearat
Hidroksipropilmetil selüloz 2910
Titanyum dioksit
Sunset Yellow FCF
6.2. Geçimsizlikler
Bildirilmemiştir.
6.3. Raf ömrü
36 ay.
6.4. Saklamaya yönelik özel tedbirler
250C’nin altındaki oda sıcaklığında ve orijinal ambalajında saklayınız.
126.5. Ambalajın niteliği ve içeriği
PVDC / Al folyo blister içinde 2 veya 4 tabletlik ambalajlardadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dong-A ST Co., Ltd./ Kore lisansıyla
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No.4
34467 Maslak / Sarıyer / İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
232 / 34
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.05.2011
Ruhsat yenileme tarihi:
10. KÜB’ÜN YENİLENME TARİHİ
13