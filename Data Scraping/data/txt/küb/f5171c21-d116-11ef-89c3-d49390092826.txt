KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FEIBA 500 U IV infüzyon için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Her bir flakon 500* ünite Faktör VIII İnhibitör By-pass Aktivitesine sahip 200-600 mg insan
plazma proteini içerir.
FEIBA bileşiminde aktive Faktör VII yanında büyük bölümü aktif olmayan formda Faktör II,
IX ve X bulunmaktadır. Her bir ünite FEIBA, 0,1 ünite kadar Faktör VIII koagülan antijeni (F
VIII C:Ag) içerir. Kallikrein-kinin sisteminin faktörleri ancak eser miktarlarda bulunmaktadır.
* 1 ünite FEIBA içeren çözelti, yüksek titreli faktör-VIII plazmasının aktive parsiyel
tromboplastin zamanını (aPTT) tampon değerin (boş değer) %50'si kadar kısaltır.
Yardımcı maddeler:
Sodyum klorür 160 mg
Sodyum sitrat 80 mg
Yardımcı maddeler için 6.1’e bakınız.
3. FARMASÖTİK FORM
İntravenöz infüzyonluk çözelti için kuru toz ve çözücüsü.
Kuru toz beyaz, beyaza yakın veya soluk yeşil renktedir.
Sulandırıldıktan sonra oluşan çözeltinin pH’sı 6,8 ile 7,6 arasındadır.
4. KLİNİK ÖZELLİKLER
4.1. Terapötik endikasyonlar
- Faktör VIII inhibitörü olan hemofili A hastalarının spontan kanamalarında ve cerrahi
operasyonları için
- Hemofili hastası olmayıp Faktör VIII’e karşı edinsel inhibitör gelişmiş hastaların spontan
kanamalarında ve cerrahi operasyonlarında
- Yüksek yanıtlı inhibitörü olan (İnhibitör düzeyi>5BU veya inhibitör düzeyi<5BU ve faktör
8’in tekrar verilmesi sonrasında en az bir defa>5BU olan) sık eklem kanaması olan hemofili
A hastalarının profilaksisinde
1Faktör IX eksikliği olan inhibitör geliştirmiş hastaların kanama tedavisi ve cerrahisi için
kullanılabilecek alternatiflerin azlığı ve ilacın etki mekanizması dikkate alındığında
- Eğer spesifik başka bir tedavisi mevcut değilse, inhibitör gelişmiş hemofili B hastalarında
kanamaların tedavisinde ve cerrahisinde endikedir.
4.2. Pozoloji ve uygulama şekli
Tedavi koagülasyon bozuklukları konusunda uzman bir hekim tarafından başlatılmalı ve bu
hekimin gözetiminde devam ettirilmelidir.
Pozoloji / uygulama sıklığı ve süresi
Pozoloji
Uygulanacak dozun miktarı, zamanlaması, uygulamanın ne kadar tekrarlanacağı ve tedavinin
süresi, kanamanın şiddeti, yeri ve yayılımı yanında hastanın klinik durumuna göre değişir.
Dozaj ve uygulama sıklığı her olguda klinik etkililiğe göre ayarlanmalıdır.
Genel olarak 50-100 Ünite/kg FEIBA dozu önerilmektedir; kanama şiddetinin daha yüksek doz
kullanımını gerektirmediği durumlarda tek uygulamada 100 Ünite/kg ve günlük olarak 200
Ünite/kg dozları aşılmamalıdır (Bkz. Bölüm 4.4).
Çocuklarda kullanımı:
6 yaş altı çocuklardaki kullanımıyla ilgili deneyim yetersizdir. Çocuklarda klinik duruma göre
erişkinlerdeki aynı doz şeması adapte edilmelidir.
1) Spontan kanamalar
Kas, eklem ve yumuşak doku kanamaları:
Küçük ve orta dereceli kanamalarda önerilen doz 12 saatlik aralarla 50-75 Ünite/kg'dır.
Tedaviye, ağrının kaybolması, eklem şişkinliğinin azalması ya da hareketliliğinin artışı gibi
klinik düzelme belirtileri görülene kadar devam edilmelidir.
Retroperitonal kanama gibi büyük kas ve yumuşak doku kanamalarında önerilen doz 12 saatlik
aralıklarla 100 Ünite/kg'dır.
Mukoza kanamaları:
Hasta dikkatle izlenerek (kanama bölgesi görülerek, hematokrit ölçümleri tekrarlanarak) 6
saatte bir 50 Ünite/kg önerilir. Kanama durmazsa, günde 200 Ünite/kg'nin üzerine çıkmamaya
dikkat edilerek doz 100 Ünite/kg'a yükseltilebilir.
Diğer ciddi kanamalar:
Merkezi sinir sistemi kanamaları gibi ciddi kanamalarda 12 saatlik aralıklarla verilen 100
Ünite/kg dozu önerilir. Bazı hastalara FEIBA, belirgin klinik düzelme görülene kadar 6 saatlik
2aralarla uygulanabilir. Günlük en yüksek doz olan 200 Ünite/kg'lık doz aşılmamalıdır.
2) Cerrahi girişimler
Cerrahi girişimlerde başlangıç dozu olarak ameliyat öncesinde 100 Ünite/kg'lık bir doz ve 6-
12 saat sonra 50-100 Ünite/kg'lık bir doz daha uygulanabilir. Postoperatif idame dozu olarak 6-
12 saat aralıklarla 50-100 Ünite/kg'lık dozlar uygulanabilir; doz aralıkları ve ameliyat öncesi ve
sonrası tedavinin süresi, uygulanan cerrahi girişime, hastanın genel durumuna ve bireysel olarak
hastada sağlanan klinik etkinliğe göre belirlenir. (200 Ünite/kg'lık maksimum günlük doz
aşılmamalıdır.)
3) İnhibitör gelişmiş hemofili A hastalarında profilaksi
- Yüksek inhibitör titresine sahip ve başarısız olmuş ITI (İmmün tolerans tedavisi) sonrası
sık kanamaları olmuş hastalarda veya ITI düşünülmeyen hastalarda kanama profilaksisi:
Günaşırı 70-100 Ünite/kg'lık bir doz önerilmektedir. Duruma göre doz günde 100
Ünite/kg'a yükseltilebilir ya da giderek azaltılabilir.
- Yüksek inhibitör titresine sahip hastalarda ITI (immün tolerans tedavisi) almaktayken
görülen hastaların profilaksisi:
FEIBA, faktör VIII inhibitör titresi <2 BU* (Bethesda Unit) oluncaya kadar günde iki kez
50-100 Ünite/kg dozunda ve faktör VIII uygulamasıyla eş zamanlı olarak kullanılabilir.
* 1 Bethesda Ünitesi inkübe edilmiş (37°C'de 2 saat) plazmanın faktör VIII etkinliğinin %50'sini inhibe eden
antikor düzeyi olarak tanımlanmıştır.
4) FEIBA'nın özel hasta gruplarında kullanımı
Faktör IX’a karşı inhibitör gelişmiş hemofili B hastalarındaki kullanımıyla ilgili Bölüm 5.1'e
bakınız.
Faktör VIII inhibitörlerinin tam ve kalıcı olarak eliminasyonunu sağlamak için FEIBA, Faktör
VIII konsantreleri ile kombine olarak uzun süreli tedavilerde de kullanılmıştır.
Tedavinin izlenmesi
FEIBA’nın etkili olabilmesi için hastada yeterli sayıda ve fonksiyonel olarak sağlam trombosit
bulunması gerektiğinden FEIBA ile yürütülen tedaviye yanıt yetersizse bir trombosit sayımı
yapılması önerilir.
FEIBA’nın etki mekanizmasının kompleks olmasından dolayı etkin maddenin doğrudan izlemi
gerçekleştirilemez. Tam kan pıhtılaşma zamanı (WBCT), tromboelastogram (TEG, r değeri) ve
aPTT değerlerinde genellikle ancak az bir azalma görülür ve klinik etkililik ile korelasyon
göstermeyebilir. Bu nedenle FEIBA tedavisinin izlenmesinde bu testlerin önemi düşüktür (Bkz.
Bölüm 4.4).
3Uygulama şekli:
Ürünü aşağıda tarif edildiği şekilde sulandırarak kullanıma hazırlayınız ve intravenöz yoldan
yavaş infüzyon yoluyla uygulayınız.
Uygulama hızı hastanın rahatlığını sağlamalı ve dakikada maksimum 2 Ünite/kg vücut
ağırlığını geçmemelidir.
FEIBA koruyucu içermediğinden uygulamadan hemen önce sulandırılmalı ve hazırlanan çözelti
derhal kullanılmalıdır.
Bütün içerik çözünene kadar yavaşça çalkalayınız. FEIBA’nın tamamen çözünmüş olduğundan
emin olunmalıdır; aksi takdirde cihazın filtresinden daha az etkin madde geçer.
Sulandırıldıktan sonra oluşan çözeltinin herhangi bir partikül içerip içermediği ve renk
değişikliği olup olmadığı kontrol edilmelidir. Bulanık olan ya da tortu içeren çözeltiler
kullanılmamalıdır.
Ambalajı açılmış ürün yeniden kullanılmamalıdır.
Steril bariyeri bozulan, ambalajı hasar görmüş ya da bozulma belirtisi gösteren ürünü
kullanılmamalıdır.
Sulandırmak için yalnızca ambalajında bulunan enjeksiyonluk su ve sulandırma cihazı
kullanılmalıdır. FEIBA kutusu dışındaki bir cihaz kullanılması durumunda uygun bir filtre (en
az 149 mikrometre çapında deliği olan) kullanılmalıdır.
Liyofilize flakonun BAXJECT II Hi-Flow cihaz kullanılarak sulandırılması:
1. Gerekliyse çözücü (enjeksiyonluk su) içeren açılmamış flakonu oda sıcaklığına (15C - 25
C) kadar ısıtınız. Bu işlem için birkaç dakika süreyle ılık su banyosu (maksimum 37ºC)
kullanılabilir.
2. Kuru toz ve çözücü flakonlarının koruyucu kapaklarını çıkarınız ve her ikisinin de lastik
tıpalarını dezenfekte ediniz. Flakonları düz bir yere yerleştiriniz.
3. BAXJECT II Hi-Flow cihazının ambalajını, ambalajdaki kağıt kapağı çekerek cihazın içine
dokunmadan açınız (Şekil a). Bu noktada transfer cihazını, ambalajın içinden çıkarmayınız.
4. Ambalajı ters çeviriniz ve şeffaf plastik delici kısmını çözücü flakonun tıpasına uygulayınız
(Şekil b). Ambalajı kenarından tutarak BAXJECT II Hi-Flow cihazının üzerinden çıkarınız
(Şekil c). BAXJECT II Hi-Flow cihazının üzerindeki mavi kapağı çıkarmayınız.
5. Çözücü flakon ve BAXJECT II Hi-Flow cihaz kombinasyonunu, çözücü flakon yukarıya
gelecek şekilde çeviriniz. Diğer mor renkli plastik delici ucu, toz konsantrenin bulunduğu
flakonun tıpasına uygulayınız. Çözücü vakum etkisiyle konsantrenin bulunduğu flakonun
içerisine çekilecektir (Şekil d).
6. Bütün içerik çözünene kadar çalkalamadan hafifçe karıştırınız. FEIBA’nın tamamen
çözünmüş olduğundan emin olunmalıdır; aksi takdirde, etkin madde cihazın filtresinden
4geçmeyecektir.
Şekil a Şekil b Şekil c
Enjeksiyon / İnfüzyon için talimatlar:
1. BAXJECT II Hi-Flow cihazındaki mavi koruyucu kapağı çıkarınız. Enjektörü BAXJECT
II Hi- Flow cihazına iliştiriniz (ENJEKTÖRE HAVA ÇEKMEYİNİZ) (Şekil e). Ürünün
enjektör ve BAXJECT II Hi-Flow cihazına iliştiğinden emin olmak için, bir luer kilitli
enjektör kullanımı önemle tavsiye edilir. (Birleştirirken dur pozisyonuna kadar enjektörü
saat yönünde çeviriniz.)
2. Bileşkeyi ters çeviriniz (FEIBA flakonu üstte kalacak şekilde). Pistonunu YAVAŞÇA
geriye doğru çekerek FEIBA çözeltisini enjektöre çekiniz ve çekme sırasında ürünün
enjektör ve BAXJECT II Hi-Flow cihazı arasındaki bağlantının sağlandığından emin olunuz
(Şekil f).
3. Enjektörü çıkarınız.
4. Enjektörde ürün içinde köpük meydana gelirse, köpük geçene kadar bekleyiniz.
Enjektördeki çözeltiyi kelebek infüzyon seti (ya da tek kullanımlık iğne) ile yavaşça
intravenöz enjeksiyon şeklinde uygulayınız.
5Şekil d Şekil e Şekil f
Dakikada maksimum infüzyon hızı her kilogram için 2 ünite’yi aşmamalıdır.
FEIBA ile birlikte verilenlerden başka cihazlar kullanılıyorsa, yeterli bir filtrenin kullanıldığından
emin olun.
Uygulama hızı:
Dakikada 2 Ünite/kg infüzyon hızı aşılmamalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek yetmezliğinde kullanımına ilişkin yeterli veri bulunmamaktadır.
Karaciğer fonksiyon testleri bozulmuş olan hastalarda aktive koagülasyon faktörlerinin
eliminasyonunun uzamasından dolayı yaygın damar içi pıhtılaşma (DIC) gelişimi riski artar.
Pediyatrik popülasyon:
6 yaş altı çocuklardaki kullanımıyla ilgili deneyim yetersizdir. Çocuklarda klinik duruma göre
erişkinlerdeki aynı doz şeması adapte edilmelidir.
Geriyatrik popülasyon:
FEIBA’nın geriyatrik popülasyonda kullanımı ile ilgili yalnızca kısıtlı klinik çalışma verileri
bulunmaktadır.
4.3. Kontrendikasyonlar
Aşağıdaki durumlarda alternatif terapötik bir tedavi varsa FEIBA kullanılmamalıdır:
• Ürünün içerdiği etkin maddeye veya yardımcı maddelerden herhangi birine karşı aşırı
duyarlılığın bulunması
• Dissemine İntravasküler Koagülasyon (yaygın damar içi pıhtılaşma; DIC)
• Akut tromboz veya emboli (miyokart infarktüsü dahil) (Bkz. Bölüm 4.4).
64.4. Özel kullanım uyarıları ve önlemleri
Virüs güvenliği
FEIBA insan plazmasından elde edilmektedir. İnsan plazmasından elde edilen
ilaçlar, virüsler, ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. FEIBA’da Varyant
Creutzfeldt- Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirus B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
İnsan plazması kaynaklı faktör VIII inhibitörü ürünlerini düzenli/tekrarlayan şekilde alan
hastalarda uygun aşılama (Hepatit A ve B’ye karşı) düşünülmelidir.
UYARILAR
Aşırı Duyarlılık Reaksiyonları
FEIBA ürtiker, anjiyoödem, gastrointestinal belirtiler, bronkospazm ve hipotansiyon gibi
alerjik tipte aşırı duyarlılık reaksiyonlarının ortaya çıkışını hızlandırabilir. Bu reaksiyonlar ciddi
ve sistemik olabilir (örn. ürtiker ve anjioödem ile anafilaksi, bronkospazm ve kardiyak şok).
Titreme, ateş ve hipertansiyon gibi diğer infüzyon reaksiyonları da raporlanmıştır.
Hastalar eritem, deri döküntüsü, yaygın ürtiker, kaşıntı, solunum zorluğu/dispne, göğüste
sıkışma hissi, genel bir keyifsizlik durumu, baş dönmesi/sersemlik hali, hafif bir düşmeden
alerjik şoka değişen kan basıncı azalmaları gibi aşırı duyarlılık reaksiyonlarının erken belirtileri
konusunda bilgilendirilmelidir. Bir infüzyon/aşırı duyarlılık reaksiyonunun ilk belirti ve
7semptomlarında, FEIBA uygulaması durdurulmalı ve gerekli medikal tedavi başlatılmalıdır.
Ürüne veya bileşenlerinden herhangi birine karşı aşırı duyarlılığı olduğu bilinen ya da
kuşkulanılan hastalarda FEIBA’yı yeniden kullanmadan önce, hastadaki bilinen ya da
kuşkulanılan aşırı duyarlılığın tipi (alerjik ya da alerjik olmayan) ile potansiyel düzeltici
ve/veya önleyici tedaviler ya da alternatif terapötik ajanlar göz önünde bulundurularak yeniden
kullanımdan sağlanacak faydalarla olası risk dikkatle karşılaştırılmalıdır.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının
tedavisinde bilinen bir komplikasyondur. Bu inhibitörler genellikle faktör VIII prokoagülan
aktiviteye yönelik olan IgG immünoglobülinleridir ve modifiye tetkik kullanılarak her ml
plazmada Bethesda Ünitesi (BU) olarak ölçülür. İnhibitör gelişme riski, faktör VIII'e
maruziyetin yanı sıra hastalığın şiddeti ile ilişkilidir ve bu risk ilk 50 maruziyet gününde en
yüksek seviyededir; ancak risk yaygın görülmemesine rağmen yaşam boyu devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil ettiği
yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik
gözlem ve laboratuvar testleri ile inhibitörlerin gelişimi açısından dikkatle izlenmelidir. Eğer
beklenen faktör VIII aktivitesinin plazma düzeylerine ulaşılamazsa veya yeterli doz ile kanama
kontrol altına alınamazsa faktör VIII inhibitörü varlığı açısından test yapılmalıdır.
İnhibitör düzeyleri yüksek olan hastalarda faktör VIII tedavisi etkili olmayabilir ve diğer tedavi
seçenekleri dikkate alınmalıdır. Böyle hastaların tedavisi hemofili ve faktör VIII inhibitörleri
tedavisi konusunda deneyimli hekimler tarafından yönlendirilmelidir.
Trombotik ve Tromboembolik Olaylar
FEIBA tedavisi sırasında yaygın damar içi pıhtılaşma (DIC), venöz tromboz, pulmoner
embolizm, miyokard enfarktüsü ve inme dahil olmak üzere trombotik ve tromboembolik
olaylar oluşmuştur.
Bu olayların bazıları 200 Ünite/kg/gün’den yüksek dozlarla ya da tromboembolik olayların
olduğu diğer risk faktörlerinin (DIC, ileri aterosklerotik hastalık, ezilme yaralanması veya
sepsis gibi) bulunduğu hastalarda görülmüştür. Eş zamanlı rekombinant Faktör VIIa kullanılan
hastalarda tromboembolik olay gelişim riski artabilir. FEIBA’nın yüksek dozlarında trombotik
ve tromboembolik olayların riski artabilir.
Böyle risk faktörlerinin olası varlığı her zaman doğumsal ve edinsel hemofili hastalarında
düşünülmelidir.
FEIBA artmış tromboembolik komplikasyon riski olan hastalarda, sadece hiçbir terapötik
alternatif olmaması durumunda ve dikkatle kullanılmalıdır. Tromboembolik komplikasyon
riskinin arttığı durumlar; bunlar ile sınırlı olmamak üzere: hastanın özgeçmişinde koroner kalp
hastalığı, karaciğer hastalığı, DIC, arteriyel veya venöz tromboz bulunması, hastanın post-
8operatif immobilizasyon döneminde bulunması ile hastanın geriyatrik hasta veya yeni doğan
olmasıdır.
FEIBA ile yapılan klinik çalışmalarda trombotik mikroanjiopati (TMA) bildirilmemiştir. TMA
vakaları deneklerin ani gelişen kanamalara yönelik aldıkları tedavi rejiminin bir parçası olarak
FEIBA kullanılan emisizumab çalışmasında bildirilmiştir (bkz. emisizumabın Avrupa Kamu
Değerlendirme Raporu'nda (EPAR) bulunan klinik tartışma; ayrıca bkz. Oldenburg ve ark.,
Emicizumab Prophylaxis in Hemophilia A with Inhibitors. N Engl J Med 2017:377:809-818).
FEIBA'nın emisizumab alan hastalarda ani kanamalar için güvenliliği ve etkililiği henüz
kanıtlanmamıştır.
Bu nedenle, emisizumaba maruz kalan hastalarda FEIBA için yarar-risk değerlendirmesi
yapılması gerekmektedir ve hastalar hekimleri tarafından yakından izlenmelidir (ayrıca bkz.
bölüm 4.5).
Trombotik ve tromboembolik olayların işaret ve semptomları görülür görülmez infüzyon
hemen durdurulmalı ve uygun tanısal ve terapötik önlemler uygulanmaya başlanmalıdır.
Kanamanın ciddiyeti daha yüksek doz kullanımını gerektirmedikçe, tek uygulamada 100
Ünite/kg ve günlük 200 Ünite/kg dozları aşılmamalıdır. Ürün kanamayı durdurmak için
kullanıldığında, terapötik başarıyı sağlamak için sadece kesin olarak gerektiği süre boyunca
verilmelidir.
Tedavinin İzlenmesi
Tek uygulamada 100 Ünite/kg'lık ve günlük olarak 200 Ünite/kg'lık dozlar aşılmamalıdır. 100
Ünite/kg ve üzeri dozların uygulandığı hastalar dikkatle, özellikle de DIC ve/veya akut koroner
iskemi semptomlarının gelişimi ve diğer trombotik veya tromboembolik olayların semptomları
açısından izlenmelidir. Yüksek dozlarda FEIBA ancak kesin olarak gerektiği süre boyunca -
kanama durana kadar - kullanılmalıdır.
Kan basıncı veya kalp atım hızında klinik olarak anlamlı değişiklikler, solunum zorluğu,
öksürük ya da göğüs ağrısı ortaya çıkarsa infüzyon derhal durdurulmalı, uygun tanı ve tedavi
önlemler uygulanmaya başlanmalıdır. Fibrinojen düzeylerinde bir azalma olması, trombosit
sayısında bir azalma olması ve/veya fibrin/fibrinojen yıkım ürünlerinin (FDP) ortaya çıkması
DIC açısından anlamlı laboratuvar parametreleridir. Diğer DIC göstergeleri arasında trombin
zamanı, protrombin zamanı ve aPTT'nin açık bir şekilde uzaması bulunur. İnhibitörlü hemofili
hastalarında veya faktör VIII, faktör IX ve/veya faktör XI'e karşı kazanılmış inhibitörü olan
hastalarda aPTT, altta yatan hastalığa bağlı olarak uzayabilir.
FEIBA tedavisi uygulanan inhibitörlü hemofili hastalarında veya koagülasyon faktörlerine
karşı kazanılmış inhibitörleri olan hastalarda aynı zamanda kanamaya eğilim ve tromboz riski
artabilir.
Laboratuvar testleri ve klinik etkililik
Etkililiğin kanıtı olabilecek aPTT, tam kan pıhtılaşma zamanı (WBCT) ve tromboelastogram
9(TEG) gibi in vitro testlerle klinik tablonun korelasyon göstermesi şart değildir. Bu nedenle bu
değerleri normale döndürmek için FEIBA dozu arttırılmamalıdır; aksine olası bir aşırı doza
bağlı DIC olayını tetikleyebilme riski nedeniyle kesinlikle dozun arttırılmaması gerekir.
Trombosit sayısının önemi
FEIBA’nın etkili olabilmesi için hastada yeterli sayıda ve fonksiyonel olarak sağlam trombosit
bulunması gerektiğinden FEIBA ile yürütülen tedaviye yanıt yetersizse bir trombosit sayımı
yapılması önerilir.
ÖNLEMLER
Trombotik ve Tromboembolik Komplikasyonlar
Aşağıdaki durumlarda FEIBA yalnızca uygun koagülasyon faktörü konsantreleri kullanılarak
yapılan tedaviye yanıt beklenmediğinde, örneğin yüksek bir inhibitör titresi varlığı ve yaşamı
tehdit edebilen boyutta (örn. travma veya ameliyat sonrası) bir kanama veya kanama riski varsa
kullanılabilir:
- Yaygın damar içi pıhtılaşma (DIC): Laboratuvar bulgularının ve/veya klinik semptomların
bulunması.
- Karaciğer hasarı: Aktive koagülasyon faktörlerinin klerensinin uzamasından dolayı
karaciğer işlevleri bozulmuş hastalarda DIC gelişmesi riski artmıştır.
- Koroner kalp hastalığı, akut tromboz ve/veya embolizm.
FEIBA kullanan hastalar DIC, akut koroner iskemi ve diğer trombotik ve tromboembolik
olayların işaret ve semptomlarının gelişimi açısından izlenmelidir. Trombotik ve
tromboembolik olayların ilk işaret ve semptomları görülür görülmez infüzyon hemen
durdurulmalı ve uygun tanısal ve terapötik önlemler uygulanmaya başlanmalıdır.
By-pass Ajanlarına Karşı Yetersiz Yanıt
Hastaya özel faktörler nedeniyle by-pass yapan bir ajana yanıt değişik olabilmekte ve belirli
bir kanama durumunda bir ajanla yetersiz yanıt alınan hastalarda, başka bir ajanla yanıt
alınabilmektedir. By-pass yapan bir ajanla yetersiz yanıt alınması durumunda, diğer bir ajanın
kullanılması düşünülmelidir.
Anamnestik Yanıt
İnhibitörlü hastalarda FEIBA uygulanması başlangıçta inhibitör düzeylerinde “anamnestik” bir
yükselmeye yol açabilmektedir. FEIBA uygulamaya devam edildiğinde, inhibitörler zamanla
azalabilir. Klinik ve yayınlanmış veriler FEIBA’nın etkililiğinin azalmadığını öngörmektedir.
Laboratuvar Testleri ile Etkileşim
Yüksek dozda FEIBA uygulaması, pasif olarak geçen Hepatit B yüzey antikorlarının geçici
yükselişi, serolojik testlerde pozitif sonuçların yanlış yorumlanmasına neden olabilir.
10FEIBA, kan grubu izohemaglütininleri (anti-A ve anti-B) içermektedir. Antikorların eritrosit
antijenlerine (örn. A, B, D) pasif transmisyonu, antiglobülin testi (Coombs testi) gibi alyuvar
antikorlarına yönelik bazı serolojik testlerle etkileşime girebilir.
Pediyatrik popülasyon
Vaka raporları ve kısıtlı klinik çalışma verileri FEIBA’nın 6 yaş altı çocuklarda
kullanılabileceğini göstermektedir. Çocuklarda klinik duruma göre erişkinlerdeki aynı doz
şeması adapte edilmelidir.
Geriyatrik popülasyon
FEIBA’nın geriyatrik popülasyonda kullanımı ile ilgili yalnızca kısıtlı klinik çalışma verileri
bulunmaktadır.
İnhibitörlü hemofili B hastalarında profilaktik kullanım
Hastalığın nadir görülmesi nedeniyle hemofili B hastalarındaki kanamanın profilaksisinde
FEIBA uygulamasıyla ilişkili olarak ancak kısıtlı klinik veri (vaka raporu olarak 4 hasta ve
090701 profilaksi çalışmasında 1 hasta) bulunmaktadır.
Enfeksiyöz ajanların bulaşması
İnsan kanı ya da plazmasından hazırlanan tıbbi ürünlerin kullanımından kaynaklanan
enfeksiyonların önlenmesi için alınan standart önlemler arasında, donörlerin seçimi, bireysel
bağışların ve plazma havuzlarının belirli enfeksiyon göstergeleri için takibi ve virüslerin
inaktivasyonu/uzaklaştırılması için etkili üretim aşamalarının kullanılması yer almaktadır.
Buna rağmen insan kanı ya da plazmasından hazırlanan tıbbi ürünler uygulandığında,
enfeksiyon ajanlarının bulaşma olasılığı tam olarak ortadan kaldırılamayabilir. Bu durum henüz
bilinmeyen ya da yeni ortaya çıkan virüsler ve diğer hastalık etkenleri için de geçerlidir.
Alınan önlemlerin HIV, HBV, HCV gibi zarflı virüslerle HAV gibi zarfsız virüsler için etkili
olduğu düşünülmektedir. Alınan önlemlerin Parvovirüs B19 gibi bazı zarfsız virüslere karşı
etkisi ise kısıtlıdır. Parvovirus B19 virüsü en ciddi olarak gebe kadınları (fetusda enfeksiyona
neden olabilmektedir), immün yetmezlikli hastaları veya artmış eritrosit döngüsü olan hastaları
(örn. hemolitik anemi durumu) etkilemektedir.
Yardımcı maddeler ile ilişkili durumlar
FEIBA her flakonunda yaklaşık 40 mg sodyum içerir. Bu durum, kontrollü sodyum diyetinde
olan hastalar için göz önünde bulundurulmalıdır.
Bu miktar, bir yetişkin için Dünya Sağlık Örgütü (WHO) tarafından önerilen maksimum günlük
2 g sodyum alımının %2'sine eşdeğerdir.
114.5. Diğer tıbbi ürünler ile etkileşimler ve diğer etkileşim şekilleri
FEIBA ve rekombinant Faktör VIIa, antifibrinolitiklerin veya emisizumabın kombine ve
ardışık kullanımı ile ilgili yeterli ve kontrollü çalışmalar yürütülmemiştir. Traneksamik asit ve
aminokaproik asit gibi sistemik antifibrinolitikler FEIBA tedavisinde birlikte kullanıldığında
tromboembolik olayların olasılığı dikkate alınmalıdır. Bu nedenle, FEIBA uygulamasından
sonra yaklaşık 6 ila 12 saatlik sürede antifibrinolitikler kullanılmamalıdır.
Rekombinant Faktör VIIa ile eş zamanlı kullanımı durumunda, mevcut in vitro verilere ve
klinik gözlemlere göre olası bir ilaç etkileşimi (potansiyel olarak tromboembolik olay gibi
advers olaylarla sonuçlanan) göz ardı edilemez.
Emisizumabla yapılan bir klinik çalışmada elde edilen klinik deneyim, ani kanamaya yönelik
uygulanan bir tedavi rejimi kapsamında FEIBA ile birlikte kullanıldığında emisizumabla bir
ilaç etkileşimi potansiyeli olduğuna ve bunun sonucunda tromboembolik olaylar ve trombotik
mikroanjiopati olabileceğine işaret etmektedir (bkz. Bölüm 4.4).
Özel popülasyonlara ilişkin ek bilgiler
FEIBA’nın rekombinant faktör VIIa ya da antifibrinolitik ile birlikte veya ardışık kullanımına
dair yeterli ve iyi kontrollü çalışmalar yoktur (pediyatik ve özel popülasyonlar dahil).
Pediyatrik popülasyon
FEIBA’nın rekombinant faktör VIIa ya da antifibrinolitik ile birlikte veya ardışık kullanımına
dair yeterli ve iyi kontrollü çalışmalar yoktur (pediyatik ve özel popülasyonlar dahil).
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon): Hasta
hamile kaldığında veya hamilelik kararı aldığında doktorunu bilgilendirmesi gerektiği
hususunda uyarılmalıdır. Doğum kontrol yöntemleri ile herhangi bir etkileşim bildirilmemiştir.
Hekim FEIBA’nın ve bazı hormonal kontraseptiflerin protrombotik risklerini göz önünde
bulundurarak uygun bir kontrasepsiyon yöntemine karar vermelidir.
Gebelik dönemi
FEIBA’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir.
FEIBA gerekli olmadıkça gebelik döneminde kullanılmamalıdır (bkz. bölüm 5.3). İnsanlara
yönelik potansiyel risk bilinmemektedir.
Hekimler potansiyel riskleri değerlendirmeli ve gebelik ve doğum sonrası dönemde artan
tromboembolik olay riski ve artan DIC riski ile ilişkili hamilelik komplikasyon riskini göz
12önünde bulundurarak sadece açıkça gerekliyse FEIBA reçete etmelidir. Dikkatli tıbbi izlem
gereklidir.
Parvovirüs B19 enfeksiyonu ile ilgili bilgi için Bölüm 4.4’e bakınız.
Laktasyon dönemi
FEIBA’nın emziren kadınlarda kullanımı ile ilgili yeterli veri bulunmamaktadır. FEIBA
emziren annelerde kullanılmamalıdır.
Üreme yeteneği / Fertilite
FEIBA ile hayvan üreme çalışmaları gerçekleştirilmemiştir ve kontrollü klinik çalışmalarda
FEIBA’nın fertilite üzerindeki etkileri belirlenmemiştir.
4.7. Araç ve makine kullanımı üzerindeki etkiler
FEIBA'nın araç ve makine kullanımı yeteneği üzerinde etkisi yoktur ya da ihmal edilebilir
düzeydedir.
4.8. İstenmeyen etkiler
Güvenlilik profili özeti
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
İlgili aşırı duyarlılık reaksiyonları ile birlikte, fare, sığır ve/veya hamster proteinine karşı
antikor gelişini çok nadiren gözlenmiştir.
FEIBA da dahil olmak üzere faktör VIII ile tedavi edilmiş hemofili A hastalarında nötralize
edici antikorlar (inhibitörler) gelişebilir (bkz. bölüm 5.1). Bu tür inhibitörler oluşursa, durum,
yetersiz klinik yanıt şeklinde kendini gösterebilir. Bu gibi durumlarda uzman hemofili
merkezleriyle bağlantı kurulması önerilmektedir.
Bu bölümde sunulan advers reaksiyonlar, kanama öyküsü olan pediyatrik ve yetişkin hastaların
tedavisi için Hemofili A veya B hastalarında ve Faktör VIII veya IX’a inhibitörlü hastalarda
FEIBA ile yürütülen 2 çalışmanın yanı sıra pazarlama sonrası deneyimlerden raporlanmıştır.
Bir çalışma ayrıca Faktör VIII'e karşı inhibitör gelişmiş hemofili hastalarında (49 hastadan 2’si)
yürütülmüştür. Ek olarak advers reaksiyonlar arasında kanadıkça tedavi ile profilaktik tedaviyi
karşılaştıran üçüncü bir çalışmada görülen advers reaksiyonlar da yer almaktadır.
Advers ilaç reaksiyonlarının sıklık sınıflandırması şu şekildedir: Çok yaygın (1/10); yaygın
(1/100 ila <1/10); yaygın olmayan (1/1.000 ila <1/100); seyrek (1/10.000 ila <1/1.000), çok
seyrek, izole raporlar dahil (<1/10.000); bilinmiyor (eldeki verilerden hareketle tahmin
edilemiyor).
13Kan ve lenf sistemi hastalıkları
Çok yaygın: *Faktör VIII inhibisyonu (HTGH)
Yaygın olmayan: *Faktör VIII inhibisyonu (TGH)
Bilinmiyor: Yaygın damar içi pıhtılaşma (DIC)
(a)
İnhibitör düzeyinde yükselme (anamnestik yanıt)
*Sıklık, şiddetli hemofili A hastalarının yer aldığı, tüm FVIII ürünleriyle ilgili çalışmalara
dayanmaktadır.
HTGH (Daha önce hiç tedavi görmemiş hastalar) TGH (Daha önce tedavi görmüş hastalar)
Bağışıklık sistemi hastalıkları
c
Yaygın: Aşırı duyarlılık
Bilinmiyor: Ürtiker
Anafilaktik reaksiyon
Sinir sistemi hastalıkları
c
Yaygın: Başağrısı
b
Baş dönmesi / sersemlik hali
Bilinmiyor: Parestezi
Hipoestezi
Trombotik inme
Embolik inme
Uykuya meyil (Somnolans)
Tat alma bozukluğu (Disguzi)
Kardiyak hastalıklar
Bilinmiyor: Miyokard infarktüsü
Taşikardi
Vasküler hastalıklar
Yaygın: Hipotansiyonc
Bilinmiyor: Tromboz
Venöz tromboz
Arteriyel tromboz
Embolizm (tromboembolik komplikasyonlar)
Hipertansiyon
Yüz ve boyunda kızarma (flushing)
Solunum, göğüs bozuklukları ve mediastinal hastalıklar
Bilinmiyor: Pulmoner embolizm
14Bronkospazm
Hırıltılı soluk alıp verme
Öksürük
Zorlu soluk alıp verme (dispne)
Gastrointestinal hastalıklar
Bilinmiyor: Kusma
Diyare
Karında rahatsızlık hissi
Bulantı
Deri ve deri altı doku hastalıkları
Yaygın: Döküntüc
Bilinmiyor: Yüzde hissizlik
Anjiyoödem
Ürtiker
Kaşıntı (Pirürit)
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon yerinde ağrı
Halsizlik
Sıcaklık hissi
Titreme
Ateş yükselmesi
Göğüste ağrı
Göğüste rahatsızlık hissi
Araştırmalar
Yaygın: Hepatit B yüzey antikorunun pozitifleşmesic
Bilinmiyor: Kan basıncında düşme
(a) MedDRA sınıflandırma sisteminde yer almayan inhibitör düzeyinde yükselme
(anamnestik yanıt) FEIBA uygulanmasından sonra mevcut inhibitör düzeylerinde olan
yükselmedir (Bkz Bölüm 4.4).
(b) Orijinal ve profilaksi çalışmalarında raporlanan advers ilaç reaksiyonudur. Yalnızca
profilaksi çalışmasında bulunan sıklıktır.
(c) Profilaksi çalışmalarında raporlanan advers ilaç reaksiyonudur. Yalnızca profilaksi
çalışmasında bulunan sıklıktır.
Sınıf reaksiyonları
Plazma kaynaklı ürünlere karşı gelişen aşırı duyarlılık reaksiyonlarının diğer semptomlarına
letarji ve huzursuzluk dahildir.
15Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
FEIBA’nın yüksek dozları trombotik ve tromboembolik olayların riskini ((DIC), miyokard
infarktüsü, venöz tromboz ve pulmoner embolizm dahil) arttırabilir. Raporlanan
tromboembolik advers olayların bazıları 200 Ünite/kg’dan yüksek dozlarda veya
tromboembolik olaylar için diğer risk faktörleri olan hastalarda meydana gelmiştir. Trombotik
ve tromboembolik olayların işaret ve semptomları görülürse, infüzyon hemen durdurulmalı ve
uygun tanısal ve terapötik önlemler uygulanmaya başlanmalıdır (Bkz. Bölüm 4.4).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Kan koagülasyon faktörleri
ATC kodu: B02BD03
FEIBA yetmişli yılların başlarında geliştirilmiş ve hem in vitro, hem de in vivo olarak Faktör
VIII inhibitörü by-pass edici etkinliği gösterilmiş olmasına rağmen, etki mekanizması hala
bilimsel tartışma konusudur. Aktivite ölçümlerinde bulunduğu üzere FEIBA, potensinden
bağımsız olarak hemen hemen eşit miktarlarda prokoagülan (protrombin FVII, FIX, FX) ve
antikoagülan (protein C) protrombin kompleksi zimojenlerinden oluşur; prokoagülan enzim
içeriği nispeten düşüktür. Dolayısıyla FEIBA, protrombin kompleksi faktörlerinin
proenzimlerini içerirken, en fazlası FVIIa olacak şekilde bunların aktivasyon ürünlerinin küçük
miktarlarını içermektedir. [Turecek PL and Schwarz HP. Chapter 4: Factor Eight Inhibitor
Bypassing Activity, in Production of Plasma Proteins for Therapeutic Use, eds. Joseph
Bertolini, Neil Goss, John Curling, Wiley 2013, ISBN: 978-0-470-92431-0].
Günümüzdeki bilimsel çalışmalar, FEIBA’nın etki mekanizmasında aktive protrombin
kompleksinin spesifik bileşenleri, protrombin (Faktör II) ve aktive Faktör X’un (Faktör Xa)
rolü bulunduğuna işaret etmektedirler. [Turecek PL, Varadi K, Gritsch H, et al. Factor Xa and
Prothrombin: Mechanism of Action of FEIBA. Vox Sang. 77: 72-79, 1999]
FEIBA, kanamaları trombin üretimini uyararak ve kolaylaştırarak kontrol altına alır; bu sürecin
kritik aşaması protrombinaz kompleksinin oluşumudur. Bir dizi in vitro ve in vivo biyokimyasal
çalışmada, FEIBA'nın aktivitesinde FXa ve protrombinin kritik bir rolü olduğu gösterilmiştir.
FEIBA'nın en önemli hedefinin protombinaz kompleksi olduğu bulunmuştur. FEIBA,
protrombin ve FXa dışında, inhibitör gelişmiş hemofili hastalarında hemostazı kolaylaştırabilen
diğer protrombin kompleksi proteinlerini de içerir.
16İnhibitör gelişmiş hemofili B hastalarının tedavisi
Hastalığın nadir görülüyor olması nedeniyle, faktör IX'a karşı inhibitör gelişmiş hemofili B
hastalarında deneyim kısıtlıdır. FEIBA, gereksinime göre, profilaktik olarak ya da cerrahi
girişimlerde kullanılan klinik çalışmalarda toplam beş inhibitör gelişmiş hastada kullanılmıştır:
İnatçı yüksek titreli inhibitörü olan hemofili A ya da B hastalarında gerçekleştirilen prospektif
açık etiketli ve paralel tasarımlı randomize bir klinik çalışmada (090701, PROOF), 36 hasta 12
ay ± 14 gün profilaktik tedavi ya da gereksinim halinde tedavi alacak şekilde randomize
edilmiştir. Profilaksi kolundaki 17 hastaya günaşırı 85 ± 15 Ünite/kg FEIBA uygulanmış; geri
kalan 19 hastaya ise gereksinim halinde hekimin belirlediği miktarlarda FEIBA
uygulanmıştır. Gereksinim halinde tedavi alan gruptaki iki inhibitörlü hemofili B hastası ve
profilaksi grubundaki bir hemofili B hastası tedavi edilebilmiştir.
Tüm kanama tipleri için ortanca ABR (yıllık kanama sıklığı) profilaksi grubunda (ortanca ABR
= 7,9), gereksinime göre uygulamanın yapıldığı gruptakinde bulunandan (ortanca ABR= 28,7)
daha düşüktü; buna göre ortanca ABR açısından iki tedavi kolu arasındaki rakam %72,5'luk bir
azalmaya karşılık geliyordu.
FEIBA'nın perioperatif dönemde kullanıldığı bir başka prospektif girişimsel olmayan gözetim
çalışmasında (PASS-INT-003, SURF) 23 hastada toplam 34 cerrahi işlem uygulandı. Hastaların
büyük bölümü (18 hasta) inhibitör gelişmiş hemofili A hastasıydı. Kalan hastaların ikisi
inhibitör gelişmiş hemofili B hastası ve üçü inhibitör gelişmiş kalıtsal olmayan (kazanılmış)
hemofili A hastasıydı. FEIBA'ya maruziyet süresi 1 ile 28 gün idi (ortalama 9 gün, ortanca 8
gün). Ortalama kümülatif doz olarak 88,347 Ünite (ortanca kümülatif doz = 59,000 Ünite)
kullanıldı. İnhibitör gelişmiş hemofili B hastaları için en uzun FEIBA maruziyet süresi 21 gün
ve uygulanan maksimum doz 7324 Ünite idi.
Bu çalışmalara ek olarak faktör IX inhibitörlü hemofili B hastalarındaki kanamaların tedavi ve
önlenmesi için FEIBA kullanılan 36 vaka bildirimi bulunmaktadır. Bunlardan 24'ü inhibitörlü
hemofili B hastalarında gereksinime göre, dördü profilaktik olarak ve sekizi ise cerrahi girişim
sırasında FEIBA kullanılan vakadır.
FEIBA'nın faktör X, XI ve XIII'e karşı kazanılmış inhibitörleri olan hastalarda kullanımıyla
ilgili izole raporlar da bulunmaktadır.
5.2. Farmakokinetik özellikler
Genel özellikler
Emilim:
FEIBA’nın etki mekanizması halen kesin olarak bilinmediğinden, farmakokinetik özellikleri
hakkında kesin yargılarda bulunmak mümkün değildir.
Dağılım:
FEIBA’nın etki mekanizması halen kesin olarak bilinmediğinden, farmakokinetik özellikleri
hakkında kesin yargılarda bulunmak mümkün değildir.
17Biyotransformasyon:
FEIBA’nın etki mekanizması halen kesin olarak bilinmediğinden, farmakokinetik özellikleri
hakkında kesin yargılarda bulunmak mümkün değildir.
Eliminasyon:
FEIBA’nın etki mekanizması halen kesin olarak bilinmediğinden, farmakokinetik özellikleri
hakkında kesin yargılarda bulunmak mümkün değildir.
Hastalardaki karakteristik özellikler
FEIBA’nın etki mekanizması halen kesin olarak bilinmediğinden, hastalardaki karakteristik
özellikleri hakkında kesin yargılarda bulunmak mümkün değildir.
Farmakokinetik/farmakodinamik ilişki(ler):
Bilgi bulunmamaktadır.
5.3. Klinik öncesi güvenlilik verileri
FEIBA’nın normal farelere, FVIII knockout farelere ve sıçanlara, insanlarda önerilen günlük
maksimum dozun üzerinde uygulandığı (>200 Ünite/kg) akut toksisite çalışmalarına göre,
FEIBA ile ilişkili yan etkilerin büyük oranda ürünün farmakolojik özelliklerinden kaynaklanan
hiperkoagülasyonun sonucunda ortaya çıktığı sonucuna varılabilir.
Hayvanlarda, heterolog proteinlere karşı gelişen antikorların sonucu etkilemesi nedeniyle,
tekrarlayan doz toksisite çalışmaları mümkün değildir.
İnsan kanındaki pıhtılaşma faktörlerinin karsinojen ya da mutajen olarak görülmemelerinden
dolayı, özellikle heterolog türlerde deneysel çalışmaların yapılmasına gerek duyulmamıştır.
6. FARMASÖTİK ÖZELLİKLER
6.1. Yardımcı maddelerin listesi
Toz:
Sodyum klorür
Sodyum sitrat
Çözücü:
Enjeksiyonluk su
6.2. Geçimsizlikler
FEIBA, bölüm 6.6'da bahsedilen çözücüsü dışında başka ilaçlarla karıştırılmamalıdır.
Tüm kan pıhtılaşma faktör preparatlarında geçerli olduğu gibi, başka ilaçlarla karıştırılması
etkililik ve toleransta bozulmalara neden olabilir. Uygulama diğer ilaçların da kullanıldığı bir
venöz uygulama setinden yapılıyorsa, FEIBA infüzyonu öncesi ve sonrası venöz uygulama
setinin, izotonik sodyum klorür gibi uygun çözeltilerle yıkanması önerilmektedir.
18İnsan plazmasından elde edilen koagülasyon faktörleri belli enjeksiyon/infüzyon cihazlarının iç
yüzeyleri tarafından adsorbe edilebilirler. Bu durum tedavinin başarısız olması ile
sonuçlanabilir. Bu nedenle FEIBA ile sadece onaylanmış plastik infüzyon cihazları
kullanılmalıdır.
6.3. Raf ömrü
24 ay.
Rekonstitüye edildikten sonra oda sıcaklığında (25°C’ye kadar) 3 saat boyunca kimyasal ve
fiziksel kullanımda stabilitesi kanıtlanmıştır.
Mikrobiyolojik açıdan, rekonstitüsyon metodu mikrobiyal kontaminasyon riskini (kontrollü ve
valide edilmiş aseptik koşullar) engellemediği sürece, ürün hemen kullanılmalıdır. Hemen
kullanılmadığı takdirde, kullanımdaki saklama süreleri ve koşulları kullanıcının
sorumluluğundadır.
Rekonstitüye edilmiş çözelti buzdolabında saklanmamalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır. Dondurulmamalıdır.
Işıktan korumak amacıyla orijinal ambalajı içerisinde saklanmalıdır. Rekonstitüye edilerek
kullanıma hazır hale getirilmiş ilacın saklanması için bkz. Bölüm 6.3.
6.5. Ambalajın niteliği ve içeriği
FEIBA kuru toz; yüzeyi muamele edilmiş Tip I hidrolitik renksiz cam flakon içinde
sunulmaktadır
Çözücü; yüzeyi muamele edilmiş Tip I hidrolitik renksiz cam flakon içinde sunulmaktadır.
Flakonlar, bütil lastik tıpa ve koruyucu kapakla kapalıdır.
Ambalaj içeriği:
- 1 adet liyofilize toz içeren flakon
- 1 adet 10 mL enjeksiyonluk su içeren çözücü flakon
- 1 adet Baxject II Hi-Flow cihazı (iki flakondaki ürünün birbiriyle karıştırılarak bir enjektöre
alınmasını sağlayan iğnesiz transfer cihazı)
- 1 adet tek kullanımlık enjektör
- 1 adet tek kullanımlık iğne
- 1 adet klempli kelebek iğne (enjeksiyon için kanatlı set).
196.6 Beşeri tıbbi üründen arta kalan maddelerin imhası ve diğer özel önlemler
Ambalajı açılmış ürün yeniden kullanılmamalıdır.
Steril bariyeri bozulan, ambalajı hasar görmüş ya da bozulma belirtisi gösteren ürün
kullanılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI
2016/125
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.02.2016
Ruhsat yenileme tarihi:
10. KÜB’ÜN YENİLENME TARİHİ
20