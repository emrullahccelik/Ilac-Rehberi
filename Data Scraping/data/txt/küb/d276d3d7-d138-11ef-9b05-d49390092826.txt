KISA ÜRÜN BİLGİSİ
1.BEŞERİ TIBBİ ÜRÜNÜN ADI
ALODİS 10 mg efervesan tablet
2. KALİTATİF VE KANTİTATİF BİLEŞİMİ
Etkin madde:
Her bir efervesan tablette 10mg amlodipine eşdeğer miktarda 13,86mg amlodipin besilat bulunur.
Yardımcı maddeler:
Sodyum klorür (40,00mg)
Sodyum hidrojen karbonat (569,55mg)
Yardımcı maddeler için bölüm 6.1’e bakınız.
3. FARMASÖTİK FORMU
Efervesan tablet.
Beyaz renkli, iki tarafı düz, silindirik efervesan tabletler şeklindedir.
4. KLİNİK ÖZELLİKLER
4.1 Terapötik endikasyonlar
ALODİS,
– Esansiyel Hipertansiyon:
Kan basıncını kontrol altına almada tek başına ya da diğer antihipertansiflerle kombine olarak
kullanılabilir.
1– Koroner Arter Hastalığı:
Koroner damarlarda daralmaya bağlı gelişen angina ataklarının önlenmesinde endikedir.
– Vazospastik ya da Prizmental Angina:
Koroner damarda vazospazma bağlı gelişen angina ataklarının önlenmesinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Hipertansiyon tedavisi için amlodipin başlangıç dozu günde bir kere 5mg’dır ve başlangıç dozu
hastanın yanıtına göre maksimum doz olan 10mg/gün’e yükseltilebilir.
Tiyazid diüretikler, beta blokörler ve anjiyotensin dönüştürücü enzim inhibitörleri ile kombine
olarak kullanıldığında doz ayarlaması gerekmez.
Angina tedavisi için önerilen doz günde bir kez 5-10mg’dır. Yaşlılarda veya karaciğer yetmezliği
olanlarda daha düşük dozlar uygulanır (2,5-5mg).
Uygulama şekli:
Sadece ağızdan kullanım içindir.
ALODİS bir bardak suda eritilerek içilmelidir.
ALODİS her gün aynı saatte alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek bozukluğu olanlarda plazma düzeylerinde bir farklılık görülmemiştir. Bu hasta
popülasyonunda amlodipin için doz ayarlamasına gerek yoktur. Amlodipin diyaliz ile atılmaz.
Karaciğer yetmezliği:
Amlodipin karaciğerde yavaş olarak metabolize edildiğinden karaciğer fonksiyonları bozulmuş
olan hastalarda yarı ömrü uzayacağından dikkatli kullanılmalıdır.
2Pediyatrik popülasyon:
Pediyatrik hastalarda ALODİS kullanımı tavsiye edilmemektedir.
Geriyatrik popülasyon:
Yaşlı ya da genç hastalara benzer dozlarda amlodipin uygulandığında her iki yaş grubundan
hastaların ilacı eşit düzeyde iyi tolere ettiği gösterilmiştir. Bu nedenle normal doz rejiminin
uygulanması önerilmektedir. Doz arttırılırken dikkatli olunmalıdır.
4.3. Kontrendikasyonlar
ALODİS, aşağıdaki hasta veya durumlarda kullanılmamalıdır:
• Amlodipin ya da ilacın içerdiği herhangi bir maddeye karşı bilinen duyarlılığı olanlarda
Kardiyojenik şok dahil şok ve stabil olmayan angina
• Ciddi hipotansiyon
• Akut miyokard enfarktüsü sonrasında (ilk 28 günde) gelişen kalp yetmezliği
• Aortik stenoz
4.4. Özel kullanım uyarıları ve önlemleri
Amlodipinin vazodilatör etkisinin başlaması aşamalıdır. Bu sebeple oral kullanımından sonra
nadir olarak akut hipotansiyon vakaları bildirilmiştir. Amlodipin, özellikle ciddi aort stenozu
ve/veya hipertropik kardiyomiyopatisi bulunan hastalarda diğer periferik vazodilatörlerde olduğu
gibi dikkatli kullanılmalıdır.
Amlodipin bir beta blokör değildir. Bu sebeple beta blokörlerin kullanımının birden kesilmesi
durumunda ortaya çıkabilecek tehlikelere karşı hiçbir koruma sağlamaz. Böyle bir kesilme
durumunda beta blokör dozu aşamalı olarak azaltılmalıdır.
Hamile kadınlarda, laktasyon dönemindeki hastalarda ve çocuklarda yeterli araştırmalar
yapılmamıştır. Bu kişilerde zorunlu olmadıkça kullanılması önerilmez.
3Refleks taşikardi görülebilir.
Tedaviye başlandıktan sonra 2-3 hafta içerisinde periferik ödem görülme sıklığı fazladır.
Karaciğer fonksiyon bozukluğu olan hastalarda amlodipin yarı ömrü uzamıştır. Karaciğer
fonksiyon bozukluğu olan hastalarda dikkatli olunmalıdır.
Kalp yetmezliği olan hastalar dikkatli tedavi edilmelidir. Ağır kalp yetmezliği olan hastalarda
(NYHA III ve IV) yürütülen uzun süreli çalışmada amlodipin alan hastalarda plaseboya kıyasla
pulmoner ödem insidansı daha yüksek bulunmuştur fakat bu durum kalp yetmezliğinin
şiddetlendiği göstermemektedir.
Amlodipin düşük kardiyak rezervi olan hastalarda dikkatli kullanılmalıdır. Myokardiyal enfarktüs
sırasında veya sonrasındaki 1 aylık süreçte tek başına amlodipin kullanımını destekleyen veri
mevcut değildir. Hipertansif krizde amlodipin kullanımının etkinlik ve güvenliği
belirlenmemiştir.
Sodyum uyarısı
ALODİS her dozunda 7,38 mmol sodyum ihtiva eder. Bu durum kontrollü sodyum diyetinde olan
hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Amlodipinin, tiazid diüretikler, alfa blokörler, beta blokörler, anjiotensin dönüştürücü enzim
inhibitörleri, uzun etkili nitratlar, dilaltı nitrogliserin, nonsteroidal antienflamatuarlar,
antibiyotikler ve oral hipoglisemik ilaçlarla birlikte kullanımında etkileşme gözlenmemiştir.
Amlodipinin digoksin veya simetidin ile kombine kullanımına ait herhangi bir etkileşim durumu
da bildirilmemiştir.
İnsan plazması ile yapılan çalışmalara ait in vitro veriler, amlodipinin test edilen ilaçların
(digoksin, fenitoin, varfarin veya indometasin) proteine bağlanmaları üzerine etkisi olmadığını
göstermiştir.
4Sağlıklı gönüllü erkeklerde amlodipinin varfarin ile birlikte verilmesi, varfarinin protrombin
zamanı üzerine etkisini anlamlı olarak değiştirmemiştir.
Azol antifungaller (itrakonazol, ketokonazol, flukonazol), eritromisin ve diğer sitokrom P450
izoenzim 3A4 inhibitörleri amlodipin metabolizmasını inhibe edebilir.
Sildenafilin kan basıncını düşürücü etkisi amlodipin kullanımıyla artabilir.
Rifampin (ve diğer potansiyel enzim indükleyiciler) amlodipin metabolizmasını artırır.
Kalsiyum kanal blokörlerinin hipotansif etkisini azaltalabilir.
Tekrarlanan dozlarda 10 mg amlodipin ile beraber 80 mg atorvastatin uygulaması, atorvastatinin
kararlı durum farmakokinetik parametrelerinde anlamlı bir değişiklik ile sonuçlanmamıştır.
Etanol/Bitki/Nutrasötiklerle Etkileşim: Sarı Kantaron otu (Hypericum perforatum), amlodipin
seviyelerini düşürebilir. Greyfurt suyu amlodipin seviyelerini orta derecede artırabilir.
Amlodipin, siklosporin düzeylerini yükseltebilir. Amlodipin, östrojenik etkili dong quai,
hipertansiyonu artırabilen efedra, yohimbe ve ginseng, antihipertansif etkiyi artırabilen sarımsak
ile birlikte kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların tedavi süresince etkili doğum kontrolü uygulamaları
önerilir.
5Gebelik dönemi
Amlodipinin gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan çalışmalar, gebelik, embriyonal/fötal gelişim, doğum veya doğum sonrası gelişim
üzerindeki etkiler bakımından yetersizdir. İnsanlara yönelik potansiyel risk bilinmemektedir.
ALODİS Efervesan Tablet gerekli olmadıkça gebelik döneminde kullanılmamalıdır.
Laktasyon dönemi
Amlodipin besilatın insan sütüyle atılıp atılmadığı bilinmemektedir. Amlodipinin süt ile atılımı
hayvanlar üzerinde araştırılmamıştır. Emzirmenin ya da ALODİS Efervesan Tablet tedavisinin
durdurulup durdurulmayacağına karar verilirken emzirmenin çocuk açısından faydası ve
ALODİS Efervesan Tablet tedavisinin anne açısından faydası dikkate alınmalıdır.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7.Araç ve makine kullanımı üzerindeki etkiler
Yüksek kan basıncının tedavi edilmesi için kullanılan diğer ilaçların (antihipertansif ilaçlar)
çoğunda olduğu gibi nadiren sersemliğe neden olabilir ve konsantrasyon kabiliyetini bozabilir.
Bu nedenle araç ve makine kullanırken dikkatli olunmalıdır.
4.8. İstenmeyen etkiler
Klinik çalışmalar sırasında amilodipin tedavisiyle ilişkili çok yaygın ≥(1/10); yaygın (≥1/100 ila
<1/10), yaygın olmayan≥ 1(/1000 ila <1/100) seyrek (≥1/10000 ila <1/1000), çok seyrek
(<1/10000), bilinmiyor (eldeki verilerden hareketle tahmin edilemiyor) olarak görülen
istenmeyen etkiler:
Kan ve lenfatik sistem bozuklukları
Çok seyrek: Lökopeni, trombositopeni
İmmün sistem bozuklukları:
Çok seyrek: Alerjik reaksiyonlar
6Endokrin bozukluklar
Yaygın olmayan: Jinekomasti, pankreatit
Metabolizma ve beslenme hastalıkları
Çok seyrek: Hiperglisemi
Sinir sistemi bozuklukları
Yaygın: Baş ağrısı, baş dönmesi, uyku hali
Yaygın olmayan: Periferal nöropati, senkop
Psikiyatrik hastalıklar
Yaygın olmayan: Uyku bozuklukları, irritabilite, depresyon
Seyrek: Konfüzyon, anksiyetenin de dahil olduğu duygu durumu değişiklikleri
Göz bozuklukları
Yaygın olmayan: Görmede bulanıklık
Kardiyak bozukluklar
Çok yaygın: Periferal ödem
Yaygın: Çarpıntı
Vasküler bozukluklar
Yaygın: Yüzde kızarma vaskülit
Kulak ve iç kulak bozuklukları
Seyrek: Kulak çınlaması
Solunum sistemi bozuklukları
Yaygın: Pulmoner ödem, Dispne
7Gastrointestinal bozukluklar
Yaygın: Bulantı, karın ağrısı, dispepsi, gingival hiperplazi
Yaygın olmayan: Barsak hareketlerinde değişiklik, dispne, ağız kuruluğu, diş eti hiperplazisi
Hepato-biliyer bozukluklar
Çok seyrek: Hepatit, sarılık ve karaciğer enzim yükselmeleri
Deri ve deri altı doku bozuklukları
Yaygın: Döküntü, kızarıklık
Kas iskelet sistemi bozuklukları
Yaygın: Kas krampları, yorgunluk
Yaygın olmayan: Artralji, sırt ağrısı, miyalji
Böbrek ve idrar hastalıkları
Yaygın olmayan: Sık sık idrara çıkma
Üreme sistemi bozuklukları
Yaygın: İktidarsızlık
Genel bozukluklar
Yaygın: Yorgunluk, ödem
Yaygın olmayan: Asteni, kilo kaybı, kırıklık, duygusal değişiklikler, terlemede artış
4.9. Doz aşımı ve tedavisi
Amlodipinin doz aşımına dair yeterli bilgi bulunmamaktadır. Ancak eldeki veriler, aşırı periferik
vazodilatasyon ve buna bağlı olarak gelişen uzun süreli hipotansiyon ve bradikardi
oluşabileceğini göstermektedir.
8Tedavi
Böyle bir durumda kalp ve solunum fonksiyonlarının izlenmesi, alt ekstremitelerin yükseğe
kaldırılması, dolaşan sıvı hacmi ve atılan idrar hacminin izlenmesi gerekir. Amlodipin proteine
yüksek oranda bağlanacağı için diyaliz yararlı olmayabilir. Bazı durumlarda midenin yıkanması
yararlı olabilir. İntravenöz kalsiyum glukonat, kalsiyum kanal blokajı etkilerini gidermede faydalı
olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihipertansifler; Kalsiyum kanal blokörleri
ATC Kodu: C08CA01
Amlodipin uzun etki süreli, dihidropiridin türevi bir kalsiyum kanal blokörüdür. Amlodipin
damar düz kas membranındaki hem voltaja bağımlı, hem de frekansa bağımlı kalsiyum
kanallarını bloke eder. Böylece düz kas hücresine kalsiyum girişini önler; bu da periferik
vasküler sistemde vazodilatasyona yol açar. Dilatasyon özellikle arteriyollerde belirgindir.
Sonuçta total periferik direnç dolayısıyla kalbin karşı karşıya kaldığı yük ve oksijen tüketimi
azalır. Vazodilatör etki ile genişleyen koroner damarlar, iskemik miyokardın kanlanmasını
artırırlar. Amlodipin total periferik direnci düşürerek, kalbin iş yükünü azaltır ve miyokardın
oksijen tüketimini düşürür. Bu özelliklerinden dolayı hipertansiyonda, stabil ve varyant
(vazospastik) anginada yararlı etkiler oluşturmaktadır.
5.2 Farmakokinetik özellikler
Genel Özellikler:
Amlodipin besilat antihipertansif bir ilaç olup metanolde kolayca, etanolde kısmen, suda ve 2-
propanol’de az çözünen beyaz, beyazımsı kristal tozdur.
Emilim:
Amlodipin oral uygulamayı takiben yavaş bir şekilde ve tam olarak emilir, 6-12 saatte doruk
plazma konsantrasyonlarına ulaşır. Kararlı durum konsantrasyonlarına 7 - 8 günde ulaşılır.
9Dağılım:
Amlodipinin dağılım hacmi 21 L/kg’dır ve plazma proteinlerine % 93-98 oranında bağlanır.
Biyotransformasyon:
Oral biyoyararlanımı % 60 - 65’dir. Yiyecekler amlodipinin sistemik biyoyararlanımını
değiştirmez. Karaciğerde ileri derecede ve yavaş olarak metabolize edilir ve inaktif
metabolitlerine dönüşür. Biyotransformasyonun başlangıcında dihidropiridin oksidasyonu
gerçekleşir, ikinci aşamada 2-aminoetil yan zincirinin oksidatif deaminasyonu izler.
Eliminasyon:
İlacın %10’u ve metabolitlerinin %60’ı idrarla, % 20 - 25’i dışkı ile atılır. Eliminasyon yarılanma
ömrü 35 - 40 saattir. Karaciğer sirozlu hastalarda ve yaşlılarda amlodipinin eliminasyonu anlamlı
biçimde azalır, bazı durumlarda birikme olabilir, eliminasyon yarılanma ömrü uzar ve eğri altı
alan (EAA) artar.
Doğrusallık/Doğrusal Olmayan Durum:
Amlodipinin uygulanan oral dozlarıyla maksimum plazma konsantrasyonları (Cmaks) ve EAA 0-
72 arasında güçlü bir pozitif ilişki bulunmaktadır ve farmakokinetik profili doğrusaldır.
Amlodipinin farmakokinetik ve farmakodinamik parametreleri, günde bir defa kullanım için
potansiyel olarak uygun olduğunu göstermektedir.
Hastalardaki karakteristik özellikler
Yaş ve cinsiyet:
Maksimum plazma konsantrasyonlarına ulaşma zamanı yaşlı ve daha genç hastalarda aynıdır.
Yaşlı hastalarda klerens düşebilir ve böylelikle EAA ve terminal eliminasyon yarı ömrü artmıştır.
Bununla birlikte yaşlı hastalar için önerilen doz aynıdır fakat doz artırımlarında dikkatli
olunmalıdır.
Böbrek yetmezliği:
Amlodipin geniş ölçüde inaktif metabolitlerine metabolize olur. Amlodipinin %10’u idrarla
değişmeden atılır. Amlodipin plazma konsantrasyonlarında değişim böbrek yetmezliğinin
10derecesiyle ilişkili değildir. Bu hastalara doz ayarlaması gerekli değildir. Amlodipin diyaliz ile
atılmaz.
Karaciğer yetmezliği:
Karaciğer fonksiyon bozukluğunda amlodipinin yarı ömrü uzar.
5.3. Klinik öncesi güvenlilik verileri
Amlodipin
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike ortaya
koymamaktadır. Ratlarda yapılan hayvan üreme çalışmalarında yüksek dozlarda doğumda
gecikme, doğum sırasında zorlanma, sağ kalan fetus ve yavru sayısında azalma gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sitrik asit anhidr
Sodyum hidrojen karbonat
Polivinil pirolidon
Polietilen glikol
Sukraloz(E955)
Limon aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
116.4. Saklamaya yönelik özel tedbirler
ο
25 C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
20 ve 30 efervesan tablet strip ambalaj ve karton kutuda kullanma talimatı ile beraber
ambalajlanır.
6.6. Beseri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Novitas İlaç San. Tic. Ltd. Şti.
General Ali Rıza Gürcan Cad.
Merter İş Merkezi Bağımsız Bölüm No:8
Güngören/İSTANBUL
Tel: 0 212 481 76 41
Fax: 0 212 481 76 41
e-mail: info@novitasilac.com.tr
8. RUHSAT NUMARASI(LARI)
230/23
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2011
Ruhsat yenileme tarihi:
10. KÜB’ÜN YENİLENME TARİHİ
12