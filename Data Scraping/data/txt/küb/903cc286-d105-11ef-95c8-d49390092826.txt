KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRESCAN PLUS 80 mg/12,5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 80 mg telmisartan ve 12,5 mg hidroklorotiyazid içerir.
Yardımcı maddeler:
Laktoz monohidrat (inek sütünden elde edilmiştir) ……...79 mg
Günbatımı sarısı FCF(E110)….............................................1 mg
Yardımcı maddeler için 6.1.'e bakınız.
3. FARMASÖTİK FORM
Tablet.
Turuncu ve beyaza yakın renkli, çift katmandan oluşan, oblong tabletlerdir.
4. KLİNİK ÖZELLİKLER
4.1. Terapötik endikasyonlar
Esansiyel hipertansiyon tedavisinde endikedir (bkz. Bölüm 4.3, 4.4, 4.5 ve 5.1).
Sabit bir doz kombinasyonu olan PRESCAN PLUS 80 mg/12,5 mg Tablet, kan basınçları tek
başına telmisartan ile uygun bir şekilde kontrol edilemeyen hastalarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
PRESCAN PLUS tek başına telmisartan kullanımı ile kan basıncında yeterli kontrol
sağlanamayan hastalarda kullanılmalıdır. Sabit doz kombinasyonu ile tedaviye başlamadan
önce her iki komponent ile ayrı ayrı doz titrasyonu yapılması önerilir. Klinik olarak uygun
olduğunda ise, monoterapiden sabit doz kombinasyonuna doğrudan geçiş yapılabilir (bkz.
Bölüm 4.3, 4.4, 4.5 ve 5.1).
• Günde 40 mg telmisartan ve 12,5 mg hidroklorotiyazidin kombine dozu, tek başına 40
mg telmisartan kullanımı ile kan basıncında yeterli kontrol sağlanamayan hastalarda
kullanılabilir.
• PRESCAN PLUS 80 mg/12.5 mg, tek başına telmisartan 80 mg kullanımı ile kan
basıncında yeterli kontrol sağlanamayan hastalarda kullanılabilir.
Uygulama şekli:
PRESCAN PLUS tablet günde bir kez, oral yoldan bir miktar su ile alınır. Yiyeceklerle birlikte
veya ayrı olarak alınabilir.
İlacı kullanmadan önce alınması gereken önlemler:
Tabletler nem çekici özelliktedir. Bu nedenle PRESCAN PLUS bozulmamış blister
ambalajında muhafaza edilmeli ve her bir tablet blisterinden, kullanımından hemen önce
çıkarılmalıdır (Bkz. Bölüm 6.6).
1/21Özel popülasyonlara ilişkin ek bilgiler:
Böbrek yetmezliği:
Renal fonksiyonların periyodik olarak izlenmesi önerilir (Bkz.Bölüm 4.4.).
Karaciğer yetmezliği:
Hafif veya orta derecede karaciğer yetmezliği olan hastalarda günde 40 mg telmisartan ile 12,5
mg hidroklorotiazidin kombine dozu aşılmamalıdır. PRESCAN PLUS şiddetli karaciğer
yetmezliği olan hastalarda kontrendikedir. Tiyazidler, karaciğer fonksiyonları bozulmuş
hastalarda dikkatle kullanılmalıdır (Bkz. Bölüm 4.4.).
Pediyatrik popülasyon:
PRESCAN PLUS'ın çocuklar ve 18 yaşına kadar adolesanlarda etkililiği ve güvenliliği
belirlenmemiştir. Herhangi bir veri mevcut değildir.
Geriyatrik popülasyon:
Herhangi bir doz ayarlaması gerekmemektedir.
4.3. Kontrendikasyonlar
• Etkin madde veya yardımcı maddelerden herhangi birine karşı aşırı duyarlılık (bkz. Bölüm
6.1).
• Diğer sulfonamid türevi maddelere karşı aşırı duyarlılık (hidroklorotiyazid bir sulfonamid
türevi olduğundan).
• Gebelik (bkz. Bölüm 4.4 ve 4.6).
• Kolestaz ve biliyer obstrüktif bozukluklar.
• Şiddetli karaciğer yetmezliği.
• Şiddetli böbrek yetmezliği (kreatinin klerensi < 30 ml/dk).
• Refrakter hipokalemi, hiperkalsemi.
PRESCAN PLUS ile aliskiren içeren ilaçların birlikte kullanımı, diabetes mellitus veya böbrek
yetmezliği (GFR<60 ml/dak/1,73 m2 olan hastalarda kontrendikedir (bkz. Bölüm 4.5. ve 5.1).
4.4. Özel kullanım uyarıları ve önlemleri
Gebelik:
Gebelik sırasında anjiyotensin II reseptör antagonistleri başlanmamalıdır. Anjiyotensin II
reseptör antagonistleri ile tedavinin sürdürülmesi zorunlu görülmedikçe, gebe kalmayı
planlayan hastalar, gebelikte kullanımı için güvenlilik profili bilinen alternatif bir
antihipertansif tedaviye geçirilmelidirler. Gebelik fark edilir edilmez anjiyotensin II reseptör
antagonistleri ile tedavi derhal sonlandırılmalı ve eğer uygunsa alternatif bir tedavi
başlanmalıdır (bkz. 4.3, 4.6).
Karaciğer yetmezliği:
Telmisartan büyük oranda safra ile atılır. Bu nedenle, kolestazı, biliyer obstrüktif bozuklukları
veya şiddetli karaciğer yetmezliği olan hastalara (Bkz. Bölüm 4.3) PRESCAN PLUS
verilmemelidir. Bu hastalarda telmisartanın hepatik klerensinin azalmış olabileceği
düşünülmelidir.
Ayrıca, PRESCAN PLUS karaciğer fonksiyonları bozulmuş ya da progresif karaciğer hastalığı
olan hastalarda, sıvı ve elektrolit dengesindeki minör değişiklikler hepatik komaya yol
açabileceğinden dikkatli kullanılmalıdır. Karaciğer yetmezliği olan hastalarda telmisartan
hidroklorotiyazid kombinasyonu ile klinik deneyim bulunmamaktadır.
2/21Renovasküler hipertansiyon:
Bilateral renal arter stenozlu veya tek işlevsel böbreğindeki arterde stenozu olan hastalar
renin-anjiyotensin-aldosteron sistemini etkileyen ilaçlarla tedavi edildiğinde, şiddetli
hipotansiyon ve böbrek yetmezliği riski artar.
Renal yetmezlik ve böbrek transplantasyonu:
PRESCAN PLUS, şiddetli böbrek yetmezliği olan hastalarda (kreatinin klerensi<30 ml/dk)
kullanılmamalıdır (bkz. Bölüm 4.3). Yeni böbrek transplantasyonu yapılmış hastalarda
telmisartan hidroklorotiyazid kombinasyonu uygulaması ile ilgili deneyim bulunmamaktadır.
Hafif ile orta derecede böbrek yetmezliği olan hastalarda telmisartan hidroklorotiyazid
kombinasyonu ile deneyim azdır ve bu nedenle serumda potasyum, kreatinin ve ürik asit
düzeylerinin periyodik olarak izlenmesi önerilmektedir. Böbrek fonksiyonları bozulmuş
hastalarda tiyazid diüretiklerine bağlı azotemi ortaya çıkabilir.
İntravasküler hipovolemi:
Yoğun diüretik tedavi, diyette tuzun kısıtlanması, diyare veya kusma sonucunda hacim ve/veya
sodyum kaybına uğramış hastalarda, özellikle ilk dozdan sonra, semptomatik hipotansiyon
görülebilir. Bu gibi tablolar PRESCAN PLUS uygulamasından önce düzeltilmelidir.
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokörleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS'ın dual blokajına
yol açtığından, ADE-inhibitörleri, anjiyotensin II reseptör blokörleri ya da aliskirenin birlikte
kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülüyorsa, bu tedavi sadece uzman gözetimi altında
yapılmalı ve renal fonksiyonlar, elektrolitler ve kan basıncı sık aralıklarla ve yakından takip
edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokörleri birlikte kullanılmamalıdır.
Renin-anjiyotensin-aldosteron sisteminin stimüle olduğu diğer durumlar:
Vasküler tonusu ve böbrek fonksiyonları asıl olarak renin-anjiyotensin-aldosteron sistemi
aktivitesine dayanan hastalarda (örn: şiddetli konjestif kalp yetmezliği veya renal arter stenozu
dahil altta yatan bir böbrek hastalığı olanlar), bu sistemi etkileyen ilaçlarla tedavi akut
hipotansiyon, hiperazotemi, oligüri veya seyrek akut böbrek yetmezliği ile ilişkilendirilmiştir
(bkz. Bölüm 4.8).
Primer aldosteronizm:
Primer aldosteronizmi olan hastalar, genellikle, renin-anjiyotensin sisteminin inhibisyonu
üzerinden etki gösteren antihipertansif ilaçlara cevap vermezler. Bu nedenle bu hastalarda
PRESCAN PLUS kullanımı önerilmemektedir.
Aort ve mitral kapağı stenozu, obstrüktif hipertrofik kardiyomiyopati:
Diğer vazodilatörlerde olduğu gibi, aort ya da mitral stenozu veya obstrüktif hipertrofik
kardiyomiyopatisi olan hastalarda özel dikkat gereklidir.
Metabolik ve endokrin etkiler:
Tiyazid tedavisi glikoz toleransını bozabilir. İnsülin veya antidiyabetik tedavi ile birlikte
telmisartan tedavisi gören diyabetik hastalarda hipoglisemi ortaya çıkabilir. Bu nedenle, bu
hastalarda kan glikoz düzeylerinin izlenmesi dikkate alınmalıdır. Diyabetik hastalarda insülin
3/21ya da antidiyabetiklerin dozlarında ayarlama yapılması gerekli olabilir. Latent diabetes
mellitus, tiyazid tedavisi sırasında belirgin hale geçebilir.
Tiyazid diüretikleriyle tedavi ile kolesterol ve trigliserid düzeylerinde artış ilişkili bulunmuştur.
Bununla birlikte, PRESCAN PLUS'ın içerdiği 12.5 mg doz düzeyinde böyle bir etki
bildirilmemiş veya bildirilen etkiler minimal düzeyde olmuştur.
Tiyazid tedavisi gören bazı hastalarda hiperürisemi oluşabilir veya frank gut hastalığının ortaya
çıkması tetiklenebilir.
Elektrolit dengesinde bozulma:
Diüretik kullanan tüm hastalarda uygun aralıklarla periyodik olarak serumda elektrolit tayini
yapılmalıdır.
Hidroklorotiyazid de dahil olmak üzere tiyazid grubu diüretikler, sıvı veya elektrolit
dengesinde bozulmalara (hipokalemi, hiponatremi, ve hipokloremik alkaloz dahil) neden
olabilir. Sıvı ya da elektrolit dengesizliğinin uyarıcı belirtileri, ağız kuruluğu, susama, asteni,
letarji, uyuşukluk, huzursuzluk, kaslarda ağrı ya da kramplar, kaslarda bitkinlik hissi,
hipotansiyon, oligüri, taşikardi ve bulantı ya da kusma gibi gastrointestinal bozukluklardır
(Bkz. Bölüm 4.8.).
• Hipokalemi
Tiyazid gurubu diüretiklerin kullanımında hipokalemi gelişebilmekle birlikte, telmisartan ile eş
zamanlı tedavi, diüretiklerin indüklediği hipokalemiyi azaltabilir. Karaciğer sirozu olan
hastalarda, yoğun diürez uygulanan hastalarda, oral yoldan yeterince elektrolit almayan
hastalarda ve kortikosteroidler ya da adrenokortikotropik hormon (ACTH) ile eş-zamanlı
tedavi gören hastalarda, hipokalemi riski daha yüksektir (bkz. Bölüm 4.5).
• Hiperkalemi
Bileşimindeki telmisartanın anjiyotensin II reseptörlerini (AT ) antagonize etmesi nedeni ile
1
PRESCAN PLUS hiperkalemiye neden olabilir. Her ne kadar telmisartan hidroklorotiyazid
kombinasyonu ile klinik olarak belirgin hiperkalemi bildirilmemişse de, hastadaki renal
yetmezlik ve/veya kalp yetmezliği ve diabetes mellitus, hiperkalemi gelişimi için risk
faktörleridir. Potasyum tutucu diüretikler, potasyum destek preparatları veya potasyum içeren
tuzlar PRESCAN PLUS ile birlikte kullanılırken dikkatli olmalıdır (bkz. Bölüm 4.5).
• Hiponatremi ve hipokloremik alkaloz
Telmisartan hidroklorotiyazid kombinasyonunun diüretiklerin indüklediği hiponatremiyi
hafiflettiği ya da engellediği yönünde hiçbir veri bulunmamaktadır. Klorür eksikliği genellikle
hafiftir ve çoğunlukla tedavi gerektirmez.
• Hiperkalsemi
Tiyazid grubu diüretikler, kalsiyum metabolizmasında bilinen bir bozukluk olmadığı
durumlarda, kalsiyumun idrarla atılımını azaltarak serum kalsiyum düzeylerinin hafif ve
aralıklı olarak artışına yol açabilir. Belirgin hiperkalsemi, gizli hiperparatiroidizm belirtisi
olabilir. Bu durumda, paratiroid fonksiyon testleri yapılmadan önce tiyazid tedavisi
durdurulmalıdır.
• Hipomagnezemi
Tiyazidlerin üriner magnezyum atılımını artırdıkları gösterilmiştir; bu durum hipomagnezemi
ile sonuçlanabilir (Bkz. Bölüm 4.5.).
4/21Etnik farklılıklar:
Diğer tüm anjiyotensin II reseptör antagonistleri ile olduğu gibi, telmisartanın da kan basıncını
düşürücü etkisi siyah ırkta diğer ırklara göre daha düşüktür. Bu durum, siyah ırktan
hipertansiyonlu hastalarda, düşük renin düzeyi prevalansının daha yüksek olmasından
kaynaklanabilir.
Diğer:
Herhangi bir antihipertansif ajan ile olduğu gibi, iskemik kardiyopatisi veya iskemik
kardiyovasküler hastalığı olan hastalarda kan basıncının aşırı düşürülmesi, miyokard
enfarktüsü veya inme ile sonuçlanabilir.
Genel:
Alerji ya da bronşiyal astım öyküsü olan ya da olmayan hastalarda hidroklorotiyazide karşı
aşırı duyarlık reaksiyonları ortaya çıkabilir. Ancak bu risk, böyle bir öyküsü olan hastalarda
daha yüksektir.
Hidroklorotiyazid dahil, tiyazid diüretiklerinin kullanımında, sistemik lupus eritematozusta
alevlenme ya da aktivasyon görüldüğü bildirilmiştir.
Tiyazid grubu diüretiklerle fotosensitivite vakaları bildirilmiştir (bkz. Bölüm 4.8). Eğer tedavi
sırasında fotosensitivite oluşursa tedavinin durdurulması önerilir. Eğer diüretik tedavisinin
yeniden uygulanması mutlak gerekli ise, maruz kalan alanların güneş ışığından veya yapay
UVA'dan korunması önerilir.
Koroidal efüzyon, akut miyopi ve akut açı kapanması glokomu
Bir sülfonamid türevi olan hidroklorotiyazid, idiyosinkratik bir reaksiyon sonucunda görme
alanı hasarıyla birlikte koroidal efüzyon, akut geçici miyopi ve akut açı kapanması glokomuna
yol açabilir. Semptomlar arasında, aniden başlayan görme keskinliğinde azalma veya oküler
ağrı bulunur. Bu semptomlar, tipik olarak, ilaca başladıktan sonra birkaç saat veya birkaç hafta
içinde ortaya çıkar. Tedavi edilmeyen akut açı kapanması glokomu kalıcı görme kaybına yol
açabilir. Primer tedavi, mümkün olduğu kadar hızlı bir şekilde hidroklorotiyazid tedavisinin
kesilmesidir. Göz içi basıncı kontrol altına alınamazsa derhal tıbbi veya cerrahi tedaviler
düşünülmelidir. Akut açı kapanması glokomu gelişmesi için risk faktörleri arasında sülfonamid
veya penisilin alerjisi öyküsü olabilir.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom ve
skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere
güneş ışığı ve UV ışını maruziyetini sınırlandırmaları maruziyet durumunda yeterli koruma
uygulamaları gibi olası koruyucu önlemler tavsiye edilmelidir. Şüpheli deri lezyonları,
histolojik biyopsi incelemeleri de dahil edilerek acil olarak incelenmelidir. Melanom dışı deri
kanseri öyküsü olan hastalarda hidroklorotiyazid kullanımının tekrar gözden geçirilmesi de
gerekebilir (ayrıca bkz. Bölüm 4.8).
5/21Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dahil olmak üzere
çok seyrek olarak ciddi akut solunum toksisitesi vakaları bildirilmiştir. Pulmoner ödem gelişimi
tipik olarak hidroklorotiyazid alımından sonra dakikalar veya saatler içinde gelişir. Başlangıçta
semptomlar dispne, ateş, pulmoner açıdan kötüye gitme ve hipotansiyonu içerir. ARDS
teşhisinden şüpheleniliyorsa, PRESCAN PLUS tedavisi durdurulmalı ve uygun tedavi
uygulanmalıdır. Hidroklorotiyazid alımını takiben daha önce ARDS yaşayan hastalara
hidroklorotiyazid uygulanmamalıdır.
Laktoz:
Bu tıbbi ürün laktoz monohidrat ihtiva eder. Nadir kalıtımsal galaktoz intoleransı, Lapp laktaz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Günbatımı sarısı FCF (E110):
Bu tıbbi ürün günbatımı sarısı FCF ihtiva eder. Alerjik reaksiyonlara neden olabilir.
4.5. Diğer tıbbi ürünlerle etkileşim ve diğer etkileşim şekilleri
Lityum:
Lityum ile anjiyotensin dönüştürücü enzim inhibitörlerinin birlikte uygulanması sırasında,
serum lityum konsantrasyonlarında geri dönüşümlü artışlar ve toksisite bildirilmiştir. Bu etki,
seyrek olarak, telmisartan hidroklorotiyazid kombinasyonu dahil anjiyotensin II reseptör
antagonistleri ile de bildirilmiştir. PRESCAN PLUS ve lityumun eşzamanlı kullanımı
önerilmez. Eğer bu kombinasyon mutlaka gerekli ise, birlikte kullanımları sırasında serum
lityum düzeylerinin dikkatle izlenmesi önerilir.
Potasyum kaybı ve hipokalemi ile ilişkili bulunan ilaçlar:
Diğer kaliüretik diüretikler, laksatifler, kortikosteroidler, ACTH, amfoterisin, karbenoksolon,
penisilin G sodyum, salisilik asit ve türevleri gibi ilaçlar ile birlikte
hidroklorotiyazid-telmisartan kombinasyonlarının birlikte verilmesi durumunda, plazma
potasyum düzeylerinin izlenmesi önerilir. Bu ilaçlar hidroklorotiyazidin serum potasyumu
üzerindeki etkilerini arttırabilir (bkz. Bölüm 4.4).
Potasyum düzeyini yükselten veya hiperkalemi oluşturan ilaçlar:
ADE inhibitörleri, potasyum tutucu diüretikler, potasyum destekleri, potasyum içeren tuzlar,
siklosporin veya heparin sodyum gibi diğer ilaçlarla birlikte hidroklorotiyazid-telmisartan
kombinasyonu reçetelenirse, plazma potasyum düzeylerinin izlenmesi önerilmektedir. Renin
anjiyotensin sistemini baskılayan diğer ilaçlarla mevcut deneyimlere dayanarak, yukarıda
sayılan ilaçlarla hidroklorotiyazid-telmisartan kombinasyonunun eş zamanlı kullanımı serum
potasyum düzeylerinin yükselmesine yol açabilir, bu nedenle birlikte kullanılmaları önerilmez
(bkz. Bölüm 4.4).
Serum potasyum düzeyindeki bozukluklardan etkilenen ilaçlar:
Dijitalglikozitleri, antiaritmikler gibi serum potasyum düzeyindeki bozukluklardan etkilenen
ilaçlarla ve torsades de pointes aritmisini indüklediği bilinen ilaçlarla (bazı antiaritmikler gibi)
eş zamanlı olarak PRESCAN PLUS kullanıldığında, serum potasyum düzeylerinin ve EKG'nin
periyodik olarak izlenmesi önerilir. Hipokalemi, torsades de pointes için kolaylaştırıcı bir
faktördür. Torsades de pointes aritmisini indüklediği bilinen ilaçlar:
- sınıf Ia antiaritmikler (ör; kinidin, hidrokinidin, disopramid)
- sınıf III antiaritmikler (ör; amiodaron, sotalol, dofetilid, ibutilid)
6/21- bazı antipsikotikler (ör; tiyoridazin, klorpromazin, levomepromazin, trifluoperazin,
siyamemazin, sulpirid, sultoprid, amisulprid, tiyapirid, pimozid, haloperidol,
droperidol)
- diğerleri (ör: bepridil, sisaprid, difemanil, eritromisin IV, halofantrin, mizolastin,
pentamidin, sparfloksazin, terfenadin, vinkamin IV).
Dijital glikozidler:
Tiyazidlerle ortaya çıkan hipokalemi veya hipomagnezemi dijital glikozitler tarafından
indüklenen aritmilerin ortaya çıkışını kolaylaştırır (bkz. Bölüm 4.4).
Digoksin:
Telmisartan digoksin ile eş zamanlı kullanıldığında, digoksin pik plazma konsantrasyonunda
(%49) ve çukur konsantrasyonunda (%20) medyan artışlar gözlenmiştir. Digoksin düzeylerinin
terapötik sınırlar içinde kalmasını sağlamak üzere, telmisartan tedavisine başlarken, doz
ayarlaması yaparken ve tedaviyi keserken digoksin düzeyleri izlenmelidir.
Diğer antihipertansif ajanlar:
Telmisartan diğer antihipertansif ajanların hipotansif etkisini arttırabilir.
Aliskiren ile kullanım:
Klinik çalışma verileri, renin-anjiyotensin-aldosteron sisteminin (RAAS) ADE inhibitörleri,
anjiyotensin II reseptör blokörleri ya da aliskirenin kombine kullanımı ile dual blokajının, tekli
RAAS ajanının kullanımına kıyasla, daha yüksek sıklıkta hipotansiyon, hiperkalemi ve böbrek
fonksiyonlarında azalma (akut böbrek yetmezliği dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
Antidiyabetik ilaçlar (oral ajanlar ve insülin):
Antidiyabetik ilaç dozunun ayarlanması gerekebilir (bkz. Bölüm 4.4).
Metformin:
Metformin dikkatli kullanılmalıdır. Çünkü, muhtemel bir fonksiyonel renal yetmezliğe bağlı
laktik asidoz riski ile hidroklorotiyazid ilişkili bulunmuştur.
Kolestiramin ve kolestipol reçineleri:
Anyon değiştirici reçinelerin varlığında, hidroklorotiyazidin emilimi bozulmaktadır.
Non-steroidal anti-inflamatuvar ilaçlar (NSAİİ):
Nonsteroidal antienflamatuvar ajanlar (antienflamatuvar dozlardaki asetilsalisilik asid, COX-2
inhibitörleri ve nonselektif NSAİİ) tiyazid diüretiklerin diüretik, natriüretik ve antihipertansif
etkileri ile anjiyotensin II reseptör antagonistlerinin antihipertansif etkilerini azaltabilir.
Renal fonksiyonları risk altında olan bazı hastalarda (örn: dehidrate hastalar veya renal
fonksiyonları bozulmuş yaşlı hastalarda) anjiyotensin II reseptör antagonistleri ile
siklooksijenazı inhibe eden ajanların eş zamanlı kullanımı, genellikle geri dönüşümlü bir akut
renal yetmezlik dahil, renal fonksiyonların daha fazla bozulmasına yol açabilir. Bu nedenle, bu
kombinasyonlar kullanılırken özellikle yaşlı hastalarda dikkatli olunmalıdır. Hastalar yeterince
hidrate edilmeli ve eş zamanlı tedavinin başlanmasından hemen sonra ve izleyen aşamalarda
böbrek fonksiyonları periyodik olarak izlenmelidir.
Yapılan bir çalışmada, telmisartan ile ramiprilin eş zamanlı kullanılması, ramipril ve
ramiprilatın EAA ve C değerlerinde 2,5 kat artışa yol açmıştır. Bu gözlemin klinik önemi
0-24 maks
bilinmemektedir.
7/21Pressör aminler (örn: noradrenalin):
Pressör aminlerin etkisi azalabilir.
Non-depolarizan iskelet kası gevşeticileri (örn: tubokürarin):
Non-depolarizan iskelet kası gevşeticilerinin etkisi hidroklorotiyazid tarafından potansiyalize
edilebilir.
Gut tedavisinde kullanılan ilaçlar (ör: probenesid, sülfinpirazon ve allopurinol):
Hidroklorotiyazid serum ürik asid düzeylerini yükseltebilir, bu nedenle ürikozürik ilaçlarda doz
ayarlaması gerekebilir. Probenesid veya sülfinperazon dozlarının arttırılması gerekebilir.
Tiyazidlerin eş zamanlı kullanımı allopurinole bağlı hipersensitivite reaksiyonlarının
insidansını arttırabilir.
Kalsiyum tuzları:
Tiyazid diüretikleri, atılımın azalması nedeniyle serum kalsiyum düzeylerini yükseltebilir. Eğer
tedaviye kalsiyum desteklerinin veya kalsiyum tutucu ilaçların (örneğin, vitamin D tedavisi)
eklenmesi gerekiyorsa, serum kalsiyum düzeyleri izlenmeli ve kalsiyum dozu bu doğrultuda
ayarlanmalıdır.
Beta-blokörler ve diazoksid:
Beta-blokörler ve diazoksidin hiperglisemik etkisi, tiyazid grubu ilaçlar tarafından arttırılabilir
Antikolinerjik ilaçlar:
Atropin, biperiden gibi antikolinerjik ilaçlar gastrointestinal motiliteyi ve midenin boşalma
hızını azaltarak tiyazid grubu diüretiklerin biyoyararlanımını arttırır.
Amantadin:
Tiyazidler, amantadinin advers etki riskini arttırabilir.
Sitotoksik ilaçlar (ör: siklofosfamid, metotreksat):
Tiyazidler, sitotoksik ilaçların renal atılımını azaltarak miyelosupresif etkilerini potansiyalize
edebilir.
Farmakolojik özelliklerine dayanarak, şu ilaçların, telmisartan dahil tüm antihipertansiflerin
hipotansif etkisini potansiyelize etmesi beklenebilir: baklofen ve amifostin.
Ayrıca alkol, barbitüratlar, narkotikler veya antidepresanlar ortostatik hipotansiyonu
arttırabilirler.
4.6. Gebelik ve laktasyon
Genel tavsiye
Gebelik kategorisi: D
Anjiyotensin II reseptör antagonistlerinin kullanımı, gebelikte kontrendikedir (Bkz. Bölüm 4.3
ve 4.4).
Çocuk doğurma potansiyeli bulunan kadınlar / Doğum kontrolü (Kontrasepsiyon)
Anjiyotensin II reseptör antagonistleri ile tedaviye devam etmek mutlak gerekmedikçe, gebe
kalmayı planlayan hastalar gebelikte kullanımının güvenli olduğu bilinen alternatif bir
antihipertansif tedavisine geçirilmelidir.
8/21Gebelik dönemi
Telmisartan hidroklorotiyazid kombinasyonunun gebe kadınlarda kullanımı ile ilgili yeterli veri
mevcut değildir. Hayvanlarda yapılan çalışmalarda üreme toksisitesi gösterilmiştir (bkz. Bölüm
5.3).
ACE inhibitörlerinin birinci trimesterde kullanılması ile ortaya çıkan teratojenite riskine ait
epidemiyolojik kanıtlar kesin sonuca ulaşmamıştır. Bununla birlikte riskteki küçük bir artış bile
ihmal edilemez. Anjiyotensin II reseptör antagonistleri ile kontrollü epidemiyolojik veriler
olmamakla birlikte, benzer riskler bu sınıf ilaçların tümü için söz konusu olabilir. Anjiyotensin
II reseptör antagonistleri ile tedaviye devam etmek mutlaka gerekmedikçe, gebe kalmayı
planlayan hastalar, gebelikte kullanımının güvenli olduğu bilinen alternatif bir antihipertansif
tedaviye geçirilmelidir. Gebelik tanısı konmuş ise, anjiyotensin II reseptör antagonistleri ile
tedavi hemen durdurulmalı ve uygun ise, alternatif bir tedavi başlanmalıdır.
Gebeliğin ikinci ve üçüncü trimesterinde anjiyotensin II reseptör antagonistlerinin
kullanılmasının, insanlarda fototoksisiteye (renal fonksiyonlarda azalma, oligohidramniyoz,
kafatası kemikleşmesinde gerilik) ve neonatal toksisiteye (renal yetmezlik, hipotansiyon,
hiperkalemi) yol açtığı bilinmektedir (bkz. Bölüm 5.3). Gebeliğin ikinci trimesterinden sonra
anjiyotensin II reseptör antagonistlerine maruz kalınması halinde, böbrek ve kafatasının
ultrasonografik kontrolü önerilir.
Anneleri anjiyotensin II reseptör antagonisti kullanan infantlar, hipotansiyon açısından
yakından izlenmelidir (bkz. Bölüm 4.3, 4.4).
Hamilelik sırasında, özellikle de ilk trimesterde hidroklorotiyazid kullanımı ile ilgili deneyim
sınırlıdır. Hayvan çalışmaları yetersizdir. Hidroklorotiyazid plasentaya geçer.
Hidroklorotiyazidin farmakolojik etki mekanizması dikkate alındığında, ikinci ve üçüncü
trimesterlerde kullanımı, föto-plasental geçişi bozabilir ve fötal ve neonatal etkilere (örneğin,
ikter, elektrolit dengesinde bozulmalar ve trombositopeni) neden olabilir.
Hidroklorotiyazid, hastalığın seyri üzerinde yararlı bir etkisi bulunmaksızın, plazma hacminde
azalma ve plasental hipoperfüzyon oluşturma riski nedeni ile, gestasyonel ödem, gestasyonel
hipertansiyon veya preeklampside kullanılmamalıdır.
Hidroklorotiyazid, başka hiçbir tedavinin kullanılamadığı nadir durumlar dışında, gebe
kadınlarda esansiyel hipertansiyonda kullanılmamalıdır.
Laktasyon dönemi
Emzirme sırasında telmisartan hidroklorotiyazid kombinasyonunun kullanımı ile ilgili bir veri
olmadığı için bu dönemde PRESCAN PLUS kullanımı önerilmez. Özellikle yenidoğan ve
preterm infantların emzirilmesi döneminde, laktasyon dönemindeki güvenlilik profilinin daha
iyi olduğu bilinen alternatif bir tedaviye geçilmelidir.
Hidroklorotiyazid düşük miktarlarda insan sütüne geçer. Yüksek dozlarda tiyazidler yoğun diüreze
neden olarak süt oluşumunu inhibe edebilir. Emzirme döneminde PRESCAN PLUS kullanımı
önerilmez. Eğer kullanılacaksa doz, mümkün olduğunca düşük tutulmalıdır.
Üreme yeteneği/ Fertilite
Preklinik çalışmalarda telmisartan veya hidroklorotiyazidin erkek ve dişi fertilitesi üzerinde bir
etkisi gözlenmemiştir.
9/214.7 Araç ve makine kullanımı üzerindeki etkiler
PRESCAN PLUS, araba ve makine kullanma yeteneği üzerine etki edebilir. PRESCAN PLUS
kullanımı sırasında bazen baş dönmesi veya sersemlik ortaya çıkabilir. Hastalar, bu durumda araba
ve makine kullanmamaları konusunda uyarılmalıdır.
4.8 İstenmeyen etkiler
Güvenlilik profili özeti:
En sık bildirilen yan etki baş dönmesidir. Seyrek olarak ciddi anjiyoödem oluşabilir (>1/10.000
ila <1/1000).
Telmisartan-hidroklorotiyazid kombinasyonu (835) ya da tek başına telmisartan (636) alan
1471 hastayı kapsayan randomize, kontrollü araştırmalarda, telmisartan hidroklorotiyazid
kombinasyonu ile bildirilen istenmeyen olayların bütünselinsidansı, tek başına telmisartan ile
bildirilen olaylarla karşılaştırılabilir bulunmuştur. Advers reaksiyonlar ile doz arasında
bağıntı belirlenmemiştir ve advers reaksiyonlar ile hastaların cinsiyeti, yaşı ya da ırkı arasında
bir korelasyon bulunmamıştır.
Advers reaksiyonların listesi
Tüm klinik çalışmalarda bildirilen ve telmisartan-hidroklorotiyazid kullanan grupta plaseboya
göre daha sık (p<0,05) görülen advers reaksiyonlar, aşağıda sistem-organ sınıflaması
doğrultusunda verilmektedir. Klinik araştırmalarda telmisartan-hidroklorotiyazid
kombinasyonu ile gözlenmeyen, ancak tek başına telmisartan ya da hidroklorotiyazid ile ortaya
çıktığı bilinen istenmeyen etkiler PRESCAN PLUS tedavisi sırasında da görülebilir.
Advers etkilerin sıklığı şu şekilde tanımlanmıştır: çok yaygın (≥ 1/10); yaygın (≥ 1/100 ila <
1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (<
1/10.000), bilinmiyor (eldeki verilerden hareketle tahmin edilemiyor).
Her sıklık grubunda advers etkiler ciddiyetteki azalmaya göre sıralanmıştır.
Enfeksiyonlar ve enfestasyonlar:
Seyrek: Bronşit, farenjit, sinüzit
Bağışıklık sistemi hastalıkları:
Seyrek: Sistemik lupus eritomotozus şiddetlenmesi veya aktivasyonu1
Metabolizma ve beslenme hastalıkları:
Yaygın olmayan: Hipokalemi
Seyrek: Hiperürisemi, hiponatremi
Psikiyatrik hastalıklar:
Yaygın olmayan: Anksiyete
Seyrek: Depresyon
Sinir sistemi hastalıkları:
Yaygın: Baş dönmesi
Yaygın olmayan: Senkop, parestezi
Seyrek: Uykusuzluk, uyku bozuklukları
Göz hastalıkları:
Seyrek: Görme bozuklukları, bulanık görme
10/21Kulak ve iç kulak hastalıkları:
Yaygın olmayan: Vertigo
Kardiyak hastalıklar:
Yaygın olmayan: Taşikardi, aritmiler
Vasküler hastalıklar:
Yaygın olmayan: Hipotansiyon, ortostatik hipotansiyon
Solunum, göğüs bozuklukları ve mediastinal hastalıklar:
Yaygın olmayan: Dispne
Seyrek: Respiratuvar distres (pnömoni ve pulmoner ödem dahil)
Gastrointestinal hastalıklar:
Yaygın olmayan: Diyare, ağız kuruluğu, flatulans
Seyrek: Abdominal ağrı, konstipasyon, dispepsi, kusma, gastrit
Hepato-bilier hastalıklar:
Seyrek: Hepatik fonksiyonlarda anormallik/karaciğer bozukluğu2
Deri ve deri altı doku hastalıkları:
Seyrek: Anjiyoödem (fatal olabilir), eritem, prurit, döküntü, hiperhidroz, ürtiker
Kas-iskelet bozuklukları, bağ doku ve kemik hastalıkları:
Yaygın olmayan: Sırt ağrısı, kas spazmları, miyalji
Seyrek: Artralji, kas krampları, kolda ağrı
Üreme sistemi ve meme hastalıkları:
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar:
Yaygın olmayan: Göğüs ağrısı
Seyrek: İnfluenza benzeri hastalık, ağrı
Araştırmalar:
Yaygın olmayan: Kan ürik asit düzeyinde yükselme
Seyrek: Kan kreatinin düzeyinde yükselme, kan kreatin fosfokinaz düzeyinde
yükselme, karaciğer enzimlerinde yükselme
1 : Pazarlama sonrası deneyimlere dayanır.
2 : Daha ayrıntılı bilgi için bkz. “Seçilen yan etkilerin tanımı”
Bileşenlerle ilgili ek bilgiler
Bileşenlerden herhangi biri ile daha önce bildirilmiş advers reaksiyonların, bu ürünle yapılan
klinik çalışmalarda gözlenmemiş bile olsa, PRESCAN PLUS kullanımı ile görülme potansiyeli
vardır.
Telmisartan:
Plasebo ve telmisartan ile tedavi edilen hastalarda advers etkiler benzer sıklıkta ortaya
çıkmıştır.
Plasebo kontrollü klinik çalışmalarda telmisartan ile bildirilen advers olayların genel insidansı
(% 41,4) genellikle plasebo ile benzer (% 43,9) bulunmuştur. Aşağıda, hipertansiyon nedeni ile
11/21veya 50> yaşlarda olup yüksek kardiyovasküler olay riski nedeni ile telmisartan tedavisi alan
hastalarla yapılan tüm klinik çalışmalarda gözlenen advers etkiler listelenmiştir.
Enfeksiyon ve enfestasyonlar:
Yaygın olmayan: Üst solunum yolu enfeksiyonu, sistit dahil üriner sistem enfeksiyonu
Seyrek: Fatal sonuçlanabilen sepsis3
Kan ve lenf sistemi hastalıkları:
Yaygın olmayan: Anemi
Seyrek: Eozinofili, trombositopeni
Bağışıklık sistemi hastalıkları:
Seyrek: Hipersensitivite, anaflaktik reaksiyonlar
Metabolizma ve beslenme hastalıkları:
Yaygın olmayan: Hiperkalemi
Seyrek: Hipoglisemi (diyabetik hastalarda)
Kardiyak hastalıklar:
Yaygın olmayan: Bradikardi
Sinir sistemi hastalıkları:
Seyrek: Somnolans
Solunum, göğüs bozuklukları ve mediastinal hastalıklar:
Yaygın olmayan: Öksürük
Çok seyrek: İnterstisyel akciğer hastalığı3
Gastrointestinal hastalıklar:
Seyrek: Mide rahatsızlıkları
Deri ve deri altı doku hastalıkları
Seyrek: Egzema, ilaç erupsiyonu, toksik deri erupsiyonu
Kas-iskelet bozuklukları, bağ doku ve kemik hastalıkları:
Seyrek: Artroz, tendon ağrıları
Böbrek ve idrar yolu hastalıkları:
Yaygın olmayan: Renal bozukluk (akut renal yetmezlik dahil)
Genel bozukluklar ve uygulama bölgesine ilişkin hastalıklar:
Yaygın olmayan: Asteni
Araştırmalar:
Seyrek: Hemoglobin düzeyinde azalma
3: Daha ayrıntılı bilgi için bkz. “Seçilen yan etkilerin tanımı”
Hidroklorotiyazid:
Hidroklorotiyazid elektrolit dengesinde bozulmayla sonuçlanabilecek hipovolemiye yol
açabilir veya şiddetlenmesine neden olabilir (bkz. Bölüm 4.4).
Tek başına hidroklorotiyazid kullanılması ile bildirilen ve sıklığı bilinmeyen advers etkiler
aşağıda verilmiştir:
12/21Enfeksiyon ve enfestasyonlar:
Bilinmiyor: Siyaladenit
İyi huylu neoplazmlar, malign ve belirtilmemiş neoplazmlar (kist ve polip dahil)
Bilinmiyor: Melanom dışı cilt kanseri (Bazal hücreli karsinom ve Skuamöz hücreli
karsinom)
Kan ve lenf sistemi hastalıkları:
Seyrek: Trombositopeni (bazen purpura ile birlikte)
Bilinmiyor: Aplastik anemi, hemolitik anemi, kemik iliği yetmezliği, lökopeni,
nötropeni, agranülositoz
Bağışıklık sistemi hastalıkları:
Bilinmiyor: Anaflaktik reaksiyonlar, hipersensitivite
Endokrin hastalıklar:
Bilinmiyor: Diabetes mellitus durumunun yetersiz kontrolü
Metabolizma ve beslenme hastalıkları:
Yaygın: Hipomagnezemi
Seyrek: Hiperkalsemi
Çok seyrek: Hipokoleremik alkaloz
Bilinmiyor: Anoreksi, iştah azalması, elektrolit dengesinde bozulma,
hiperkolesterolemi, hiperglisemi, hipovolemi
Psikiyatrik hastalıklar:
Bilinmiyor: Huzursuzluk
Sinir sistemi hastalıkları:
Seyrek: Baş ağrısı
Bilinmiyor: Sersemlik
Göz hastalıkları:
Bilinmiyor: Ksantopsi, akut miyopi, akut açı kapanması glokomu, koroidal efüzyon
Solunum, göğüs bozuklukları ve mediastinal hastalıklar:
Çok seyrek: Akut solunum sıkıntısı sendromu (ARDS) (bkz. Bölüm 4.4)
Vasküler hastalıklar:
Bilinmiyor: Nekrotizan vaskülit
Gastrointestinal hastalıklar:
Yaygın: Bulantı
Bilinmiyor: Pankreatit, mide rahatsızlıkları
Hepato-biliyer hastalıklar:
Bilinmiyor: Hepatoselüler sarılık, kolestatik sarılık
Deri ve deri altı doku hastalıkları:
Bilinmiyor: Lupus benzeri sendrom, fotosensitivite reaksiyonları, deride
vaskülit, toksik epidermal nekroliz, eritema multiform
Kas-iskelet bozuklukları, bağ doku ve kemik hastalıkları:
Bilinmiyor: Güçsüzlük
13/21Böbrek ve idrar yolu hastalıkları:
Bilinmiyor: İnterstisyel nefrit, renal disfonksiyon, glikozüri
Genel bozukluklar ve uygulama bölgesine ilişkin hastalıklar:
Bilinmiyor: Ateş
Araştırmalar:
Bilinmiyor: Trigliserit düzeyinde yükselme
Seçilen yan etkilerin tanımı
Hepatik fonksiyonlarda anormallik / karaciğer bozukluğu:
Telmisartanla elde edilen pazarlama sonrası deneyimlerde, hepatik fonksiyonlarda
anormallik/karaciğer bozukluğu, çoğunlukla Japon hastalarda görülmüştür. Japon hastalarda bu
advers etkilerin görülme olasılığı daha yüksektir.
Sepsis
PRoFESS çalışmasında, telmisartan kullanımı ile sepsis indisansında, plaseboya göre, artış
gözlenmiştir. Bu durum tesadüfi olabilir veya henüz bilinmeyen bir mekanizmaya bağlı
oluşabilir (bkz. Bölüm 5.1).
İnterstisyel akciğer hastalığı:
Pazarlama sonrası deneyimlerde, telmisartan kullanan hastalarda interstisyel akciğer hastalığı
vakaları bildirilmiş ve bu vakalar zamansal olarak telmisartan alımı ile ilişkili bulunmuştur.
Bununla birlikte bir nedensellik ilişkisi belirlenmemiştir.
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
ilişki gözlenmiştir (ayrıca bkz. Bölüm 4.4 ve 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Telmisartan ile insanlarda doz aşımı ile ilgili bilgiler sınırlıdır. Hidroklorotiyazidin
hemodiyalizle uzaklaştırma oranı henüz bilinmemektedir.
Semptomlar:
Telmisartan aşırı dozu ile en belirgin belirtiler hipotansiyon ve taşikardidir. Bradikardi, baş
dönmesi, kusma, serum kreatinin düzeyinde yükselme ve akut renal yetmezlik de bildirilmiştir.
Hidroklorotiyazid doz aşımlarında, aşırı diüreze bağlı olarak, elektrolit deplesyonu
(hipokalemi, hipokloremi) ve hipovolemi görülür. Aşırı dozun en sık görülen belirti ve
bulguları, mide bulantısı ve somnolanstır. Hipokalemi nedeni ile kas krampları ve/veya eş
zamanlı olarak dijital glikozidleri veya belirli antiaritmik ilaçların kullanılması ile ilişkili
belirgin aritmiler görülebilir.
14/21Tedavi:
Telmisartan hemodiyalizle uzaklaştırılamaz. Hasta yakından izlenmelidir, tedavi semptomatik
ve destekleyici olmalıdır. Müdahale, ilacın alınmasından itibaren geçen süreye ve
semptomların şiddetine bağlıdır. Tavsiye edilen önlemler arasında kusturma ve/veya mide
yıkanması bulunur. Aktif kömür kullanılması faydalı olabilir. Serum elektolitleri ve kreatinin
düzeyleri sık aralıklarla izlenmelidir. Eğer hipotansiyon oluşursa hasta supin pozisyonda
tutulmalı, hızla tuz ve sıvı replasmanı yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anjiyotensin II reseptör antagonisti ve diüretikler
ATC kodu: C09DA07
PRESCAN PLUS, bir anjiyotensin II reseptör antagonisti olan telmisartan ve tiyazid gurubu bir
diüretik olan hidroklorotiyazidin bir kombinasyonudur. Bu maddelerin bileşimi additif bir
antihipertansif etkiye sahiptir, kan basıncında oluşturduğu düşme, bileşenlerin tek başına
kullanılması durumunda oluşana göre daha fazladır. Günde bir kez alınan PRESCAN PLUS,
terapötik doz aralığı boyunca, kan basıncında etkili ve yumuşak bir düşme sağlar.
Etki mekanizması
Telmisartan oral yoldan etkili ve spesifik bir anjiyotensin II reseptör alttip 1(AT tipi)
1
antagonistidir. Telmisartan anjiyotensin II'yi, anjiyotensin II'nin bilinen etkilerinden sorumlu
olan AT reseptör alt grubundaki bağlanma yerinden çok yüksek bir afinite ile ayırır.
1
Telmisartanın AT reseptörleri üzerinde parsiyel agonistik etkisi yoktur. Telmisartan AT
1 1
reseptörüne selektif olarak bağlanmaktadır. Bu bağlanma uzun sürelidir. Telmisartan AT ve
2
özellikleri daha az bilinen başka AT reseptörleri dahil, diğer reseptörlere karşı afinite
göstermez. Bu reseptörlerin fonksiyonel rolleri bilinmemektedir. Ayrıca, telmisartanla
düzeyleri artan anjiyotensin II'nin bu reseptörler üzerindeki olası aşırı stimülasyonunun etkileri
de bilinmemektedir. Telmisartan ile plazma aldosteron düzeyleri azalır. Telmisartan insan
plazma reninini inhibe etmez veya iyon kanallarını bloke etmez. Telmisartan, bradikininin de
degradasyonunu sağlayan anjiyotensin dönüştürücü enzimi (kininase II) inhibe etmez. Bu
nedenle, bradikinin aracılığı ile ortaya çıkan advers etkileri arttırması beklenmez.
Sağlıklı gönüllülere uygulanan 80 mg'lık telmisartan dozu, anjiyotensin II ile ortaya çıkan kan
basıncı artışını hemen hemen tamamen inhibe eder. İnhibitör etki 24 saat boyunca devam eder
ve 48 saate kadar ölçülebilir düzeydedir.
Hidroklorotiyazid, tiyazid grubu bir diüretiktir. Tiyazid diüretiklerinin antihipertansif etki
mekanizmaları tam olarak bilinmemektedir. Tiyazidler, elektrolit reabsorbsiyonunun renal
tübüler mekanizmalarını etkileyerek, sodyum ve klorür atılımını, hemen hemen eşdeğer
miktarlarda, direkt olarak arttırır. Hidroklorotiyazidin diüretik etkisi, plazma hacmini azaltır,
plazma renin aktivitesini arttırır, aldosteron sekresyonunu arttırır, sonuç olarak, idrarla
potasyum ve bikarbonat kaybı artar ve serum potasyumu azalır. Birlikte telmisartan kullanımı,
muhtemelen renin-anjiyotensin-aldosteron sisteminin blokajı yoluyla, bu diüretiklerle ilişkili
potasyum kaybını tersine döndürme eğilimindedir. Hidroklorotiyazid ile diürez başlangıcı 2
saat içinde ortaya çıkar, doruk etki yaklaşık 4 saat içinde görülür ve etki 6-12 saat civarında
kalıcı olur.
15/21Farmakodinamik etkiler
Esansiyel hipertansiyon tedavisi
Telmisartanın ilk dozundan sonra 3 saat içinde antihipertansif etki giderek belirginleşir. Kan
basıncındaki maksimum azalma, genellikle tedaviye başlandıktan 4-8 hafta sonra elde edilir ve
uzun süreli tedavi boyunca kalıcı olur. Antihipertansif etki, ilaç alındıktan sonraki 24 saat
boyunca sürekli olarak devam eder ve ambulatuvar kan basıncı ölçümlerinde gösterildiği gibi,
bir sonraki dozdan önceki 4 saati de kapsar. Bu durum maksimum etki noktasında ve bir
sonraki dozdan hemen önce (plasebo kontrollü çalışmalarda 40 ve 80 mg telmisartan
kullanımından sonra çukur-pik oranları sürekli olarak %80'nin üzerindedir) yapılan ölçümlerle
doğrulanmıştır.
Hipertansiyonu olan hastalarda telmisartan, nabız hızını etkilemeksizin, hem sistolik hem de
diyastolik kan basıncını düşürür. Telmisartanın antihipertansif etkisi diğer antihipertansif ilaç
sınıflarını temsil eden ajanların etkileriyle karşılaştırılabilirdir (bu özelliği, telmisartanın
amlodipin, atenolol, enalapril, hidroklorotiyazid ve lisinopril ile karşılaştırıldığı klinik
çalışmalarda gösterilmiştir).
Telmisartan tedavisinin aniden kesilmesi sonrasında kan basıncı, rebound hipertansiyon
belirtileri olmaksızın, birkaç günlük bir süre içinde basamaklı olarak tedavi öncesi değerlere
döner.
İki antihipertansif tedaviyi doğrudan karşılaştıran klinik çalışmalarda, telmisartan ile tedavi
edilen hastalarda kuru öksürük insidansının, anjiyotensin dönüştürücü enzim inhibitörlerine
göre, anlamlı derecede daha düşük olduğu gösterilmiştir.
Klinik etkililik ve güvenlilik
Kardiyovasküler olayların önlenmesi:
ONTARGET (ONgoing Telmisartan Alone and in Combination with Ramipril Global
Endpoint Trial / Tek Başına Telmisartan ve Ramipril Kombinasyonuyla Sürekli Tedavide
Global Sonlanım Noktası Araştırması) çalışması, telmisartan, ramipril ve telmisartan ve
ramipril kombinasyonunun kardiyovasküler sonlanımlar üzerindeki etkilerini, kardiyovasküler
olaylar açısından risk altındaki bir popülasyonda, yani, 55 yaşında veya daha yaşlı, koroner
arter hastalığı, inme, TIA, periferal arter hastalığı veya uç organ hasarı (örn: retinopati, sol
ventriküler hipertrofi, makroalbüminüri veya mikroalbuminüri) bulunduğu kanıtlanmış Tip 2
diyabeti olan, 25620 hastada karşılaştırmıştır.
Hastalar şu üç tedavi grubundan birine randomize edilmiştir; Telmisartan 80 mg (n= 8542),
ramipril 10 mg (n= 8576), ya da telmisartan 80 mg ile ramipril 10 mg kombinasyonu (n= 8502).
Bu gruplar ortalama olarak 4,5 yıl boyunca gözlenmiştir.
Telmisartan, birincil birleşik sonlanım noktası olan, kardiyovasküler ölüm, fatal olmayan
miyokart enfarktüsü, fatal olmayan inme, veya konjestif kalp yetmezliği nedeniyle hastaneye
yatmada azalma yönünden ramiprilile benzer etki göstermiştir. Birincil sonlanım noktası
insidansı telmisartan (%16,7) ve ramipril (%16,5) gruplarında benzer bulunmuştur.
Telmisartan ile ramiprili kıyaslayan tehlike oranı 1,01 (%97,5 GA 0,93 - 1,1, p (üstünlük yok) =
0,0019, 1,13 sınırında) bulunmuştur. Tüm nedenlere bağlı mortalite oranı, telmisartan ve
ramipril tedavisindeki hastalarda sırasıyla %11,6 ve %11,8’dir.
16/21Önceden tanımlanmış ikincil sonlanım noktası olan kardiyovasküler ölüm, ölümle
sonuçlanmayan miyokart enfarktüsü ve ölümle sonuçlanmayan inme açısından telmisartan,
ramipril ile benzer etkililikte bulunmuştur [0,99 (%97,5 GA 0,9-1,08), p(üstünlük
yok)=0,0004]. Bunlar, ramiprili plasebo ile kıyaslayan referans HOPE (The Heart Outcomes
Prevention Evaluation Study / Kardiyak Sonuçlanımların Önlenmesini Değerlendirme
Çalışması) çalışmasındaki primer sonlanım noktasıdır.
TRANSCEND çalışması, ADE inhibitörlerine toleransı olmayan hastaları randomize etmiştir.
Bu grubun dahil edilme kriterleri, diğer açılardan, telmisartan 80 mg (n=2954) veya plasebo
(n=2972) gruplarının yer aldığı ONTARGET çalışmasındaki dahil edilme kriterlerine
benzerdir. Her iki ilaç da standart tedaviye ek olarak verilmiştir. Ortalama izleme süresi 4 yıl ve
8 aydır. Birincil birleşik sonlanım noktasının (kardiyovasküler ölüm, ölümle sonuçlanmayan
miyokart enfarktüsü, ölümle sonuçlanmayan inme veya konjestif kalp yetmezliği nedeniyle
hastanaye yatma) insidansında istatistiksel olarak anlamlı bir fark bulunmamıştır [telmisartan
grubunda %15,7 ve plasebo grubunda %17, tehlike oranı 0,92 (%95 GA 0,81-1,05, p= 0,22)].
Önceden belirlenmiş ikincil kompozit sonlanım noktası açısından (kardiyovasküler ölüm,
ölümle sonuçlanmayan miyokart enfarktüsü ve ölümle sonuçlanmayan inme) telmisartan
plaseboya göre daha yararlı bulunmuştur [0,87 (%95 GA 0,76-1, p=0,048)]. Kardiyovasküler
mortalite üzerinde bir yararla ilgili kanıt yoktur (tehlike oranı 1,03, %95 GA 0,85-1,24).
Öksürük ve anjiyoödem, telmisartanla tedavi edilen hastalarda ramipril tedavisi görenlere
kıyasla daha az sıklıkta bildirilmiştir. Hipotansiyon ise telmisartan ile daha sık bildirilmiştir.
Telmisartan ve ramiprilin kombine edilmesi, bu maddelerin tek başlarına kullanılmasına
kıyasla ek bir yarar sağlamamıştır. Kardiyovasküler mortalite ve tüm nedenlere bağlı mortalite
kombinasyonla sayısal olarak daha yüksek bulunmuştur. Ek olarak, kombinasyon grubunda,
hiperkalemi, renal yetmezlik, hipotansiyon ve senkop insidansı anlamlı derecede daha yüksek
bulunmuştur. Bu nedenle, telmisartan ve ramipril kombinasyonunun kullanımı bu hasta
grubunda önerilmez.
“Preventation Regimen For Effectively avoiding Second Strokes- İkincil inmelerden efektif
kaçınma için önleme rejimleri” (PRoFESS) çalışmasında 50 yaşında veya daha yaşlı, yakın
zaman önce inme geçirmiş hastalarda, plasebo ile karşılaştırıldığında, telmisartan ile sepsis
insidensi biraz daha yüksek bulunmuştur; %0,7’ye karşılık %0,49 [RR 1,43 (%95 güvenlik
aralığı 1-2,06)]. Fatal sepsis vakalarının insidansı telmisartan alan hastalar için (%0,33)
plaseboya göre (%0,16) artmıştır; [RR 2,07 (%95 güvenlik aralığı 1,14 -3,76)]. Telmisartan
kullanımı ile ilişkili olarak gözlenen sepsis insidansındaki artış tesadüfi olabilir veya henüz
bilinmeyen bir mekanizmaya bağlı olarak ortaya çıkabilir.
İki büyük randamize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)), bir ADE-inhibitörünün bir anjiyotensin II reseptör
blokeriyle kombine kullanımını araştırmıştır.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür.
VA NEPHRON-D çalışması, tip 2 diabetes mellitus hastalığı olan ve diyabetik nefropatisi
bulunan hastalarda yürütülmüştür. Bu çalışmalar, renal ve/veya kardiyovasküler sonlanımlar ve
mortalite üzerinde anlamlı yarar göstermemiş, buna karşılık monoterapiyle kıyaslandığında
17/21hiperkalemi, akut böbrek hasarı ve/veya hipotansiyon riskinin arttığı gözlenmiştir. Benzer
farmakodinamik özellikleri dikkate alındığında, bu sonuçlar diğer ADE-inhibitörleri ve
anjiyotensin II reseptör blokörleri için de anlamlıdır. Bu nedenle, ADE-inhibitörleri ve
anjiyotensin II reseptör blokörleri diyabetik nefropati bulunan hastalarda birlikte
kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints / Aliskiren Çalışması, Kardiyovasküler ve Renal Hastalık Sonlanım Noktalarının
Kullanıldığı Tip 2 Diyabet) çalışması, kronik böbrek hastalığı, kardiyovasküler hastalığı ya da
her ikisi birden olan tip 2 diabetes mellitus hastalarında standart bir ADE-inhibitörü veya bir
anjiyotensin II reseptör blokör tedavisine aliskiren eklenmesinin yararını test etmek üzere
tasarlanmıştır. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgilenilen advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre
daha sık bildirilmiştir.
Epidemiyolojik çalışmalarda, hidroklorotiyazid ile uzun süreli tedavinin, kardiyovasküler
mortalite ve morbidite riskini azalttığı gösterilmiştir.
Telmisartanın mortalite ve kardiyovasküler morbidite üzerindeki etkileri henüz
bilinmemektedir.
Melanom dışı cilt kanseri
Epidemiyolojik çalışmalardan elde edilen mevcut verilere dayanarak, hidroklorotiyazid ile
melanom dışı cilt kanseri arasında kümülatif doz-bağımlı bir ilişki gözlenmiştir. Bir çalışmanın
popülasyonu 71.533 bazal hücreli karsinoma (BHK) ve 8.629 skuamoz hücreli karsinoma
(SHK) hastasını ve sırası ile karşılık gelen 1.430.833 ve 172.462 popülasyon kontrolü
içermektedir. Yüksek hidroklorotiyazid kullanımı (≥50.000 mg kümülatif), uyarlanmış OR
BHK için 1,29 (%95 GA:1,23-1,35) ve SHK için 3,98 (%95 GA: 3,68-4,31) ile
ilişkilendirilmiştir. Gerek BHK gerekse SHK için net bir kümülatif doz-yanıt ilişkisi
gözlenmiştir. Diğer bir çalışma, dudak kanseri ile (SHK) hidroklorotiyazid maruziyeti arasında
olası bir ilişkiyi göstermiştir: 633 dudak kanseri vakası 63.067 kontrol ile, bir risk seti
örnekleme stratejisi kullanılarak eşleştirilmiştir. Uyarlanmış OR 2,1 (%95 GA1,7-2,6) ile bir
kümülatif doz-yanıt ilişkisi gösterilmiştir. Bu oran, yüksek doz için (~25.000 mg) OR değeri
3,9’a (3-4,9) yükselmiş, en yüksek kümülatif doz için ise OR değeri (~100.000 mg) 7,7
(5,7-10,5) olmuştur (Bkz. Bölüm 4.4).
Pediyatrik Popülasyon
Avrupa İlaç Ajansı hipertansiyonda tüm pediyatrik popülasyon alt gruplarında
telmisartan-hidroklorotiyazid kombinasyonu ile yapılan çalışmaların sonuçlarını sunma
zorunluluğunu kaldırmıştır (Pediyatrik kullanımla ilgili Bölüm 4.2’ye bakınız).
5.2 Farmakokinetik özellikler
Sağlıklı gönüllülerde, hidroklorotiyazid ve telmisartanın birlikte uygulanması, her iki ilacın da
farmakokinetiği üzerinde herhangi bir etki göstermemektedir.
Genel özellikler
Emilim:
Telmisartan: Oral uygulama sonrasında doruk telmisartan konsantrasyonlarına 0,5-1,5 saat
içinde ulaşılır. 40 mg ve 160 mg dozlarında telmisartanın mutlak biyoyararlanımı, sırasıyla %
42 ve % 58'dir. Yiyecekler telmisartanın biyoyararlanımını hafifçe azaltır; plazma
18/21konsantrasyon-zaman eğrisi altında kalan alan (EAA) 40 mg tablet ile yaklaşık % 6, 160 mg
dozdan sonra ise yaklaşık % 19 oranında azalır. İster aç karnına, ister yiyeceklerle birlikte
alınsın, uygulamadan 3 saat sonraki plazma telmisartan konsantrasyonları benzer
düzeylerdedir. Eğri altı alandaki (EAA) bu küçük azalmanın terapötik etkide bir azalmaya
neden olması beklenmez.
Telmisartan tekrarlı uygulamalarda plazmada belirgin bir birikim göstermez.
Hidroklorotiyazid: Oral telmisartan hidroklorotiyazid kombinasyonu uygulamasından sonra
doruk hidroklorotiyazid konsantrasyonlarına, yaklaşık 1-3 saat içinde ulaşılır.
Hidroklorotiyazidin kümülatif renal atılımına dayanılarak mutlak biyoyararlanımı %60
kadardır.
Dağılım:
Telmisartan esas olarak albumin ve alfa-1 asit glikoprotein olmak üzere, plazma proteinlerine
yüksek oranda bağlanmaktadır (> % 99,5). Telmisartanın görünür dağılım hacmi yaklaşık 500
L'dir ve dokularda ilave bir bağlanmaya işaret etmektedir.
Hidroklorotiyazid, plazmada proteinlere % 68 oranında bağlanır ve görünür dağılım hacmi
0,831-1,14 l/kg'dır.
Biyotransformasyon:
Telmisartan konjugasyon yoluyla metabolize olur ve farmakolojik olarak inaktif açilglukuronid
oluşturur. Ana bileşiğin glukuronidi, insanlarda tanımlanan tek metabolittir. Tek doz 14C
işaretli telmisartan uygulamasından sonra glukuronid formu, plazmada ölçülen
radyoaktivitenin yaklaşık % 11'ini temsil eder. Sitokrom P450 izoenzimleri, telmisartan
metabolizmasında rol oynamaz.
Hidroklorotiyazid: Hidroklorotiyazid insanlarda metabolize olmaz.
Eliminasyon:
Telmisartan:
Gerek intravenöz gerekse oral 14C işaretli telmisartan uygulamasından sonra, uygulanan dozun
çoğunluğu (>%97), biliyer atılım yoluyla, feçes ile elimine edilmiştir. İdrarda yalnızca çok
küçük miktarlarda bulunur. Oral uygulamadan sonra telmisartanın total plazma klerensi, 1500
mL/dk’dan daha büyüktür. Terminal eliminasyon yarılanma ömrü, 20 saatin üzerindedir.
Hidroklorotiyazid:
Hidroklorotiyazid neredeyse tamamen, değişmemiş olarak idrarla atılır. Oral dozun % 60
civarı, 48 saat içinde elimine edilir. Renal klerensi yaklaşık 250 - 300 mL/dk’dır.
Hidroklorotiyazidin terminal eliminasyon yarı ömrü, 10-15 saattir.
Doğrusallık/Doğrusal olmayan durum:
Oral yoldan uygulanan telmisartanın farmakokinetiği, 20-160 mg arasında non-lineerdir ve
artan dozlarda plazma konsantrasyonlarındaki (C ve EAA) orantısal artıştan büyüktür.
maks
Hidroklorotiyazid lineer farmakokinetik gösterir.
19/21Hastalardaki karakteristik özellikler:
Yaşlı hastalar:
Telmisartanın farmakokinetiği yaşlılar ve 65 yaşından genç olanlar arasında farklılık
göstermez.
Cinsiyet:
Plazma telmisartan konsantrasyonları, genellikle kadınlarda erkeklerden 2-3 kat fazladır.
Bununla birlikte klinik araştırmalarda, kadınlarda, kan basıncı yanıtında ya da ortostatik
hipotansiyon insidansında anlamlı bir artış tespit edilememiştir. Herhangi bir doz ayarlaması
gerekli değildir. Hidroklorotiyazidin kadınlarda erkeklere göre daha yüksek plazma
konsantrasyonlarına ulaşma eğilimi vardır. Bu durumun klinik olarak anlamlı olmadığı
düşünülmektedir.
Böbrek fonksiyon bozukluğu olan hastalar:
Renal atılım telmisartanın klerensine katkıda bulunmaz. Hafif-orta dereceli (kreatinin klerensi
30-60 ml/dk, ortalama yaklaşık 50 ml/dk) böbrek yetmezliği olan hastalarda yapılan
çalışmalardan elde edilen sınırlı deneyimlere dayanarak, renal fonksiyonları azalmış hastalarda
bir doz ayarlaması gerekmez Telmisartan kandan diyaliz yoluyla uzaklaştırılamaz. Böbrek
fonksiyonları bozulmuş olan hastalarda, hidroklorotiyazidin eliminasyon hızı azalır. Ortalama
kreatinin klerensi 90 ml/dk olan hastalar üzerinde yapılan tipik bir çalışmada,
hidroklorotiyazidin eliminasyon yarı ömrü uzamıştır. Fonksiyonel olarak anefrik hastalarda,
eliminasyon yarı ömrü yaklaşık 34 saattir.
Karaciğer bozukluğu olan hastalar:
Karaciğer bozukluğu olan hastalarda yürütülen farmakokinetik çalışmalarda, mutlak
biyoyararlanımında yaklaşık %100'e varan bir artış gösterilmiştir. Karaciğer bozukluğu olan
hastalarda eliminasyon yarılanma ömrü değişmez.
5.3 Klinik öncesi güvenlilik verileri
Normotansif sıçan ve köpeklerde telmisartan ve hidroklorotiyazidin birlikte verilmesi ile
yürütülen ve klinik terapötik dozlarla elde edilen maruziyet düzeyleri ile benzer dozların
uygulandığı daha önceki preklinik güvenlilik çalışmalarında, her bir maddenin tek başına
uygulanması ile gözlenmiş olan etkilerin dışında bir etki gözlenmemiştir. Gözlenen
toksikolojik bulguların insanlardaki terapötik kullanım ile bir ilişkisi yoktur.
Anjiyotensin dönüştürücü enzim inhibitörleri ve anjiyotensin II reseptör antagonistleri ile
yapılan klinik öncesi güvenlik çalışmaları dolayısıyla da iyi bilinen toksikolojik bulgular
şunlardır; kırmızı hücrelere ilişkin parametrelerde (eritrositler, hemoglobin, hematokrit)
azalmalar, böbrek hemodinamiğinde değişmeler (kan üre azotu ve kreatininde yükselme),
plazma renin aktivitesinde yükselme, jukstaglomerüler hücrelerde hipertrofi/hiperplazi ve mide
mukozasında hasar. Gastrik lezyonlar, ağızdan serum fizyolojik suplemantasyonu ve
hayvanların guruplar halindebarındırılması ile önlenebilir/azaltılabilir. Köpeklerde renal
tübüler dilatasyon ve atrofi gözlenmiştir. Bu bulguların, telmisartanın farmakolojik aktivitesine
bağlı olduğu düşünülmektedir.
Teratojenite ile ilgili açık bir kanıt gözlenmemiştir, bununla birlikte telmisartanın toksik doz
düzeylerinde yenidoğan yavruların postnatal gelişimi üzerinde, daha düşük vücut ağırlığı ve
gözlerinin açılmasında gecikme gibi etkiler görülmüştür.
Telmisartan in vitro çalışmalarda hiçbir mutajenisite ve ilgili klastojenik aktivite
göstermemiştir ve sıçan ve farelerde herhangi bir karsinojenite belirtisi göstermemiştir.
20/21Hidroklorotiyazid ile yapılan çalışmalarda, bazı deneysel modellerde genotoksik ve
karsinojenik etki yönünde bazı kuşkulu belirtiler gösterilmiştir. Bununla birlikte
hidroklorotiyazidin insanlarda kullanımı ile elde edilen kapsamlı deneyimler, hidroklorotiyazid
kullanımı ile neoplazmlarda artış arasında bir ilişki göstermemiştir.
Telmisartan/hidroklorotiyazid kombinasyonunun fetotoksik potansiyeli ile ilgili bölüm 4.6'ya
bakınız.
6 FARMASÖTİK ÖZELLİKLER
6.1 Yardımcı maddelerin listesi
Meglumin
Sodyum hidroksit
Laktoz monohidrat (inek sütünden elde edilmiştir)
Povidon
Mikrokristalin selüloz
Polisorbat
Mannitol
Magnezyum stearat
Sodyum nişasta glikolat
Günbatımı sarısı FCF (E110)
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25°C'nin altında oda sıcaklığında saklanmalıdır. Nemden korumak için orijinal ambalajında
saklanmalıdır.
6.5 Ambalajın niteliği ve içeriği
Alu-Alu/ blister ambalajlarda 28 tablet içermektedir.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok.
No:10 /34885 Sancaktepe/İstanbul
Tel: (0216) 564 80 00
Faks: (0216) 564 80 99
8. RUHSAT NUMARASI
2018/247
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.05.2018
Ruhsat yenileme tarihi:
10. KÜB'ÜN YENİLENME TARİHİ
21/21