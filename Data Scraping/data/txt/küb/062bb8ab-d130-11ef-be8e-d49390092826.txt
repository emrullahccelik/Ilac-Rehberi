KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
AZONA 100 mg kapsül
2. KALĐTATĐF VE KANTĐTATĐF BĐLEŞĐM
Etkin madde:
100 mg trazodon HCl içerir.
Yardımcı maddeler:
Laktoz 77 mg
Yardımcı maddeler için 6.1’e bakınız.
3. FARMASÖTĐK FORM
Kapsül
Beyaz toz içeren opak beyaz kapsül
4. KLĐNĐK ÖZELLĐKLER
4.1. Terapötik endikasyonlar
Anksiyetenin eşlik ettiği veya etmediği depresif bozukluklar.
4.2. Pozoloji ve uygulama şekli
Pozoloji/uygulama sıklığı ve süresi: Bu ilacın kullanımı erişkinlerle sınırlandırılmıştır.
Erişkinlerde kullanımı: Başlangıç dozu, bölünmüş dozlar halinde yemeklerden sonra veya tek
doz halinde akşam yatma vaktinden önce uygulanan 75-150 mg/gün’dür.
Doz, tek doz veya bölünmüş dozlar halinde uygulanmak üzere günde 300 mg’a kadar
artırılabilir. Bölünmüş dozun büyük kısmı yatma vakti alınmalıdır.
Hastaneye yatırılan hastalarda doz, bölünmüş dozlar halinde günde 600 mg’a kadar
artırılabilir.
Uygulama şekli: Tedavi, akşam uygulaması ile başlamalı ve günlük dozlar zaman içinde
artırılmalıdır. Đlaç, en az bir aylık terapötik süreç boyunca alınmalıdır. Yan etkilerin
azaltılması (rezorpsiyonun artması ve doruk plazma konsantrasyonunun azalması),
AZONA’nın yemekten sonra alınmasıyla sağlanabilir.
Özel popülasyonlara ilişkin ek bilgiler
Böbrek yetmezliği: Genellikle dozaj ayarlaması gerekmemektedir, ancak ağır böbrek
fonksiyon bozukluğu olan hastalara reçete edilirken dikkatli olunmalıdır. Ayrıca “4.4. Özel
kullanım uyarıları ve önlemleri” ve “5.2. Farmakokinetik özellikler” bölümlerine bakınız.
Karaciğer yetmezliği: Trazodon karaciğerde kapsamlı metabolizmaya uğrar (“5.2.
Farmakokinetik özellikler” bölümüne bakınız) ve hepatotoksisite ile de ilişkili bulunmuştur
(“4.4. Özel kullanım uyarıları ve önlemleri” ve “4.8. Đstenmeyen etkiler” bölümlerine
bakınız). Bu nedenle, karaciğer fonksiyon bozukluğu olan hastalara reçete edilirken, özellikle
1/11de ağır karaciğer fonksiyon bozukluğu vakalarında dikkatli olunmalıdır. Karaciğer
fonksiyonunun periyodik olarak izlenmesi düşünülebilir.
Pediyatrik popülasyon: Güvenliliğe ilişkin veri bulunmaması nedeniyle, trazodonun 18
yaşından küçük çocuklarda kullanılması önerilmemektedir.
Geriyatrik popülasyon: Çok yaşlı veya zayıf hastalarda önerilen başlangıç dozu, bölünmüş
dozlar halinde veya tek doz halinde yatma vaktinde uygulanan 100 mg/gün’dür. Bu doz,
tolerans ve etkinliğe bağlı olarak, “Erişkinlerde kullanımı” başlığı altında açıklandığı şekilde,
gözetim altında aşamalı olarak artırılabilir. Bu hastalarda genel olarak bir seferde 100 mg’ın
üzerindeki dozların kullanımından kaçınılmalıdır. Dozların günde 300 mg’ın üzerine
çıkılması olası değildir.
4.3. Kontrendikasyonlar
• Trazodon veya yardımcı maddelerden herhangi birine karsı bilinen aşırı duyarlılık.
• Alkol intoksikasyonu ve hipnotiklerle intoksikasyon.
• Akut miyokard infarktüsü.
4.4. Özel kullanım uyarıları ve önlemleri
Çocuklarda ve 18 yaşından küçük adolesanlarda kullanımı
Trazodon, çocuklarda ve 18 yaşından küçük adolesanlarda kullanılmamalıdır.
Antidepresanla tedavi edilen çocuklarda ve adolesanlarda yapılan klinik araştırmada intihar
davranışı (intihar teşebbüsü veya intiharın planlanması) ve düşmanlık duygusu (esas
itibarıyla saldırganlık, inatlaşma ve öfke) plaseboya oranla daha sık gözlenmiştir. Bunun
dışında çocuk ve adolesanlarda büyüme, olgunlaşma, bilişsel ve davranışsal gelişme ile
ilgili uzun süreli güvenlik verileri bulunmamaktadır.
ĐNTĐHAR/ĐNTĐHAR DÜŞÜNCELERĐ
Depresyon, intihar düşünceleri, kendine zarar verme ve intihar (intiharla ilişkili olaylar)
riskinde artışla bağlantılıdır. Bu risk anlamlı remisyon meydana gelinceye kadar devam
eder. Tedavinin ilk birkaç haftası veya daha uzun süre düzelme görülmeyebileceğinden,
hastalar bu düzelme meydana gelinceye kadar yakından izlenmelidir. Genel klinik deneyim,
intihar riskinin iyileşmenin erken evrelerinde artabildiği yönündedir.
Đntiharla ilişkili olaylar öyküsü olan hastalar ya da tedaviye başlanmadan önce anlamlı
derecede intihar düşüncesi sergileyen hastaların intihar düşünceleri ya da intihar girişimleri
açısından daha büyük risk altında olduğu bilinmektedir ve bu hastalar tedavi sırasında
dikkatle izlenmelidir. Psikiyatrik bozukluklarda antidepresan ilaçlarla yapılan plasebo
kontrollü klinik çalışmaların meta-analizi, 25 yaşın altındaki hastalarda intihar davranışı
riskinin plaseboya kıyasla antidepresanlar arttığını göstermiştir.
Đlaç tedavisinin başlangıcı ve doz değişikliklerinde hastalar, özellikle de yüksek risk
taşıyanlar yakından izlenmelidir. Hastalar (ve hastaların bakıcıları), herhangi bir klinik
kötüleşme, intihar davranışı veya düşünceleri ve davranışta olağandışı değişiklikler
açısından izlemenin ve bu semptomlar görüldüğünde ivedilikle tıbbi tavsiye almanın gerekli
olduğu konusunda uyarılmalıdır.
Özellikle tedavinin başlangıcında, potansiyel intihar girişimleri riskini minimum düzeye
indirmek için, her fırsatta yalnızca kısıtlı miktarlarda trazodon reçete edilmelidir.
2/11Aşağıdaki hastalıkları olan hastalarda dikkatli doz uygulaması ve düzenli izleme yapılması
önerilmektedir:
• Epilepsi (özellikle dozajda ani artış veya azalmalardan kaçınılmalıdır),
• Karaciğer veya böbrek fonksiyon bozukluğu (özellikle de şiddetliyse),
• Angina pektoris, ileti bozuklukları veya farklı derecelerde AV blokları, yakın zamanda
geçirilmiş miyokard infarktüsü gibi kalp hastalığı olan hastalar,
• Hipertiroidizm,
• Trazodonun sadece çok düşük düzeyde antikolinerjik etkisi bulunduğundan herhangi bir
problem beklenmemekle birlikte prostat hipertrofisi gibi miktürisyon bozuklukları,
• Trazodonun çok düşük düzeyde antikolinerjik etkisi nedeniyle majör değişiklikler
beklenmemekle birlikte akut dar açılı glokom, yükselmiş intraoküler basınç,
• Đnme. Yakın zamanda inme geçirmiş hastalarda da dikkatli kullanılmalıdır.
Bir hastada sarılık görülmesi halinde trazodon tedavisi kesilmelidir.
Şizofreni veya diğer psikotik bozuklukları olan hastalarda antidepresanların uygulanması
psikotik semptomlarda olası bir kötüleşmeyle sonuçlanabilir. Paranoid düşünceler
şiddetlenebilir. Trazodon ile tedavi sırasında, depresif bir faz manik-depresif psikozdan manik
bir faza dönüşebilir. Bu durumda trazodon kesilmelidir.
Nöroleptikler ve diğer antidepresanlar (örneğin; trisiklik antidepresanlar, SSRĐ’ler, SNRĐ’ler,
MAOĐ’ler) ve triptanlar gibi serotonerjik olarak etki eden diğer maddelerin eşzamanlı
kullanımı durumunda, serotonin sendromu/malign nöroleptik sendrom yönünden etkileşimler
tanımlanmıştır. Nöroleptiklerle birlikte alındığında ölümle sonuçlanan malign Nöroleptik
sendromlar bildirilmiş olup, bu sendrom bilinen olası bir advers ilaç reaksiyonudur. Daha
ayrıntılı bilgi için “4.5. Diğer tıbbi ürünler ile etkileşimler ve diğer etkileşim şekilleri” ve
“4.8. Đstenmeyen etkiler” bölümlerine bakınız.
Agranülositoz klinik olarak kendini influenza benzeri semptomlar, boğaz ağrısı ve ateşle
gösterebildiğinden, bu vakalarda hematolojik yönden değerlendirme önerilmektedir.
Trazodon alan hastalarda ortostatik hipotansiyon ve senkop dahil olmak üzere hipotansiyon
görüldüğü bildirilmiştir. Trazodon ile eşzamanlı olarak antihipertansif tedavi uygulanması
antihipertansif ilacın dozunun azaltılmasını gerektirebilir.
Yaşlı hastalar çoğu zaman antidepresanlara, özellikle de ortostatik hipotansiyon ve diğer
antikolinerjik etkilere daha duyarlıdır.
Trazodon ile özellikle uzun süreli tedaviyi takiben, bulantı, baş ağrısı ve halsizlikle
karakterize olan yoksunluk semptomlarının meydana gelmesini minimum düzeye indirmek
için dozajın kademeli olarak azaltılması önerilmektedir.
Trazodon hidroklorürün bağımlılık yaratan özellikleri olduğuna ilişkin hiçbir kanıt
bulunmamaktadır.
Diğer antidepresan ilaçlarda olduğu gibi, trazodon ile çok nadir olarak QT aralığında uzama
vakaları bildirilmiştir. QT aralığını uzattığı bilinen tıbbi ürünlerle birlikte trazodon reçete
edilirken dikkatli olunması tavsiye edilmektedir. Trazodon, QT aralığının uzamasıyla ilişkili
olanlar dahil, bilinen kardiyovasküler hastalığı olan hastalarda dikkatli kullanılmalıdır.
3/11Güçlü CYP3A4 inhibitörleri trazodon serum düzeylerinde artışlara yol açabilir. Daha ayrıntılı
bilgi için “4.5. Diğer tıbbi ürünler ile etkileşimler ve diğer etkileşim şekilleri” bölümüne
bakınız.
Alfa-adrenolitik aktiviteye sahip diğer ilaçlarda olduğu gibi, trazodon çok nadir olarak
papazim ile ilişkili bulunmuştur. Bu, adrenalin veya metaraminol gibi bir alfa-adrenerjik
ajanın intrakavernöz enjeksiyonuyla tedavi edilebilir. Ancak, cerrahi girişim gerektirmiş ya da
kalıcı cinsel fonksiyon bozukluğuna yol açmış trazodon kaynaklı priapizm raporları
bulunmaktadır. Bu şüpheli advers reaksiyonun geliştiği hastalar trazodonu derhal
bırakmalıdır.
Kapsüller, laktoz içermektedir. Bu nedenle galaktoz intoleransı, Lapp-laktaz eksikliği veya
glukoz-galaktoz absorpsiyon bozukluğu gibi ender görülen kalıtsal rahatsızlıkları olan
hastalar, bu ürünü kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Genel:
Antipsikotiklerin, hipnotiklerin, sedatiflerin, anksiyolitiklerin ve antihistaminik ilaçların
sedatif etkileri şiddetlenebilir; bu tip durumlarda dozajın azaltılması önerilmektedir.
CYP3A4 inhibitörleri:
Đlaç metabolizması ile ilgili in vitro çalışmalar, trazodon eritromisin, ketokonazol, itrakonazol,
ritonavir, indinavir ve nefazodon gibi güçlü sitokrom CYP3A4 inhibitörleriyle birlikte
verildiğinde ilaç etkileşimi potansiyelinin bulunduğunu göstermektedir. Güçlü CYP3A4
inhibitörlerinin (proteaz inhibitörleri, SSRĐ’ler) trazodonun plazma konsantrasyonunda
belirgin artışa yol açması olasıdır. Sağlıklı gönüllülerdeki in vivo çalışmalarda, günde 2 kez
200 mg ritonavir dozunun trazodonun plazma düzeylerini iki kattan fazla artırarak bulantı,
senkop ve hipotansiyona yol açtığı doğrulanmıştır.
Trazodonun güçlü bir CYP3A4 inhibitörü ile birlikte kullanılması durumunda, daha düşük bir
trazodon dozu düşünülmelidir.
Ancak, trazodon ile güçlü CYP3A4 inhibitörlerinin birlikte uygulanmasından mümkün
olduğunca kaçınılmalıdır.
CYP3A4'ün orta derecede inhibitörü olan buspiron ile birlikte kullanımda trazodonun etkileri
artabilir.
Karbamazepin:
Karbamazepin ile birlikte uygulama trazodonun plazma konsantrasyonlarında azalmayla
sonuçlanmaktadır. Günde 400 mg karbamazepin ile eşzamanlı kullanım, trazodon ve aktif
metaboliti m-klorofenilpiperazinin plazma konsantrasyonlarında sırasıyla %76 ve %60
oranında azalmaya yol açmıştır. Trazodon dozajında bir artış gerekip gerekmediğini saptamak
üzere hastalar yakından izlenmelidir.
Trisiklik antidepresanlar:
Etkileşim riskinden dolayı eşzamanlı uygulamadan kaçınılmalıdır. Serotonin sendromu ve
kardiyovasküler yan etkilere çok dikkat edilmelidir.
Fluoksetin:
Trazodon bir CYP1A2/2D6 inhibitörü olan fluoksetin ile birlikte kullanıldığında yükselmiş
trazodon plazma düzeyleri ve advers etkilere ilişkin nadir vakalar bildirilmiştir. Bir
4/11farmakokinetik etkileşimin altında yatan mekanizma tam olarak anlaşılmış değildir.
Farmakodinamik etkileşim (serotonin sendromu) olasılığı dışlanamaz.
Monoamin oksidaz inhibitörleri (MAOĐ):
MAOĐ ile olası etkileşim zaman zaman bildirilmiştir. Bazı klinisyenler ikisini aynı zamanda
verse de, trazodonun MAOĐ ile eşzamanlı olarak ya da bu maddelerle tedavinin
sonlandırılmasından sonraki iki hafta içinde kullanılması önerilmemektedir. Trazodon
tedavisinin sonlandırılmasından sonraki bir hafta içinde MAOĐ’lerinin uygulanması da
önerilmemektedir.
Fenotiazinler:
Trazodonun klorpromazin, flufenazin, levomepromazin, perfenazin gibi fenotiazinler ile
birlikte kullanılması durumunda şiddetli ortostatik hipotansiyon gözlenmiştir.
Anestezikler/kas gevşeticiler:
Trazodon hidroklorür kas gevşeticilerin ve uçucu anesteziklerin etkisini arttırabilir ve bu tip
durumlarda dikkatli olunmalıdır.
Alkol:
Trazodon alkolün sedatif etkilerini şiddetlendirmektedir. Trazodon tedavisi sırasında alkolden
kaçınılmalıdır.
Levodopa:
Antidepresanlar levodopanın metabolizmasını hızlandırabilir.
Diğer:
Trazodonun QT aralığını uzattığı bilinen ilaçlarla birlikte kullanımı torsade de pointes dahil
olmak üzere ventriküler aritmi riskini arttırabilir. Bu ilaçlar trazodon ile birlikte
uygulandığında dikkatli olunmalıdır.
Trazodon yalnızca çok zayıf bir noradrenalin geri alım inhibitörü olduğundan ve tiramine kan
basıncı yanıtını değiştirmediğinden, guanetidin benzeri bileşiklerin hipotansif etkisiyle
etkileşim olası değildir. Bununla birlikte, laboratuvar hayvanlarında yapılan çalışmalar,
trazodonun klonidinin akut etkilerinin çoğunu inhibe edebileceğini düşündürmektedir. Diğer
antihipertansif ilaç tipleri söz konusu olduğunda, hiçbir klinik etkileşim bildirilmemişse de,
etkide güçlenme olasılığı dikkate alınmalıdır.
Trazodon Hypericum perforatum, valerian ve kava kava içeren preparatlarla birlikte
uygulandığında istenmeyen etkiler daha sık olabilir.
Trazodon ve varfarini aynı zamanda alan hastalarda protrombin zamanında değişiklikler
bildirilmiştir.
Trazodon ile eşzamanlı kullanım digoksin veya fenitoinin serum düzeylerinde artışla
sonuçlanabilir. Bu hastalarda serum düzeylerinin izlenmesi düşünülmelidir.
NSAĐ ilaçlar ile birlikte trazodon kullanımı kanama riskini artırabilir.
Özel popülasyonlara ilişkin ek bilgiler: Özel popülasyonlara ilişkin etkileşim çalışması
yapılmamıştır.
Pediyatrik popülasyon: Pediyatrik popülasyona ilişkin etkileşim çalışması yapılmamıştır.
5/114.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
AZONA’nın çocuk doğurma potansiyeli olan kadınlarda kullanımına ilişkin bir öneri
bulunmamaktadır.
Gebelik dönemi
Trazodona maruz kalınan sınırlı sayıda (< 200) gebeliğe ilişkin veriler trazodonun gebelik
üzerinde ya da fetus/yenidoğan çocuğun sağlığı üzerinde herhangi bir advers etkisini
göstermemektedir. Bugüne kadar, başka hiçbir ilgili epidemiyolojik veri alanı mevcut
değildir. Hayvanlarda yapılan çalışmalar terapötik dozlarda gebelik, embriyonal/fetal gelişim,
doğum veya postnatal gelişim ile ilgili olarak doğrudan veya dolaylı zararlı etkilere işaret
etmemektedir (“5.3. Klinik öncesi güvenlilik verileri” bölümüne bakınız).
Gebe kadınlara reçete edilirken dikkatli olunmalıdır. Trazodon doğuma kadar kullanıldığında,
yenidoganlar yoksunluk semptomlarının ortaya çıkması açısından izlenmelidir.
Laktasyon dönemi
Sınırlı veriler, trazodonun insanlarda meme sütüne geçişinin düşük olduğunu göstermektedir,
ancak aktif metabolitin düzeyleri bilinmemektedir. Yeterli veri bulunmadığından, emzirmenin
sürdürülmesi/kesilmesi ya da trazodon ile tedavinin sürdürülmesi/kesilmesi konusundaki
karar, emzirmenin çocuğa yararı ve trazodon tedavisinin anneye yararı dikkate alınarak
verilmelidir.
Üreme yeteneği/Fertilite
Sıçanlarda 300 mg/kg/gün’e kadar varan dozlarda fertilite üzerinde herhangi bir etki
gözlenmemiştir (“5.3. Klinik öncesi güvenlilik verileri” bölümüne bakınız).
4.7. Araç ve makine kullanımı üzerindeki etkiler
Trazodon araç ve makine kullanma yeteneği üzerinde hafif veya orta dereceli etkiye sahiptir.
Hastalar uyuşukluk hali, sedasyon, baş dönmesi, konfüzyonel durumlar veya bulanık
görmeden etkilenmediklerine emin oluncaya kadar araç veya makine kullanmanın risklerine
karşı uyarılmalıdır.
4.8. Đstenmeyen etkiler
Trazodon tedavisi sırasında veya tedavi kesildikten sonraki erken dönemde intihar düşüncesi
ve intihar davranışları vakaları bildirilmiştir (“4.4. Özel kullanım uyarıları ve önlemleri”
bölümüne bakınız).
Bazıları tedavi edilmeyen depresyon vakalarında yaygın olarak bildirilen aşağıdaki
semptomlar trazodon tedavisi alan hastalarda da kaydedilmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
6/11Kan ve lenf sistemi hastalıkları
Bilinmiyor: Kan diskrazileri (agranülositoz, trombositopeni, eozinofili, lökopeni ve anemi
dahil)
Bağışıklık sistemi hastalıkları
Bilinmiyor: Alerjik reaksiyonlar
Endokrin hastalıklar
Bilinmiyor: Uygunsuz antidiüretik hormon salgılanması sendromu
Metabolizma ve beslenme hastalıkları
Bilinmiyor: Hiponatremi1, kilo kaybı, anoreksi, iştah artışı
Psikiyatrik hastalıklar
Bilinmiyor: Đntihar düşüncesi veya intihar davranışları2, konfüzyonel durum, insomnia,
dezoryantasyon, mani, anksiyete, sinirlilik, ajitasyon (çok seyrek olarak deliryuma alevlenir),
delüzyon, saldırgan reaksiyon, halüsinasyonlar, kabuslar, libidoda azalma, yoksunluk
sendromu
Sinir sistemi hastalıkları
Bilinmiyor: Serotonin sendromu, konvülsiyon, nöroleptik malign sendrom, baş dönmesi,
vertigo, baş ağrısı, uyuşukluk hali3, huzursuzluk, azalmış uyanıklık, tremor, bulanık görme,
hafıza bozukluğu, miyoklonus, ifade güçlüğü, parestezi, distoni, tat alma duyusunda
değişiklik
Kardiyak hastalıklar
Bilinmiyor: Kardiyak aritmiler4 (Torsade de Pointes, palpitasyonlar, prematüre ventriküler
kontraksiyonlar, ventriküler ikili vurular, ventriküler taşikardi dahil), bradikardi, taşikardi,
EKG anormallikleri (QT uzaması)2
Vasküler hastalıklar
Bilinmiyor: Ortostatik hipotansiyon, hipertansiyon, senkop
Solunum, göğüs bozuklukları ve mediastinal hastalıklar
Bilinmiyor: Nazal konjesyon, dispne
Gastrointestinal hastalıklar
Bilinmiyor: Bulantı, kusma, ağız kuruluğu, konstipasyon, diyare, dispepsi, mide ağrısı,
gastroenterit, artmış salivasyon, paralitik ileus
Hepatobiliyer hastalıklar
Bilinmiyor: Karaciğer fonksiyon anormallikleri (sarılık ve hepatoselüler hasar dahil)5,
intrahepatik kolestaz
Deri ve deri altı doku hastalıkları
Bilinmiyor: Deri döküntüsü, pruritus, hiperhidroz
Kas-iskelet bozuklukları, bağ doku ve kemik hastalıkları
Bilinmiyor: Ekstremitelerde ağrı, sırt ağrısı, miyalji, artralji
7/11Böbrek ve idrar hastalıkları
Bilinmiyor: Miktürisyon bozukluğu
Üreme sistemi ve meme bozuklukları
Bilinmiyor: Priapizm6
Genel bozukluklar ve uygulama bölgesine ilişkin hastalıklar
Bilinmiyor: Zayıflık, ödem, influenza-benzeri semptomlar, bitkinlik, göğüs ağrısı, ateş
Araştırmalar
Bilinmiyor: Yükselmiş karaciğer enzimleri
1 Semptomatik hastalarda sıvı ve elektrolit durumu izlenmelidir.
2 Ayrıca “4.4. Özel kullanım uyarıları ve önlemleri” bölümüne bakınız.
3 Trazodon, tedavinin ilk günleri sırasında görülen, genellikle devam eden tedaviyle birlikte
ortadan kalkan uyuşukluk haline neden olabilen sedatif özelliklere sahip bir antidepresandır.
4 Hayvanlarda yapılan çalışmalar, trazodonun trisiklik antidepresanlardan daha az
kardiyotoksik olduğunu göstermiştir ve klinik çalışmalar bu ilacın insanlarda kardiyak
aritmilere neden olma ihtimalinin daha düşük olabileceğini düşündürmektedir. Önceden
kardiyak hastalığı bulunan hastalarda yapılan klinik çalışmalar, trazodonun bu
popülasyondaki bazı hastalarda aritmojenik olabileceğini göstermektedir.
5 Karaciğer fonksiyonu üzerinde bazen şiddetli olan advers etkiler nadiren bildirilmiştir. Bu
tip etkilerin meydana gelmesi halinde, trazodon derhal kesilmelidir.
6 Ayrıca “4.4. Özel kullanım uyarıları ve önlemleri” bölümüne bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Toksisite özellikleri:
En sık bildirilen doz aşımı reaksiyonları uyuşukluk hali, baş dönmesi, bulantı ve kusmayı
içermektedir. Daha ciddi vakalarda koma, taşikardi, hipotansiyon, hipernatremi,
konvülsiyonlar ve solunum yetersizliği bildirilmiştir. Kardiyak özellikte olanlar bradikardi,
QT uzaması ve torsade de pointes’i içerebilir. Semptomlar doz aşımından sonra 24 saat veya
daha uzun bir zaman içinde ortaya çıkabilir.
Diğer antidepresanlarla kombinasyon halindeki trazodonun doz aşımı serotonin sendromuna
neden olabilir.
Tedavisi:
Trazodonun spesifik bir antidotu yoktur. Bir gramdan fazla trazodon almış erişkinlerde ya da
150 mg’dan fazla trazodon almış çocuklarda başvurudan sonra 1 saat içinde aktif kömür
uygulaması düşünülmelidir. Alternatif olarak, erişkinlerde potansiyel olarak yaşamı tehdit
edici bir aşırı dozun alınmasını takiben 1 saat içinde gastrik lavaj düşünülebilir.
Hasta aşırı doz alınmasından sonra en az 6 saat (veya eğer sürekli salımlı bir preparat
alınmışsa 12 saat) süreyle gözlenmelidir. Kan basıncı, nabız ve Glasgow Koma Ölçeği (GCS)
8/11izlenmelidir. Eğer GCS düşerse oksijen satürasyonu izlenmelidir. Semptomatik hastalarda
kardiyak izleme uygundur.
Tek kısa konvülsiyonlar tedavi gerektirmez. Sık veya uzayan konvülsiyonlar intravenöz
diazepam (0,1-0,3 mg/kg vücut ağırlığı) ya da lorazepam (erişkinde 4 mg ve çocukta 0,05
mg/kg) ile kontrol edilmelidir. Eğer bu önlemler nöbetleri kontrol etmezse, bir intravenöz
fenitoin infüzyonu yararlı olabilir. Oksijen verilmeli, asit-baz ve metabolik bozukluklar
gerektiği şekilde düzeltilmelidir.
Tedavi, hipotansiyon ve aşırı sedasyon durumunda semptomatik ve destekleyici olmalıdır.
Şiddetli hipotansiyonun devam etmesi halinde inotropik ajanların (örneğin; dopamin veya
dobutamin) kullanılması düşünülmelidir.
5. FARMAKOLOJĐK ÖZELLĐKLER
5.1. Farmakodinamik özellikler
Farmakoterapötik grubu: Psikoanaleptik, antidepresan, ATC kodu: N06AX05
Trazodon, anksiyete ve uyku bozukluklarının eşlik ettiği depresyon gibi depresif
bozuklukların tedavisinde etkili olan ve kısa etki başlangıcıyla (yaklaşık bir hafta) karakterize
bir triazolopiridin türevidir.
Trazodon, bir serotonin geri-alım inhibitörüdür; aktivasyonu çoğunlukla uykusuzluk,
anksiyete, psikomotor ajitasyon ve cinsel fonksiyonda değişikliklerle ilişkili bulunan 5-HT2
reseptörlerinin bir antagonistidir.
Diğer psikotrop ilaçların tersine, trazodon, glokomda ve idrar bozukluklarında kontrendike
değildir; ekstrapiramidal etkileri yoktur ve adrenerjik iletiyi kuvvetlendirmemektedir;
trazodon, antikolinerjik etkinlikten yoksun olmasından dolayı, trisiklik antidepresanların kalp
fonksiyonu üzerindeki tipik etkilerine sahip değildir.
5.2. Farmakokinetik özellikler
Genç hastalarda 100 mg trazodonun tek oral dozu uygulandıktan sonra, 1 saatte elde edilen bir
T ile 1,2 µg/ml’lik bir C değerine ulaşılmaktadır. AUC , 7,3 µg/ml/saat; yarılanma
maks maks 0-∞
ömrü, 6,6 saattir.
Yaşlı hastalarda 100 mg trazodonun tek oral dozundan sonra, uygulamadan yaklaşık 1,5 saat
sonra elde edilen bir T ile 1,6 µg/ml’lik bir C değerine ve 17 µg/ml/saat civarında bir
maks maks
AUC değerine ulaşılmaktadır. Tekrarlanan uygulamalardan sonra T ve AUC değerleri,
0-∞ maks
hemen hemen hiç değişmeden kalır ve C değeri yaklaşık 2 µg/ml’dir. Yarılanma ömrü, 9-
maks
11 saattir.
Đnsan karaciğer mikrozomlarında yapılan in-vitro çalışmalar, trazodonun esas olarak sitokrom
P4503A4 (CYP3A4) tarafından metabolize edildiğini göstermiştir.
5.3. Klinik öncesi güvenlilik verileri
Akut toksisite: Oral yoldan uygulanan trazodonun LD dozu farelerde 610 mg/kg, sıçanlarda
50
486 mg/kg ve tavşanlarda 560 mg/kg’dır. Gözlenen etkiler sedasyon, salivasyon, palpebral
pitoz ve klonik konvülsiyonlardan oluşmaktadır.
Tekrarlanan toksisite: Sıçan, tavşan ve köpeklerde subkronik araştırmalar; sıçan, köpek ve
maymunlarda kronik araştırmalar yapılmıştır. Uygulanan oral dozlar, sıçanlarda 15-450
mg/kg/gün, tavşanlarda 15-100 mg/kg/gün, köpeklerde 3-100 mg/kg/gün ve maymunlarda 20-
80 mg/kg/gün arasında değişmiştir. Sıçanlar üzerinde yapılan araştırmalarda, tedavi düz
endoplazmik retikulum ve hepatositlerin hipertrofisine neden olmuş ve hepatomegali ile
sonuçlanmıştır. Bu etki detoksifikasyon mekanizmasının bir sonucudur ve patolojik bir olay
olarak yorumlanamaz. Bunun yanı sıra, ölümle sonuçlanan dozlar da akut toksisite
9/11araştırmalarında daha önceden gözlenmiş olan etkilere yol açmıştır. Geçerli NOEL (Hiç
Advers Etki Gözlenmeyen Düzey) 30 mg/kg/gün olarak saptanmıştır. Yalnızca tavşanlarda 50
mg/kg/gün gibi bir nispi NOEL ile MSS’yi baskılayıcı etkiler gözlenmistir. Köpeklerde, akut
intoksikasyonla daha önceden gözlenmiş olan semptomlar tekrarlanan uygulamalarla
kötüleşmiş ve geçerli NOEL 10 mg/kg/gün olarak saptanmıştır. Maymunların köpeklere
kıyasla daha dirençli olup, yalnızca farmakodinamik bozukluklar gösterdiği görülmüştür.
NOEL, 20 mg/kg/gün olarak saptanmıştır.
Üreme toksisitesi: Sıçanlarda 300 mg/kg/gün’e kadar varan dozlarda fertilite üzerinde
herhangi bir etki gözlenmemiştir. Sıçanlardaki teratojenisite araştırmaları, yalnızca maternal
organizma için toksik olan dozlarda (300-450 mg/kg/gün) embriyoletal etkilerde bir artış
olduğunu göstermiştir. Tavşanlarda yalnızca anneler için toksik olan dozlarda (210-450
mg/kg/gün) embriyoletal etkiler ve nadir konjenital anomali olguları gözlenmiştir.
Trazodonun plasentaya geçişine ilişkin sıçanlarda yapılan araştırmalarda, embriyo üzerinde
doğrudan etkiler olmadığı doğrulanmıştır: Embriyo dokuları ve amniyotik sıvıda yalnızca
ihmal edilebilir ilaç konsantrasyonları gözlenmiştir. Sıçanlardaki peri- ve post-natal
araştırmalar, 30 mg/kg/gün’ün üzerindeki dozlarda yalnızca yavruların vücut ağırlığı artısında
bir azalma olduğunu göstermiştir.
Mutajenisite: In vitro mutajenisite testleri (bakteriyel hücrelerde, Çin hamsterlerinin V77
hücrelerinde, murin lenfoma hücrelerinde, CHO’da kromozom aberasyonları, CHL/IU
hücreleri ve insan lenfositlerinde) ve in vivo mutajenisite testleri (farelerde mikronükleus ve
sıçanlarda kromozom metafazı analizi) herhangi bir mutajenik etki göstermemiştir.
Karsinojenik potansiyel: Fare ve sıçanlarda yapılan araştırmalar herhangi bir potansiyel
tümör riskini ortaya koymamıştır.
Antijenlik: Trazodonun antijenik aktivitesinin olmadığı gösterilmiştir.
Kardiyotoksisite: Trazodonun kardiyovasküler etkileri sıçan, kobay, kedi ve köpeklerde
araştırılmıştır. Hipotansif olmayan dozlarda EKG traselerinde herhangi bir değişikliğe neden
olmadığından, ilaç kardiyotoksisite riski hemen hemen hiç taşımamaktaydı.
Hormonal etkiler: Dişi sıçanlara periton içi yolla uygulanan 20 mg/kg üzerindeki tek dozlar
prolaktin düzeylerinde hafif bir artışa neden olmuştur. Bu etki, diyet içinde kronik
uygulamalarla ortadan kalkmıştır.
Đlaca bağımlık: Sıçanlarda yapılan iki araştırma bulgusu, ilaca bağımlılık potansiyelinin
olmadığını göstermiştir.
6. FARMASÖTĐK ÖZELLĐKLER
6.1 Yardımcı maddelerin listesi
Kolloidal silikon dioksit
Laktoz
Magnezyum stearat
Kapsül yapısındaki yardımcı maddeler
Titanyum dioksit (E171)
10/116.2. Geçimsizlikler
AZONA’nın “4.5. Diğer tıbbi ürünler ile etkileşimler ve diğer etkileşim şekilleri”
bölümünde bahsedilen ilaçlar dışında yaygın olarak kullanılan ilaç veya diğer ilaçlarla
geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
6.5 Ambalajın niteliği ve içeriği
30 kapsül içeren PVC/Al blister ve karton kutu ambalaj
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Farmos Group Ltd. Finlandiya lisansı ile,
7. RUHSAT SAHĐBĐ
Adı : SANOVEL ĐLAÇ SAN. VE TĐC. A.Ş.
Adresi : 34460 Đstinye - Đstanbul
Tel : (212) 362 18 00
Faks : (212) 362 17 38
8. RUHSAT NUMARASI(LARI)
153/22
9. ĐLK RUHSAT TARĐHĐ / RUHSAT YENĐLEME TARĐHĐ
Đlk ruhsat tarihi: 26.07.1990
Ruhsat yenileme tarihi:
10. KÜB’ÜN YENĐLENME TARĐHĐ
11/11