KISA ÜRÜN BİLGİSİ
1. BEŞERİ TIBBİ ÜRÜNÜN ADI
ARTROPAN 5 mg/ml enjeksiyonluk süspansiyon
2. KALİTATİF VE KANTİTATİF BİLEŞİM
Her 1 ml’de
Etkin madde:
Triamsinolon hekzasetonid 5 mg
Yardımcı madde(ler):
Benzil alkol 9 mg
Sorbitol % 70 500 mg
Sodyum hidroksit k.m pH 4.0-8.0
Yardımcı maddeler için 6.1’e bakınız.
3.FARMASÖTİK FORM
Enjektabl Süspansiyon
Beyaz renkli homojen süspansiyon.
4. KLİNİK ÖZELLİKLER
4.1. Terapötik endikasyonlar
ARTROPAN 5 mg/ml, alopesi areata, diskoid lupus eritematozus, keloitler, granuloma
anularenin lokalize hipertrofik, infiltre, inflame lezyonları, lichen planus, lichen simplex
kronikus ve lokalize inatçı psoriatik plaklar ve nekrobiyozis lipoidika diabetikorum’da lezyon
içine uygulanarak kullanılır.
4.2. Pozoloji ve uygulama şekli
Pozoloji
ARTROPAN 5 mg/ml’ın günlük dozu, enfekte derinin cm2’si başına 0,2 mg’lik ortalama doz
olacak şekilde hesaplanır. Başlangıç dozu oluşan spesifik hastalığa göre günlük 2 mg ila 48
mg arasında değişkenlik gösterir. Bununla beraber, tamamıyla kaplanmış, akut, hayatı tehdit
edici durumlarda uygulanan doz olağan dozu aşabilecek şekilde ayarlanabilir. Dozlama
ihtiyacının değişkenlik gösterebileceği vurgulanmalı ve hastanın vereceği cevaba ve tedavi
altındaki hastalığın esasına dayanarak bireyselleştirilmelidir. Uygun cevap elde edildikten
sonra, başlangıç dozu uygun zaman aralıklarında küçük azaltmalarla en düşük doza kadar
düşürülür ve erişilen uygun klinik cevapta uygun idame dozu belirlenmelidir.
Eğer uzun süre tedaviden sonra ilaç alımı durdurulacak ise kademeli şekilde son verilir.
1 / 8Uygulama sıklığı ve süresi
Veri yoktur.
Uygulama şekli
Kesin aseptik şartlarda uygulanması esastır. İntralezyonel ya da sublezyonel olarak uygulanır.
Süspansiyon olduğundan intravenöz uygulanmamalıdır.
Enjeksiyondan önce uygulama yapılacak cilde yüzeysel etil klorür spreyi uygulanır.
Ampul kullanılmadan önce, partikülleri homojen süspansiyon elde etmek için yavaşça
çalkalanmalıdır. Uygulama kolaylığı için delik çapı küçük iğne kullanılması (23 numaralı
iğne) faydalı olabilir.
ARTROPAN 5 mg/ml, istenildiği takdirde dekstroz, enjeksiyonluk sodyum klorür veya
enjeksiyonluk su ile seyreltilebilir. Optimum seyreltme 1:1, 1:2, 1:4 oranında lezyonun
boyutuna, enjeksiyon derinliğine ve lezyon bölgesi ile lezyonun tabiatına göre belirlenmelidir.
Özel popülasyonlara ilişkin ek bilgiler
Böbrek yetmezliği:
Kortikosteroid kullanan hastalarda ödem ve potasyum kaybı ile sonuçlanan sodyum
tutulmasına neden olabilir. Bu nedenle böbrek yetmezliği olan hastalarda dikkatli
kullanılmalıdır.
Karaciğer yetmezliği:
Karaciğer yetmezliği olan hastalarda kortikosteroidlerin etkisinde artış olur. Bu nedenle
dikkatli kullanılmalıdır.
Pediyatrik popülasyon:
Pediyatrik hastalarda triamsinolonun başlangıç dozu oluşan spesifik hastalığa göre
değişkenlik gösterir. Başlangıç doz aralığı, 3 veya 4’e bölünmüş dozlar halinde 0.11 ila 1.6
mg/kg/gün’dür (vücut yüzey alanına göre de 3.2 ila 48 mg/m2/gün)
Geriyatrik popülasyon:
Yukarıda belirtilen dozlar kullanılır.
4.3. Kontrendikasyonlar
ARTROPAN 5 mg/ml, içindeki herhangi bir bileşene karşı aşırı duyarlılığı olanlarda ve
idiyopatik trombositopenik purpura’da kontrendikedir.
4.4. Özel kullanım uyarıları ve önlemleri
Kortikosteroid tedavisi gören hastalarda seyrek olarak anaflaktik reaksiyonlar görülür.
Tiroit hastalığı, karaciğer yetmezliği, kalp yetmezliği, diabet ve kronik böbrek yetmezliği,
osteoporoz riski olan hastalarda, baş dönmesi riski olan hastalarda, epilepside, akut
2 / 8glomerülonefrit, tromboflebiti olanlarda ve yaşlılarda kortikosteroid kullanımı gerektiğinde
çok dikkatli olunmalıdır.
Kortikosteroidler bazı infeksiyon belirtilerini maskeleyebilir ve kullanımları sırasında yeni
infeksiyonlar görülebilir. Kortikosteroid kullanımı sırasında infeksiyona karşı direnç
düşüklüğü ve infeksiyonun lokalize edilmemesi görülür.
Uzun süreli kortikosteroid kullanımı, posterior subkapsüler katarakt, glokom, optik sinir
harabiyeti, mantar ve virüslerin etken olduğu sekonder oküler infeksiyonlara yol açabilir.
Steroidler, aktif veya latent peptik ülser, divertikülit, barsak anastamozu ve spesifik olmayan
ülseratif kolit durumunda dikkatli kullanılmalıdır. Bu durumlar, perforasyon riskini artırabilir.
Kortikosteroidlerin aktif tüberkülozu olan hastalarda kullanımı fulminan veya dissemine
tüberküloz vakalarında sınırlı tutulmalı ve kortikosteroidler ancak uygun antitüberküloz tedavi
ile birlikte kullanılmalıdır. Latent tüberkülozu veya tüberkülin reaksiyonu olan hastalarda
kortikosteroid uygulanması gerekirse, hastalığın reaktivasyonu görülebileceğinden, tedavi
yakın gözlem altında yapılmalıdır. Bu hastalara uzun süreli kortikosteroid tedavisi sırasında
kemoprofilaksi uygulanmalıdır.
İmmunosupresif dozlarda kortikosteoid alan hastalarda canlı ya da virulansı azaltılmış aşıların
uygulanması kontrendikedir. Ölü ya da inaktive aşılar uygulanabilir. Ancak böyle aşıların
yanıtı tahmin edilemez.
Suçiçeği ve kızamık, kortikosteroid kullanan pediyatrik ve yetişkin hastalarda görüldüğünde
çok ciddi hatta ölümcül bile olabilir. Suçiçeği ve kızamık olan pediyatrik ve yetişkin
hastalarda özellikle dikkatli olunması gerekir. Hastalığın temelini oluşturan ve/veya
öncesindeki kortikosteroid tedavisinin riske katkısı bilinmemektedir. Suçiçeğine yakalanılırsa,
profilaksi ile varicella zoster immun globulin (VZIG) endike olabilir. Kızamığa yakalanılırsa
profilaksi ile immun globulin (IG). Suçiçeği gelişirse, antiviral ajanlar ile tedavi dikkate
alınması gerekir.
ARTROPAN, her 1 ml’de 9 mg benzil alkol içerir. Prematüre bebekler ve yeni doğanlara
uygulanmaması gerekir. Bebeklerde ve 3 yaşına kadar olan çocuklarda toksik reaksiyonlara
ve anafilaktoid reaksiyonlara neden olabilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında
“sodyum içermez”.
ARTROPAN, sorbitol içerir. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Barbitüratlar, fenitoin, rifampisin kortikosteroidlerin metabolizmasını arttırdığından etkisini
azaltabilir.
Kortikosteroidlerin antikoagülan ilaçlara cevabı azaltabilir, diüretiklerle birlikte
kullanıldığında aşırı potasyum kaybına ve hipopotasemiye yol açabilir.
3 / 8Antidiyabetik ilaçlarla birlikte kullanımında kortikosteroidlerin kan glukoz konsantrasyonunu
arttırabileceğinden antidiyabetik ajanın doz ayarlaması istenebilir.
Antikolinesteraz ajanlarla birlikte kullanımı myastenia gravis’li hastalarda şiddetli
kuvvetsizlik oluşturur.
Aspirin (veya diğer non steroid anti-inflamatuvar ilaçlar) ile birlikte kullanımı gastrointestinal
yan etki riskini arttırır.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek yetmezliği olan hastalarda yapılmış etkileşim çalışmaları
bulunmamaktadır. Karaciğer ve böbrek yetmezliği olan hastalarda dikkatli kullanılmalıdır.
Pediyatrik popülasyon:
Pediyatrik hastalarda triamsinolonun başlangıç dozu oluşan spesifik hastalığa göre
değişkenlik gösterir. Pediyatrik popülasyona ilişkin klinik etkileşim çalışmaları
yapılmamıştır.
Geriyatrik popülasyon:
Etkinlik ve güvenlilik bakımından yaşlı ve genç hastalar arasında fark görülmemiştir ve diğer
klinik deneyimler ile yaşlı ve genç hastalar arasında yanıt bakımından farklılık olmadığı
bildirilmiştir.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ARTROPAN’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir. İnsanlara
yönelik potansiyel risk bilinmemektedir.
ARTROPAN, gerekli olmadıkça gebelik döneminde kullanılmamalıdır.
Gebelik dönemi
Kortikosteroidlerin gebelikte kullanımı ile ilgili yeterli klinik çalışma olmadığından, gebelikte
ve gebe kalma ihtimali olanlarda kullanımı, ilaçtan beklenen yararın, fötüs üzerindeki
muhtemel oluşabilecek zarardan daha fazla olmasına bağlıdır.
Hamilelik sırasında fazla miktarda kortikosteroid alan annelerin bebeklerinde hipoadrenalizm
belirtilerinin olup olmadığı dikkatle izlenmelidir.
Laktasyon dönemi
Sistemik uygulanan kortikosteroitler insan sütünde bulunur ve büyümeyi baskılayabilir,
endojen kortikosteroit üretimi ile etkileşebilir ya da diğer istenmeyen etkilere neden olabilir.
Emziren annelerde kullanılırken dikkatli olunmalıdır.
4 / 8Üreme yeteneği/Fertilite
Steroitler, bazı hastalarda sperm sayısını ve hareketliliğini azaltabilir ya da artırabilir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine bir etkisi bulunmamaktadır.
4.8.İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila <1/10); yaygın olmayan ( ≥ 1/1000 ila < 1/100);
seyrek ( ≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Triamsinolon hekzasetonit için istenmeyen etkilerin görülme sıklığı tanımlanmamıştır.
Endokrin hastalıkları
Bilinmiyor: Adrenokortikal ve hipofizer cevapsızlık (özellikle stres durumlarında),
Cushingoid durumun gelişmesi, diabetes mellitus, çocuklarda büyümenin baskılanması,
kıllanma, menstrüel düzensizlikler.
Metabolizma ve beslenme hastalıkları
Bilinmiyor: Karbonhidrat toleransında azalma, sıvı retansiyonu, hipokalemik alkalozis,
negatif nitrojen balansı, potasyum kaybı, sodyum retansiyonu
Sinir sistemi hastalıkları
Bilinmiyor: Konvülsiyon, depresyon, duygusal durumda değişme, ateş, başağrısı, kafa içi
basınçta artış, nöropati, parestezi, kişilik değişiklikleri, baş dönmesi
Göz hastalıkları
Bilinmiyor: Katarakt, intraoküler basınçta artma, glokom, eksoftalmi
Kardiyovasküler hastalıklar
Bilinmiyor: Anjiyoödem, bradikardi, hipertansiyon, miyokardiyal rüptür, tromboflebit,
vaskülit
Gastrointestinal hastalıklar
Bilinmiyor: Abdominal distansiyon, barsak perforasyonu, diyare, dispepsi, mide bulantısı,
pankreatit, peptik ülser, ülseratif özofajit, kilo artışı
Deri ve deri altı doku hastalıkları
Bilinmiyor: Akne, allerjik dermatit, kütanöz atropi, bere oluşumu, kuru / pul pul dökülen deri,
ekimoz, fasiyel eritem, peteşi, fotosensitivite, kızarıklık, ince ve kolay zedelenen deri,
yaraların iyileşmesinde gecikme
5 / 8Kas-iskelet bozukluklar, bağ dokusu ve kemik hastalıkları
Bilinmiyor: Kalsinozis (lezyon içi uygulamadan sonra), femur ve humeus başlarında aseptik
nekroz, kaslarda kitlesel kayıp, kaslarda zayıflık, osteoporoz,
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Uzatılmış periyotta yüksek dozda sistemik hiperkortikosizm ve adrenal baskılanma oluşabilir.
Bu durumda, kortikosteroid alımına son verilir. Akut doz aşımında destekleyici ve
semptomatik tedavi uygulanır. Ciddi hastalık koşulları altında kronik doz aşımı için steroid
tedavisinin devam ettirilmesi gerekir, kortikosteoid dozu geçici olarak azaltılabilir ya da ertesi
gün tedavi başlatılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Glukokortikoidler
ATC kodu: H02AB
Glukokortikoidler, sentetik ve tabi olarak oluşan adrenokortikal steroidlerdir ki
gastroistestinal yoldan rahatlıkla absorbe olurlar. Tabi olarak oluşan glukokortikoidler
(hidrokortizon ve kortizon) tuz oluşturma özelliğine sahiptirler ve adrenokortikal yetersizlik
durumlarında yerine koyma tedavisinde kullanılırlar. Sentetik analogları anti-inflamatuvar
özelliklerinden dolayı birçok organ sistemi yetersizliklerinde anti-inflamatuvar etkilerinden
dolayı birincil olarak kullanılırlar.
Etki mekanizması:
Prostaglandinler, kininler, histamin, lipozomal enzimler ve tüm sistem dahil endojen
enflamasyon aracıların formasyonunu, salınmasını ve aktivitesini baskılayarak anti-
inflamatuar etki gösterir. Ayrıca, vücudun bağışıklık yanıtını değiştirir.
5.2. Farmakokinetik özellikler
Emilim:
Intralezyonel olarak veya sublezyonel olarak kullanıldığında triamsinolon hekzasetonid‘in
enjeksiyon bölgesinden yavaşça absorbe olması beklenebilir. Doruk süresi 8-10 saat’tir.
6 / 8Dağılım:
IV verilere dayanarak, dağılım hacmi, 99.5 – 103.4 L; plazma proteinlerine bağlanma oranı,
yaklaşık % 68’dir.
Biyotransformasyon:
Primer olarak karaciğerde metabolize olur. Metabolitleri, ana ilaçtan daha az aktiftir.
Eliminasyon:
IV verilere dayanarak, ortalama yarı ömrü, 88 dakika ve kreatinin klerensi, 45.2 L/saat’tir.
Doğrusallık/Doğrusal olmayan durum:
Veri yoktur.
Hastalardaki karakteristik özelliler
Veri yoktur.
5.3. Klinik öncesi güvenlilik verileri:
Karsinojenik ve mutajenik özelliklerini saptamak için hayvanlar üzerinde yapılan çalışmalar
yeterli değildir.
6. FARMASÖTİK ÖZELLİKLER
6.1. Yardımcı maddelerin listesi
Polisorbat 80,
Sorbitol %70 kristallenmeyen,
Benzil alkol,
Hidroklorik asit,
Sodyum hidroksit,
Enjeksiyonluk su.
6.2. Geçimsizlikler
Formülasyondaki maddeler arasında geçimsizlik yoktur.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında ve ışıktan koruyarak saklayınız. Dondurmayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
1 ml süspansiyon içeren renksiz Tip I 1 ve 10 adet cam ampullerde.
7 / 86.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Gazi cad.No: 40, Bağlarbaşı
Üsküdar, İstanbul
8. RUHSAT NUMARASI (LARI)
223/36
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.01.2010
Ruhsat yenileme tarihi:
10. KÜB’ÜN YENİLEME TARİHİ
8 / 8