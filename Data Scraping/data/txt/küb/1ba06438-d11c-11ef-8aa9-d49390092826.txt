KISA ÜRÜN BİLGİSİ
1. BEŞERİ TIBBİ ÜRÜNÜN ADI
PARLODEL 2,5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 2,5 mg bromokriptine eşdeğer 2,87 mg bromokriptin mesilat içerir.
Yardımcı maddeler:
Laktoz monohidrat (sığır sütünden elde edilmiştir) 116,38 mg
Disodyum edetat 0,5 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz yuvarlak düz kenarları eğimli, bir yüzü çentikli tablet.
Tablette bulunan çentik, tabletin eşit dozlara bölünmesini sağlar.
4. KLİNİK ÖZELLİKLER
4.1 Terapötik endikasyonlar
Parkinson hastalığı:
Tek başına veya diğer antiparkinson ilaçlarla kombine olarak, idiopatik ve post-ensefalitik
Parkinson hastalığının tüm evrelerinde.
Prolaktinoma:
Prolaktin salgılayan hipofizer mikroadenom ve makroadenomların konservatif tedavisi.
Cerrahi girişimden önce tümör boyutunun küçültülmesi ve tümörün alınmasını kolaylaştırmak
amacıyla.
Cerrahi girişimden sonra, prolaktin seviyesinin hala yüksek olduğu durumlarda.
Akromegali:
Cerrahi girişim ve radyoterapiye yardımcı tedavi veya bazı özel durumlarda alternatif tedavi
olarak.
Erkekte hiperprolaktinemi:
Prolaktine bağlı hipogonadizm (oligospermi, libido azalması, impotans).
Menstrüel siklus bozuklukları, kadın infertilitesi:
Prolaktine bağlı hiperprolaktinemik ve görünürde normoprolaktinemik durumlar:
1 Amenore (galaktoreli veya galaktoresiz), oligomenore
 Luteal faz yetmezliği
 İlaca bağlı hiperprolaktinemik bozukluklar (örn. psikotrop veya antihipertansif ilaç
kullanımının indüklediği)
Prolaktine bağlı olmayan kadın infertilitesi:
 Polikistik over sendromu
 Anovulatuvar sikluslar (klomifen gibi anti-östrojenlere ek olarak)
Laktasyonun tıbbi nedenlerle inhibisyonu:
Post-partum fizyolojik laktasyonun baskılanmasının ya da kesilmesinin sadece tıbbi olarak endike
olduğu durumlarda (doğum esnasında kayıp, doğum sonrası bebek ölümü, annede HIV
infeksiyonu bulunması, vb.) uygulanır.
PARLODEL, laktasyonun rutin olarak baskılanması ve farmakolojik müdahale olmaksızın
(memelerin sıkı bir şekilde desteklenmesi, buz uygulanması gibi) ve/veya basit analjeziklerle
yeterli şekilde tedavi edilebilen post-partum ağrı ve konjesyon semptomlarının giderilmesinde
önerilmez.
4.2 Pozoloji ve uygulama şekli
Pozoloji/Uygulama sıklığı ve süresi:
Parkinson hastalığı:
Hastanın optimum toleransını sağlamak amacıyla, tedaviye ilk hafta boyunca tercihen akşamları
alınacak 1,25 mg (1/2 tablet) gibi düşük bir dozla başlanır. PARLODEL`in minimum efektif dozu,
hastanın tedavi cevabına göre yavaş yavaş titre edilerek saptanmalıdır. Günlük doz artışı her bir
haftada, günlük 1,25 mg eklenecek şekilde kademeli olarak yapılmalıdır. Günlük doz 2 ya da 3
kerede verilmelidir. Yeterli terapötik yanıta 6 ila 8 hafta içerisinde erişilebilir. Eğer buna
ulaşılamaz ise, doz haftada 2,5 mg/gün’lük artışlarla daha fazla artırılabilir.
Tek başına ve kombine tedavilerde PARLODEL`in olağan doz aralığı, günde 10 ila 30 mg
arasında değişmektedir. Günlük dozlar 30 mg’ı aşmamalıdır.
Titrasyon safhasında istenilmeyen belirtiler görülür ise, günlük doz azaltılmalı ve en azından bir
hafta süreyle sabit tutulmalıdır. İstenilmeyen belirtiler ortadan kaybolduğunda, doz tekrar
yükseltilebilir.
Levodopa tedavisi altında olup, motor bozukluklar gösteren hastalarda tedaviye PARLODEL ilave
edilmeden önce levodopa dozunun azaltılması önerilir. PARLODEL ile memnun edici cevap
alındığında, levodopa dozu giderek daha da düşürülebilir. Bazı hastalarda levodopa tedavisi
tamamen kesilebilir.
2Prolaktinomalar:
Tedaviye günde 2-3 defa 1,25 mg (1/2 tablet) ile başlanır ve doz, plazma prolaktin düzeyini
yeterince kontrol altında tutabilmek için gerekecek miktarlara kademeli olarak yükseltilir. Günlük
dozlar 30 mg’ı aşmamalıdır.
Akromegali:
Tedaviye günde 2 ya da 3 defa 1,25 mg (1/2 tablet) ile başlanır ve doz, klinik cevap ve yan
etkilere bağlı olarak, kademeli olarak günde 10 ila 20 mg’a yükseltilir.
Erkekte hiperprolaktinemi:
Günde 2 ya da 3 defa 1,25 mg (1/2 tablet) ile tedaviye başlanır ve doz, giderek günde 5 ila 10
mg’a yükseltilir.
Menstrüel siklus bozuklukları ve kadın infertilitesi:
Günde 2-3 defa 1,25 mg (1/2 tablet); etki yetersiz kalırsa, doz, kademeli olarak günde 2-3 defa 2,5
mg’a (1 tablet) yükseltilir. Tedaviye menstrüel siklus normale dönünceye ve/veya tekrar
ovülasyon sağlanıncaya kadar devam edilir. Gerektiğinde semptomların yeniden ortaya çıkmasını
önlemek için tedavi birkaç siklus boyunca sürdürülebilir.
Laktasyonun tıbbi nedenlerle inhibisyonu:
Medikal gereklilik olmadıkça kullanılmamalıdır. Tedavinin ilk günü sabah ve akşam yiyeceklerle
birlikte alınacak 1,25 mg (1/2 tablet) ile tedaviye başlamalı, bunu takiben 14 gün süreyle günde 2
defa 2,5 mg (1 tablet) uygulanır. Laktasyonun başlamasını önlemek için, hayati belirtiler stabil
olmadan önce verilmemek kaydıyla, doğum veya düşükten sonraki birkaç saat içinde
uygulanmalıdır. Bazen tedavinin kesilmesinden 2-3 gün sonra hafif bir süt salgısı görülebilir.
Tedavinin aynı dozla bir hafta daha uzatılması, bunun kaybolmasını sağlayabilir.
Uygulama şekli:
Oral kullanım içindir.
PARLODEL her zaman bir miktar yiyecek ile birlikte alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda kullanımına yönelik veri bulunmamaktadır. Karaciğer
fonksiyon bozukluğu olan hastalarda eliminasyon yavaşlayabilir ve plazma düzeyleri, doz
ayarlanmasını gerektirecek kadar yükselebilir (bkz. Bölüm 5.2).
Pediyatrik popülasyon (7-17 yaş):
Prolaktinoma:
7 yaşından büyük çocuklarda tedaviye günde 2-3 defa 1,25 mg (1/2 tablet) ile başlanır ve doz,
plazma prolaktin düzeyini yeterince kontrol altında tutabilmek için gerekecek miktarlara kademeli
olarak yükseltilir. 7 ila 12 yaş çocuklarda önerilen günlük maksimum doz 5 mg’dır. Adölesanlarda
(13-17 yaş) önerilen maksimum günlük doz 20 mg’dır.
3Akromegali:
7 yaşından büyük çocuklarda tedaviye günde 2 ya da 3 defa 1,25 mg (1/2 tablet) ile başlanır ve
doz, klinik cevap ve yan etkilere bağlı olarak kademeli olarak artırılır. 7 ila 12 yaş çocuklarda
önerilen günlük maksimum doz 10 mg’dır. Adölesanlarda (13-17 yaş) önerilen maksimum günlük
doz 20 mg’dır.
Geriyatrik popülasyon:
Genel olarak yaşlılarda karaciğer, böbrek ve kalp fonksiyonunlarında azalma ya da eşlik eden
hastalık veya diğer ilaçlarla tedavi sıklığı daha fazla olduğu için, yaşlı hastada doz seçimi dikkatle
yapılmalıdır ve doz aralığının en alt düzeyinde başlanmalıdır.
4.3 Kontrendikasyonları
Bromokriptine veya PARLODEL’in içerdiği yardımcı maddelerden herhangi birine ya da diğer
ergot alkaloidlerine karşı aşırı duyarlılığı olanlarda kontrendikedir.
Bromokriptin, kontrol altına alınamayan hipertansiyon, gebelikte hipertansif hastalıklar (eklampsi,
pre-eklampsi veya gebeliğe bağlı hipertansiyon dahil), post-partum ve puerperal dönemdeki
hipertansiyon hastalarında kontrendikedir.
Bromokriptin, laktasyonun baskılanması veya koroner arter hastalığı öyküsü ya da diğer şiddetli
kardiyovasküler durumu olan hastaların hayatı tehdit etmeyen endikasyonlarında veya şiddetli
psikiyatrik bozukluk semptomları/öyküsü olanlarda kontrendikedir.
Uzun dönem tedavi: Tedavi öncesinde ekokardiyografi ile saptanan kardiyak valvulopati bulgusu
olanlarda kontrendikedir.
4.4 Özel kullanım uyarıları ve önlemleri
Premenstrüel semptomların ve memenin iyi huylu hastalıklarının tedavisinde PARLODEL’in
etkili olduğuna dair kanıtlar yetersizdir. Dolayısıyla bu tür durumları olan hastalarda PARLODEL
kullanımı önerilmemektedir.
Hiperprolaktinemi, idiyopatik, ilaca bağlı veya hipotalamik ya da hipofiz bezi hastalığına bağlı
olabilir. Hiperprolaktinemik hastalarda hipofiz bezi tümörü bulunabileceği olasılığı akılda
bulundurulmalı ve böyle hastaların özelleşmiş ünitelerde kapsamlı şekilde araştırılması önerilir.
PARLODEL, hipofiz bezi tümörlü hastalarda prolaktin düzeylerini etkili bir şekilde düşürecektir
ancak akromegalide uygun olduğu yerde radyoterapi veya cerrahi girişim için gerekliliğini ortadan
kaldırmaz.
Bazı semptom ve bulgulara dikkat edilmelidir;
 Dispne, nefes darlığı, inatçı öksürük veya göğüs ağrısı gibi plöro-pulmoner hastalık
 Kardiyak yetmezlik (perikardiyal fibrozis gibi vakalar sıklıkla kardiyak yetmezlik şeklinde
açığa çıkmaktadır). Eğer böyle semptomlar görülürse, konstriktif perikardit dışlanmalıdır.
Konstiktif perikardit durumda PARLODEL kullanılmamalıdır.
4Hiperprolaktinemi ile ilişkili olmayan durumlara sahip kadınlar PARLODEL ile tedavi edilirse,
semptomları iyileştirmek için gereken en düşük etkili doz verilmelidir; bunun amacı luteal
fonksiyonun bozulmasına neden olacak plazma prolaktin düzeyinin normal düzeylerin altına
düşmesinden kaçınmaktır.
Uzun süreler boyunca PARLODEL kullanan kadınlarda tercihen servikal ve endometriyal
sitolojiyi de içeren jinekolojik kontrol önerilir. Postmenopozal kadınlarda 6 ayda bir, normal
düzenli menstruasyonu olan kadınlarda yıllık kontroller önerilir.
Birkaç gastrointestinal kanama ve gastrik ülser vakası bildirilmiştir. Eğer böyle bir durum ortaya
çıkarsa, PARLODEL kesilmelidir. Peptik ülser öyküsü veya bulgusu olan hastalar, tedavi
sırasında yakından izlenmelidir.
Hipotansif reaksiyonlar, özellikle tedavinin ilk günlerinde, zaman zaman ortaya çıkabilir ve
dikkatte azalmayla sonuçlanabilir, araç veya makine kullanırken özellikle dikkat edilmelidir.
PARLODEL, özellikle Parkinson hastalığı olan hastalarda somnolans (uyuklama), ve aniden
uykuya dalma atakları ile ilişkilendirilmiştir. Çok seyrek olarak günlük aktiviteler sırasında, bazı
vakalarda farkında olmaksızın veya uyarıcı belirtiler olmadan aniden uyku başlangıcı
bildirilmiştir. Hastalar bu konuda bilgilendirilmeli ve bromokriptin tedavisi sırasında araç veya
makine kullanmamaları önerilmelidir. Uyuklama ve/veya ani uykuya dalma atakları yaşayan
hastalar araç veya makine kullanmamalıdır (bkz. Bölüm 4.7). Ayrıca, dozaj azaltılması veya
tedavinin sonlandırılması da düşünülebilir.
PARLODEL tedavisindeki hastalar arasında, özellikle uzun dönem ve yüksek doz
tedavisindekilerde plevral ve perikardiyal effüzyonlar ile plevral ve pulmoner fibrozis ve
konstriktif perikardit nadiren bildirilmiştir. Açıklanamayan plöropulmoner rahatsızlıkları olan
hastalar ayrıntılı bir şekilde muayene edilmeli ve PARLODEL tedavisinin kesilmesi
düşünülmelidir.
PARLODEL tedavisi alan birkaç hastada, özellikle uzun dönem ve yüksek doz tedavisinde
retroperitoneal fizrozis bildirilmiştir. Retroperitoneal fibrozisin geri dönüşebilir erken safhasında
teşhisi için, bu kategorideki hastalardaki bulguların (örneğin, sırt ağrısı, ayak ve bacaklarda ödem,
böbrek fonksiyonlarında bozulma) izlenmesi önerilmektedir. Eğer retroperitonda fibrotik
değişiklikler saptanırsa veya şüphe edilirse PARLODEL tedavisi kesilmelidir.
Fibrotik bozukluk teşhisini desteklemek üzere gerekirse eritrosit sedimantasyon hızı, göğüs
röntgeni ve serum kreatinin ölçümü gibi uygun incelemeler yapılmalıdır. Ayrıca tedaviye
başlamadan önce eritrosit sedimantasyon hızı veya diğer inflamatuvar belirteçlerin, akciğer
fonksiyonları/göğüs röntgeni ve böbrek fonksiyonlarının referans değerlendirmesinin yapılması
uygundur. Bu hastalıkların başlangıcı sinsi olabilir ve PARLODEL kullanan hastalar progresif
fibrotik bozuklukların belirtileri için düzenli ve dikkatli izlenmelidir. Fibrotik veya serosal
inflamatuvar değişimler teşhis veya şüphe edildiği takdirde PARLODEL tedavisi kesilmelidir.
Post-partum kadınlarda kullanımı
Nadir vakalarda, hipertansiyon, miyokard infaktüsü, nöbetler, inme veya psişik bozukluklar gibi
ciddi advers olaylar laktasyon inhibisyonu için PARLODEL ile tedavi edilen postpartum
5kadınlarda bildirilmiştir. Bazı hastalarda, nöbetlerden veya inmeden önce ciddi başağrısı ve/veya
geçici görme bozukluğu olmuştur. Özellikle terapinin ilk günlerinde kan basıncı itinayla
izlenmelidir. Eğer hipertansiyon, anlamlı göğüs ağrısı, şiddetli, ilerleyen ya da sürekli devam eden
baş ağrısı (görme bozukluğu ile veya görme bozukluğu olmaksızın), ya da santral sinir sistemi
toksisitesi bulgusu gelişirse PARLODEL kesilmelidir ve hasta derhal değerlendirilmelidir.
Sempatomimetikler ya da ergometrin ve metilergometrin dahil ergot arkaloidleri gibi
vazokonstriktörler vb kan basıncını değiştirebilen ilaçlarla eş zamanlı tedavi gören veya yakın
zamanda tedavi edilen hastalarda özel dikkat gereklidir ve doğum sonrası dönemde birlikte
kullanılmaları önerilmez.
Prolaktin salgılayan adenomlu hastalarda kullanımı
Makroadenom endikasyonu için PARLODEL kullanan ciddi kardiyovasküler hastalıkları veya
psikiyatrik hastalıkları bulunan hastaların ilacı, beklenen faydaları potansiyel risklerinden daha
fazlaysa kullanmaları gerekmektedir.
Hipofizde makro-adenomu olan hastalar, hipofiz dokusunun baskı altında kalması veya hasarına
bağlı bir hipopitutarizm eşlik edebileceğinden hipofiz fonksiyonlarına ait tam bir değerlendirme
yapılmalı ve PARLODEL uygulamasından önce uygun ikame tedavisi başlatılmalıdır. Sekonder
adrenal yetmezliği olan hastalarda kortikosteroid ikamesi gereklidir.
Hipofizer makro-adenomu olan hastalarda tümör boyutunun gelişimi dikkatle izlenmeli ve eğer
tümör büyümesi gelişirse cerrahi prosedürler düşünülmelidir.
Eğer adenom hastalarında PARLODEL uygulamasından sonra hamilelik meydana gelirse dikkatli
gözlem gerekir. Prolaktin salgılayan adenomlar, gebelik sırasında genişleyebilir. Bu hastalarda
PARLODEL ile tedavi sıklıkla tümörün küçülmesi ve görme alanı kayıplarının hızla düzelmesiyle
sonuçlanır. Ciddi vakalarda optik sinirin veya diğer kraniyal sinirlerin kompresyonu acil hipofiz
cerrahisi gerektirebilir.
Görme alanı bozukluğu, makroprolaktinomanın bilinen bir komplikasyonudur. PARLODEL ile
etkili tedavi hiperprolaktinemide bir azalmaya ve sıklıkla görme bozukluğunun iyileşmesine yol
açar. Ancak bazı hastalarda prolaktin düzeylerinin normale dönmesine ve tümörün küçülmesine
rağmen, tümörün kısmen boş olan sella içine aşağı doğru optik kiazma üzerine çekilmesinden
kaynaklanan görme alanında sekonder bir kötüleme gelişmektedir. Böyle vakalarda görme alanı
kaybı bromokriptin dozajının azaltılmasıyla düzelebilirken, prolaktin biraz yükselir ve tümör bir
miktar tekrar-genişler. Bu nedenle makroprolaktinomalı hastalarda kiazma herniasyonuna bağlı
sekonder görme alanı kaybının erken farkına varılması ve ilaç dozajının ayarlanması için görme
alanının izlenmesi önerilmektedir.
PARLODEL ile tedavi edilen prolaktin salgılayan adenomlu bazı hastalarda beyin omurilik sıvısı
rinoresi gözlenmiştir. Mevcut veriler, bunun invazif tümörün büzülmesinin sonucu olabileceğini
öne sürmektedir.
6Dürtü Kontrol Bozuklukları
Hastalar dürtü kontrol bozukluğu gelişimi yönünden düzenli olarak izlenmelidir. Hastalar ve
bakıcıları, PARLODEL dahil dopamin agonistleriyle tedavi edilen hastalarda patolojik kumar
oynama hastalığı, libido artışı, hiperseksüalite, alışveriş hastalığı, aşırı yeme ve kompulsif yemek
yeme gibi dürtü kontrol bozukluklarının davranışsal semptomlarının ortaya çıkabileceği
konusunda dikkatli olmalıdırlar. Eğer böyle semptomlar gelişirse doz azaltılması veya kademeli
olarak kesilmesi düşünülmelidir.
Parkinson hastalarında kullanımı
PARLODEL dozunun azaltılması veya kesilmesi gereken durumlarda, doz kademeli olarak
azaltılmalıdır. Dozun hızlı azaltılması veya kesilmesi nöroleptik malign sendromuna neden
olabilir. İlave olarak, dopamin reseptör agonistlerinin dozunun hızlı azaltılması veya kesilmesi
yoksunluk sendromlarına (apati, anksiyete, depresyon, yorgunluk/bitkinlik, terleme, ağrı vb. ile
karakterize) neden olabilir.
Pediyatrik popülasyon (7-17 yaş)
Pediatrik hastalarda bromokriptinin güvenliliği ve etkililiği sadece 7 yaş ve üzerindeki
prolaktinomalı ve akromegalisi olan hastalarda belirlenmiştir. 7 yaş altındaki pediatrik hastalarda
bromokriptin kullanımına ait sadece çok az veri mevcuttur. Özellikle uzun süreli kullanımda
güvenlik bilgileri sınırlıdır.
Pazarlama sonrası advers olay bildirimleri dahil rapor edilen diğer klinik deneyimlerde yetişkinler
ve adölesanlar veya çocuklar arasında tolerabilite açısından bir fark tanımlanmamıştır.
PARLODEL kullanan pediyatrik hastalarda advers reaksiyon proflinde hiçbir değişiklik
gözlenmemiş olsa da, bazı genç hastaların daha duyarlı olması kesin bir şekilde dışlanamaz.
Pediyatrik hastalarda doz titrasyonunun dikkatli yapılması önerilmektedir.
Geriyatrik popülasyon
PARLODEL’in klinik çalışmalarında, yaşlılarda genç hastalardan daha farklı yanıtlar verip
vermediğini saptayacak kadar 65 yaş ve üzerindeki hasta grubuna ait yeterli katılım olmamıştır.
Ancak, pazarlama sonrası advers olay bildirimleri dahil bildirilen diğer klinik deneyimler, yaşlı ve
genç hastalar arasında tedavi cevabı veya tolerabilite açısından bir fark tanımlamamaktadır.
PARLODEL kullanan yaşlı hastalarda etkililik ve advers reaksiyon profilinde hiçbir farklılık
görülmemiş olsa da bazı yaşlı hastaların daha fazla duyarlı olması kesin bir şekilde dışlanamaz.
Genel olarak yaşlı hastalarda karaciğer, böbrek veya kalp fonksiyonlarında azalma veya birlikte
seyreden hastalık veya diğer ilaçlarla tedavi sıklığı fazla olduğu için doz seçimi dikkatli yapılmalı
ve doz aralığının en alt seviyesinden başlanmalıdır.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
Bu tıbbi ürün her tablette 1 mmol’den (23 mg) daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
74.5 Diğer tıbbi ürünler ile etkileşimler ve diğer etkileşim şekilleri
Bromokriptin, CYP3A4’ün hem bir substratı, hem de inhibitörüdür (bkz. Bölüm 5.2). Dolayısıyla
bu enzimin güçlü inhibitörü ve/veya substratı olan (azol grubu antimikotikler, HIV proteaz
inhibitörleri) ilaçlar ile birlikte kullanıldığında dikkatli olunmalıdır. Eritromisin veya josamisin
gibi makrolid sınıfı antibiyotiklerin PARLODEL ile birlikte kullanılmasının, bromokriptin plazma
düzeylerini yükselttiği gösterilmiştir. Akromegali vakalarının aynı zamanda hem bromokriptin
hem oktreotid kullanılarak tedavi edilmesi, bromokriptin plazma düzeylerinin yükselmesine yol
açmıştır.
Kan basıncını değiştirebilen ilaçlarla birlikte tedavi görmekte olan veya yakın zamanda bu
ilaçlarla tedavi görmüş hastalarda dikkatli olunmalıdır.
Bromokriptin ile diğer ergot alkaloidleri arasında etkileşime dair kesin bir kanıt olmamasına
rağmen, puerperal dönemde bu ilaçlarla birlikte PARLODEL kullanımı önerilmemektedir (bkz.
Bölüm 4.4).
Bromokriptin terapötik etkisini merkez sinir sistemindeki dopamin reseptörlerini uyararak
gösterdiğinden; antipsikotik ilaçlar (fenotiyazinler, butirofenonlar ve tiyoksantenler) gibi dopamin
antagonistleri ve ayrıca metoklopramid ve domperidon PARLODEL’in aktivitesini azaltabilir.
Alkol, PARLODEL’e olan tolerabiliteyi azaltabilir.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
PARLODEL tedavisiyle fertilite yeniden sağlanabilir. Dolayısıyla hamile kalmak istemeyen
çocuk doğurma çağındaki kadınlara güvenli bir doğum kontrol yöntemi uygulamaları
önerilmelidir.
Gebelik dönemi
Sınırlı sayıda gebelikte maruz kalma olgularına ilişkin veriler, bromokriptinin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik/embriyonal/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3)
Gebe kadınlara verilirken tedbirli olunmalıdır.
Bütün ilaçlar gibi, gebe kalmak isteyen hastalarda, tedavinin devamını gerektiren tıbbi bir neden
olmadığı takdirde gebelik saptanınca PARLODEL tedavisi kesilmelidir. Bu gibi durumlarda,
PARLODEL tedavisinin kesilmesini takiben düşük oranında hiçbir artış gözlenmemiştir. Klinik
deneyimler gebelik boyunca uygulanan PARLODEL’in gebelik sürecini ve sonucunu olumsuz
yönde etkilemediğini göstermiştir.
8Hipofizer bir adenom varlığında gebelik meydana gelmiş ve PARLODEL tedavisi kesilmişse,
hastanın gebelik süresince dikkatli takibi gerekmektedir. Prolaktinoma da büyüme belirtileri
gösteren hastalarda (baş ağrısı ve görme alanında bozulma gibi) PARLODEL tedavisi yeniden
başlatılabilir veya cerrahi girişim düşünülebilir.
Laktasyon dönemi
Bromokriptin laktasyonu inhibe ettiğinden, emziren anneler PARLODEL kullanmamalıdır.
Üreme yeteneği/ Fertilite
Bromokriptin ile yürütülen hayvan çalışmaları, üreme yeteneği/ fertilite üzerinde olumsuz bir etki
göstermemiştir (bkz. Bölüm 5.3).
PARLODEL tedavisi ile fertilite yeniden kazanılabilir.
4.7 Araç ve makine kullanımı üzerindeki etkiler
Özellikle tedavinin ilk günlerinde bazen hipotansif reaksiyonlar oluşabileceğinden ve sonucunda
dikkat azalabileceğinden araç veya makine kullanırken özel bir özen gösterilmelidir.
PARLODEL ile tedavi edilen ve uyku hali ve/veya aniden uykuya dalma atakları gösteren
hastalara bu durumları iyileşinceye kadar, araç kullanmamaları ya da kendileri veya başkaları için
ciddi yaralanma ya da ölüm riski taşıyan faaliyetlerden (örn. makine kullanımı) kaçınmaları
konusunda uyarı yapılmalıdır (bkz. Bölüm 4.4).
4.8 İstenmeyen etkiler
Dozun kademeli olarak başlatılması veya daha kademeli bir titrasyonu takiben doz azaltılması ile
yan etkilerin ortaya çıkması en aza indirilebilir. Gerekli ise, başlangıçtaki bulantı ve/veya kusma,
PARLODEL’in yemeklerle birlikte alınmasıyla ve birkaç gün süreyle PARLODEL
uygulanmasından en az bir saat önce domperidon gibi bir periferik dopamin antagonistinin
alınmasıyla azaltılabilir.
Sistem organ sınıfları içerisinde advers reaksiyonlar için aşağıdaki terimler ve sıklık dereceleri
kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Psikiyatrik hastalıklar
Yaygın olmayan: Konfüzyon, psikomotor ajitasyon, halüsinasyonlar
Seyrek: Psikotik bozukluklar, uykusuzluk
Çok seyrek: Libido artışı, hiperseksüalite, patolojik kumar oynama hastalığı, alışveriş bağımlılığı,
aşırı yeme, kompulsif yeme sendromu
Sinir sistemi hastalıkları
Yaygın: Baş ağrısı, baş dönmesi, sersemlik
9Yaygın olmayan: Diskinezi
Seyrek: Somnolans, parestezi
Çok Seyrek: Gündüz saatlerinde aşırı somnolans, aniden uyku başlangıcı
Göz hastalıkları
Seyrek: Görme bozukluğu, bulanık görme
Kulak ve iç kulak hastalıkları
Seyrek: Kulak çınlaması
Kardiyak hastalıklar
Seyrek: Perikardial efüzyon, konstriktif perikardit, taşikardi, bradikardi, aritmi.
Çok seyrek: Kalp kapak bozuklukları (regürjitasyon dahil) ve ilintili bozukluklar (perikardit ve
perikardial effüzyon), kalp kapağı fibrozu.
Vasküler hastalıklar
Yaygın olmayan: Hipotansiyon, ortostatik hipotansiyon (çok ender olarak senkopa yol açan)
Çok seyrek: El ve ayak parmaklarında soğuğa bağlı olarak gelişen, geriye dönüşlü renk solması
(özellikle, Raynaud fenomeni hikayesi olan hastalarda)
Solunum, göğüs bozuklukları ve mediastinal hastalıklar
Yaygın: Nazal konjesyon
Seyrek: Plevra effüzyonu, plevra fibrozu, plörezi, akciğer fibrozu, dispne
Gastrointestinal hastalıklar
Yaygın: Bulantı, kabızlık, kusma
Yaygın olmayan: Ağız kuruluğu
Seyrek: Diyare, karın ağrısı, retroperitoneal fibroz, gastrointestinal ülser, gastrointestinal kanama.
Deri ve deri altı doku hastalıkları
Yaygın olmayan: Alerjik deri reaksiyonları, saç kaybı.
Kas-iskelet bozukluklar, bağ doku ve kemik hastalıkları
Yaygın olmayan: Bacak krampları
Genel bozukluklar ve uygulama bölgesine ilişkin hastalıklar
Yaygın olmayan: Bitkinlik
Seyrek: Periferik ödem
Çok seyrek: Kullanımına birdenbire son verildiğinde, Nöroleptik Malign Sendromu taklit eden bir
sendrom.
10Diğer istenmeyen etkiler
Yoksunluk sendromu* (apati, anksiyete, depresyon, yorgunluk/bitkinlik, terleme, ağrı vb.)
* Herhangi bir olağandışı/anormal durum gözlendiğinde, uygulamaya devam edilmesi veya doz
azaltılmasından önceki doza geri dönülmesi gibi uygun önlemler alınmalıdır.
Post-partum fizyolojik laktasyonun inhibisyonu için PARLODEL kullanımı seyrek olarak ortaya
çıkan hipertansiyon, miyokard infarktüsü, nöbetler, inme veya psişik bozukluklar ile
ilişkilendirilmiştir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; Tel: 0 800 314 00 08; Faks: 0 312 218 35 99).
4.9 Doz aşımı ve tedavisi
Bulgu ve belirtiler
Tek başına aşırı doz PARLODEL alan tüm hastalar sağ kalmıştır; bugüne kadar oral yoldan alınan
maksimum tek doz, 325 mg’dır. Gözlenen belirtiler, bulantı, kusma, baş dönmesi, hipotansiyon,
postural hipotansiyon, taşikardi, sersemlik, somnolans, letarji ve halüsinasyonlardır.
Kazaen PARLODEL yutan çocuk bildirimleri olmuştur. Advers olaylar olarak, kusma, somnolans
ve ateş bildirilmiştir. Hastalar ya birkaç saat içerisinde kendiliğinden ya da uygun tedavi sonrası
iyileşmiştir.
Önerilen tedavi
Doz aşımında, aktif tıbbi kömür verilmesi önerilir ve çok yakın zamanda oral olarak PARLODEL
almış olan vakalarda midenin yıkanması düşünülebilir.
Akut zehirlenmenin tedavisi semptomatiktir. Kusma ve halüsinasyon için metoklopramid
kullanılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Dopamin agonistleri, Prolaktin inhibitörleri
ATC Kodu: G02CB01
Bromokriptin, bir ön hipofiz hormonu olan prolaktinin salgılanmasını inhibe ederken, diğer
hipofiz hormonlarının normal düzeylerine bir etki göstermez. Buna karşılık, bromokriptin,
akromegalisi olan hastalarda yüksek olan büyüme hormonu seviyesini düşürür. Bu etkileri,
dopamin reseptörlerinin uyarılmasından kaynaklanmaktadır.
11Prolaktin, lohusalık dönemindeki laktasyonun başlaması ve devam etmesi için gereklidir.
Prolaktin salgısının diğer zamanlarda artması, patolojik laktasyona (galaktore) ve/veya ovülasyon
ve menstruasyon sorunlarına neden olur.
Prolaktin salgılanmasının spesifik bir inhibitörü olan bromokriptin, prolaktin nedeniyle gelişen
patolojik durumların tedavisinde olduğu gibi, fizyolojik laktasyonun önlenmesinde veya baskı
altına alınmasında da kullanılabilir. Amenore ve/veya anovülasyonda (galaktoreyle birlikte veya
galaktore olmaksızın) PARLODEL, adet siklüslerinin ve ovülasyonun yeniden başlamasını
sağlamak amacıyla kullanılabilir.
Laktasyonun baskı altına alınması sırasında başvurulan geleneksel önlemlere, örneğin alınan sıvı
miktarının kısıtlanmasına, PARLODEL tedavisi sırasında ihtiyaç yoktur. Ayrıca bromokriptin,
uterusun lohusalık sırasındaki involüsyonunu olumsuz yönde etkilemez ve tromboembolizm
riskini artırmaz.
PARLODEL’in, prolaktin salgılayan adenomaların (prolaktinoma) büyümesini durdurduğu veya
boyutlarını küçülttüğü gösterilmiştir.
Akromegalisi olan hastalarda – büyüme hormonu ve prolaktin plazma düzeylerini düşürmeye ek
olarak – klinik semptomlar ve glukoz toleransı üzerine yararlı etkilere sahiptir.
Bromokriptin, normal LH sekresyonu ritminin yeniden kazanılmasını sağlayarak polikistik over
sendromunun klinik semptomlarını iyileştirir.
Dopaminerjik aktivitesi nedeniyle bromokriptin, endokrinolojik endikasyonlarında kullanılan
dozlardan genellikle daha yüksek dozlarda, spesifik bir nigrostriatal dopamin eksikliğiyle
karakterize bir hastalık olan Parkinson hastalığının tedavisinde de etkilidir. Bu hastalıkta dopamin
reseptörlerinin bromokriptin tarafından uyarılması, striatumdaki nörokimyasal dengenin yeniden
kurulmasını sağlayabilir.
PARLODEL klinik olarak tremorun, rijiditenin, bradikinezinin ve diğer bütün Parkinson
semptomlarının, hastalığın bütün evrelerinde düzelmesini sağlar. Bu terapötik etkinlik, yıllarca
devam eder (bugüne kadar, 8 yıla varabilen süreler boyunca tedavi edilen hastalarda iyi sonuçlar
bildirilmiştir). PARLODEL, tek başına ya da –hastalığın gerek erken, gerekse ileri evrelerinde–
diğer antiparkinson ilaçlarla birlikte kullanılabilir. Bromokriptinin levodopayla birlikte
kullanılması, antiparkinson etkileri güçlendirerek çoğu zaman levodopa dozunun azaltılmasına
olanak sağlar. PARLODEL, levodopa tedavisi altında olan, ancak terapötik cevabın azalmaya
başladığı ya da anormal, istem-dışı hareketlerin (koreo-atetoik diskinezi ve/veya ağrılı distoni),
doz sonu veya aç-kapa fenomeninin geliştiği hastalarda özellikle faydalıdır.
Bromokriptin, parkinson benzeri durumlarda sıklıkla gözlenen depresif semptomatolojiyi düzeltir.
Bu etki, endojen veya psikojen depresyonu olan, parkinson-dışı hastalarda yapılan kontrollü
çalışmalarla doğrulandığı gibi bromokriptinin antidepresif doğası nedeniyledir.
125.2 Farmakokinetik özellikler
Emilim:
Bromokriptin oral uygulamadan sonra iyi absorbe edilir. Sağlıklı gönüllülere tablet verildiğinde
absorpsiyon yarı-ömrü 0,2-0,5 saattir ve bromokriptinin doruk plazma düzeylerine 1-3 saatte
erişilir. 5 mg’lık oral bromokriptin dozuyla elde edilen maksimum plazma konsantrasyonu C
maks
0,465 ng/mL’dir. Prolaktin-düşürücü etkisi ilaç alındıktan 1-2 saat sonra başlar, 5-10 saatte
maksimum düzeye ulaşır (örneğin plazmada prolaktinde azalma %80’den fazladır) ve 8-12 saat
devam eder.
Dağılım:
Plazma proteinlerine bağlanma oranı %96’dır. Dağılım hacmi yaklaşık olarak 27 L, plazma
klerensi 132 L/saat’tir.
Biyotransformasyon:
Bromokriptin, kompleks metabolit profilinin ve ana ilacın idrarda ve dışkıda hemen hiç mevcut
olmamasının da yansıttığı gibi, karaciğerde yoğun bir şekilde ilk-geçiş metabolizmasına uğrar.
CYP3A’ya yüksek afinite gösterir ve siklopeptid parçasının prolin halkasındaki hidroksilasyonlar
temel metabolik yolağı oluşturur. CYP3A4 inhibitörlerinin ve/veya güçlü substratlarının bu
nedenle, bromokriptin klerensini inhibe ederek plazma düzeylerinin yükselmesine yol açması
beklenebilir. Bromokriptin ayrıca, CYP3A4’ün güçlü bir inhibitörüdür (hesaplanan IC değeri
50
1,69 mikromol). Ancak hastalardaki serbest bromokriptin konsantrasyonlarının düşük olduğu göz
önünde bulundurulduğunda, klerensi CYP3A4 aracılığıyla gerçekleşen herhangi bir diğer ilacın
metabolizmasında önemli değişiklikler meydana gelmesi beklenmez.
Eliminasyon:
Ana ilacın plazmadan eliminasyonu bifaziktir ve terminal eliminasyon yarı-ömrü, 8-20 saat
arasında değişmek üzere yaklaşık 15 saattir. Ana ilaç ve metabolitleri vücuttan neredeyse
tamamen karaciğer tarafından uzaklaştırılır ve dozun yalnızca %6’sı böbrekler yoluyla vücuttan
atılır.
Doğrusallık /Doğrusal olmayan durum:
Doz yanıt ilişkisi doğrusaldır.
Hastalardaki karakteristik özellikler
Karaciğer yetmezliği
Karaciğer fonksiyon bozukluğu olan hastalarda eliminasyon hızı yavaşlayabilir ve plazma
düzeyleri, doz ayarlanmasını gerektirecek kadar yükselebilir.
5.3 Klinik öncesi güvenlilik verileri
Bromokriptinle klinik öncesi veriler, geleneksel güvenlilik farmakolojisi, tek doz ve tekrarlanan
doz toksisitesi, genotoksisite, mutajenisite, karsinojenik potansiyel ve üreme toksisitesi
çalışmalarına dayalı olarak insanlar için herhangi bir özel zarar verici etki göstermemektedir.
13Klinik öncesi çalışmalardaki etkiler, sadece insanlarda maruz kalınan maksimum miktarların
önemli ölçüde üzerindeki (25 kat yüksek) dozlarda gözlenmiştir. Bu da klinik kullanımdaki
öneminin çok az olduğunu göstermektedir.
Klinik öncesi sıçanlardaki çalışmalarda endometriyal karsinomlar sadece yüksek dozlarda
gözlenmiştir. Bunların, bromokriptinin farmakolojik aktivitesine test hayvanlarının türe-özgü
duyarlılığı nedeniyle oluştukları düşünülmektedir.
6. FARMASÖTİK ÖZELLİKLER
6.1 Yardımcı maddelerin listesi
Kolloidal silika anhidrat
Disodyum edetat
Magnezyum stearat
Maleik asit
Mısır nişastası
Laktoz monohidrat (sığır sütünden elde edilmiştir)
6.2 Geçimsizlikler
Geçerli değil.
6.3 Raf ömrü
36 ay.
6.4 Saklamaya yönelik özel tedbirler
25°C altındaki oda sıcaklıklarında saklayınız. Işıktan koruyunuz.
6.5 Ambalajın niteliği ve içeriği
PARLODEL, 30 tablet içeren PVC/Al blister ambalajlardadır.
6.6 Beşeri tıbbi üründen arta kalan maddelerin imhası ve diğer özel önlemler
Tıbbi Atıkların Kontrolü Yönetmeliği ve Ambalaj ve Ambalaj Atıklarının Kontrolü
Yönetmelikleri’ne uygun olarak imha edilmelidir.
7. RUHSAT SAHİBİ
Meda Pharma İlaç San. ve Tic. Ltd. Şti.
Sarıyer/İstanbul
8. RUHSAT NUMARASI
221/26
149. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.10.2009
Ruhsat yenileme tarihi:
10. KÜB’ÜN YENİLENME TARİHİ
15