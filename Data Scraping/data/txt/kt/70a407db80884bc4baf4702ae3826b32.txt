1/9 KULLANMA TALİMATI  
 
CARBOPLATİN- DEM 150 mg/15 mL i.v. infüzyon çözeltisi içeren flakon  
Damar içine uygulanır. 
• Etkin madde: Her 1 ml ’sinde  10 mg karboplatin 
• Yardımcı maddeler:  Enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük  doz kullanmayınız. 
    
 
Bu Kullanma Talimatında :  
 
1.   CARBOPLATİN -DEM  nedir ve ne için kullanılır? 
2.   CARBOPLATİN -DEM ’i kullanmadan önce dikkat edilmesi gerekenler  
3.   CARBOPLATİN -DEM  nasıl kullanılır?  
4.  Olası yan etkiler nelerdir? 
5.  CARBOPLATİN -DEM ’in saklanması    
 Başlıkları yer almaktadır. 
 
1. CARBOPLATİN- DEM  nedir ve ne için kullanılır?  
 
CARBOPLATİN- DEM  15 ml’lik enjeksiyonluk çözelti iç eren 1 adet flakon şeklindedir. 
CARBOPLATİN- DEM , etkin madde olarak 150 mg karboplatin içermektedir.  
CARBOPLATİN- DEM  antineoplastik (kanser tedavisinde kullanılan ilaçlar) ağır metal 
kompleksleri grubuna ait, sitostatik (hücre bölünmesini durduran) olan bir ilaçtır.  
CARBOPLATİN- DEM  tek başına veya diğer kanser ilaçlarıyla birlikte uygulanabilir.  
 
CARBOP LATİN -DEM  aşağıdaki hastalıkların tedavisinde kullanılır:  
- Yumurtalık kanseri,  
- Testis germ hücre tümörleri,  
- Küçük hücreli akciğer kanseri, 
- Diğer kötü huylu kanserler:  
Küçük hücreli dışı akciğer kanseri, kötü huylu akciğer zarı kanseri (M ezotelyoma), meme 
kanseri, baş -boyun kanserleri, özofagus ( Yemek borusu) kanseri, mide kanseri, pankreas 
kanseri, idrar kesesi kanseri, yumuşak doku ve kemik kanserleri, lenf kanserleri, bazı cilt kanserleri.  
 2/9 2. CARBOPLATİN- DEM ’i kullanmadan önce dikkat edilmesi gerekenler  
 
CARBOPLATİN- DEM ’i aşağıdaki durumlarda KULLANMAYINIZ  
Eğer:  
• Karboplatin veya platin içeren diğer ilaçlara karşı aşırı duyarlılığınız (alerjiniz) varsa,  
• Hamileyseniz,  
• Bebeğinizi emziriyorsanız,  
• Şiddetli böbrek sorunlarınız varsa (kreatinin klerensi < 30 ml/dakika),  
• Kan hücrelerinizde bir dengesizlik varsa (ciddi miyelosüpresyon; kemik iliğinin yeterli kan 
hücresi üretmemesi),  
• Kanamalı tümörleriniz varsa,   
• Eş zamanlı olarak sarıhumma aşısı olmuşsanız,  
• CARBOPLATİN- DEM  çocuklarda kullanılmamalıdır.  
 
Bunlardan herhangi biri sizin için geçerliyse ve doktorunuz veya hemşireniz ile 
konuşmadıysanız, vakit geçirmeden ve ürünü kullanmadan konuşmalısınız.  
Bu madde yalnızca, yeterli izlem ve gözetlemeye uygun koşullar altında uzman birimlerde bir onkoloji uzmanı nın nezaretinde kullanılmalıdır. 
Tedaviden önce ve tedavi sırasında, kan sayımı ve karaciğer fonksiyonunun yanı sıra böbrek fonksiyonunuz da izlenecektir. 
 
CARBOPLATİN- DEM ’i aşağıdaki durumlarda DİKKATLİ KULLANINIZ  
Ciddi miyelosüpresyon gelişirse, size il ave transfüzyon (kan nakli) verilebilir.  
Bulantı ve kusmayı önlemek için, her terapiden önce size ilaç verilecektir.  
Alerjik reaksiyonlar infüzyonun (damardan ilacın aktarılmasının) başladığı dakikalarda 
oluşabilir.  
Genellikle, CARBOPLATİN- DEM  ayda bir kereden daha sık verilmeyecektir. 
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
CARBOPLATİN- DEM ’ın yiyecek ve içecek ile kullanılması  
CARBOPLATİN- DEM  yiyecek ve içeceklerle birlikte kullanılabilir.  
 Hamilelik   
İlacı kullanmadan önce doktorunuza veya eczacınıza danışınız.  
CARBOPLATİN- DEM , ciddi doğum kusurlarına neden olabilir. Bu nedenle 
CARBOPLATİN- DEM  hamile kadınlarda kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Erkek hastalar:  
CARBOPLATİN- DEM  uygulanan üreme çağındaki erkek hastalara, tedavi  sırasında ve 
tedaviden sonraki altı aylık sürede çocuk sahibi olmamaları önerilmektedir. CARBOPLATİN -
DEM  tedavisinin üreme yeteneği üzerindeki kalıcı etki olasılığı nedeniyle tedaviye 
başlanmadan önce erkek hastalara ayrıca spermlerin korunmasına yönelik danışmanlık hizmeti almaları önerilmektedir.  
 3/9  
Emzirme   
İlacı kullanmadan önce doktorunuza veya eczacınıza danışınız.  
CARBOPLATİN- DEM ’in anne sütüne geçip geçmediği bilinmemektedir. Tedavi sırasında 
bebeğinizi emzirmemelisiniz.  
 
Araç ve makine kullanımı  
Araç ve makine kullanımı üzerindeki etkilere ilişkin çalışma gerçekleştirilmemiştir.  
Bununla birlikte, CARBOPLATİN- DEM  bulantı, kusma, görme anormallikleri ve 
ototoksisiteye yol açabileceğinden, hastalar bu olayların araç ve makine kullanımı üzerindeki potansiyel etkisi konusunda uyarılmalıdır.  
 
CARBOPLATİN- DEM ’in içeriğinde bulunan bazı y ardımcı maddeler hakkında önemli 
bilgiler  
Bulunmamaktadır.  
 
Diğer ilaçlar ile birlikte kullanımı  
CARBOPLATİN- DEM  sarıhumma  aşısıyla birlikte kullanılmamalıdır.  
CARBOPLATİN- DEM ’in canlı ( Atenüe) aşılar ile kombinasyonu tavsiye edilmez.  
CARBOPLATİN- DEM ’in fenitoin ( Çeşitli tipte havale ve nöbetleri tedavi etmek için 
kullanılır) ile kombinasyonu tavsiye edilmez. CARBOPLATİN- DEM ’in aminoglikosidler ( Antibiyotikler) veya kıvrım diüretikleri ( İdrar 
söktürücüler) ile birlikte verilişi, böbreklerde ya da kulağın duyma ile denge fonksiyonlarında 
hasara yol açabilir.  
CARBOPLATİN- DEM ’in kemik iliğinde kan hürce oluşumunu etkilediği bilinen ilaçlarla 
birlikte kullanılması tavsiye edilmez.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. CARBOPLATİN- DEM  nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Normal olarak CARBOPLATİN- DEM  ayda bir kez infüzyon şeklinde uygulanacaktır.  
 Uygulama yolu ve metodu:  
CARBOPLATİN- DEM , size uzman bir doktor tarafın dan, toplardamar içine uygulama yolu 
ile verilecektir.  
 Değişik yaş grupları:  
Yaşlılarda kullanımı:  
65 yaşın üstündeki hastalarda hastanın fiziksel durumuna bağlı olarak ilk ve sonraki tedavi 
kürleri sırasında dozaj ayarlaması gerekebilir.  
 Çocuklarda kullanımı:  
Çocuklarda CARBOPLATİN -DEM  kullanımı önerilmemektedir.  
 4/9  
 
Özel kullanım durumları:  
Böbrek/Karaciğer yetmezliği:  
Kreatinin klerens değerleri < 60 ml/dak. olan hastalar, şiddetli miyelosüpresyona (kemik 
iliğinin baskılanması) yönelik daha yüksek risk altındadır.  Kreatinin klerensi dakikada 15 ml veya daha az olan hastalarda karboplatin kullanımına 
ilişkin tedavi tavsiyesine olanak verecek yeterli veriler mevcut değildir.  
 
Eğer CARBOPLATİN -DEM ’in etkisinin çok güçlü veya zayıf olduğuna dair bir iz leniminiz 
varsa doktorunuz veya eczacınız ile konuşunuz.   
Kullanmanız gerekenden daha fazla CARBOPLATİN- DEM  kullandıysanız:  
Doktorunuz, durumunuza göre size doğru dozun verilmesini sağlayacaktır. Faz la kullanım 
durumunda, yan etkilerde artış yaşayabilirs iniz. Doktorunuz, bu yan etkiler için tedavi 
uygulayacaktır.  
 
CARBOPLATİN- DEM  için özel bir antidot (zehirlenmede toksik etkiyi önleyici ilaç) yoktur.  
 
CARBOPLATİN -DEM ’den kullanmanız gerekenden fazlasını kullanmışsanız bir doktor veya 
eczacı ile konuşunuz .  
 
CARBOPLATİN- DEM ’ı kullanmayı unutursanız:  
Unutulan dozları dengelemek için çift doz almayınız. 
 
CARBOPLATİN- DEM  ile tedavi sonlandırıldığında oluşabilecek etkiler:  
CARBOPLATİN- DEM  ile tedavi sonlandırıldığında oluşabilecek etkiler konusunda detaylı 
bilgi için doktorunuza danışınız.  
 4. Olası yan etkiler nelerdir?  
 
Tüm ilaçlar gibi CARBOPLATİN -DEM ’ın içeriğinde bulunan maddelere duyarlı olan 
kişilerde yan etkiler olabilir.  
Aşağıdaki yan etkiler, CARBOPLATİN- DEM  kullanıyorsanız görülebilir ve bu nedenle 
belirli önlemlere ve tedavilere ihtiyaç duyabilirsiniz.  
 Yan etkilerin tahmin edilen görülme sıklıkları:  
Çok yaygın:   10 hastanın birinden fazla görülebilir.  
Yaygın:   10 hastanın 1 ila 10’unda görülebilir.  
Yaygın olmayan:  1000 hastanın 1 ila 10’unda görülebilir.  
Seyrek:   10.000 hastanın 1 ila 10’unda görülebilir.  
Çok Seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın:  
• Alyuvar, akyuvar  ve trombositlerdeki ( Kan hücreleri) değişiklikler ( Miyelosüpresyon)  
• Anemi ( Kansızlık)  5/9 • Böbrekteki kreatinin klerensinde azalma ve kanda üre artışı  
• Anormal karaciğer enzim düzeyleri  
• Karın ağrısı  
• Kandaki tuz düzeylerinde azalma   
• Bulantı ve kusma  
 
Yaygın:  
• Hasta hissetme veya hasta olma, gribe benzer sendrom ( Enfeksiyonlar)  
• Kanda bilirubin, kreatinin ve ürik asit artışı  
• Alışılmadık morarma veya kanama ( İstenmeyen kanama durumları)  
• İshal, kabızlık, dudakta yara veya ağız ülserleri ( Mükosit)  
• Kızarıklık, kurdeşen, c ilt kızarması, kaşıntı, yüksek ateş dahil alerjik reaksiyonlar  
• Kulaklarda çınlama ( Tinnitus), duyusal bozukluk ve duyma kaybı  
• İğnelenme ( Periferik nöropati)  
• Tat değişiklikleri 
• Geçici olarak görme kaybı dahil geçici görsel rahatsızlıklar  
• Kalp sorunları  
• Nefes darlığı ve/veya öksürmeye neden olan akciğerlerin skarlaşması  
• Saç dökülmesi, ciltteki bozukluklar  
• Ürojenital bozukluk 
• Alışılmadık yorgunluk veya zayıflık hissi  
• Vücut dayanıklığında kayıp veya olmaması  
• Tam veya kısmi görme kaybına neden olabilecek optik sinirde enflamasyon ( Optik nörit)  
 
Sıklığı bilinmeyen ve diğer yan etkiler:  
• Kısmi duyma kaybı  
• Böbreklerdeki hasar ( Renal toksisite)  
• İkincil habis ( Kötü huylu) tümörler  
• Kendinizi hasta hissettiğiniz veya hasta olduğunuz için aldığınız ilaçlarla çoğu kez ilişkili 
merkezi sinir semptomları  
• Enfeksiyona dair bir kanıt olmaksızın ateş ve titremeler  
• Enjeksiyon yeri çevresinde kızarıklık, şişme ve ağrı veya ölü deri ( Enjeksiyon yeri 
reaksiyonu)  
• Düşük akyuvar seviyeleri nedeniyle yüksek ateşle birlikte iyi hissetmeme ( Febril 
nötropeni)  
• Hayati tehlikesi olan enfeksiyonlar ve kanama  
• İştah kaybı ( Anoreksi)  
• Karaciğer fonksiyonunda ciddi bozukluk, hasar veya karaciğer hücrelerinin ölümü. 
Doktorunuz sizi takip etmek isteyebilir.  
• Hemolitik -üremik sendrom ( Akut böbr ek yetmezliği, kırmızı kan hücreleri sayısında 
azalma [ Mikroanjiyopatik hemolitik anemi] ve düşük trombosit sayısı ile karakterize bir 
hastalık)  
• Şidde tli alerjik reaksiyonlar ( Anafilaksis/anafilaktoid reaksiyonlar). Şiddetli alerjik 
reaksiyonun semptomları  arasında ani hırıltı veya göğüs sıkışması, göz kapakları, yüz ya 
da dudakların şişmesi, yüz kızarması, tansiyon düşüklüğü ( Hipotansiyon), çarpıntı 
(Taşikardi), ürtiker, nefes darlığı ( Dispne), baş dönmesi ve anafilaktik şok yer alır.  6/9 • Kalp yetmezliği, kalp teki kan damarlarının tıkanması, yüksek kan basıncı  
• İnme ya da bilinç kaybına neden olabilecek beyinde kanama.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İl aç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
5. CARBOPLATİN- DEM ’in saklanması  
 
CARBOPLATİN -DEM ’i çocukların göremeyeceği, erişemeyeceği yerlerde ve ambalajında 
saklayınız.  25°C’nin altındaki oda sıcaklığında saklayınız.  Işıktan korumak için orijinal ambalajında saklanmalıdır.  Flakon açıldıktan sonra 25°C altındaki oda sıcaklığında 14 gün stabildir.  
 Tek bir kullanım içindir. Kullanılmayarak arta kalan çözelti atılmalıdır.  
İlaçlar atık su veya çöplerle birlikte atılmamalıdır. Artık kullanmanıza gerek olmayan ilaçları nasıl atacağınızı eczacınıza danışın. Bu önlemler çevrenin korunmasına yardımcı olacaktır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CARBOPLATİN -DEM ’i kullanmayınız.  
 Ruhsat sahibi:  
Dem İlaç San. ve Tic. A.Ş. 
Dem Plaza İnönü Mah. Kayışdağı Cad. No:172 34755  Ataşehir -İSTANBUL  
Tel: 0216 428 4029 Faks: 0216 428 4086  
 
Üretim yeri:  
S.C. Actavis S.R.L adına  
S.C. Sindan Pharma S.R.L  
11. Ion Mihalache Blvd,011171 
Bükreş -Romanya  
 Bu kullanma talimatı ... /... /... tarihinde onaylanmıştır.  
  7/9 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
Beşeri tıbbi üründen arta kalan maddelerin imhası ve diğer özel önlemler  
CARBOPLATİN- DEM  infüzyon çözeltisinin hazırlanmasında ve hem artan tıbbi ürünün hem 
de artan diğer çözücü ve çözeltilerin tamamının atılmasında sitotoksik ilaçlar için kullanılan 
standart prosedürler ve zararlı atıkların imha edilmesi için yürürlükte olan yasal gereklilikler göz önünde tutulmalıdır ve bu gerekliliklere uygun olarak imha edilmelidirler. Kullanılmış olan ürünler ya da atık materyaller "Tıbbi Atıkların Kontrolü Yönetmeliği" ve "Ambalaj ve 
Ambalaj Atıklarının Kontrolü Yönetmelikleri"ne uygun olarak imha edilm elidir.  
 
Geçimsizlikler  
Karboplatinin antineoplastik aktivitesinde azalmayı ve çözelti oluşma riskini azaltmak için, 
enjeksiyonluk karboplatine temas edebilecek alüminyum parçalar içeren iğneler, şırıngalar, 
kateterler ve intravenöz infüzyon setleri hazırl ama veya uygulama için kullanılmamalıdır.  
 
Pozoloji / uygulama sıklığı  ve süresi  
Böbrek fonksiyonu normal olan ve daha önce tedavi uygulanmamış erişkin hastalar için 
önerilen karboplatin dozu, kısa süreli infüzyonla  (15 ila 60 dakika) intravenöz yolla tek doz 
şeklin de uygulanan karboplatin 400 mg/ m
2 vücut yüzey alanı şeklindedir. Tedavi, önceki 
enjeksiyonluk karboplatin küründen sonra 4 hafta süreyle tekrarlanmamalıdır.  Daha önce miyelosüpresif tedavi ve/veya radyot erapi uygulanması veya anlamlı ölçüde düşük 
performans durumu gibi risk faktörleri olan hastalar için, başlangıç karboplatin dozunun 300-320 mg/m
2 vücut yüzey alanına düşürülmesi önerilmektedir. 
 Böbrek fonksiyonu bozuk olan hastalarda, karboplatin dozu az altılmalıdır ve glomerüler 
filtrasyon oranına göre yapılmalıdır.  
 65 yaşın üstündeki hastalarda, hastanın fiziksel durumuna bağlı olarak ilk ve sonraki tedavi kürleri sırasında dozaj ayarlaması gerekebilir.  
 Kreatinin klerens değerleri < 60 ml/dak. olan ha stalardaki karboplatin dozu, aşağıdaki tabloda  
belirtildiği gibi böbrek fonksiyonlarına göre ayarlanmalıdır. Karboplatin tedavisi, trombosit 
sayımı ≥ 100 x 10
9/l ve lökosit sayımı ≥ 4 x 109/l olduğu zaman başlatılabilir.   
 
Karboplatin doz tayini:  
 
Böbrek filtrasyon oranı 
(ml/dak)  Trombosit Sayım  Maksimum doz (mg)  
> 100  > 200 x 109 l 900 
80 -100 > 200 x 109 l 750 
60 – 80 > 200 x 109 l 600 
> 50 100 - 200 x 109 l 450 
30 - 60 > 200 x 109 l 450 
30 - 60 100 - 200 x 109 l 300 
< 30 < 0.1 x 109 l Kullanılmamalıdır  
 8/9 Tedavinin ilk ayında haftalık ve bundan sonraki her tedavi kürü öncesinde kan sayımları 
yapılmalıdır. Lökosit ve/veya trombosit sayımları normal düzeylere gelmemiş ise doz azaltılmalıdır. Karboplatin böbrek yoluyla atıldığından ve nefro toksik olduğundan, uygun 
doz, düzenli kan sayımı ve böbrek fonksiyonunun izlenmesiyle tayin edilir. 
 
Karboplatin dozu, diğer kemik iliği veya nefrotoksik ilaçlarla kombinasyon halinde kullanıldığı zaman kontrol edilmelidir.  
 
Yeterli verinin olmaması nedeni yle karboplatin çocuklarda kullanılmamalıdır. 
 
Karboplatin tedavisi, eğer tümör tedaviye reaksiyon göstermediği, hastalığın tedaviye rağmen ilerlediği ve/veya yan etkilerin tolere edilemez olduğu durumlarda sonlandırılmalıdır.  
Karboplatin yalnızca sitosta tik tedavi konusunda deneyimli hekimler tarafından 
uygulanmalıdır.  
 
Uygulama şekli:  
Karboplatin sadece intravenöz yolla kullanıma yöneliktir. Çözelti kısa süreli ( 15 ila 60 
dakika) intravenöz infüzyonla uygulanmalıdır.  
 
Çözelti % 5 glukoz  çözeltisi veya % 0.9 sodyum klorür çözeltisi ile seyreltilebilir.  
 Ürünün seyreltilmesine ilişkin talimatlar:  
 CARBOPLATIN seyreltilmeden kullanılmamalıdır.  
 Mikrobiyolojik açıdan, seyreltilen çözelti derhal kullanılmalıdır. Hemen kullanılması planlanmıyorsa çözeltinin uygun şekilde saklanmasından kullanıcı sorumludur (seyreltme kontrollü ve valide edilmiş aseptik koşullarda yapılmadığı sürece % 5 glukoz çözeltisinde 25°C’de 8 saat, 2°- 8°C’de 24 saat, % 0.9 sodyum klorür çözeltisinde 2°- 8°C’de 24 saat  
süreyle saklanmalıdır).  
 Bu işlem aseptik koşullarda yapıldığında aşağıdaki stabilite verileri (fiziksel veya kimyasal) seyreltilmiş çözelti için geçerlidir:  
 
Taşıyıcı Çözelti 
Karboplatin 
Konsantrasyonu (mg/ml)  Koşullar  Stabilite 
Süresi (saat)  
% 5 glukoz çözeltisi 0.4-2 25°C  8 
% 0.9 sodyum klorür 
çözeltisi  2 25°C  1 
 
Bununla birlikte % 0.9 sodyum klorür çözeltisi ile seyreltilen infüzyonluk çözeltinin seyreltildikten hemen sonra kullanılması önerilmektedir.  
 Flakon açıldıktan sonra 25°C altındaki oda sıcaklığında 14 gün stabildir.  
  9/9 Karboplatin sadece intravenöz yolla kullanıma yöneliktir. Çözelti kısa süreli (15 ila 60 
dakika) intravenöz infüzyonla uygulanmalıdır.  
Karboplatin alüminyumla reaksiyona girdiğinden alüminyum içeren infüzyon malzemeleri, 
enjektörler ve enjeksiyon iğneleri ile kullanılmalıdır. Kullanıldığı taktirde çökelmeye neden 
olduğundan anti neoplastik aktivitenin azalmasına yol açmaktadır.  