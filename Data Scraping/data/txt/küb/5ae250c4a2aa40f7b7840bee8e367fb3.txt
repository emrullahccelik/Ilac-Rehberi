1 / 10  
 KISA  ÜRÜN BİLGİLERİ  
 
 
1. BEŞERİ  TIBBİ  ÜRÜNÜN ADI 
UTESEL® 0,2 mg/mL  IM enjeksiyon için çözelti  içeren  ampul  
Steril 
 
2. KALİTATİF  VE KANTİTATİF  BİLEŞİM  
Etkin  madde:  
1 mL'lik her bir ampulde 
Metilergobasin maleat  0,2 mg 
Yardımcı  maddeler:  
Sodyum klorür  9 mg 
Yardımcı  maddeler  için 6.1'e  bakınız.  
 
3. FARMASÖTİK  FORM  
Berrak,  renksiz  çözelti  
 
 
4. KLİNİK  ÖZELLİKLER  
4.1. Terapötik  endikasyonlar  
• Düşük sonrasında, sezaryen  ameliyatlarda  ve doğum  sonrasında, uterus  atonisine  veya 
subinvolüsyonuna bağlı oluşan uterus kanamasının önlenmesinde ve tedavisinde  
• Tam bir obstetrik gözetim altındayken ön- omuzun çıkışını takiben doğumun ikinci  
basamağında  
• Tamamlanmamış  düşükte, uterus  içeriğinin  dışa atılmasını çabuklaştırmakta,  löşi 
retansiyonunda  
UTESEL kullanılır.  
  
4.2. Pozoloji  ve uygulama şekli  
Sadece berrak  ve partikül  içermeyen  ampuller  kullanılmalıdır.  
 
 2 / 10  
 Pozoloji/uygulama sıklığı ve süresi:  
Normal yetişkin dozu genelde 1 m L UTESEL (0,2 mg metilergobasin)'dir. Gerekirse 2 ila 4 
saat ara ile en fazla 5 doza kadar tekrarlanabilir.  
Uygulama şekli:  
İntramüsküler  uygulama:  
• Uterus atonisinde, ön- omuzun veya plasentanın gelişinden sonra, lohusalık süresinde 
ve birden fazla bebeğin  doğumu halinde, son bebeğin doğumundan hemen  sonra:  1 mL 
• Lohusalık rahatsızlığında,  löşi retansiyonunda,  uterus  subinvolüsyonunda  günde: 
0,25-1 mL 
• Sezaryen  ameliyatlarda, bebeğin  doğumu esnasında uterus  çeperinin  içine:  0,5 mL 
 
İntravenöz  Uygulama:  
Metilergobasin maleat içeren parenteral preparatlar rutin kullanımda sadece intramusküler 
(İ.M.)  yoldan  uygulanabilir. UTESEL normalde  intravenöz  yolla  uygulanmamalıdır.  Çünkü 
ani hipertansiyon oluşturma ve serebrovasküler olaya neden olma olasılığı vardır . Sadece 
yaşamı tehdit eden durumlar için, 60 saniyeden daha uzun sürede İ.V. yoldan yavaşça 
verilebilir, bu sırada kan basıncı dikkatle izlenmelidir. 
DİKKAT:  Belirtilen  dozları  ve kullanma  süresini aşmayınız.  
Hipokalsemi nedeniyle UTESEL'e yanıt vermeyen hastalarda, (Önceden digitalis almamış 
olmak koşulu ile) kalsiyum tuzlarının intravenöz uygulanması oksitosik eylemi yineleyebilir. 
Eğer ergotizm belirtileri ortaya çıkarsa, UTESEL uygulaması derhal kesilmelidir.  
Özel  popülasyonlara ilişkin  ek bilgiler:  
Böbrek/Karaciğer yetmezliği:  
Böbrek ve karaciğer  hastalıklarında  kullanılmamalıdır.  
 
Pediyatrik  popülasyon:  
Pediatrik  hastalardaki  etkililiği  ve güvenliliği  incelenmemiştir.  
 
Geriyatrik  popülasyon:  
Metilergobasin maleat  ile yapılan klinik çalışmalar, gençlerden daha farklı bir cevap elde 
edilip edilmediğini belirlemek için yeterli sayıda 65 yaş ve üstü hasta içermez. Bildirilen 
diğer klinik deneyimler yaşlı ve genç hastalardaki cevap farklılığını ortaya koymamıştır. 
Yaşlı hastaların doz ayarlaması díkkatle yapılmalı ve azalmış hepatik, renal veya kardiyak 3 / 10  
 fonksiyonlar  ve eşlik eden hastalık veya diğer  ilaç tedavilerinin bu hasta grubunda  daha sık 
görüldüğünü göz önüne alarak genellikle tedaviye dozlam aralığındaki en düşük dozdan 
başlanmalıdır.  
4.3. Kontrendikasyonlar  
• Hipertansiyon  
• Toksemi  
• Gebelik  (Bakınız  Bölüm 4.6) 
• Hipersensitivite  durumlarında  
• Potent  sitokrom  P450 (CYP) 3A4 inhibitörü ilaçlar  ile birlikte  kullanımı kontrendikedir.  
 
 
4.4. Özel  kullanım  uyarıları  ve önlemleri  
UTESEL ani hipertansiyona ve serebrovasküler olaylara neden olma olasılığı nedeniyle 
rutin olarak intravenöz yolla uygulanmamalıdır. Eğer intravenöz uygulamanın hayat 
kurtarma bakımından gerekli olduğu düşünülüyorsa, UTESEL (metilergobasin maleat ) 60 
saniyeden daha uzun sürede yavaşça verilmeli ve dikkatli kan basıncı monitörizasyonu yapılmalıdır. İntraarteriyel veya periarteriyel enjeksiyondan kesinlikle kaçınılmalıdır.  
Koroner Arter Hastalığı 
Koroner arter hastalığı veya koroner arter hastalığı riski olan (örn: sigara içme, obezite, 
diyabet, yüksek kolesterol) kişilerin, metilergobasinin tetiklediği vazospazma bağlı miyokard iskemi ve enfarktüs görülme yatkınlığı fazladır.  
Yanlış  Kullanım  
Metilergobasin maleatın yeni doğanlarda yanlış kullanımına bağlı olarak bildirilen raporlarda belirtilen semptomlar; nefes darlığı, konvülsiyonlar, siyanoz ve oligüridir. 
Genellikle semptomatik tedavi uygulanır. Ancak ciddi olgularda solunum ve 
kardiyovasküler destek gerekir. Yeni doğanlarda kullanılan K vitamini ve Hepatit B aşıları 
yerine yanlışlıkla uygulanabileceğinden, bu tür kullanım hatalarını önlemek için, UTESEL yeni doğanlarda uygulanan ilaçlarla bir arada değil, ayrı yerde tutulmalıdır.  
Sepsis, obliteratif vasküler hastalık, hepatik veya renal  yetmezlikte hasta dikkatle takip 
edilmelidir. Aynı zamanda doğumun ikinci aşamasında da dikkat edilmelidir. Spontan 
ayrılma için yeterli zaman tanınması ve uygun teknikler uygulanması halinde kalan 
plasentanın manuel olarak çıkarılmasına nadir olarak gere k duyulur.  4 / 10  
 UTESEL her 1 mL'sinde  23 mg'dan daha  az sodyum  ihtiva  eder.  Sodyuma  bağlı  herhangi  
bir olumsuz etki beklenmez.  
4.5. Diğer tıbbi ürünler  ile etkileşimler  ve diğer etkileşim  şekilleri  
CYP  3A4 inhibitörleri (örn.  makrolid  antibiyotikler  ve proteaz inhibitörleri)  
Bazı ergot alkaloidi ilaçlar (dihidroergotamin ve ergotamin) ile potent CYP 3A4 
inhibitörlerinin birlikte kullanımında serebral iskemi ve/veya ekstremitelerin iskemisine sebep olan vasospazm görüldüğüne dair nadir ciddi advers olay r aporları vardır. 
Metilergobasinin tek başına kullanımında etkileşim bildirilmemekle birlikte, potent CYP 
3A4 inhibitörleri metilergobasin ile birlikte kullanılmamalıdır. Daha potent CYP 3A4 
inhibitörlerine  makrolid  antibiyotikler  (örn.  eritromisin,  trolean domisin, klaritromisin),  HIV 
proteaz veya ters transkriptaz inhibitörleri (örn. ritonavir, indinavir, nelfinavir, delavirdin) veya azol antifungaller (örn. ketakonazol, itrakonazol, varikonazol) örnek verilebilir. Daha 
az potent CYP 3A4 inhibitörleri de di kkatle kullanılmalıdır. Daha az potent inhibitörler 
sakinavir, nefazodon, flukonazol, greyfurt suyu, fluoksetin, fluvoksamin, zileuton ve klotrimazolü  içerir.  Bu liste çok geniş  kapsamlı  değildir  ve metilergobasin  maleat  ile birlikte  
kullanılması düşünülen diğer ajanların CYP 3A4 enzimi üzerindeki etkisi dikkate alınmalıdır.  
CYP  3A4 indükleyicileri 
Nevirapin, rifampisin gibi kuvvetli CYP 3A4 indükleyicilerinin metilergobasin maleatın  
farmakolojik etkilerini azaltabilir.  
Beta -Blokerler  
Metilergobasin  maleat  beta- bloker  ile birlikte  dikkatli  kullanılmalıdır.  Beta-blokerler  ile 
birlikte kullanımı ergot alkaloitlerinin vazokonstriktör etkisini artırabilir.  
Anestezikler  
Halotan  ve metoksif luran  gibi anestezikler  metilergobasin  maleatın  oksitosik etkisini
 
azaltabilir.  
Gliseril trinitrat  ve diğer antianginal ilaçlar  
Metilergobasin  maleat  vazokonstriksiyon meydana getirmesine  bağlı  olarak  gliseril 
trinitratın ve diğer antianginal  ilaçların etkisini azaltması beklenmektedir.  
Diğer  sitokrom  P450 izoenzimlerini içeren  farmakokinetik etkileşimler  bilinmemektedir.  5 / 10  
 UTESEL (metilergobasin  maleat)  diğer  vazokonstriktörler, ergot alkaloidleri  veya  
prostaglandinler ile aynı zamanda kullanıl dığında dikkat edilmelidir. 
4.6. Gebelik  ve laktasyon 
Genel tavsiye  
Gebelik  Kategorisi: C 
 
Çocuk  doğurma  potansiyeli  bulunan kadınlar  / Doğum  kontrolü  (Kontrasepsiyon):  
UTESEL doğum sonrası ve düşükte endike  olduğundan, bu hasta grubu için kullanımı 
bulunmamaktadır.  
Gebelik  dönemi:  
UTESEL uterotonik etkisi nedeni ile gebelik döneminde kontrendikedir (Bkz. Bölüm 4.3), 
ancak doğumdan  sonra  uterusun eski haline  dönmesi, hemorajinin  azaltılması ve doğumun 
üçüncü basamağının kısaltılması için kullanılır.  
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya 
doğum ve/veya doğum sonrası gelişim üzerindeki etkiler bakımından yetersizdir. İnsanlara yönelik potansiyel risk bilinmemektedir.  
Laktasyon  dönemi:  
UTESEL emzirme  döneminde  kullanılmamalıdır.  
UTESEL'in  anne sütü salgısını azalttığı ve anne sütüne geçtiği bildirilmiştir. Emziren 
kadınların ilacı bir kaç gün kullanması ile emzirilen bebeklerde zehirlenmeye dair izole bildirimler  vardır.  Şu semptomlardan  biri veya  birkaçı  gözlemlenmiş  (ve ilacın  kesilmesi ile 
yok olmuştur)  kan basıncı  yükselmesi, bradikardi  veya  taşikardi,  kusma, ishal,  huzursuzluk, 
klonik kramplar. Çocuğa yan etki olasılığı ve  süt salgısının azalması nedeni ile UTESEL'in 
emzirme sırasında kullanımı önerilmez.  
Son doz uygulandıktan sonra  emzirmek  için en az 12 saat beklenmelidir.  
 
Üreme yeteneği  / Fertilite:  
Metilergobasin  maleatın mutajenez ve fertilite  üzerine  etkisi saptanmamıştır.  
 
 
4.7. Araç ve makine  kullanımı  üzerindeki  etkiler  
Araç ve makine kullanma üzerine herhangi bir olumsuz etkisi bildirilmemiştir. Ancak 
sersemlik hissi ve nöbetlere yol açma olasılığı nedeniyle UTESEL kullanımı sırasında araç 6 / 10  
 ve makine kullanılması önerilmez.  
4.8. İstenmeyen  etkiler  
Bildirilen  istenmeyen  etkiler  aşağıdaki  sıklık  derecesine göre  listelenmiştir.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); 
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor)  
Klinik  deneylerden  ve pazarlama  sonrası  yapılan araştırmalardan  elde edilen  advers  etkiler: 
 
Kan ve lenf sistemi  hastalıkları  
Çok seyrek:  Tromboflebit  
Bağışıklık  sistemi  hastalıkları  
Çok seyrek:  İlaç ile bağlantısı  ispatlanmış  olmamakla  birlikte,  nadiren  izole  olarak  anaflaksi 
geliştiği bildirilmiştir.  
Sinir  sistemi  hastalıkları  
Yaygın:  Baş ağrısı,  nöbet  
Çok seyrek:  Baş dönmesi, kulaklarda  çınlama,  halüsinasyonlar  
Kardiyak  hastalıklar  
Yaygın:  Hipertansiyon  
Seyrek:  Geçici  göğüs ağrısı, hipotansiyon  
Çok seyrek: Akut miyokard enfaktüsü, arteriyal spazm (koroner ve periferik), bradikardi, 
taşikardi, palpitasyon 
Vasküler  hastalıklar  
Çok seyrek:  Bacaklarda kramp  
Solunum,  göğüs  bozuklukları  ve mediastinal hastalıklar  
Çok seyrek:  Solunum  darlığı  (dispne), nazal  konjesyon  
Gastrointestinal  hastalıklar  
Seyrek:  Kusma,  bulantı  
Çok seyrek: İshal,  dilde  pas tadı 
Deri  ve deri  altı doku hastalıkları  
Çok seyrek:  Terleme,  döküntü  
 7 / 10 
 Böbrek  ve idrar yolu hastalıkları  
Çok seyrek:  Hematüri,  su intoksikasyonu   
Şüpheli  advers  reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak  sağlar.  Sağlık  mesleği  mensuplarının herhangi bir şüpheli  advers  reaksiyonu Türkiye 
Farmakovijilans  Merkezi  (TÜFAM)’ne  bildirmeleri gerekmektedir ( www.titck.gov.tr
; 
e-posta: tufam@titck.gov.tr ; tel: 0 800 314 00 08; faks: 0 312 218 35 99) 
 
4.9. Doz aşımı  ve tedavisi  
Akut aşırı doz alımının başlıca belirtileri şunlardır: bulantı, kusma, karın ağrısı, hassasiyet 
kaybı, ekstremitelerde karıncalanma, hipertansiyon, ciddi vakalarda hipertansiyonu takip 
eden hipotansiyon, solunum depresyonu, hipotermi, konvülsiyonlar ve kom a. 
Metilergobasin ergobasinin aşırı dozda alımı ile ilgili raporlar sık olmadığından insanlarda ölümcül doz belirlenmemiştir. Oral LD
50 (mg/kg olarak) farelerde 187, sıçanlarda 93 ve 
tavşanlarda  4,5'dur. Yanlışlıkla metilergobasin  maleat  enjeksiyonu yapıla n yeni doğanlarda  
0,2 mg'ın önemli derecede aşırı doz olduğu bildirilmiştir. Bununla birlikte tüm vakalarda 
geri dönüş (iyileşme) olmuştur. Sadece bir vakada solunum sistemi depresyonu, hipotermi, 
ani vücut hareketleri ile hipertonisite ve bir vakada da tek bir konvülsiyon oluşmuştur. 
Ayrıca 1 -3 yaş arası pek çok çocuk yanlışlıkla 10 tablete kadar (2 mg) yutmuş, hastalık 
belirtisi görülmemiştir. Doğum yapmış bir hasta yanlışlıkla bir kerede 4 tablet almıştır, 
bildirilen semptomlar parestezi ve soğukluk hiss idir. 
Aşırı  doz alınmasının tedavisi semptomatiktir  ve aşağıdaki  genel  prosedürleri  içerir.  
1. Emesis,  gastrik  lavaj,  purgasyon ve destekleyici  diürez ile  ilacın  uzaklaştırılması.  
2. Özellikle  konvülsiyon  veya koma  gelişmesi  durumunda  yeterli  pulmoner 
ventilasyonunun sağlanması  
3. Gerekirse hipotansiyonun vazopresör ilaçlarla düzeltilmesi 
4. Konvülsiyonların standart  antikonvülzan ajanlarla kontrol  altına  alınması 
5. Gerekli  durumlarda periferik  vazospazmın  ekstremiteleri ısıtarak  kontrol altına  alınması  
 
   8 / 10 
 5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup: Oksitosikler  / Ergot alkaloidleri  
ATC Kodu: G02AB01  
UTESEL'in içerdiği metilergobasin maleat etkin maddesi doğrudan uterus düz kası üzerine 
etki yaparak  uterusun ritmik  kasılmalarının  tonusunu, hızını  ve büyüklüğünü artırır. 
Alfa-adrenerjik  reseptörler üzerine bloke edici etki göstermez. Klinik etkisi düz kasları 
uyarmasının bir sonucudur. Hızlı ve tetanik bir uterotonik etkiye neden olarak doğumun 
üçüncü evresini kısaltır ve kan kaybını azaltır. Plasental bölgede kanayan damarların 
bulunduğu uterus çeperlerinin kasılması kanamayı durdurur. Uterusun oksitosik etkiye 
duyarlığı, gebeliğin sonuna doğru daha büyüktür.  
 
5.2. Farmakokinetik  özellikler  
Genel Özellikler:  
Emilim: 
Uterus kasılmasında etkinin başlaması oral yolla alındığında 5 -10 dakika içinde, 
intramüsküler yolla uygulandığında 2 ila 5 dakika içinde, intravenöz yolla uygulandığında ise derhal olur. Oral yolla alım sonrasında tekrarlayan dozlarda birikim yapmaksızın 
biyoyararlanım yaklaşık % 60'dır. Doğum sırasında intramüsküler uygulama sonr asında 
biyoyararlanımı  % 78'e kadar  çıkabilir.  Sağlıklı,  aç kadın gönüllülerde yapılan çalışmalar  
0,2 mg metilergobasin maleat içeren tabletin oral emiliminin oldukça hızlı ve 1 ,12 ±0,82 
saate (t
maks) ortalama doruk plazma konsantrasyonun (C maks) 3243±1308 pg/m L olduğunu 
göstermiştir. 0 ,2 mg'ın i.m. uygulamasında 0,41 ±0,21 saate (t maks) ortalama doruk plazma 
konsantrasyonu (C maks) 5918±1952 pg/m L'dir. Tabletin biyoyararlanımı oral uygulanan i.m 
solüsyon ile aynı ve i.m solüsyonun oral absorbsiyonu 0,1, 0,2 ve 0,4 mg uygulamasında 
dozla orantılıdır. İntramusküler olarak uygulandığında metilergobasin maleat çözeltisinin 
absorpsiyonu tabletten  %25 daha fazladır.  Metilergobasin maleat  tabletlerle  süren  tedavide, 
doğum sonrası kadınlarda gastrointesti nal emilimin geciktiği (t maks yaklaşık 3 saat) 
gözlemlenmiştir.  
Dağılım:  
Farmakokinetik çalışmalar i.v. enjeksiyonu takiben metilergobasin maleatın hızlıca 9 / 10 
 plazmadan periferal  dokulara 2- 3 dakika veya daha az sürede dağıldığını göstermektedir. 
Yarılanma  ömrü  30 dakika ila 2 saat arasındadır.  Etki süresi  oral yola  alındığında  yaklaşık  3 
saat, intramüsküler  yolla uygulandığında yaklaşık 3 saat, intravenöz uygulamada ise 45 
dakikadır. Burada ritmik  kasılmalar  3 saat kadar  sürebilir.  Sanal  dağılım hacmi  (Vd) 
39-73 L'dir. 
Biyotransformasyon:  
Ergot alkaloidleri karaciğerde metabolize  olur, oral alım sonrasındaki  biyoyararlanım  
düşüşü muhtemelen karaciğerdeki ilk geçiş etkisi sebebiyledir.  
Eliminasyon:  
Maddenin %5'inden azı böbrek yolu ile atılır. Ergot alkaloidleri genelde hepatik 
metabolizma ve feçes ile atılır. Yarılanma ömrü iki evreli (bifazik) eliminasyonu yansıtır 
(Başlangıçta 1 -5 dakika, sonunda 0,5- 2 saat).  
 
5.3. Klinik  öncesi  güvenlilik  verileri  
Deney hayvanlarında, ilacın olası karsinojenik etkisini saptamaya yönelik uzun süreli 
çalışmalar yapılmamıştır, mutajenez ve fertilite üzerine etkisi saptanmamıştır.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Tiyoüre  
Sodyum klorür 
Tartarik a sit 
Enjeksiyonluk su 
 
6.2. Geçimsizlikler  
Ergot alkaloidleri,  diğer  vazokonstriktörler, lokal anesteziklerde  bu maddeleri  içeren  ilaçlar, 
vazopresörler  
 
6.3. Raf ömrü  
24 ay  
 
  10 / 10  
 6.4. Saklamaya yönelik  özel uyarılar  
Işıktan  uzakta,  25°C'nin altındaki  oda sıcaklığında  ve ambalajında  saklanmalıdır.  
 
 
6.5. Ambalajin  niteliği ve içeriği  
1 mL'lik amber  renkli  Tip I cam 
3 ve 50 adet  ampul  içeren karton  kutu ile sunulmaktadır.  
 
6.6. Beşeri  tıbbi  üründen arta kalan  maddelerin  imhası  ve diğer özel önlemler  
Kullanılmamış  olan ürünler  ya da atık materyaller  "Tıbbi  Atıkların  Kontrolü Yönetmeliği" ve 
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir. 
 
7. RUHSAT  SAHİBİ  
Osel İlaç San. ve Tic. A.Ş.  
Akbaba Mah. Maraş Cad. No: 52 Beykoz/ İSTANBUL  
Tel: 0 (216) 320 45 51  
Fax: 0 (216)  320 45 56 
 
 
8. RUHSAT NUMARASI(LARI)  
214/68 
  
9. İLK RUHSAT  TARİHİ /  RUHSAT  YENİLEME TARİHİ  
İlk ruhsat  tarihi: 06.03.2008 
Ruhsat yenileme tarihi: -  
 
10. KÜB'ün  YENİLENME  TARİHİ  