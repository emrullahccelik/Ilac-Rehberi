KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
KARFERON 100 mg/5 ml IV enjeksiyon ve infüzyon için konsantre çözelti içeren ampul
STERİL
2. KALİTATİF VE KANTİTATİF BİLEŞİM
Etkin madde:
Ferrik hidroksit sükroz kompleksi 2700 mg/5 ml
(100 mg elementer demire eşdeğer)
Yardımcı madde(ler):
Sodyum hidroksit……….k.m (pH ayarı için)
Yardımcı maddeler için 6.1’e bakınız.
3. FARMASÖTİK FORM
Enjeksiyon ve infüzyon için konsantre çözelti içeren ampul
Kahverengi, homojen çözelti.
pH’sı 10.5 - 11.1 arasındadır ve osmolaritesi 1150 mOsmol ile 1350 mOsmol arasındadır.
4. KLİNİK ÖZELLİKLER
4.1. Terapötik endikasyonlar
- Gastrointestinal sistemden demir emiliminin bozulduğu durumlarda gelişen demir eksikliği
anemisinde,
- Aktif gastrointestinal kanaması olan hastalarda gelişen demir eksikliği anemisinde,
- Total veya subtotal gastrektomili hastalarda gelişen demir eksikliği anemisinde,
- Oral demir tedavisini tolere edemeyen demir eksikliği anemisi olgularında,
- Oral demir tedavisine dirençli demir eksikliği anemisinde,
- Hızlı bir şekilde demir sağlanması için klinik ihtiyacın olduğu durumlarda,
- Kronik böbrek yetmezliği nedeniyle hemodiyaliz tedavisi uygulanan eritropoetin (EPO)
kullanan hastalarda Hgb<10 g/dL olması durumunda başlanır ve Hgb>11.5 g/dL veya
ferritin>500 ng/dL oluncaya kadar kullanılır.
KARFERON, gerekli ve uygun kan tetkikleri (hematokrit, hemoglobin, ferritin düzeyi,
eritrosit sayısı tayini gibi) yapıldıktan sonra uygulanmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde; 1-2 ampul (100 - 200 mg demir) KARFERON, hemoglobin düzeylerine göre
haftada 1-3 kez şeklinde uygulanır. Hemodiyaliz hastalarında toplam doz, 10 dozda
uygulanacak şekilde 1000 mg’dır. Gerektiğinde önerilen doz tekrarlanabilir. Doz uygulama
sıklığı haftada 3 defadan fazla olmamalıdır.
1 / 7Uygulama şekli:
KARFERON, sadece intravenöz yoldan (yavaş enjeksiyon veya infüzyon şeklinde)
uygulanması gereken bir üründür. İntramüsküler veya bolus intravenöz enjeksiyonla
uygulanmamalıdır.
KARFERON uygulaması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
KARFERON sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
KARFERON enjeksiyonunu takiben hasta en az 30 dakika boyunca advers etkiler açısından
gözlemlenmelidir (Bkz. Bölüm 4.4.). Eğer uygulama sırasında herhangi bir alerjik reaksiyon
ya da intolerans ortaya çıkarsa tedavi hemen kesilmelidir.
İntravenöz enjeksiyon: KARFERON yavaş intravenöz enjeksiyon olarak dilüe edilmeden de
uygulanabilir. Önerilen miktar dakikada 1 ml KARFERON (20 mg demir) şeklinde 5 ml
KARFERON en az beş dakikada uygulanmalıdır. Bir enjeksiyonda, en fazla 200 mg
KARFERON uygulanabilir, daha fazla uygulama yapılmamalıdır. Kullanılmayan
KARFERON ampul içeriği atılmalıdır.
İnfüzyon olarak: KARFERON ampul hipotansiyon ve paravenöz enjeksiyon riskini
azaltmak amacıyla tercihen infüzyon şeklinde uygulanmalıdır. Bu amaçla 5 ml ampul (100
mg demir) en fazla 100 ml %0.9 NaCI ile dilüe edilmelidir. Uygulama süresi 100 mg demir
için en az 15 dakika, 200 mg demir için en az 30 dakika, 300 mg demir için en az 1.5 saat,
400 mg demir için en az 2.5 saat, 500 mg demir için en az 3.5 saat olmalıdır. Bir kerede
uygulanacak maksimum demir dozu 7 mg demir/kg vücut ağırlığını, 500 mg demiri aşmamalı
ve dozdan bağımsız olarak en az 3.5 saatte uygulanmalıdır.
Kullanılmayan KARFERON ampul içeriği atılmalıdır.
KARFERON hemodiyaliz esnasında diyalizörün venöz tarafına doğrudan uygulanabilir.
Uygulama intravenöz uygulama gibi yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Kronik böbrek yetmezliği nedeniyle hemodiyaliz tedavisi uygulanan eritropoetin (EPO)
kullanan hastalarda endikasyonlarda verilen bilgiler dahilinde dikkatli kullanılmalıdır.
Karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
Çocuklardaki güvenliliğine ve etkililiğine ilişkin yeterli veri yoktur.
Geriyatrik popülasyon:
Yaşlı hastalarda doz ayarlamasına gerek yoktur.
4.3. Kontrendikasyonlar
KARFERON kullanımı;
 Ferrik hidroksit sükroz kompleksine, KARFERON’a ya da bileşimindeki inaktif
maddelere karşı aşırı duyarlılık durumlarında
 Diğer parenteral demir ilaçlarına karşı bilinen aşırı duyarlılık durumlarında
2 / 7 Demir yüklemesinin olduğu ya da demir kullanımı azalmasının söz konusu olduğu
durumlarda
 Demir eksikliğine bağlı olmayan anemilerde
 Astma, ekzema ya da diğer atopik alerji hikayesi olan hastalarda
 Gebeliğin ilk üç ayında kontrendikedir.
4.4. Özel kullanım uyarıları ve önlemleri
6 yaş altı çocuklarda demir içeren ürünlerin yanlışlıkla alınması/yutulması fatal(ölümcül)
zehirlenmelere yol açar. Bu nedenle bu ilaçları çocukların erişemeyeceği yerlerde saklayınız.
Aşırı dozda alındığında doktorunuzu ya da Ulusal Zehir Danışma Merkezi’ni (114) derhal
arayınız.
Parenteral olarak KARFERON uygulanan hastalarda nadiren de olsa anafilaktik şok, bilinç
kaybı, kollaps, hipotansiyon, dispne, konvülsiyon ile karakterize, ölümcül olabilen aşırı
duyarlık reaksiyonları gelişebilmektedir. Bu tip reaksiyonlar demir karbonhidrat kompleksi
içeren pek çok preparatın kullanılması sırasında gözlenmektedir. Bu nedenle i.v. yoldan
KARFERON uygulaması sırasında da bir önlem olarak kardiyopulmoner resusitasyon için
gerekli donanımlar hazır edilmelidir. Her ne kadar KARFERON ile yapılan klinik
çalışmalarda ölümcül aşırı duyarlık reaksiyonları bildirilmemişse de KARFERON ve tüm i.v.
demir preparatlarının uygulanması sırasında ilgili hekimlerin dikkatli olması önerilir.
Parenteral olarak uygulanan demir ilaçları, ciddi ve potansiyel fatal anafilaktik/anafilaktoid
reaksiyonları içeren aşırı duyarlılık reaksiyonlarına neden olabilir. Parenteral demir
komplekslerinin önceden sorunsuz seyreden dozlarının sonra da aşırı duyarlılık reaksiyonları
bildirilmiştir.
Şiddetli astım, egzama veya diğer atopik alerji öyküsü ile ilaç alerjisi olduğu bilinen
hastalarda risk artmaktadır. İmmün sistem hastalıkları ya da enfeksiyon durumlarında (örn.
Sistemik lupus eritematozus, romataid artrit) parenteral demir komplekslerine karşı aşırı
duyarlılık reaksiyonlarında da artış olmaktadır.
KARFERON sadece anafilaktik /anafilaktoid reaksiyonları değerlendirme ve yönetme eğitimi
almış personelin varlığında, tüm resüsitasyon (canlandırma) araçlarının ulaşılabilir olduğu
durumda uygulanmalıdır. KARFERON enjeksiyonunu takiben hasta en az 30 dakika boyunca
advers etkiler açısından gözlemlenmelidir. Uygulama esnasında aşırı duyarlılık reaksiyonları
veya intolerans belirtileri meydana gelirse tedavi hemen durdurulmalıdır. Akut
anafilaktik/anafilaktoid reaksiyonları yönetmek için, kalp-solunum resüsitasyon araçları ve
1:1000 enjektabl adrenalin çözeltisini de içeren malzemeler hazır bulundurmalıdır. Gerekli
olduğu durumlarda, antihistaminikler ve/veya kortikosteroidler ek tedavi olarak verilebilir.
Vücuttan demir atılımı sınırlı olduğundan ve dokulardaki demir fazlalığı tehlikeli
olabileceğinden, KARFERON uygulanan hastalarda, periyodik olarak kan tetkiklerinin
(hemoglobin, hematokrit, serum ferritin ve transferrin satürasyonu) yapılması gereklidir.
Demir yüklenmesi şüphesi olan tüm hastalarda demir tedavisi kesilmelidir.
KARFERON karaciğer yetmezliği olan hastalara dikkatli uygulanmalıdır.
KARFERON yüksek ferritin seviyeleri olan akut ya da kronik enfeksiyonu olan hastalarda
dikkatli uygulanmalıdır. Parenteral demir bakteriyel veya viral enfeksiyonu olan hastalarda
istenmeyen etkiler oluşturabilir.
3 / 7Eğer enjeksiyon hızlı uygulanırsa hipotansiyon oluşturabilir.
KARFERON uygulanırken paravenöz enjeksiyondan kaçınılmalıdır. Eğer paravenöz
enjeksiyon olursa cilt altı doku hasarı ve kahverengi renk değişimi olabilir. Böyle durumlarda
heparin içeren jel veya merhemlerle tedavi edilmelidir.
İstenmeyen yan etkilerin meydana gelme olasılığını azaltmak için KARFERON önerilen
dozda kullanılmalıdır.
Bu tıbbi ürün her ampulde 1 mmol (23 mg)’dan daha az sodyum ihtiva eder. Bu dozda
sodyuma bağlı herhangi bir etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için KARFERON oral demir preparatları
ile birlikte kullanılmamalıdır. Oral demir tedavisi son KARFERON dozundan en az 5 gün
sonra başlanmalıdır.
Levotroksin içeren ilaçların KARFERON ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hastaların KARFERON kullanımı sırasında, hamile kalma ya da hamilelik kararı alma gibi
durumlarda doktoru bilgilendirmesi konusunda uyarılması gerekir.
Gebelik dönemi
KARFERON’un gebe kadınlarda kullanımı ile ilgili yeterli ve iyi kontrol edilmiş çalışma
bulunmamaktadır. Hayvanlarda yapılan çalışmalar üreme toksisitesi göstermiştir. Hayvan
üreme çalışmaları, daima insandaki yanıtı göstermediğinden, bu ilaç, gebelikte ancak kesin
olarak gerekiyorsa kullanılmalıdır. Gebeliğin ilk üç ayında kullanılmamalıdır.
Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. KARFERON’un fetüs ve anne için olan potansiyel riskine karşılık yarar
yönü ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Fetus için olan riskler ciddi olabilir, fetusta anoksi ve tehlikeli durumlar bunlar arasında
sayılabilir.
KARFERON kullanımının anne ve fetusa olan yararları hamileliğin sonlarındaki risklere karşı
dikkatli olarak değerlendirilmelidir. Ortaya çıkan anafilaktik/anafilaktoid reaksiyonlar hem
anne hem de fetus için olumsuz sonuçlar doğurabilir.
Laktasyon dönemi
Ferrik hidroksit sükroz anne sütü ile atılmamaktadır. KARFERON emzirme döneminde
kullanılabilir.
Üreme yeteneği/Fertilite
4 / 7Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
KARFERON kullanımından sonra baş dönmesi, konfüzyon ya da sersemlik
gelişebileceğinden, bu semptomlar geçinceye kadar hastalar araç veya makine
kullanmamalıdır.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir.
Sıklıklar şu şekilde tanımlanır: Çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Anafilaktoid reaksiyonlar
Sinir sistemi hastalıkları
Yaygın: Geçici tat bozuklukları (özellikle metalik tat)
Yaygın olmayan: Baş ağrısı, sersemlik hissi
Seyrek: Parestezi, bayılma, ateş basması
Kardiyovasküler hastalıklar
Yaygın olmayan: Hipotansiyon ve kollaps; taşikardi ve palpitasyon
Seyrek: Hipertansiyon
Solunum, göğüs bozuklukları ve mediastinal hastalıkları
Yaygın olmayan: Bronkospazm, dispne
Gastrointestinal bozukluklar
Yaygın olmayan: Bulantı, kusma, karın ağrısı, diyare
Deri ve deri altı doku hastalıkları
Yaygın olmayan: Kaşıntı, ürtiker, döküntü, eritem ve egzantem
Kas-iskelet bozuklukları, bağ dokusu ve kemik hastalıkları
Yaygın olmayan: Kas krampları, miyalji
Genel bozukluklar ve uygulama bölgesine ilişkin hastalıklar
Yaygın olmayan: Ateş, titreme, kızarma, eritem, göğüs ağrısı ve sıkışması. Yüzeyel
filebit, yanma, şişme gibi enjeksiyon yeri bozuklukları
Seyrek: Anafilaktoid reaksiyonlar (nadiren atralji ile birlikte), periferik ödem,
halsizlik, güçsüzlük
İzole olgularda: Bilinç düzeyinde azalma, konfüzyon, anjiyo-ödem, eklem şişmesi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
5 / 7Farmakovijilans Merkezi (TÜFAM)’ne bildirmeleri gerekmektedir (www.titck.gov.tr/; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
KARFERON ile doz aşımı durumunda, demirin vücutta depolanmasına bağlı olarak
hemosideroz tablosu gelişebilir. Söz konusu tablonun tanısı açısından, serum ferritin
düzeyinin ve transferrin satürasyonunun periyodik olarak izlenmesi yardımcı olabilir.
KARFERON demir yüklenmesi olan hastalara uygulanmamalı ve serum ferritin düzeyleri
normal ya da normalin üzeri değerlere ulaştığında tedavi sonlanmalıdır. Tedaviye yanıt
vermeyen bir aneminin yanlışlıkla demir eksikliği anemisi olarak teşhis edildiği durumlarda
demir yüklenmesini önlemek için özel bir dikkat gösterilmelidir.
KARFERON ile doz aşımı durumunda ya da KARFERON’un çok hızlı biçimde infüzyon
yolu ile uygulanması halinde hipotansiyon, baş ağrısı, kusma, bulantı, baş dönmesi, eklem
ağrıları, parestezi, karın ve kas ağrısı, ödem ve kardiyovasküler kollaps ortaya çıkar. Söz
konusu semptomların çoğu i.v. yoldan sıvı, hidrokortizon ve/veya antihistaminik uygulanması
ile başarılı bir şekilde ortadan kaldırılabilir. KARFERON’un önerilen hızda ya da daha yavaş
şekilde uygulanması ile semptomlar hafifleyebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: 3 değerlikli parenteral demir preparatları
ATC kodu: B03AC02
KARFERON’un bileşiminde bulunan üç değerlikli demir, demir (III) hidroksit sakkaroz
makromoleküler kompleksidir. Polinükleer demir (III) hidroksit çekirdeğini çevreleyen çok
sayıdaki non-kovalen bağlarla bağlanmış sükroz molekülü, molekül ağırlığı yaklaşık 43
kDalton olan bir kütle oluşturur. Bu, böbreklerden atılımı engelleyecek bir büyüklüktür.
Sonuç olarak bu kompleks fizyolojik ortamlarda stabildir ve yapısındaki demiri serbest
bırakmaz. Polinükleer çekirdeğin merkezindeki demir, yapısal olarak fizyolojik olarak
bulunan ferritine benzer.
KARFERON’un demir kinetiği kronik böbrek yetmezliği ve anemisi olan 6 hastada
işaretlenmiş Fe59 ve Fe52 kullanılarak değerlendirilmiş, Fe52’nin plazma klerensinin 60-100
dakika arasında olduğu, Fe52’nin karaciğer, dalak ve kemik iliğine dağıldığı, uygulamadan 2-4
hafta sonra uygulanan Fe59’un %68-97 oranında eritrositlerin yapısında bulunduğu
saptanmıştır.
5.2. Farmakokinetik özellikler
Emilim ve Dağılım:
i.v. KARFERON kullanımı sonrasında eliminasyon yarılanma ömrü 6 saat, total klerens 1.2
L/saat, kararlı durumda olmayan dağılım hacmi 10.0 L ve kararlı durumdaki dağılım hacmi
7.9 L’dir.
Biyotransformasyon:
i.v. uygulamadan sonra KARFERON, retiküloendotelyal sistemde demir ve sükroza ayrışır.
Eliminasyon:
6 / 7Sükroz kısmı temel olarak idrar ile atılır. 4 saatte alınan sükrozun %68’i, 24 saatte ise %75’i
idrar ile uzaklaştırılır. Her dozdaki uygulamada ise verilen demirin en fazla %5’i 24 saatlik
idrarda atılabilmektedir.
Özel klinik durumlar:
Renal veya hepatik fonksiyon bozukluğu olan hastalarda demir (III) hidroksit sükroz
kompleksinin farmakolojik özellikleri hakkında henüz herhangi bir bilgi mevcut değildir.
5.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit (pH ayarı için) ve/veya hidroklorik asit (pH ayarı için)
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C’nin altında oda sıcaklığında ve kuru bir yerde ışıktan koruyarak saklayınız.
Dondurmayınız.
6.5. Ambalajın niteliği ve içeriği
Kutuda 5 adet 5 ml’lik, renksiz Tip I cam ampuller.
6.6. Beşeri tıbbi ürünlerden arta kalan maddelerin imhası ve diğer özel yöntemler
Kullanılmamış olan ürünler veya atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Karfarma İlaç San. ve Tic. A.Ş
Konya Organize Sanayi Bölgesi Kırım Cad.
No:15/A 42300 Selçuklu – Konya
Tel: 0 332 239 06 71
Faks: 0 332 239 06 74
8. RUHSAT NUMARASI(LARI)
255/95
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2013
Ruhsat yenileme tarihi:
10. KÜB’ÜN YENİLENME TARİHİ
7 / 7