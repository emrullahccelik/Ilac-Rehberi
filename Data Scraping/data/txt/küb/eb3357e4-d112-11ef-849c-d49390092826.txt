KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİERO 500 mg film kaplı tablet
2. KALİTATİF VE KANTİTATİF BİLEŞİM
Etkin madde: Her bir film kaplı tablet 500 mg deferipron içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz ya da beyaza yakın renkte, bir yüzü çentikli, oblong, bikonveks film kaplı tablet.
Tabletler çentiklidir ve ikiye bölünebilir.
4. KLİNİK ÖZELLİKLER
4.1 Terapötik endikasyonlar
• HİERO monoterapisi, uygulanan şelasyon tedavisinin kontrendike olduğu veya
yetersiz kaldığı talasemi major gözlemlenen hastalarda, aşırı demir yükünün
tedavisi için kullanılmaktadır.
• Bir demir şelatörü kullanımının etkisiz olduğu veya başta kalp ile ilişkili olmak
üzere hayatı tehdit eden durumların hızlı bir şekilde önlenmesi veya tedavisi için
demir azaltımının gerekli olduğu durumlarda kombine kullanımda endikedir.
• HİERO, orak hücre hastalığı veya diğer anemileri olan 8 yaş ve üzeri çocuklarda ve
erişkinlerde transfüzyonel aşırı demir yükünün tedavisi için de endikedir.
Kullanım Kısıtlamaları
Miyelodisplastik sendromlu veya Diamond Blackfan anemisi olan hastalarda HİERO’nun
transfüzyonel aşırı demir yükünün tedavisi için etkililik ve güvenliliği kanıtlanmamıştır.
4.2 Pozoloji ve uygulama şekli
Pozoloji/ Uygulama sıklığı ve süresi
Deferipron tedavisi, talasemi, orak hücre hastalığı veya diğer anemilere bağlı transfüzyon
ilişkili aşırı demir yükü olan pediyatrik ve yetişkin hastalarının tedavisinde deneyimli bir
hekim tarafından başlatılmalı ve sürdürülmelidir.
1/25Deferipron genellikle vücut ağırlığına göre 25 mg/kg olmak üzere oral yolla, günde üç kez,
günlük toplam 75 mg/kg doz olarak verilir. Kg başına verilecek doz miktarı, hesaplamaya
en yakın birim olan yarım tablete göre ayarlanmalıdır. Aşağıdaki tabloda 10 kg’lık artışlar
halinde, vücut ağırlığına göre önerilen dozlar verilmektedir.
Vücut ağırlığı Toplam Doz Tablet sayısı
(kg) günlük doz (mg, üç (üç kez/gün)
(mg) kez/gün)
20 1500 500 1,0
30 2250 750 1,5
40 3000 1000 2,0
50 3750 1250 2,5
60 4500 1500 3,0
70 5250 1750 3,5
80 6000 2000 4,0
90 6750 2250 4,5
Tedaviye ilk kez başlarken, gastrointestinal rahatsızlığı en aza indirmek için dozlama 45
mg/kg/gün ile başlayabilir ve reçete edilen tam doza ulaşılana kadar haftada 15 mg/kg/gün
artışlarla doz arttırılabilir.
Günlük 100 mg/kg üzerinde günlük toplam doz, advers etkilerin potansiyel olarak artma
riski nedeniyle tavsiye edilmemektedir (bkz. Bölüm 4.4, 4.8 ve 4.9)
Önerilen maksimum dozun 2,5 katından fazlasının kronik kullanımı nörolojik bozukluklarla
ilişkilendirilmiştir.
Tabletleri yutmakta güçlük çeken hastalar için deferipron 100 mg/ml şurup kullanımı
düşünülebilir.
Doz ayarlaması
HİERO'nun vücuttaki demir miktarını düşürme etkisi, doz ve demir yüklemesinin derecesine
bağlıdır. HİERO tedavisine başlandıktan sonra, serum ferritin konsantrasyonları veya vücut
2/25demir yüküne işaret eden diğer indikatörler; 2-3 ayda bir vücut demir yükünün
kontrolündeki şelasyon rejiminin uzun süreli etkinliğini değerlendirmek üzere takip
edilmelidir. Doz ayarlaması, tedavi hedeflerine ve hastanın tedaviye yanıtına göre
düzenlenmelidir (vücuttaki demir yükünün idamesi veya düşürülmesi). Eğer serum ferritin
ölçümleri 500 mcg/l’nin altına düşerse deferipron ile tedavinin kesilmesi düşünülmelidir.
Diğer demir şelatörleriyle kullanıldığı durumlarda doz ayarlaması
Monoterapinin yetersiz olduğu hastalarda; HİERO standart dozda (75 mg/kg/gün)
deferoksamin ile birlikte kullanılabilir. Ancak, kullanılan doz günde 100 mg/kg’ı
aşmamalıdır.
Demirin sebep olduğu kalp yetmezliği vakalarında, deferoksamin tedavisine, 75-100
mg/kg/gün dozunda HİERO eklenmelidir. Deferoksaminin ürün bilgisine bakılmalıdır.
Aşırı demir azalması riski nedeniyle, serum ferritin seviyeleri 500 mcg/l altına düşen
hastalarda demir şelatörlerinin eş zamanlı kullanımı önerilmemektedir.
Uygulama şekli:
Oral kullanım içindir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda deferipron kullanımına ilişkin herhangi bir veri yoktur.
Deferipron karaciğerde metabolize olduğu için, bu gruptaki hastalara deferipron tedavisi
uygulanırken dikkatli olunmalı ve karaciğer fonksiyonu takip edilmelidir.
Havuzlanmış klinik çalışma verilerine göre, deferipron ile tedavi edilen talasemi sendromlu
642 hastanın %7,5’inde ALT değerleri yükselmiştir. Deferipron ile tedavi edilen 4 denek
(%0,62) artan serum ALT seviyeleri nedeniyle, 1 denek (%0,16) ise hem ALT hem de
AST’deki artış nedeniyle ilacı bırakmıştır. Havuzlanmış klinik çalışma verilerine göre,
deferipron ile tedavi edilen orak hücre hastalığı veya diğer anemileri olan 196 hastanın
%7,7’sinde ALT değerleri yükselmiştir.
3/25Böbrek yetmezliği:
Böbrek yetmezliği olan hastalarda deferipron kullanımına ilişkin herhangi bir veri yoktur.
Deferipron esas olarak böbrekler yoluyla atıldığı için, böbrek yetmezliği bulunan hastalarda
komplikasyon riskinin daha yüksek olduğu kabul edilebilir. Bu gruptaki hastalara
deferipron tedavisi uygulanırken dikkatli olunmalı ve böbrek fonksiyonu takip edilmelidir.
Pediyatrik popülasyon:
HİERO’nun talasemi sendromlarına bağlı transfüzyonel aşırı demir yükünün tedavisi için
güvenliliği ve etkililiği, 8 yaş ve üzerindeki pediyatrik hastalar için kanıtlanmıştır.
HİERO’nun bu endikasyon için kullanımı, talasemili yetişkin hastalarda klinik çalışmalardan
elde edilen etkinlik kanıtları ve orak hücre hastalığı olan pediyatrik hastalarda güvenlilik
kanıtları ile desteklenmektedir.
Orak hücre hastalığı veya diğer anemilere bağlı transfüzyonel aşırı demir yükünün
tedavisinde deferipronun güvenliliği ve etkililiği, deferipron tablet veya şurup ile tedavi
edilen 152 hasta arasında, yaşları 3 ila 16 arasında değişen 86 pediyatrik hastada yapılan
yeterli ve iyi kontrollü bir çalışma ile gösterilmiştir. Çalışmaya 3 ila 12 yaşları arasında 56
hasta ile 12 ila 16 yaş arası 30 hasta dahil edilmiştir. Bu hastaların %76’sında orak hücre
hastalığı mevcuttur. Çocuklar ve yetişkinler için önerilen başlangıç dozu ve doz değişiklikleri
aynıdır.
LA38-0411 kodlu klinik çalışmada, sferositozlu (kalıtsal dahil) 14 hasta (3-15 yaş), piruvat
kinaz eksikliği olan 2 hasta (4 ve 6 yaş), diseritropoietik anemili 2 hasta (10-12 yaş) ve
hemolitik anemili 2 hasta (8 ve 10 yaş) tedavi edilmiştir.
Deferipron tabletlerin güvenliliği ve etkililiği, 8 yaşın altındaki kan transfüzyonları nedeniyle
kronik aşırı demir yükü olan pediyatrik hastalarda kanıtlanmamıştır. 8 yaşın altındaki
çocuklarda deferipronun şurup formu 3 yaşından itibaren kullanılabilir.
Geriyatrik popülasyon:
Geriyatrik hastalar için önerilen farklı bir pozoloji yoktur.
4/254.3 Kontrendikasyonlar
• Etkin madde ya da yardımcı maddelerin herhangi birine karşı aşırı duyarlılık
• Tekrarlayan nötropeni öyküsü
• Agranülositoz öyküsü
• Gebelik (bkz. Bölüm 4.6)
• Emzirme (bkz. Bölüm 4.6)
• Deferipronun neden olduğu nötropeninin mekanizması tam olarak bilinmediği için,
hastalar nötropeni ile ilişkili olduğu bilinen ya da agranülositoza neden olabilen
ilaçları kullanmamalıdır (bkz. bölüm 4.5).
• Deferipron uygulamasıyla ilişkili olarak Henoch-Schönlein purpurası, ürtiker ve deri
döküntülü periorbital ödem rapor edilmiştir (bkz. Bölüm 4.8).
4.4 Özel kullanım uyarıları ve önlemleri
Nötropeni / Agranülositoz
Deferipronun, agranülositoz da dahil nötropeniye neden olduğu bilinmektedir.
Hastanın nötrofil sayımı her hafta yapılmalıdır.
Klinik çalışmalarda, haftalık olarak nötrofil sayısının izlenmesinin, nötropeni ve
agranülositoz vakalarının saptanmasında etkili olduğu görülmüştür. Tedavinin durdurulması
ile nötropeni ve agranülositoz da ortadan kalkmaktadır. Hastada, deferipron tedavisi gördüğü
sırada bir enfeksiyon gelişmesi halinde, tedaviye ara verilerek nötrofil sayımı daha sık
aralıklarla yapılmalı ve takip edilmelidir. Hastalar; ateş, boğaz ağrısı, grip gibi enfeksiyona
işaret eden semptomların ortaya çıkması halinde derhal doktorlarını bilgilendirmeleri
konusunda uyarılmalıdır.
Nötropeni vakalarının tedavisi ile ilgili öneriler aşağıda yer almaktadır. Deferipron tedavisine
başlamadan önce tedavi yönetimi amacıyla hasta için protokol hazırlanması önerilmektedir.
Hasta nötropenik ise deferipron tedavisine başlanmamalıdır. Başlangıçtaki mutlak nötrofil
sayımı (ANC) 1,5 x 109/1’den düşükse, agranülositoz ve nötropeni riski daha yüksektir.
Nötropeni vakası görülmesi halinde
Hastanın derhal deferipron ve nötropeniye neden olabilecek diğer tıbbi ürünlerin kullanımını
durdurması istenir. Mutlak nötrofil sayısı 500-1500/ml olan hastalarda ilaç kesilmeli ve
düzelmeye kadar izlenmelidir. Daha sonra potansiyel yararın potansiyel riskten daha fazla
5/25olması durumunda yeniden başlanabilir. Mutlak nötrofil sayısı <500/ml ise tedavi
kesilmesine ek olarak hastaneye yatış düşünülmelidir. Enfeksiyon riskini azaltmak için
hastanın diğer kişilerle teması sınırlandırılır. Tanı konulur konulmaz, çekirdekli alyuvar
hücrelerinin varlığına göre düzeltilmiş beyaz kan hücre sayımı (WBC), nötrofil sayımı ve
platelet sayımını da içeren tam kan sayımı (CBC) yapılır ve bu işlem her gün tekrarlanır.
Nötropeninin iyileşmesinden sonra hastanın tamamen iyileştiğinden emin olmak için, takip
eden üç hafta boyunca CBC, WBC, nötrofil ve platelet sayımlarının sürdürülmesi tavsiye
edilir. Nötropeniyle aynı zamanda bir enfeksiyon geliştiğine dair kanıt olması halinde,
gerekli kültür ve teşhis prosedürleri uygulanarak, uygun bir tedaviye başlanır.
Ağır nötropeni veya agranülositoz vakalarının görülmesi halinde
Yukarıdaki verilen talimatlara uyulur ve olayın tanımlandığı gün, granülosit koloni uyarıcı
faktörü tedavisi gibi uygun bir tedaviye başlanır ve bu tedavi hastanın durumu düzelene
kadar her gün sürdürülür. Hasta koruyucu karantinaya alınır ve klinik endikasyon varsa
hastaneye yatırılır.
Talasemi sendromlu 642 hastanın havuzlanmış klinik çalışma verilerinde agranülositoz
insidansı %1,7, orak hücre hastalığı veya diğer anemileri olan 196 hastanın havuzlanmış
klinik çalışma verilerinde ise insidans %1,5’tir. Deferipron ile ilişkili agranülositozun
mekanizması bilinmemektedir. Agranülositoz ve nötropeni genellikle deferipronun
kesilmesiyle düzelir, ancak ölüme yol açan agranülositoz vakaları da raporlanmıştır.
Tekrar deneme (rechallenge) konusundaki bilgiler çok sınırlıdır. Bu nedenle, nötropeni
durumunda, yeniden deneme, yalnızca potansiyel fayda risklerden daha fazla ise önerilebilir.
Agranülositoz durumunda ise yeniden deneme kontrendikedir.
Karsinojenisite / mutajenisite / fertilite üzerindeki etkileri
Genotoksisite çalışmalarından elde edilen sonuçlar, deferipronun karsinojenik potansiyelinin
göz ardı edilemeyeceğini göstermektedir (bkz. Bölüm 5.3).
Deferipronun fertilite üzerindeki etkisini inceleyen herhangi bir hayvan deneyi
bulunmamaktadır.
6/25Plazma çinko konsantrasyonu
Plazma çinko konsantrasyonunun izlenmesi ve düşük olması halinde destekleyici önlem
alınması önerilir.
HIV pozitif ya da bağışıklık sistemi zayıf diğer hastalar
HIV pozitif ya bağışıklık sistemi zayıf diğer hastalarda deferipron kullanımına ilişkin
herhangi bir veri yoktur. Deferipronun nötropeni ve agranülositozla ilişkili olduğu
düşünülecek olursa, bağışıklık sistemi zayıflamış hastalarda tedaviye başlamadan önce
risk/yarar hesabının iyi yapılması gerekir.
Böbrek ya da karaciğer yetmezliği ve karaciğer fibrozu olan hastalar
Böbrek ya da karaciğer yetmezliği olan hastalarda deferipron kullanımına ilişkin herhangi bir
veri yoktur. Deferipron esas olarak böbrekler yoluyla atıldığı için, böbrek yetmezliği
bulunan hastalarda komplikasyon riskinin daha yüksek olduğu kabul edilebilir. Benzer
şekilde, deferipron karaciğerde metabolize olduğu için, karaciğer fonksiyonlarında bozukluk
olan hastalarda dikkatli hareket etmek gerekir. Deferipron tedavisi sırasında, bu hastalarda
böbrek ve karaciğer fonksiyonları izlenmelidir. Serum alanin aminotransferazda (ALT)
ısrarlı bir yükselme varsa, deferipron tedavisine ara verilmesi düşünülmelidir.
Talasemi hastalarında, karaciğer fibrozisi ile aşırı demir yüklenmesi ve/veya Hepatit C
arasında bir ilişki vardır. Hepatit C hastalarında demir şelasyonunun optimal düzeyde
olmasına dikkat edilmelidir. Bu hastalarda karaciğer histolojisinin dikkatle izlenmesi önerilir.
İdrarda renk değişikliği
Hastalar, demir-deferipron kompleksinin atılması nedeniyle idrarlarında
kırmızımsı/kahverengi bir renk değişikliği olabileceği konusunda uyarılmalıdır.
Nörolojik bozukluklar
Önerilen maksimum dozun 2,5-3 katı bir dozla bir kaç yıl tedavi gören çocuklarda nörolojik
bozukluklar gözlenmiştir, ancak standart deferipron dozu kullanımı ile de bu etkiler
gözlenmiştir. Deferipron tedavisi verilirken, 100 mg/kg/gün üzerindeki dozların önerilmediği
unutulmamalıdır. Nörolojik bozukluklar görülürse deferipron kullanımına devam
edilmemelidir (bkz. Bölüm 4.2, Bölüm 4.8 ve Bölüm 4.9)
Diğer demir şelatörleri ile birlikte kullanım
7/25Kombinasyon tedavisinin kullanımı, vakaya göre değerlendirilmelidir. Tedaviye verilen
yanıt, düzenli aralıklarla değerlendirilmeli ve yan etkilerin oluşumu yakından takip
edilmelidir. Deferipron ve deferoksaminin kombine kullanımı esnasında, ölümcül olaylar
ve yaşamı tehdit eden durumlar (agranülositoz nedeniyle) bildirilmiştir. Herhangi bir şelatör
ile monoterapinin yeterli olduğu veya serum ferritin seviyelerinin 500 mcg/l altına düştüğü
durumlarda, deferoksamin ile kombine tedavi önerilmemektedir. HİERO ve deferasiroksun
kombine kullanımı ile ilgili sınırlı veri bulunmaktadır ve bu tür kombine kullanımının
düşünülmesi durumunda dikkat edilmelidir.
4.5 Diğer tıbbi ürünler ile etkileşimler ve diğer etkileşim şekilleri
Deferipronun neden olduğu nötropeninin mekanizması tam olarak bilinmediği için,
deferipron tedavisi gören hastalar nötropeniyle ilişkili olduğu bilinen ya da agranülositoza
neden olabilen ilaçları kullanmamalıdır (bkz. Bölüm 4.3).
Deferipronun metalik katyonlara bağlanma özelliği nedeniyle, alüminyum bazlı antiasitler
gibi trivalan katyona-bağlı ilaçlarla deferipron arasında etkileşim potansiyeli bulunmaktadır.
Bu nedenle, alüminyum bazlı antiasitler ve deferipronun eş zamanlı kullanılmaması, iki ilaç
arasında en az 4 saatlik bir ara verilmesi önerilmektedir.
Deferipronun, C vitamini ile birlikte kullanılmasının güvenliliği konusunda resmi bir çalışma
yoktur. Bildirilen advers etkiler göz önüne alındığında, deferipronla C vitamini birlikte
kullanıldığında dikkatli olmak gerekmektedir.
HİERO, UGT1A6 inhibitörleri (örn. diklofenak, probenesid veya silimarin) ile birlikte
kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
8/254.6 Gebelik ve laktasyon
Genel tavsiye
Gebelik kategorisi: X (kontrendike)
Çocuk doğurma potansiyeli bulunan kadınlar/Doğum kontrolü (Kontrasepsiyon)
İlacın klastojenik ve teratojenik özellikleri nedeniyle, deferipron tedavisi gören doğurgan
yaştaki kadınların gebe kalmamaya dikkat etmeleri ve gebeliği önleyici tedbirler almaları
önerilmektedir. Gebe olduğunu fark eden ya da gebe olmayı planlayan kadınlar deferipron
tedavisini derhal bırakmalıdırlar (bkz. Bölüm 4.3).
Üreme potansiyeli olan kadınlara HİERO ile tedavi sırasında ve son dozdan sonra en az 6 ay
boyunca, üreme potansiyeli olan kadın partnerleri olan erkeklere ise HİERO ile tedavi
sırasında ve son dozdan sonra en az 3 ay boyunca etkili bir doğum kontrol yöntemi
kullanmaları tavsiye edilmelidir.
Gebelik dönemi
Deferipronun, gebelik döneminde uygulandığı takdirde ciddi doğum kusurlarına yol
açtığından şüphelenilmektedir.
Hayvanlarda yapılan çalışmalarda üreme toksisitesi gözlenmiştir. Gebelik döneminde
kullanımına ilişkin yeterli veri bulunmamaktadır.
HİERO gebelik döneminde kontrendikedir (bkz. Bölüm 4.3).
Laktasyon dönemi
Deferipronun insan sütünde salgılanıp salgılanmadığı bilinmemektedir. Hayvanlar üzerinde
yapılmış herhangi bir prenatal veya postnatal üreme çalışması bulunmamaktadır. Emziren
kadınların deferipron kullanmamaları gerekir. Deferipron tedavisinin zorunlu olduğu
durumlarda emzirmeye son verilmelidir.
Hayvan çalışmalarında deferipron için gösterilen tümörijenite potansiyeli de dahil olmak
üzere, emzirilen çocukta ciddi advers reaksiyon potansiyeli nedeniyle hastalara, HİERO ile
tedavi sırasında ve son dozdan en az 2 hafta sonrasına kadar emzirmenin önerilmediği
hatırlatılmalıdır.
9/25Üreme yeteneği/fertilite
Hayvanlarda fertilite veya erken embriyonik gelişime dair herhangi bir etki görülmemiştir
(bkz. Bölüm 5.3).
4.7 Araç ve makine kullanımı üzerindeki etkiler:
Araç ve makine kullanımı üzerindeki etkilere ilişkin herhangi bir çalışma bulunmamaktadır.
4.8 İstenmeyen etkiler
Deferipronla yapılan klinik çalışmalarda en yaygın bildirilen yan etkiler hastaların
%10’undan fazlasında bildirilmiş olan mide bulantısı, kusma, karın ağrısı ve kromatüridir.
Deferipronla yapılan klinik çalışmalarda bildirilen en şiddetli advers reaksiyon hastaların
yaklaşık %1’inde bildirilmiş nötröfil sayısının 0.5x109/l’den düşük olduğu agranülositozdur.
Hastaların yaklaşık %5’inde daha az şiddetli nötropeni epizodları bildirilmiştir.
Deferipronla yapılan klinik çalışmalarda bildirilen en ciddi advers etki, % 1,1 (100 hasta-
tedavi yılı başına 0,6 vaka) insidans gösteren agranülositozdur (nötrofiller < 0,5x109/l)
(bkz. Bölüm 4.4). Daha az şiddetli nötropeninin gözlenen insidansı (nötrofil<1,5x10/l) ise
%4,9’dur (100 hasta-yılı için 2,5 vaka). Bu oran; altta yatan nötropeni insidansı yüksek
talasemi hastalarında, özellikle de hipersplenizmi olan hastalarda dikkate alınmalıdır.
Deferipron tedavisi gören hastalarda, genellikle hafif ve geçici özellikte diyare bildirilmiştir.
Gastrointestinal etkiler genellikle tedavinin başlangıç evresinde daha sık görülmekte ve
hastaların çoğunda tedavinin kesilmesine neden olmadan bir kaç hafta içinde düzelmektedir.
Bazı hastalarda, deferipron dozunu önce azaltmak ve daha sonra kademeli olarak arttırmak
yararlı olabilir. Deferipron tedavisi gören hastalarda, bir ya da daha fazla eklemde kendini
belli eden hafif ağrılardan, efüzyon ve belirgin sakatlığa yol açabilecek kadar ağır
seyreden artrite kadar uzanan artropati olayları da bildirilmiştir. Hafif artropatiler
çoğunlukla geçicidir.
Deferipron alan hastalarda, serumdaki karaciğer enzimlerinde yükselme bildirilmiştir. Bu
hastaların büyük kısmında artış, asemptomatik ve geçici olup dozun azaltılmasına ya da
tedavinin kesilmesine gerek kalmadan başlangıç değerlerine dönmüştür (bkz. Bölüm 4.4)
Bazı hastalarda, demir yüklenmesinde artış veya hepatit C'ye bağlı olarak hastanın
fibrozunda ilerleme görülmüştür.
10/25Hastaların çok az bir kısmında, deferiprona bağlı olarak plazmada çinko düzeyi düşük
bulunmuştur. Oral çinko desteğiyle düzey normale dönmüştür.
100 mg/kg/gün olan maksimum önerilen dozun 2,5 katından yüksek bir dozla gönüllü
olarak birkaç yıl tedavi gören çocuklarda, serebellar semptomlar, diplopi, lateral nistagmus,
psikomotor yavaşlama, el hareketleri ve aksiyel hipotoni gibi nörolojik bozukluklar
görülmüştür. Pazarlama sonrası deneyimlerde standart deferipron dozu ile tedavi gören
çocuklarda; hipotoni vakası, dengesizlik, yürüyememe ve hipotoni ile beraber uzuv hareketi
yapamama raporlanmıştır. Bu nörolojik bozukluklar, deferipronun kesilmesiyle kademeli
olarak gerilemiştir. (bkz. Bölüm 4.2, Bölüm 4.4 ve Bölüm 4.9).
Deferoksamin ile kombinasyon tedavisinin klinik çalışmalar, pazarlama sonrası deneyimler
ve yayımlanan literatürlerde gözlemlenen güvenlilik profili, monoterapi için karakterize
edilenle uyumlu bulunmuştur.
Klinik araştırmaların birleştirilmiş güvenlilik veri tabanından elde edilen veriler (deferipron
monoterapisi için 1343 hasta-yıl maruziyeti ve deferipron ile deferoksamin için 244 hasta-
yıl maruziyeti), "kalp hastalıkları”, “kas-iskelet sistemi ve bağ dokusu hastalıkları” ile “renal
ve üriner hastalıklar” için Sistem Organ Sınıflandırması kapsamında görülen advers
reaksiyonların sıklığında istatistiksel olarak anlamlı (p<0,05) farklılıklar göstermiştir. “Kas-
iskelet sistemi ve bağ dokusu hastalıkları” ile “renal ve üriner hastalıkların” insidansı,
monoterapiye kıyasla kombinasyon tedavisinde daha düşükken; "kalp hastalıklarının"
insidansı, monoterapiye kıyasla kombinasyon tedavisinde daha yüksektir.
Monoterapiye kıyasla kombinasyon tedavisi esnasında bildirilen daha yüksek orandaki "kalp
hastalıkları", büyük olasılıkla, kombinasyon tedavisi uygulanan hastalarda daha önceden var
olan kalp rahatsızlıklarının insidansının yüksek olması ile ilişkilidir. Kombinasyon tedavisi
uygulanan hastalarda kardiyak olayların dikkatli olarak takip edilmesi gerekmektedir (bkz.
bölüm 4.4).
Kombinasyon tedavisi uygulanan 18 çocuk ve 97 yetişkin tarafından deneyimlenen advers
reaksiyonların insidansı, artropati haricinde, iki yaş grubu arasında anlamlı olarak farklı
bulunmamıştır (çocukların %11,1'ine karşın, yetişkinlerin hiçbirinde p=0,02). 100 hasta-
maruziyet yılı başına reaksiyonların oran değerlendirmesi, yalnızca ishal oranının,
11/25yetişkinlere (2,01, p=0,01) kıyasla çocuklarda (11,05) anlamlı olarak yüksek olduğunu
göstermiştir.
Advers olayların sıklığı: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (≤1/10.000), bilinmiyor
(eldeki verilerden hareketle tahmin edilemiyor).
Enfeksiyonlar ve enfestasyonlar:
Bilinmiyor: Kriptokokal kutanöz enfeksiyon, enteroviral ensefalit, farenjit, pnömoni, sepsis,
fronkül, enfeksiyöz hepatit, püstüler döküntü, deri altı apsesi
Kan ve lenf sistemi hastalıkları
Yaygın: Nötropeni, agranülositoz
Bilinmiyor: Trombositoz, pansitopeni
Bağışıklık sistemi hastalıkları:
Bilinmiyor: Aşırı duyarlılık reaksiyonları, anafilaktik şok, aşırı duyarlılık
Metabolizma ve beslenme hastalıkları
Yaygın: İştah artışı veya azalması
Bilinmiyor: Metabolik asidoz, dehidrasyon
Psikiyatrik hastalıklar:
Bilinmiyor: Bruksizm, depresyon, obsesif kompulsif bozukluk
Sinir sistemi hastalıkları
Yaygın: Baş ağrısı
Bilinmiyor: Serebellar sendrom, serebral kanama, konvülsiyon, yürüme bozukluğu, kafa içi
basıncında artış, psikomotor becerilerde bozulma, piramidal yol sendromu, somnolans
Göz hastalıkları:
Bilinmiyor: Diplopi, papil ödem, retinal toksisite
12/25Kardiyak hastalıklar
Bilinmiyor: Atriyal fibrilasyon, kalp yetmezliği
Vasküler hastalıklar:
Bilinmiyor: Hipotansiyon, hipertansiyon
Solunum, göğüs bozuklukları ve mediastinal hastalıklar:
Bilinmiyor: Akut solunum sıkıntısı sendromu, burun kanaması, hemoptizi, pulmoner emboli
Gastrointestinal hastalıklar
Çok yaygın: Bulantı, karın ağrısı, kusma
Yaygın: Diyare, dispepsi
Bilinmiyor: Enterokolit, rektal kanama, mide ülseri, pankreatit, parotis bezi büyümesi
Hepato-biliyer hastalıklar
Bilinmiyor: Sarılık, hepatomegali
Deri ve deri altı doku hastalıkları
Bilinmiyor: Kaşıntı, ürtiker, hiperhidroz, periorbital ödem, ışığa duyarlılık reaksiyonu, kaşıntı,
ürtiker, döküntü, Henoch-Schönlein purpurası
Kas-iskelet bozuklukları, bağ doku ve kemik hastalıkları
Yaygın: Artralji, sırt ağrısı, ekstremitelerde ağrı, artropati
Bilinmiyor: Miyozit, kondropati, trismus
Böbrek ve idrar yolu hastalıkları
Çok yaygın: Kromatüri
Bilinmiyor: Glikozüri, hemoglobinüri
Genel bozukluklar ve uygulama bölgesine ilişkin hastalıklar
Yaygın: Yorgunluk
Bilinmiyor: Titreme, periferik ödem, çoklu organ yetmezliği
13/25Araştırmalar
Yaygın: Karaciğer enzimlerinde (ALT, AST) artış, kilo artışı
Bilinmiyor: Kanda bilirubin artışı, kanda kreatinin fosfokinaz artışı
Konjenital, ailesel ve genetik hastalıklar
Bilinmiyor: Hipospadias
Orak Hücre Hastalığı veya Diğer Anemiler
Deferoksamine kıyasla deferipronun güvenliliği LA38-0411 kodlu klinik çalışma ile
değerlendirilmiştir.
Hastalara ağızdan günde üç kez deferipron tablet veya deferipron şurup (toplam günlük doz
75-99 mg/kg/gün; n=152) veya kontrol kolu olarak subkutan infüzyon yoluyla haftada 5-7
gün deferoksamin 20-40 mg/kg/gün (çocuk) veya 40-50 mg/kg/gün (yetişkin) verildi (n =76).
Deferipron alan 152 hastadan 120’si (%78,9) 6 ay veya daha uzun süre, 17’si (%11,2) ise bir
yıldan daha uzun süre ilacı kullandı.
Deferipron alan hastaların ortalama yaşı 15’ti (aralık 3,59 yıl); %54,6 erkek, %78,9 beyaz,
%15,1 siyah ve %5,9 çok ırklı.
Orak hücre hastalığı veya diğer anemili hastalarda klinik araştırmalar sırasında bildirilen en
yaygın yan etkiler (≥%6); ateş, karın ağrısı, kemik ağrısı, baş ağrısı, kusma, ekstremitelerde
ağrı, orak hücre anemi krizi, sırt ağrısı, ALT artışı, AST artışı, artralji, orofaringeal ağrı,
nazofarenjit, nötrofil sayısında azalma, öksürük ve bulantıdır.
Aşağıdaki tablo, orak hücre hastalığı veya diğer anemileri olan hastalarda yapılan klinik
çalışmalarda deferipron ile tedavi edilen hastalarda meydana gelen ilgili advers reaksiyonları
(nedensel değerlendirmeden bağımsız olarak; advers olaylar) listelemektedir.
14/25Orak hücre hastalığı veya diğer anemileri olan deferipron ile tedavi edilen hastaların
%5’inden fazlasında meydana gelen advers reaksiyonlar
Advers Reaksiyon DEFERİPRON (N=152) DEFEROKSAMİN (N=76)
% Hasta % Hasta
Kan ve lenf sistemi hastalıkları
Orak hücre anemi krizi 17 13
Gastrointestinal hastalıklar
*Karın ağrısı 26 13
Kusma 19 11
Bulantı 7 9
Diyare 5 8
Genel bozukluklar ve
uygulama bölgesine ilişkin
hastalıklar
Ateş 28 33
Ağrı 5 4
Enfeksiyonlar ve
enfestasyonlar
Nazofarenjit 9 12
Üst solunum yolu enfeksiyonu 5 3
Araştırmalar
ALT artışı 12 0
AST artışı 11 0
Nötrofil sayısında azalma 8 4
Kas-iskelet bozuklukları, bağ
doku ve kemik
hastalıkları:
Kemik ağrısı 25 34
Ekstremitelerde ağrı 18 15
Sırt ağrısı 13 18
Artralji 10 8
Sinir sistemi hastalıkları
15/25Baş ağrısı 20 13
Solunum, göğüs bozuklukları
ve mediastinal hastalıklar
Orofaringeal ağrı 10 15
Öksürük 8 15
Hastaların <%5’inde klinik olarak anlamlı advers reaksiyonlar arasında nötropeni ve
agranülositoz bulunmaktadır.
Pediyatrik hastalar
Deferipron, orak hücre hastalığı veya diğer anemileri olan 86 pediyatrik hastada çalışılmıştır.
Pediyatrik hastalarda (<17 yaş) yetişkinlere kıyasla şu advers reaksiyonlarda artış
görülmüştür: karın ağrısı, nötrofil sayısında azalma, kemik ağrısı ve orofaringeal ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
eposta; tufam@titck.gov.tr; tel:0 800 314 00 08; faks:0 312 218 35 99)
4.9 Doz aşımı ve tedavisi
Akut doz aşımı vakası bildirilmemiştir. Bununla birlikte, 100 mg/kg/gün olan önerilen
maksimum dozun 2,5 katından yüksek bir dozla gönüllü olarak birkaç yıl tedavi gören
çocuklarda serebellar semptomlar, diplopi, lateral nistagmus, psikomotor yavaşlama, el
hareketleri ve aksiyel hipotoni gibi nörolojik bozukluklar görülmüştür. Bu nörolojik
bozukluklar, deferipronun kesilmesiyle kademeli olarak gerilemiştir.
Doz aşımı durumunda, hastanın klinik durumunun yakından izlenmesi gerekir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Demir şelasyon ajanı
ATC kodu: V03AC02
16/25Etki mekanizması:
Etkin madde demire 3:1 molar oranda bağlanan bir bidentat ligand olan deferiprondur (3
hidroksi- 1,2-dimetilpiridin-4-on).
Farmakodinamik etkiler:
Klinik çalışmalar deferipronun, transfüzyona bağımlı talasemi hastalarında demir atılımını
teşvik etmede ve günde 3 kez 25 mg/kg dozda uygulandığında, serum ferritin miktarına
göre belirlenen demir birikimindeki artışı önlemede etkili olduğunu göstermiştir.
Majör talasemili hastalarda demir dengesi üzerine yayımlanmış literatürden elde edilen
veriler; HİERO ile deferoksaminin eşzamanlı kullanımının (her iki şelatörün de aynı gün
içerinde, eşzamanlı veya sıralı olarak uygulanması, ör. HİERO’nun gündüz, deferoksaminin
gece verilmesi) ilaçların tek başlarına kullanıldıkları durumdan daha fazla demir atılıma
neden olduğunu göstermiştir. Bahsi geçen araştırmalardaki deferipron dozları, 50 ila 100
mg/kg/gün arasında değişmekte olup; deferoksamin dozları, 40 ila 60 mg/kg/gün arasında
değişmektedir. Bununla birlikte, şelasyon tedavisi, her zaman demirin sebep olduğu organ
hasarına karşı koruma sağlamamaktadır.
Klinik etkililik ve güvenlilik
LA16-0102, LA-01 ve LA08-9701 çalışmaları, transfüzyon hastalarında serum ferritini
kontrol etmek açısından deferipron ve deferoksamin etkilerini karşılaştırmıştır. Deferipron ve
deferoksamin, bu hastalarda sürekli transfüzyonla demir uygulanmasına karşın vücut demir
yükünü azaltma veya net stabilizasyon oluşturma açısından eşdeğer etki göstermiştir.
(regresyon analizine göre, serum ferritinde negatif bir eğilim olan hasta oranı açısından iki
tedavi grubu arasında fark yoktur; p >0,05).
Miyokardiyal demir yükünü ölçmek için manyetik rezonans görüntülemesi (MRI), T2* de
kullanılmıştır. Aşırı demir yükü, konsantrasyona bağlı MRI T2*sinyal kaybı yaratmıştır.
Böylece, artmış miyokardiyal demir, miyokardiyal MRI T2* değerlerini azaltmıştır.
Miyokardiyal MRI T2* değerleri 20 milisaniyeden azsa, kalpte aşırı demir birikimine
işarettir. Tedavi sırasında MRI T2* artışı, demirin kalpten atıldığına işarettir. MRI T2*
değerleri ve kalp fonksiyonu arasında pozitif bir ilişki vardır (Sol ventrikül ejeksiyon
fraksiyonu (LVEF)) ile ölçülerek gösterilmiştir).
17/25Çalışma LA16-0102, transfüzyon bağımlı talasemi hastalarında kardiyak demir yükü azaltma
ve kalp fonksiyonunu iyileştirme etkisi açısından deferipron ve deferoksamin etkilerini
karşılaştırmıştır (LVEF ile ölçülür). Kalbinde aşırı demir yükü olan 61 hasta önce
deferoksamin ile tedavi edilerek ya deferoksamine devam etmek (ortalama doz 43
mg/kg/gün; N=31) veya deferipron ilacına geçmek için (ortalama doz 92 mg/kg/gün N=29)
randomize edilmiştir. 12 aylık çalışma süresince, deferipron kalpteki demir yükünü azaltmak
açısından deferoksaminden üstün olmuştur. deferipron ile tedavi edilen hastalarda kardiyak
T2*3 milisaniyeden daha fazla iyileşmiştir, deferoksamin ile tedavi edilen hastalarda bu
değişim 1 milisaniye civarında olmuştur. Aynı zaman noktasında, deferipron grubunda
LVEF başlangıca göre, 3,07 ± 3,58 mutlak birim (%) artmıştır, deferoksamin grubunda 0,32
± 3,38 mutlak birim (%) artmıştır. (gruplar arası değişim; p=0,003).
Çalışma LA12-9907, son 4 yıldır deferipron (N=54) veya deferoksamine (N=75) ile tedavi
edilen 129 talasemi majör hastasında sağkalımı, kalp hastalığı insidansını ve kalp hastalığını
ilerlemesini karşılaştırmıştır. Kardiyak son noktalar, ekokardiyogram, elektrokardiyogram,
New York Kalp Vakfı sınıflaması ve kardiyak nedenli ölüm açısından değerlendirilmiştir. İlk
değerlendirmede kalp fonksiyon bozukluğu olan hasta yüzdesi açısından anlamlı fark yoktur.
(%13 -deferipron ve %16 -deferoksamin). İlk değerlendirmede kalbinde fonksiyon bozukluğu
olan hastalardan deferipron ile tedavi edilenlerden hiçbirinde kardiyak durumu
kötüleşmemiştir ancak deferoksamin alan hastalardan dördünde kardiyak durum
kötüleşmiştir (%33). (p=0,245). İlk muayenede hiç kalp hastalığı olmadığı halde,
deferoksamin ile tedavi edilen hastalardan 13 tanesinde (%20,6) yeni teşhis edilen kardiyak
disfonksiyon oluşmuşken, bu rakam deferipron grubunda ikidir (%4,3). (p=0,013). Sonuç
olarak, ilk muayeneden itibaren deferoksamin ile karşılaştırıldığında, deferipron alan daha az
sayıda hastada kardiyak disfonksiyon kötüleşmiştir. (%4 ve %20, p=0,007).
Yayımlanmış literatür verileri, Apotex çalışmasının bulgularıyla uyumludur ve deferoksamin
ile karşılaştırıldığında, deferipron ile tedavi edilen hastalarda kalp hastalığının daha az
görüldüğünü ve/veya sağ kalımın artmış olduğunu ortaya koymaktadır.
Randomize, placebo kontrollü, çift-kör bir çalışmada, daha önce standart şelasyon
monoterapisi ile subkütanöz olarak deferoksamin alan ve hafif ve orta şiddette kardiyak
demir yüküne (8 ila 20 ms arasında miyokardiyal T2*) sahip talasemi majör hastalarında
deferipron ve deferoksamin ile eşzamanlı terapinin etkisi değerlendirilmiştir. Devam eden
18/25randomizasyonda, 32 hastaya deferoksamin (5 gün/hafta süresince 43,4 mg/kg/gün) ve
deferipron (75 mg/kg/gün) terapisi ve 33 hastaya deferoksamin monoterapisi (5 gün/hafta
süresince 34,9 mg/kg/gün) uygulanmıştır. Bir yıllık çalışma terapisinden sonra, eş zamanlı
şelasyon terapisi gören hastalarda serum ferritin düzeylerinde büyük oranda azalması (Eş
zamanlı tedavide 1574 mcg/l ila 598 mcg/l aralığında iken, deferoksamin monoterapisi ile
1379 mcg/l ila 1146 mcg/l aralığında, p<0,001), MRI T2*'deki artışla değerlendirildiğinde
miyokardial demir yükünde anlamlı derecede daha fazla azalma (11,7 ms - 17,7 ms
aralığındaki eş zamanlı tedavi, 12,4 ms - 15,7 ms aralığındaki deferoksamin monoterapisi ile
karşılaştırıldığında, p=0,02) ve ayrıca yine MRI T2*'deki artışla değerlendirildiğinde
karaciğer demir konsantrasyonunda anlamlı derecede daha fazla düşüş görülmüştür (4,9 ms -
10,7 ms aralığındaki eş zamanlı tedavi, 4,2 ms - 5,0 ms aralığındaki deferoksamin
monoterapisi ile karşılaştırıldığında, p <0,001)
Çalışma LA37-1111, sağlıklı gönüllülerde kardiyak QT aralığı süresinde deferipronun tekli
terapötik (33 mg/kg) ve supraterapötik (50 mg/kg) oral doz etkisini değerlendirmek
amacıyla yürütülmüştür. Terapötik dozun LS ortalamaları ile plasebo arasındaki maksimum
fark 3,01 milisaniye (%95 tek-taraflı UCL: 5,01 milisaniye) iken supraterapötik dozun LS
ortalamaları ile plasebo arasındaki maksimum fark 5,23 milisaniye (%95 tek-taraflı
UCL:7,19 milisaniye) olarak bulunmuştur. Deferipronun, QT aralığının önemli ölçüde
uzamasına sebep olmadığı sonucuna varılmıştır.
Aktif olarak kontrol edilen bir eşdeğerlik (non-inferiority) çalışmasında (LA38-0411),
karaciğer demir konsantrasyonu (KDK) değerlendirilerek orak hücre hastalığı ve
transfüzyona bağlı diğer anemileri olan hastalarda deferipronun etkililiği deferoksamin ile
karşılaştırılmıştır.
Deferipronun etkililiği, deferoksamin (pediyatrik hastalar için 20 veya 40 mg/kg, yetişkin
hastalar için 40 veya 50 mg/kg) ile karşılaştırıldığında 12 aylık deferipron (75 veya 99
mg/kg/gün) uygulamasını takiben başlangıca göre KDK’daki değişime bakılarak
belirlenmiştir. Hasta takibi, bir ara değerlendirmenin ardından durdurulmuştur. Tip I (alfa)
hatası düzeltildiğinde eşdeğerlik kriteri, tedaviler arasındaki fark için %96,01 güven aralığı
üst limiti kullanıldığında ≤2 mg/g kuru ağırlık olarak belirlenmiştir.
19/25122’si deferipron, 63’ü deferoksamin kullanan 185 hastadan elde edilen veriler mevcuttur.
Deferipron ile tedavi edilen 122 hastanın; ortalama yaşı 15,9 (aralık 3-46), %57,4’ü erkek,
%75,4’ü beyaz ırk, %17,2'si siyah ırk ve %7,4’ü çok Irklı, %85’i orak hücre hastalığı ve
%15’i diğer anemilerle teşhis edilmiştir. 12 ay boyunca başlangıca göre KDK’daki
ortalama düşüşün en küçük kareler tahmini, deferipron için 4,13 ± 0,50 mg/g kuru ağırlık
ve deferoksamin için 4,38 ± 0,59 mg/g kuru ağırlık olarak belirlendi ve bu değerler
eşdeğerlik kriterlerini karşıladı.
Eşdeğerlik çalışmasında tedavinin ilk yılı tamamlandıktan sonra, deferipron grubundan 89
hasta tedaviye devam etmeyi ve deferoksamin grubundan 45 hasta deferipron tedavisine
geçmeyi tercih etti. 2 yıl daha tedaviye devam eden bu grupta KDK zamanla azalmaya
devam etti, başlangıçta 14,93 mg/g kuru ağırlık olan ortalama değer 1 yıllık tedaviden
sonra 12,30 mg/g’a, 2 yıllık tedaviden sonra 11,19 mg/g’a ve 3 yıllık tedaviden sonra 10,45
mg/g’a geriledi.
5.2 Farmakokinetik özellikler
Genel özellikler
Emilim:
Deferipron gastrointestinal sistemin yukarı kısımlarından hızla absorbe edilir. Doruk serum
konsantrasyonunun aç hastalarda tek doz alımı izleyen 45-60 dakikada oluştuğu
bildirilmektedir. Bu süre, tok hastalarda 2 saate kadar uzayabilir.
Besinle birlikte alındığında absorbe edilen madde miktarında bir azalma olmamasına
rağmen 25 mg/kg lık bir dozu takiben doruk serum konsantrasyonu; tok hastalarda (85
mcmol/l), aç hastalara (126 mcmol/l) oranla daha düşük bulunmuştur.
Dağılım:
Deferipronun dağılım hacmi talasemili hastalarda 1,6 L/kg iken sağlıklı bireylerde yaklaşık
1 L/kg’dır. İnsanlarda deferipronun plazma proteinlerine bağlanma oranı %10’nun
altındadır.
Biyotransformasyon:
Deferipron en fazla oranda glukuronid konjugatına metabolize olur. Bu metabolit,
deferipronun, 3-hidroksi grubunun inaktivasyonu nedeniyle demir bağlama kapasitesine
20/25sahip değildir. Glukuronidin doruk serum konsantrasyonu deferipron alımından 2-3 saat
sonra görülür.
Eliminasyon:
İnsanda, alınan deferipron dozunun büyük kısmı böbrekler yoluyla, %75-90’ı ilk 24 saat
içinde olmak üzere, serbest deferipron, glukuronit metaboliti ve demir-deferipron kompleksi
formunda idrarla atılır. Feçesle eliminasyon bakımından farklı miktarlar rapor edilmiştir.
Hastaların çoğunda eliminasyon yarı ömrü 2-3 saattir.
Hastalardaki karakteristik özellikler
Karaciğer yetmezliği:
Karaciğer fonksiyon bozukluğunun tek bir 33 mg/kg deferipron dozunun güvenliliği,
tolerabilitesi ve farmakokinetiği üzerindeki etkisini değerlendirmek için açık uçlu,
randomize olmayan, paralel bir grup klinik çalışması gerçekleştirilmiştir. Denekler, Child-
Pugh sınıflandırma skoruna göre 3 gruba ayrılmıştır: sağlıklı gönüllüler, hafif karaciğer
yetmezliği (Sınıf A: 5-6 puan) ve orta derecede karaciğer yetmezliği (Sınıf B: 7-9 puan).
Deferiprona ve metaboliti deferipron 3-O-glukuronide sistemik maruziyet, PK
parametreleri Cmaks ve EAA ile değerlendirilmiştir.
Deferipron EAA’lar tedavi grupları arasında farklılık göstermemiştir, ancak Cmaks, hafif
veya orta derecede karaciğer yetmezliği olan hastalarda sağlıklı gönüllülere kıyasla %20
azalmıştır. Sağlıklı gönüllülere kıyasla hafif ve orta derecede yetmezliği olan hastalarda
deferipron-3-O-glukuronid EAA %10 ve Cmaks %20 azalmıştır. Orta derecede karaciğer
yetmezliği olan bir denekte ciddi akut karaciğer ve böbrek hasarı şeklinde bir advers olay
görülmüştür. Bu çalışmanın sonuçlarından hareketle, hafif veya orta derecede bozulmuş
karaciğer fonksiyonu olan hastalarda deferipron doz rejiminde herhangi bir ayarlamaya
gerek yoktur.
Şiddetli karaciğer yetmezliğinin deferipron ve deferipron 3 O-glukuronidin
farmakokinetiği üzerindeki etkisi değerlendirilmemiştir. Şiddetli karaciğer yetmezliği olan
hastalarda deferipronun güvenliliği ve farmakokinetiği bilinmemektedir.
Karaciğer yetmezliği olan hastalarda deferipronun biyoyararlanımı incelenmemiştir.
Transfüzyona bağımlı β-talasemi ve karaciğer sirozu olan ancak karaciğer yetmezliği
belirtisi göstermeyen hastalarda deferipronun emilimi, biyotransformasyonu ve idrarla
atılımının belirlenmesi için bir çalışma gerçekleştirilmiştir. Bu çalışmada deferipronun
21/25farmakokinetiği, sirozun açık belirtilerini göstermeyen kronik tedavi gören talasemi
hastaları üzerinde gerçekleştirilen başka bir çalışmada elde edilen sonuçlara benzemektedir.
Deferipron karaciğerde metabolize olduğundan, karaciğer yetmezliği olan hastalarda
dikkatli olunması gerekmektedir. HİERO ile tedavi sırasında karaciğer fonksiyonu takip
edilmelidir.
Böbrek yetmezliği:
Tek bir 33 mg/kg deferipron dozunun, böbrek fonksiyon bozukluğunun güvenliliği, tolere
edilebilirliği ve farmakokinetiği üzerindeki etkisini değerlendirmek için açık uçlu, randomize
olmayan, paralel grup bir klinik çalışma yürütülmüştür. Denekler, tahmini glomerüler
filtrasyon hızına (eGFR) göre 4 gruba ayrılmıştır: sağlıklı gönüllüler (eGFR ≥ 90 mL/
dak/1,73 m2), hafif böbrek yetmezliği (eGFR 60-89 mL/dak/1,73 m2), orta derecede böbrek
yetmezliği (eGFR 30-59 mL/dak/1,73 m2) ve şiddetli böbrek yetmezliği (eGFR 15-29
mL/dak/1,73 m2) olarak değerlendirilmiştir. Deferiprona ve metaboliti deferipron 3-
Oglukuronide sistemik maruziyet, PK parametreleri Cmaks ve EAA ile değerlendirilmiştir.
Böbrek yetmezliğinin derecesinden bağımsız olarak, deferipron dozunun çoğu ilk 24 saat
içinde deferipron 3-O-glukuronid olarak idrarla atılmıştır. Böbrek yetmezliğinin deferiprona
sistemik maruziyet üzerinde önemli bir etkisi görülmemiştir. İnaktif 3-Oglukuronide sistemik
maruziyet, eGFR’nin azalmasıyla artmıştır. Bu çalışmanın sonuçlarına göre, böbrek fonksiyon
bozukluğu olan hastalarda deferipron dozaj rejiminde herhangi bir ayarlamaya gerek yoktur.
Son evre böbrek hastalığı olan hastalarda deferipronun güvenliliği ve farmakokinetiği
bilinmemektedir.
Böbrek yetmezliği olan hastalarda deferipronun biyoyararlanımı incelenmemiştir. Böbrek
yetmezliği olan hastalarda doz ayarlaması için spesifik yol göstermeyi destekleyecek veri
olmasa da, bu hastalarda deferipron dozunun azaltılmasında dikkatli olunmalıdır.
Deferipronun farklı bir formülasyonunun kullanıldığı bir çalışmada, deferipron glukuronidin
eliminasyon yarı ömrünün, kreatinin klerensi ile anlamlı korelasyon gösterdiği, ancak
deferipronun eliminasyon yarı ömrünün göstermediği görülmüştür. Bu koşullar altında,
farmakolojik olarak inaktif bir bileşik olan deferipron glukuronidin birikim yapması
mümkündür. Bu bilgiler ışığında, böbrek yetmezliği olan hastalarda advers olay riski
artabileceğinden bu tür hastalara HİERO verilirken dikkatli olunmalıdır. HİERO’yla tedavi
sırasında böbrek fonksiyonu takip edilmelidir (bkz. Bölüm 4.4.)
22/25Pediyatrik popülasyon:
Deferipronun farmakokinetiği, pediyatrik popülasyon üzerinde incelenmemiştir.
Geriyatrik popülasyon:
Deferipronun farmakokinetiği, geriyatrik popülasyon üzerinde incelenmemiştir.
5.3 Klinik öncesi güvenlilik verileri
Fare, sıçan, tavşan, köpek ve maymunlar üzerinde klinik öncesi deneyler gerçekleştirilmiştir.
Demir yüklenmesi yapılmamış hayvanlara 100 mg/kg/gün ve üzeri doz verildiğinde, en sık
rastlanan bulgular kemik iliği hiposelüliritesi ve periferal kanda beyaz kan hücreleri, kırmızı
kan hücreleri ve/veya trombosit sayımında azalmadır.
Demir yüklemesi yapılmamış hayvanlara 100 mg/kg/gün ve daha fazla doz verildiğinde,
timusda, lenfoid dokularda ve testiste atrofi, adrenalde hipertrofi bildirilmiştir.
Deferipronla hayvanlarda yapılan bir karsinojenisite çalışması yoktur. Deferipronun
genotoksik potansiyeli bir dizi in vivo ve in vitro testle değerlendirilmiştir. Deferipron
doğrudan bir mutajenik etki göstermemiştir. Bununla birlikte, 52 haftalık toksikoloji
çalışmasında deferipron ile tedavi edilen sıçanlarda genotoksisite sonuçları ve meme bezi
hiperplazisi ve meme bezi tümörlerinin bulguları göz önüne alındığında, karsinojenisite
çalışmalarında tümör oluşumunun muhtemel olduğu göz önünde bulundurulmalıdır. Ayrıca
deferipron in vitro tayinlerde ve in vivo olarak hayvanlarda klastojenik etki göstermiştir.
Üreme ile ilgili çalışmalarda deferipron, demir yüklemesi yapılmamış sıçan ve tavşanlara
en az 25 mg/kg/gün kadar düşük dozlarda verildiğinde teratojenik ve embriyotoksik etki
göstermiştir. Sıçanlarda deferipron için bir doğurganlık ve erken embriyonik gelişim
çalışması yapılmıştır. Sperm sayıları, motilitesi ve morfolojisi, deferipron ile tedaviden
etkilenmemiştir. Önerilen maksimum insan dozunun %25'i olan en yüksek dozda erkek veya
kadın doğurganlığı ve üreme işlevi üzerinde hiçbir etki gözlenmemiştir.
Çiftleşmeden önce ve terminasyon (erkek) dönemine kadar veya erken gebelik sürecinde
(dişi), 28 gün (erkek) veya 2 hafta (dişi) boyunca oral yolla günde 2 kez 75 mg/kg
Deferipron alan demir yüklenmemiş dişi ve erkek sıçanlarda fertilite veya erken
embriyonik gelişim belirtileri görülmemiştir. Test edilen tüm dozlarda, dişilerde, beklenen
23/25çiftleşme zamanı sürecinde gecikme gözlenmiştir. Hayvanlar üzerinde yapılmış bir prenatal
ve postnatal üreme çalışması bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Krospovidon
Metilselüloz
Mikrokristalin selüloz 102
Magnezyum stearat
Saf su
Tablet kaplama maddesi (Opadry 20F280008 white) içeriği;
HPMC 2910/Hipromelloz
Titanyum dioksit (E171)
Makrogol
Hidroksipropil selüloz
6.2 Geçimsizlikler
Geçerli değildir.
6.3 Raf ömrü
24 aydır.
6.4 Saklamaya yönelik özel uyarılar
25°C altındaki oda sıcaklığında saklanmalıdır.
Işıktan koruyunuz.
6.5 Ambalajın niteliği ve içeriği
HİERO 500 mg Film Kaplı Tablet, çocuk emniyetli alüminyum contalı kapaklı HDPE şişede
100 adet film kaplı tablet ve 1 adet desikant bulunacak şekilde, karton kutuda 1 adet kullanma
talimatıyla kullanıma sunulur.
24/256.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Farma-Tek İlaç San. ve Tic. A.Ş.
Ümraniye/İstanbul
8. RUHSAT NUMARASI
2022/536
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 24.09.2022
Ruhsat yenileme tarihi:-
10. KÜB'ÜN YENİLENME TARİHİ
-
25/25