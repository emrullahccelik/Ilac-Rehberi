1 KULLANMA TALİMATI  
 
POSDİZOL  40 mg/ ml oral süspansiyon  
Ağızdan alınır.  
 Etkin Maddeler : Her 1 ml süspansiyon 40 mg  posakonazol içerir.  
Yardımcı Maddeler : Polisorbat 80, simetikon emülsiyon %30, sodyum benzoat (E211), 
trisodyum sitrat dihidrat, sitrik asit monohidrat, gliserin, ksantan zamkı, sıvı glukoz, titanyum dioksit, kiraz aroması ve saf su  
 
Bu ilacı kullanmaya  başlamadan  önce bu  KULLANMA TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  size reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında  
yüksek  veya düşük  doz kullanmayınız.  
 
Bu Kullanma Talimatında :  
 1. POSDİZOL  nedir ve ne için kullanılır ?  
2. POSDİZOL  kullanmadan önce dikkat edilmesi gerekenler  
3. POSDİZOL  nasıl kullanılır?  
4. Olası yan etkiler nelerdir? 
5. POSDİZOL’ün  saklanması  
 Başlıkları yer almaktadır.  1. POSDİZOL  nedir ve ne için kullanılır?  
 POSDİZOL , posakonazol isimli bir maddeyi içerir. Bu ilaç, triazol antifungal ajanlar olarak 
isimlendirilen bir ilaç grubuna dahildir. Bu ilaçlar çok çeşitli mantar enfeksiyonlarının tedavisinde ve bu enfeksiyonlardan korunmak amacıyla kullanılır. POSDİZOL  etkinliğini 
insanlarda enfeksiyonlara sebep olan bazı mantar türlerinin ölümüne sebep olarak ya da büyümesini durdurarak gösterir.  
 POSDİZOL  125 ml 28 PP bal renkli cam şişede, beyaz renkte çocuk kilitli plastik kapak ve 
1,25 ml, 2,5 ml ve 5 ml işaretli plastik kaşık ile kullanıma sunulmaktadır.  
POSDİZOL beyaz renkli kiraz aromalı oral süspansiyondur.  
 POSDİZOL yetişkinlerde (18 yaş ve üstünde) aşağıda belirtilen türlerdeki mantar 
enfeksiyonlarının tedavisinde kullanılır: 
• Fusaryozis ailesine mensup mantarların neden olduğu ve amfoterisin B ile tedavi sırasında 
iyileşme göstermeyen enfeksiyonlarda veya amfoterisin B’nin kesilmesi gereken 
durumlarda  
• Kromoblastomikoz (deri ve derialtı lezyonlarına neden olan bazı m antarların derideki 
yaralardan vücuda girmesiyle ortaya çıkan enfeksiyon) ya da miçetoma (bazı aktinomi setler veya mantarlar tarafından oluşturulan deri ve deri altı dokuların ve kemik 2 dokusunun ilerleyici, harap edici enfeksiyonu) gibi hastalıklara neden olan mantarların yol 
açtığı ve itrakonazol ile tedavi sırasında iyileşme göstermeyen veya itrakonazolün 
kesilmesi gereken durumlarda  
• Koksidioidler adı verilen mantarlara bağlı olan ve amfoterisin B, itrakonazol veya flukonazol gibi ajanların biri ya da bir den fazlası ile tedavi sırasında iyileşme göstermeyen 
veya bu ajanların kesilmesi gereken durumlarda  
 POSDİZOL  13 yaş ve üstündeki hastalarda aşağıda belirtilen türlerdeki mantar 
enfeksiyonlarının tedavisinde kullanılır:  
• İtrakonazol ve/veya flukonazol reji mlerinden/dozlarından biri veya daha fazlasıyla tedavi 
edilirken iyileşme göstermeyen veya bu ilaçların durdurulması gereken hastalarda orofarengeal kandidiyazis tedavisi için 
• Aspergillus ailesine mensup mantarların neden olduğu ve amfoterisin B ya da itra konazol 
ile tedavi sırasında iyileşme göstermeyen enfeksiyonlarda veya bu ajanlarla tedavinin kesilmesi gereken durumlarda  
 Bu ilaç ayrıca mantar enfeksiyonu gelişme riski yüksek olan aşağıda belirtilen 13 yaş ve üzeri hastalarda mantar enfeksiyonlarının önlenmesinde kullanılır:  
• “Akut miyeloid lösemi” (AML) (bir çeşit kan kanseri) veya “miyelodisplastik sendromlar” (MDS) (bir çeşit kan kanseri) için kemoterapi alımı nedeniyle bağışıklık sistemleri zayıflamış hastalar  
• “Hematopoietik kök hücre naklinden” (HSC T) sonra “yüksek dozlu immünosupresan 
tedavi” gören hastalar (kemik iliği nakli yapılan hastalar)  
 2. POSDİZOL’ü  kullanmadan önce dikkat edilmesi gerekenler  
 POSDİZOL’ü  aşağıdaki durumlarda KULLANMAYINIZ  
 Eğer:  
• İçeriğindeki etkin maddeye veya herhangi bir bileşenine karşı alerjikseniz (aşırı 
duyarlılığınız varsa) POSDİZOL’ü  kullanmayınız.  
• Terfenadin (alerji tedavisinde kullanılır), astemizol (alerji tedavisinde kullanılır), sisaprid 
(mide problemlerinin tedavisin de kullanılır), pimozid (Tourette hastalığı belirtilerinin 
tedavisinde kullanılır), halofantrin (sıtma tedavisinde kullanılır), kinidin (anormal kalp ritmi tedavisinde kullanılır) alıyorsanız  
• Ergotamin ya da dihidroergotamin gibi “ergot alkaloidi” içeren ( migren tedavisinde 
kullanılır) ilaçlar alıyorsanız  
• Simvastatin, atorvastatin ya da lovastatin gibi “statin” içeren (yüksek kolesterol tedavisinde kullanılır) herhangi bir ilaç alıyorsanız. 
 Yukarıdakilerden herhangi biri sizin için geçerliyse, POSDİZOL’ü  kullanmayınız. Emin 
değilseniz, POSDİZOL  almadan önce doktorunuza ya da eczacınıza danışınız. POSDİZOL  ile 
etkileşime girebilecek diğer ilaçlarla ilgili bilgi için, bkz. “Diğer ilaçlar ile birlikte kullanımı”.  
 POSDİZOL’ü  aşağıdaki durumlarda DİKKATLİ KULLA NINIZ  
• Eğer ketakonazol, itrakonazol ya da vorikonazol gibi diğer antifungal ilaçlara alerjikseniz,  
• Eğer karaciğer probleminiz varsa veya daha önce olduysa. POSDİZOL’ü  alırken özel kan 
testlerinin yapılması gerekebilir.  
• Eğer böbrek problemleriniz varsa ve böbreklerinizi etkileyen ilaç alıyorsanız. 3 • Eğer şiddetli ishal veya kusmanız varsa. Bu durum POSDİZOL’ün  etkinliğini kısıtlayabilir.  
• Eğer uzamış QTc aralığı olarak isimlendirilen anormal EKG’niz (kalp ritim izlemi) varsa,  
• Eğer kalp kasının zayıflığı veya kalp yetmezliği varsa,  
• Eğer çok yavaş kalp atım hızınız varsa,  
• Eğer herhangi bir kalp ritim bozukluğunuz varsa,  
• Eğer kanda potasyum, magnezyum veya kalsiyum miktarlarıyla ilgili herhangi bir 
probleminiz varsa,  
• Eğer, vinkristin, vinblastin ve  diğer “vinka alkaloidleri” (kanser tedavisinde kullanılır) 
kullanıyorsanız.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 POSDİZOL  kullanırken şiddetli kusma ve bulantı gelişirse (hasta olursanız), bu durum 
tedavinizi etkileyebileceğinden hemen doktorunuz, eczacınız veya hemşireniz ile iletişime geçiniz. Daha fazla bilgi için bölüm 4’e bakınız.  
 POSDİZOL’ün  yiyecek ve içecek ile kullanılması  
Ağızdan emilimi arttırmak için POSDİZOL’ün  her bir dozu yemekle ya da yemeği tolere 
edemiyorsanız besin ilaveleri ile birlikte alınmalıdır. Alkolün POSDİZOL  üzerindeki etkisi 
bilinmemektedir.  
 Hamilelik:  
İlacı kullanmadan önce doktorunuza veya eczacınıza danışınız.  
 
Hamile kalmayı planlıyorsanız veya hamile iseniz POSDİZOL’ü  kullanmadan önce  
doktorunuza danışınız.  
Doktorunuz tarafından söylenmedikçe hamilelik sırasında POSDİZOL  kullanmayınız. 
Eğer hamile kalabilecek durumdaysanız POSDİZOL  alırken etkili bir doğum kontrol yöntemi 
kullanmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme:  
İlacı kullanmadan önce doktorunuza veya ec zacınıza danışınız.  
 POSDİZOL  ile tedavi edilirken anne sütüne geçebileceğini göz önünde bulundurarak 
bebeğinizi emzirmeyiniz.  
 Araç ve makine kullanımı  
POSDİZOL  araç ve makine kullanma becerisini etkileyebilen bazı yan etkilere (baş dönmesi, 
uyku hali, bulanık görme) yol açtığından, araç veya makine kullanırken sorun yaşamanıza neden olabilen herhangi bir etkiyle karşılaşırsanız lütfen doktorunuzu bilgilendiriniz ve araç veya makine kullanmayınız.  POSDİZOL’ün  içeriğinde bulunan bazı yardımcı maddeler hakk ında önemli bilgiler  
POSDİZOL süspansiyon her 5 ml’sinde yaklaşık 1,75 g glukoz içerir.  
Eğer daha önceden doktorunuz tarafından bazı şekerlere karşı bir intoleransınız (dayanıksızlık) olduğu söylenmişse bu tıbbi ürünü almadan önce doktorunuzla temasa geçiniz.  4  
Diğer ilaçlar ile birlikte kullanımı  
Almakta olduğunuz, daha önce aldığınız veya alabileceğiniz tüm ilaçları lütfen doktorunuza söyleyiniz.  Aşağıdakilerden herhangi birini alıyorsanız, POSDİZOL  kullanmayınız:  
• Terfenadin (alerji tedavisinde kullanılır)  
• Astemizol (alerji tedavisinde kullanılır)  
• Sisaprid (mide problemlerinin tedavisinde kullanılır)  
• Pimozid  (Tourette  hastalığı  belirtilerinin  ve ruhsal  bozuklukların tedavisinde kullanılır)  
• Halofantrin (sıtma tedavisinde kullanılır)  
• Kinidin (anormal kalp ritmi tedavisinde kullanılır)  
 POSDİZOL , aşağıda belirtilen ilaçların kandaki miktarını artırarak, kalp ritminizde çok ciddi 
değişimlere yol açabilir: 
• Migren tedavisinde kullanılan ergotamin ya da dihidroergotamin gibi “ergot alkaloidi”  
içeren herhangi bir ilaç. POSDİZOL  bu ilaçların kandaki miktarını artırarak, el ve  ayak 
parmaklarınıza doğru kan akışında şiddetli düşüşe yol açıp parmaklarınızın zarar 
görmesine neden olabilir.  
• Yüksek kolesterol tedavisinde kullanılan simvastatin, atorva statin ya da lovastatin gibi bir 
“statin”  
 Yukarıdakilerden herhangi biri sizin için geçerliyse POSDİZOL  kullanmayınız. Eğer emin 
değilseniz, POSDİZOL  kullanmadan önce doktorunuz ya da eczacınıza danışınız. 
 
Diğer ilaçlar: 
Lütfen yukarıda belirtilen ve POSDİZOL  kullanırken almamanız gereken ilaçların listesine 
bakınız. Kalp ritim bozuklukları riski nedeniyle posakonazol ile birlikte alınmaması gereken yukarıdaki ilaçlara ek olarak, POSDİZOL  ile birlikte alınmaları durumunda ritim sorunları 
riskini arttırabilen başka ilaçlar da vardır. Almakta olduğunuz tüm reçeteli ve reçetesiz ilaçları doktorunuza lütfen söyleyiniz.  Bazı ilaçlar, kandaki POSDİZOL  miktarını arttırarak, POSDİZOL’ün  yan etki riskini 
arttırabilir.  
 POSDİZOL’ün  kan seviyelerini azaltabilen ilaçlar aşağıdaki gibidir :  
• Rifabutin ve rifampisin (belirli bazı enfeksiyonların tedavisinde kullanılır). Eğer rifabutin ile halihazırda tedavi edilmekteyseniz, kan sayımınızın ve rifabutine ait bazı muhtemel yan etkilerin iz lenmesi gereklidir.  
• Nöbet tedavisinde veya nöbetin önlenmesinde kullanılan fenitoin, karbamazepin, fenobarbital, primidon gibi bazı ilaçlar.  
• HIV enfeksiyonunun tedavisinde kullanılan efavirenz ve fosamprenavir.  
• Mide asidini azaltmak için kullanılan simetid in, ranitidin gibi ve proton pompa inhibitörü 
olarak adlandırılan omeprazol ve benzeri ilaçlar.  
 POSDİZOL  bazı ilaçların kan seviyelerini (muhtemelen yan etki riskini de artırarak) 
artırabilir. Bunlar:  
• Vinkristin, vinblastin ve diğer vinka alkaloidleri (ka nser tedavisinde kullanılır)  
• Siklosporin (organ nakli cerrahisinde veya sonrasında kullanılır)  5 • Takrolimus ve sirolimus (organ nakli cerrahisinde ve sonrasında kullanılır)  
• Rifabutin (belirli bazı enfeksiyonların tedavisinde kullanılır)  
• HIV enfeksiyonu tedav isinde kullanılan ve proteaz inhibitörleri olarak isimlendirilen 
ilaçlar (ritonavir ile birlikte verilen lopinavir ve atazanavir gibi)  
• Benzodiazepinler olarak adlandırılan alprazolam, triazolam, midazolam ve bazı benzer 
ilaçlar (sakinleştirici veya kas gev şetici olarak kullanılırlar)  
• Kalsiyum kanal blokörleri olarak adlandırılan diltiazem, verapamil, nifedipin, nizoldipin ve 
diğer bazı ilaçlar (yüksek tansiyon tedavisinde kullanılırlar)  
• Digoksin (kalp yetmezliği tedavisinde kullanılır)  
• Glipizid gibi sülfoni lüreler (şeker hastalığı tedavisinde kullanılır). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 3. POSDİZOL  nasıl kullanılır?  
 Doktorunuz veya eczacınız ile görüşmeden POSDİZOL  tablet ve POSDİZOL  oral 
süspansiyonu birbiriyle değiştirmeyiniz; çünkü bu durum etkisizlikle veya artan yan etki riskiyle sonuçlanabilir.  
 Uygun kullanım ve doz/uygulama sıklığı için talimatlar:  
POSDİZOL  sadece doktorunuzun tavsiye ettiği şekilde kullanılmalıdır. Emin olmadığınızda 
doktorunuza veya eczacınıza sorunuz. Doktorunuz sizin ilaca olan cevabınızı takip edecek ve POSDİZOL’ün  ne kadar süreyle kullanılması gerektiğini ve günlük olarak aldığınız dozda 
herhangi bir değişiklik yapılmasına gerek olup olmadığını belirleyec ektir.  
 Aşağıdaki tablo enfeksiyonunuzun tipine göre değişen ve doktorunuz tarafından size bireysel olarak uyarlanabilecek tavsiye edilen dozu ve tedavi süresini göstermektedir. Doktorunuza danışmadan dozunuzu kendi başınıza ayarlamayınız veya tedavi rejim inizi değiştirmeyiniz.  
 Mümkün olduğunda posakonazolü bir öğün veya besleyici içecek alımı sırasında veya sonrasında alınız.  
 Uygulama yolu ve metodu:  
 
Endikasyon  Doz ve Tedavi Süresi  
Refrakter mantar enfeksiyonlarının tedavisi  
(Invasive aspergillosis, Fusariosis, 
Chromoblastomycosis/Mycetoma, Coccidioidomycosis)  Önerilen doz günde dört defa 200 mg’dır (bir  
5 ml’lik kaşık dolusu). Alternatif olarak doktorunuz tarafından önerildiyse 400 mg (iki 5 ml’lik kaşık dolusu) süspansiyonu günde 2 ke re alabilirsiniz Her iki şekilde de 
yemekten sonra veya yemekle birlikte veya 
besin ilaveleri ile birlikte alınız.  
Pamukçuğun başlangıç tedavisi  Tedavinin ilk günü günde bir defa 200 mg 
(bir 5 ml’lik kaşık dolusu) alınız. İlk günden sonra, günde bir defa 100 mg (2.5 ml veya 5 
ml’lik yarım kaşık) alınız.  
Ciddi mantar enfeksiyonlarının önlenmesi  Günde 3 defa 200 mg (bir 5 ml’lik kaşık 
dolusu) alınız.  
 6 Değişik yaş grupları:  
Çocuklarda kullanımı:  
POSDİZOL  sadece 13 yaşın üzerinde kullanılmalıdır.  
 
Yaşlılarda kullanımı:  
POSDİZOL  doktorunuzun tavsiye ettiği şekilde kullanılmalıdır. POSDİZOL  yaşlı ve genç 
yetişkin hastaların çoğunda iyi etki gösterir ve iyi tolere edilir. Tavsiye edilen POSDİZOL  
dozu yaşa bakılmaksızın uygulanabilir.  
 Özel kullanım durumları:  
Böbrek yetmezliği, karaciğer yetmezliği:  
Karaciğer veya böbrek yetmezliği olan hastalarda doz ayarlamasına gerek yoktur. Bu hastalar uygulama sırasında yakından izlenmelidir.  
 Eğer POSDİZOL’ün  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla POSDİZOL  kullandıysanız  
POSDİZOL’den  kullanmanız gerekenden fazlasını kullanmışsanız bir doktor veya eczacı il e 
konuşunuz.  POSDİZOL  kullanmayı unutursanız  
Hatırlar hatırlamaz bir doz alınız ve sonrasında ilacı daha önce kullandığınız gibi kullanmaya devam ediniz. Ancak, ilacı unuttuğunuzu hatırladığınızda bir sonraki dozu alacağınız zaman çok yaklaşmışsa, sadece bir sonraki dozu alınız.  
 Unutulan bir dozu dengelemek için çift doz almayınız.  POSDİZOL  ile tedavi sonlandırıldığındaki oluşabilecek etkiler  
Tedavi, invazif mantar enfeksiyonlarının tedavisinde deneyim sahibi bir doktor tarafından başlatılmalıdır. Tedavi  süresi, hastanın arka plandaki hastalığının şiddetine, 
immünosupresyondan (bağışıklık sisteminin baskılanması) çıkmasına ve klinik yanıta göre belirlenmelidir. Tedavinin ne derecede etkili olduğu, bir tedavi kürünün tamamlanmasının ardından doktor tarafından izlenmelidir. Posakonazol ile yapılan klinik çalışmalarda 
güvenlilik, tedavinin durdurulmasından sonra 30 gün süreyle izlenmiştir.  
 
4. Olası yan etkiler nelerdir?  
 Tüm ilaçlar gibi, POSDİZOL’ün  içeriğinde bulunan maddelere duyarlı olan kişilerde yan 
etkiler olabilir.  
 Yan etkiler aşağıdaki kategorilerde gösterildiği şekilde listelenmiştir. Çok yaygın: 10 hastanın en az 1’inde görülebilir.  
Yaygın: 10 hastada birden az, fakat 100 hastada birden fa zla görülebilir.  
Yaygın olmayan: 100 hastada birden az, fakat 1.000 hastada birden fazla görülebilir.  
Seyrek: 1.000 hastada birden az, fakat 10.000 hastada birden fazla görülebilir. Çok seyrek : 10.000 hastada birden az görülebilir.  
Bilinmiyor: Eldeki veri lere göre sıklık tahmin edilemiyor.  
 Aşağıdakilerden biri olursa, POSDİZOL’ü  kullanmayı durdurunuz ve DERHAL 7 doktorunuza bildiriniz veya size en yakın hastanenin acil bölümüne başvurunuz.  
• Bulantı veya kusma (hasta hissetme veya hasta olma), ishal  
• Karaciğer  problemi belirtileri- cildinizde veya gözlerin beyazında sararma, normalden koyu 
renkli idrar veya açık renkli dışkı, sebepsiz hasta hissetme, mide problemleri, iştah kaybı, 
anormal yorgunluk veya halsizlik, kan testlerinde artmış karaciğer enzimleri  
• Aşırı  duyarlılık reaksiyonu (hipersensitivite) -belirtiler hırıltılı solunum, nefes almada 
zorluk, kızarıklık veya kurdeşen, kaşıntı, şişme içerebilir.  
• Stevens Johnson sendromu (yaygın kabarcıklı döküntü ve derinin soyulması) Bunların hepsi çok ciddi yan etkiler dir. 
 Eğer bunlardan biri sizde mevcut ise, sizin POSDİZOL’e  karşı ciddi alerjiniz var demektir. 
Acil tıbbi müdahaleye veya hastaneye yatırılmanız gerek olabilir.  
 Aşağıdakilerden herhangi birini fark ederseniz, doktorunuza söyleyiniz:  
 Yaygın:  
• Kanda anormal tuz değerleri (ör. zihin karışıklığı ve halsizlik yaşanabilir)  
• Deride anormal hisler (ör., uyuşma, karıncalanma, kaşıntı, batma, yanma veya ürperme hissi)  
• Baş ağrısı  
• Düşük potasyum seviyesi (kan testlerinde gözlemlenir)  
• Düşük magnezyum seviyeleri (kan testlerinde gözlemlenir)  
• Yüksek kan basıncı  
• İştah kaybı, mide  ağrısı, mide bulantısı, gaz çıkarma, ağız kuruluğu, tat alma duyusunda 
değişiklik  
• Reflü (göğsünüzden boğazınıza doğru yanma hissi)  
• Kan testlerinde beyaz kan hücrelerinin sayısında azalma (nötropeni) (enfeksiyon riskini arttırabilir ve kan testlerinde gözl emlenir)  
• Ateş 
• Güçsüzlük  
• Baş dönmesi  
• Yorgunluk  
• Uyku hali  
• Döküntü 
• Kaşıntı 
• Kabızlık  
• Rektumda (kalın bağırsağın dışa açılan son kısmı) rahatsızlık  
 Yaygın olmayan:  
• Anemi (belirtileri arasında baş ağrısı, yorgunluk, baş dönmesi, nefes yetmezliği, solgunluk 
ve kan testlerinde düşük hemoglobin seviyesi görülebilir)  
• Kan testlerinde bir tür  akyuvar olan “lökosit” düzeyinde düşüş (lökopeni) (bu durum 
enfeksiyon riskini artırabilir)  
• Kan testlerinde düşük platelet seviyeleri (trombositopeni) (bu durum kanamaya yol açabilir)  
• Kan testlerinde bir tür akyuvar olan “eozinofil” seviyelerinde artış (eozinofili) (bu durum iltihaplanmanız varsa olabilir)  
• Kan damarlarında iltihaplanma  8 • Kalp ritim problemleri 
• Nöbet  
• Sinir hasarı (nöropati)  
• Anormal kalp ritmi -kalp görüntülemesi (EKG)’de görülür, palpitasyonlar (çarpıntı), yavaş 
veya hızlı kalp atımı, yüksek veya düşük kan basıncı  
• Düşük kan basıncı  
• Pankreasta iltihap (pankreatit) şiddetli mide ağrılarına sebep olabilir  
• Dalağa oksijen taşınmasında kesinti (splenik inf arkt) şiddetli mide ağrısına sebep olabilir.  
• Ciddi böbrek problemleri (belirtileri arasında daha çok veya daha az idrara çıkma ve 
normalden farklı renkte idrar vardır)  
• Kanda yüksek kreatinin seviyeleri (kan testlerinde gözlemlenir)  
• Öksürük, hıçkırık  
• Burun kanaması  
• Nefes alırken şiddetli keskin göğüs ağrısı (plöretik ağrı)  
• Lenf bezlerinde büyüme (lenfadenopati)  
• Dokunma veya his duyumunda azalma özellikle cilt üzerinde  
• Titreme  
• Yüksek veya düşük kan şekeri düzeyleri  
• Bulanık görme, ışığa hassasiyet  
• Saç dökülmesi  
• Ağız yaraları  
• Titreme, genel olarak kendini iyi hissetmeme  
• Ağrı, sırt veya boyun ağrısı ve kollarda veya bacaklarda ağrı  
• Vücutta su tutulması (ödem)  
• Adet problemleri (örn., vajinadan anormal kanama)  
• Uykusuzluk (insomnia)  
• Kısmen veya tamamen konuş amama,  
• Ağızda şişlik  
• Anormal rüyalar veya uyumada güçlük  
• Koordinasyon ve denge problemleri  
• Mukozal iltihaplanma  
• Burun tıkanıklığı  
• Nefes almada güçlük  
• Göğüste rahatsızlık hissi  
• Şişkinlik hissi  
• Genelde bir virüsün sebep olduğu, hafif veya şiddetli mide bulantısı, kusma, kramp, diyare, 
mide ağrısı  
• Geğirme  
• Gergin hissetme  
 
Seyrek:  
• Zatürre (belirtileri arasında nefes darlığı ve rengi değişmiş balgam çıkarma yer alır)  
• Akciğer damarlarında kan basıncı artışı (pulmoner hipertansiyon) (bu durum akciğer ve kalbe ciddi zarar verebilir)  
• Olağandışı pıhtılaşma veya uzun süren kanama gibi kan problemleri  
• Yaygın kabarcıklı kızarıklık ve deri soyulması gibi şiddetli alerjik reaksiyonlar  
• Sesler duyma veya olmayan şeyleri görme gibi zihinsel problemler  
• Bayılma  9 • Düşünme ve konuşmada güçlük, özellikle ellerde,  kontrol edilemeyen ani hareketler  
• Felç (belirtileri arasında kol ve bacaklarda ağrı, güçsüzlük, uyuşma, karıncalanma 
bulunmaktadır)  
• Görüş alanında kör ya da karanlık bir nokta olması  
• Kalp yetmezliği veya kalp krizi  , (bu durum kalp atımının durmasına ve ölüme, kalpte ritim 
sorununa ve ani ölüme neden olabilir)  
• Bacak damarlarında kan pıhtısı olması (derin ven trombozu) (belirtileri arasında bacaklarda 
yoğun ağrı ya da şişme bulunmaktadır)  
• Akciğerde kan pıhtısı olması (pul moner embolizm) (belirtileri arasında nefes darlığı ve 
nefes alma sırasında ağrı bulunmaktadır)  
• Mide veya barsakta kanama - (belirtileri arasında kan kusma ya da dışkıda kan çıkması 
bulunmaktadır)  
• Barsakta özellikle ileumda tıkanma (intestinal obstrüksiy on). Bu tıkanma barsağınızın 
içindekilerin alt barsağa geçmesini engellemektedir  - (belirtileri arasında şişkinlik hissi, 
kusma, şiddetli kabızlık, iştahsızlık ve kramp bulunmaktadır)  
• Alyuvarların parçalanması (hemoliz) “Hemolitik üremik sendrom” -Bununla birlikte 
böbrek yetmezliği olabilir ya da olmayabilir  
• Kan testlerinde tüm kan hücrelerinde düşük düzeyler (alyuvar ve akyuvar hücreleri ve 
plateletler)  
• Deride büyük morluklar (trombotik trombositopenik purpura)  
• Yüz veya dilde şişme  
• Depresyon  
• Çift görme  
• Meme ağrısı  
• Böbrek üstü bezinin düzgün çalışmaması (ör. halsizlik, yorgunluk, iştah kaybı, cilt renginde değişikliğe neden olabilir)  
• Hipofiz bezinin düzgün çalışmaması -Bu durum erkek veya dişi üreme organlarının işlevini 
etkileyen hormonların kan düzeylerinde azalmaya neden olabilir  
• İşitme problemleri  
 
Bilinmiyor: eldeki verilerden hareketle sıklığı tahmin edilemiyor.  
• Psödoaldosteronizm, düşük potasyum seviyesi (kan testinde gösterilir) ile birlikte yüksek tansiyona neden olur.  
• Bazı hastalar POSDİZOL  aldıktan sonra kafa karışıklığı yaşadıklarını da bildirmiştir. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma T alimatında yer alan veya almayan herhangi bir yan etki meydana gelmesi 
durumunda doktorunuz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha faz la bilgi edinilmesine katkı sağlamış olacaksınız.  
 5. POSDİZOL’ün  saklanması  
 POSDİZOL’ü  çocukların göremeyeceği, erişemeyeceği yerlerde ve ambalajında saklayınız. 10  
30°C altındaki oda sıcaklığında saklayınız, dondurmayınız.  Şişeyi açtığınız günden itibaren 28 gün sonra, şişede hala kalmış ilaç varsa, bu süspansiyonu 
kullanmayınız.  Son kullanma tarihiyle uyumlu olarak kullanınız . 
 Ambalajdaki veya kartondaki veya şişedeki son kullanma tarihinden sonra POSDİZOL’ü  
kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat Sahibi : 
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim Yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 Bu kullanma talimatı 25/11/2021 tarihinde onaylanmıştır. 