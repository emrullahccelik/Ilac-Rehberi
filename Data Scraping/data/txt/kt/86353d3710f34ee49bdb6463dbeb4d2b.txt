1 KULLANMA TALİMATI 
SURVANTA® 200 mg / 8 mL intratrakeal süspansiyon içeren flakon  
İntratrakeal (nefes borusu yolu ile) olarak uygulanır. 
Steril  
 Etkin madde: Beraktant (Sığır akciğerinden elde edilir)
 Yardımcı maddeler:Sodyum klorür, alkol (etanol), sodyum hidroksit, hidroklorik asit, distile 
su, azot.
Bu   ilacı   kullanmaya   başlamadan   önce bu KULLANMA TALİMATINI   dikkatlice 
okuyunuz, çünkü sizin için önemli bilgiler içermektedir .
Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç sadece sizin bebeğiniz için reçete edilmiştir, başkalarına vermeyiniz. 
Bu ilacın kullanımı sırasında, doktora veya hastaneye gittiğinizde bebeğinizin bu ilacı 
kullandığını doktorunuza söyleyiniz. 
Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
Bu Kullanma Talimatında:  
1. SURVANTA nedir ve ne için kullanılır? 
2. SURVANTA kullanmadan önce dikkat edilmesi gerekenler  
3. SURVANTA nasıl kullanılır? 
4. Olası yan etkiler nelerdir? 
5. SURVANTA’nın saklanması 
Başlıkları yer almaktadır. 
1. SURVANTA nedir ve ne için kullanılır? 
SURVANTA beyazımsı ile açık kahverengi arası steril süspansiyon formundadır ve 8 mL 
(200 mg fosfolipid) içeren tek kullanımlık cam flakonlarda sunulmuştur. 
SURVANTA’nın etkin maddesi olan beraktant; fosfolipidler (25 mg/mL), serbest yağ asitleri 
(1,4-3,5 mg/mL), trigliseridler (0,5-1,75 mg/mL) ve protein (0,1-1,0 mg/mL) içeren bir 
karışımdır. 
SURVANTA, çocuğunuzun nefes almasına yardımcı olmak için sığır akciğerlerinden elde 
edilen doğal bir yüzey aktif madde olan (surfaktan) beraktant etkin maddesini içerir. 
Bebeğinizde şiddetli solunum güçlüğüne neden olabilen Respiratuar Distres Sendromu 
(Solunum Sıkıntısı Sendromu) (hiyalin membran hastalığı) adı verilen bir durumun gelişme 
riski varsa veya bu durum mevcut ise SURVANTA verilmiştir veya verilecektir. 
SURVANTA, doğum ağırlığı 700 g veya daha fazla olan yenidoğan prematüre (erken doğan) 
bebeklerde Respiratuar Distres Sendromu (RDS) tedavisinde kullanılır. 2 SURVANTA ayrıca, hamilelik 32 haftadan kısa sürdüğünde, düzenli nefes alıp vermesi için 
soluk borusuna tüp takılması gereken veya yüzey aktif madde (surfaktan) eksikliği kanıtı olan 
RDS geliştirme riski taşıyan prematüre (erken doğan) bebeklerin tedavisinde de kullanılır. 
Respiratuar Distres Sendromu (RDS) genellikle akciğerlerde üretilen ve yüzey aktif madde 
(surfaktan) olarak bilinen bir maddeden yoksun olan bazı bebeklerde ve özellikle erken doğan 
bebeklerde görülür. Surfaktan akciğerlerin içini kaplayan ve akciğerlerin birbirine 
yapışmasını önleyen bir maddedir ve böylece bebeğin normal solunum yapması 
sağlanmaktadır. 
SURVANTA doğal bir surfaktandır ve bebeğinizin kendi surfaktanına benzer bir etki 
göstererek onun normal nefes almasına yardımcı olmaktadır. 
2.SURVANTA kullanmadan önce dikkat edilmesi gerekenler 
SURVANTA’yı aşağıdaki durumlarda KULLANMAYINIZ: 
Eğer bebeğinizin etkin madde beraktant ya da SURVANTA’nın bileşimindeki yardımcı 
maddelerden (bu kullanma talimatının başında listelenmektedir) herhangi birisine karşı alerjisi 
varsa. 
SURVANTA’yı aşağıdaki durumlarda DİKKATLİ KULLANINIZ: 
SURVANTA bebeğinize sadece yenidoğan bebeklerin ventile edilebildiği (hava 
verilebildiği) ve yenidoğan yoğun bakım şartlarının sağlandığı yerlerde uygulanabilir. 
SURVANTA verildikten sonra, doktorunuz veya hemşireniz bebeğinize doğru miktarda 
oksijen verildiğinden emin olmak için bebeğinizi izlemeye devam edecektir. 
Dozlama prosedürü sırasında, kalp atışının yavaşlaması (bradikardi) ve/veya dolaşımdaki 
oksijen miktarının azalması şeklinde nadir ataklar bildirilmiştir. Bunlar meydana gelirse, 
dozlama durdurulacak ve durumu hafifletmek için uygun önlemlere başlanacaktır. 
Stabilizasyon sağlandıktan sonra, dozlama prosedürüne devam edilecektir. 
Bu uyarılar geçmişteki herhangi bir dönemde dahi olsa bebeğiniz için geçerliyse lütfen 
doktorunuza danışınız. 
SURVANTA’nın yiyecek ve içecek ile kullanılması: 
SURVANTA’nın yiyecek ve içeceklerle beraber kullanılmasıyla ilgili bir herhangi bir bilgi mevcut 
değildir.  
Hamilelik 
İlacı kullanmadan önce doktorunuza veya eczacınıza danışınız. 
SURVANTA, sadece erken ve yenidoğan bebeklerde uygulanan bir üründür. Bundan dolayı bu 
bölüm geçerli değildir. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 3   Emzirme 
  İlacı kullanmadan önce doktorunuza veya eczacınıza danışınız.
SURVANTA, sadece erken ve yenidoğan bebeklerde uygulanan bir üründür. Bundan dolayı bu 
bölüm geçerli değildir. 
Araç ve makine kullanımı
SURVANTA, sadece erken (prematüre) ve yenidoğan bebeklerde uygulanan bir üründür. Bundan 
dolayı bu bölüm geçerli değildir. 
SURVANTA’nın içeriğinde bulunan bazı yardımcı maddeler hakkında önemli bilgiler 
SURVANTA’nın kullanım yolu nedeni ile herhangi bir uyarı gerekmemektedir. 
SURVANTA'nın dozajı kiloya dayalıdır, bu nedenle doz başına sodyum miktarı değişecektir. 
Bebeğin kilosuna bağlı olarak, bir doz 1 mmol'den (23 mg) fazla sodyum içerebilir. 
Diğer ilaçlar ile birlikte kullanımı: 
Herhangi bir etkileşimi yoktur. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz. 
3.SURVANTA nasıl kullanılır?
Uygun kullanım ve doz/uygulama sıklığı için talimatlar: 
SURVANTA dozajı vücut ağırlığına bağlı olarak her çocuk için değişmektedir. Normal doz 
vücut ağırlığının kg’ı başına 100 mg SURVANTADIR.  
Doktorunuz doğru dozu hesaplayacaktır. Genellikle ilk doz doğumdan sonra mümkün olan en 
kısa zamanda (çoğunlukla 15 dakika içinde) veya şiddetli solunum güçlüğü (Respiratuar Distres 
Sendromu) tanısı konulduktan sonra mümkün olan en kısa sürede verilecektir. 
SURVANTA dozu bebeğinizin nefes borusuna yerleştirilmiş bir tüpten veya küçük çaplı bir 
kateterden verilecektir. SURVANTA uygulanırken bebeğiniz solunum cihazından ayrılırsa 
kaygılanmayınız. 
SURVANTA dozu 48 saat içinde altı saatlik aralarla üç defaya kadar tekrarlanabilir. 
SURVANTA bebeğinize verilmeden önce oda sıcaklığına ısıtılacaktır. 
Uygulama yolu ve metodu: 
SURVANTA sadece intratrakeal (nefes borusu yolu ile) kullanım içindir. 
Değişik yaş grupları: 
SURVANTA yalnızca bazı bebeklerde ve özellikle erken doğanlarda kullanılır. 4 Yetişkinlerde kullanımı: 
Geçerli değildir.  
Yaşlılarda kullanımı: 
Geçerli değildir.  
Özel kullanım durumları 
Özel kullanım durumları yoktur. 
Kullanmanız gerekenden daha fazla SURVANTA kullandıysanız: 
Pediyatrik popülasyon 
Eğer aşırı yüksek dozda SURVANTA verilirse, bebeği akut hava yolu obstrüksiyonu belirtileri 
açısından gözlemleyiniz. Tedavi semptomatik ve destekleyici olmalıdır. SURVANTA 
uygulamasından sonra geçici olarak solunum seslerinde kabalaşma ve raller duyulabilirse de 
bunlar doz aşımının işareti değildir. Solunum yolu obstrüksiyonuna ilişkin kesin belirtiler 
bulunmadıkça endotrakeal aspirasyon ya da diğer önlemler gerekmez. 
SURVANTA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
SURVANTA kullanmayı unutursanız 
Doktorunuz atlanan dozun ne zaman uygulanacağına karar verecektir. 
Takip eden dozların yeni uygulama zamanı için randevularınız hakkında doktorunuzun 
talimatlarına uymanız önemlidir. 
Unutulan dozları dengelemek için çift doz almayınız.  
SURVANTA ile tedavi sonlandırıldığındaki oluşabilecek etkiler 
SURVANTA ile tedavi sonlandırıldığındaki oluşabilecek etkiler ile ilgili herhangi bir bilgi mevcut 
değildir. 
Eğer SURVANTA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
4. Olası yan etkiler nelerdir? 
Tüm ilaçlar gibi, SURVANTA’nın içeriğinde bulunan maddelere duyarlı olan kişilerde yan 
etkileri olabilir. 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın: 10 hastanın en az birinde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 5 SURVANTA ile aşağıdaki yan etkiler ciddidir ve dozlama sırasında gerektiği gibi bebeğinizin 
doktoru tarafından tedavi edilecektir.  
Çok yaygın: 
Beyinde kanama. Bu yan etkinin ortaya çıkması, aynı yaştaki tedavi edilmemiş bebeklerde 
beklenenden farklı değildir.  
Yaygın:  
Akciğerlerde kanama olguları.  
Diğer Yan etkiler:  
Yaygın olmayan:  
Bebeğinizin nefes borusuna takılan solunum tüpünün tıkanması.  
SURVANTA'nın küçük çaplı bir kateterle uygulanması sırasında aşağıdaki ek yan etkiler 
görülmüştür: "yavaş kalp atışı" ve "kandaki oksijen seviyesinin normalin altına düşmesi". 
Bebeğinizin tedavisiyle ilgili olarak bu hasta kullanma talimatında yer almayan sorularınız var ise 
lütfen doktorunuza sorunuz. 
Eğer bebeğinizde bu Kullanma Talimatında bahsi geçmeyen herhangi bir yan etki ile 
karşılaşırsanız doktorunuzu bilgilendiriniz. 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
5. SURVANTA’nın saklanması 
SURVANTA’yı çocukların göremeyeceği, erişemeyeceği yerlerde ve ambalajında saklayınız. 
SURVANTA buzdolabında saklanmalıdır ve ışıktan korunmalıdır; ancak bebeğinize 
verilmeden önce oda sıcaklığına ısıtılacaktır.  
SURVANTA dondurulmamalıdır. Yanlışlıkla donmuş olan ürün atılmalıdır. 
Her bir SURVANTA flakonu tek kullanımlıktır. İçinde ilaç kalmış kullanılmış flakonlar 
imha edilmelidir. 
Herhangi bir flakon yeniden oda sıcaklığına ısıtıldıktan sonra 8 saat içinde kullanılmazsa 
atılmalıdır. Flakonlar oda sıcaklığına ulaştıktan sonra buzdolabına geri konulmamalıdır. 
İlaçlar atık su veya evsel atık yoluyla atılmamalıdır. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra SURVANTA’yı kullanmayınız. 6 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz. 
Ruhsat Sahibi: 
AbbVie Tıbbi İlaçlar Sanayi ve Ticaret Limited Şirketi 
Ataşehir/İstanbul 
Üretim Yeri:
Abbvie Inc,
60064 North Chicago/ABD
Bu kullanma talimatı ... tarihinde onaylanmıştır. 7 AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ 
İÇİNDİR 
Tanım ve Bileşim 
SURVANTA, sadece intratrakeal (nefes borusu yolu ile) kullanıma yönelik steril, pirojenik 
olmayan bir pulmoner surfaktanttır. Fosfolipidler, nötr lipidler, yağ asitleri ve dipalmitoil 
fosfatidilkolin, palmitik asit ve tripalmitin eklenmiş surfaktantla ilişkili proteinleri içeren bir sığır 
akciğer ekstraktıdır. 
Elde edilen bileşim şunları içermektedir: 
Fosfolipidler 25 mg/ml (11 – 15,5 mg/ml disatüre fosfatidilkolin dahil)  
trigliseritler 0,5 – 1,75 mg/ml  
serbest yağ asitleri 1,4 – 3,5 mg/ml  
protein 1 mg/ml'den az  
%0,9 sodyum klorür (Avr. Farm.) çözeltisinde süspanse edilir. Ayrıca sodyum hidroksit ve 
hidroklorik asit içerir.  
SURVANTA’nın her mililitresi 25 mg fosfolipit içerir. 8 ml (200 mg fosfolipid) içeren tek 
kullanımlık cam flakonlarda sunulan, beyazımsı ila açık kahverengi renk arasında bir sıvıdır. 
Özellikler 
Endojen pulmoner surfaktan, solunum sırasına alveollerin yüzeyindeki gerilimi azaltır ve dinlenme 
durumundaki transpulmoner basınçlarda kollapsa karşı alveolleri stabilize eder. Prematüre 
bebeklerde, pulmoner surfaktanın yetmezliği Respiratuvar Distres Sendromu'na (RDS) yol açar. 
SURVANTA, surfaktanın yerine geçerek bu bebeklerin akciğerlerindeki yüzey aktivitesini 
düzeltir. 
Terapötik endikasyonlar
SURVANTA, doğum ağırlığı 700 g veya daha fazla olan yeni doğan prematüre bebeklerde 
Respiratuar Distres Sendromunun (RDS) (hiyalin membran hastalığı) tedavisinde endikedir. 
SURVANTA ayrıca, stabilizasyon için entübasyon gerektiren veya surfaktan eksikliği kanıtı olan, 
RDS geliştirme riski taşıyan, gestasyonel yaşı 32 haftadan küçük prematüre bebeklerin profilaktik 
tedavisinde endikedir. 
Kontrendikasyonlar 
SURVANTA için spesifik kontrendikasyonlar klinik çalışmalar ile tanımlanmamıştır 
Özel kullanım uyarıları ve önlemleri 
SURVANTA, sadece yenidoğan bebeklerin ventile edilebildiği ve yenidoğan yoğun bakım 
şartlarının sağlandığı yerlerde uygulanabilir. SURVANTA'nın uygulanmasından sonraki dakikalar 
içinde oksijenasyonda belirgin iyileşmeler görülebilir. O nedenle hiperoksiyi önlemek için 
sistemik oksijenasyonun izlenmesi, sık ve özenli bir klinik gözetimin yapılması gereklidir. 
SURVANTA uygulamasını takiben, uygun düzenlemeleri sağlamak için arteriyel kan gazlarının, 
solunan oksijenin fraksiyonunun ve ventilatör değişikliğinin izlenmesi gerekmektedir. 8 Dozlama prosedürü sırasında, geçici bradikardi epizodları ve/veya oksijen desatürasyonu 
bildirilmiştir. Bunlar meydana gelirse, dozlama durdurulmalı ve durumu hafifletmek için uygun 
önlemler başlatılmalıdır. Stabilizasyondan sonra, dozlama prosedürüne devam edilmelidir.  
SURVANTA 2°C-8°C arasında buzdolabında saklanmalıdır. Uygulamadan önce SURVANTA, 
oda sıcaklığında 20 dakika veya elde 8 dakika bekletilerek ısıtılmalıdır. YAPAY ISITMA 
YÖNTEMLERİ KULLANILMAMALIDIR.   
Oda sıcaklığına ulaştıktan sonra 8 saat içinde kullanılmayan her flakonu atınız. Flakonlar 
ısıtıldıktan sonra yeniden buzdolabına konulmamalıdır. 
Her SURVANTA flakonu yalnızca tek kullanımlıktır. Artık ilaç içeren kullanılmış flakonlar 
atılmalıdır. SURVANTA, uygulanmadan önce renk değişikliği açısından görsel olarak 
incelenmelidir. SURVANTA'nın rengi beyazımsı-açık kahverengidir. Saklama sırasında bir 
miktar çökelme meydana gelebilir.  
Bu görüldüğünde, yeniden dağıtmak için flakonu birkaç kez yavaşça ters çeviriniz 
(ÇALKALAMAYINIZ).  
Diğer ilaçlarla etkileşim 
Herhangi bir etkileşim türü rapor edilmemiştir. 
Dozaj Talimatları 
Aksi reçete edilmedikçe, kg başına 4 ml süspansiyon, trakea yoluyla (intratrakeal uygulama) verilen 
normal dozdur. 
Daha yüksek dozlar kullanılmamalıdır.  
Aşağıdaki doz tablosu, doğum ağırlığı aralıkları için toplam dozu gösterir. 
Kilo (gram) Total Doz (ml) Kilo (gram) Total Doz (ml) 
701 - 750 3,0 1351 - 1400 5,6 
751 - 800 3,2 1401 - 1450 5,8 
801 - 850 3,4 1451 - 1500 6,0 
851 - 900 3,6 1501 - 1550 6,2 
901 - 950 3,8 1551 - 1600 6,4 
951 - 1000 4,0 1601 - 1650 6,6 
1001 - 1050 4,2 1651 - 1700 6,8 
1051 - 1100 4,4 1701 - 1750 7,0 
1101 - 1150 4,6 1751 - 1800 7,2 
1151 - 1200 4,8 1801 - 1850 7,4 
1201 - 1250 5,0 1851 - 1900 7,6 
1251 – 1300 5,2 1901 - 1950 7,8 
1301 - 1350 5,4 1951 - 2000 8,0 9 Uygulama şekli 
SURVANTA endotrakeopulmoner yoldan uygulanmalıdır.  
Bir kişi dozu uygularken başka bir kişi bebeğin pozisyonunu ayarlarsa ve bebeği takip ederse, 
dozlama prosedürü kolaylaştırılır.   
SURVANTA, uygulanmadan önce oda sıcaklığına ısıtılmalıdır (bkz. Bölüm 6.3). 
Mekanik Olarak Ventile Edilmiş Bebeklerde Uygulama 
SURVANTA'yı mekanik ventilasyondaki bebeklere uygulamadan önce önerilen ayarlar; solunum 
frekansı 60/dakika, inspirasyon süresi 0,5s ve Fi02 1,0 olacak şekildir. Bu noktada inspiratuvar 
basıncın değişmesi gerekmemektedir. 
Mekanik olarak ventile edilmiş bebekler için 2 alternatif uygulama yöntemi vardır:  
i.Doz, endotrakeal tüpün ventilatörden ayrılması, küçük çaplı bir kateter yerleştirilmesi ve 
dozun bebekle nötr pozisyonda uygulanmasıyla uygulanır. Kateterin ucu endotrakeal 
tüpün sonunda olmalıdır.  
Alternatif olarak:  
ii.Doz, bebek nötr pozisyondayken ventilatörden ayrılmadan bir emme portu 
konektöründen küçük çaplı bir kateter sokularak uygulanabilir. Kateterin ucu endotrakeal 
tüpün sonunda olmalıdır. 
Doz uygulandıktan sonra, kateter tamamen geri çekilir ve gerekirse ventilatör yeniden bağlanır.  
Spontan Soluyan Bebeklere Uygulama 
Entübasyon surfaktan ekstübasyon (INSURE) 
Yukarıda tarif edildiği gibi entübasyon ve kateterizasyonun ardından, doğum odasında veya daha 
sonra yenidoğan ünitesine alındıktan sonra bebek nötral pozisyona getirilir ve doz 1 ila 3 dakika 
boyunca tek bir bolus olarak yavaşça enjekte edilir. Uygulama sonrası, bir torbalama tekniği 
kullanılır ve klinik olarak endike olduğu şekilde ekstübasyona ve Sürekli Pozitif Havayolu Basıncı 
(CPAP)’a devam edilir. 
Daha az invazif surfaktan uygulama (LISA) 
Dozu entübasyonsuz uygulamak için küçük çaplı bir kateter kullanılabilir. Bu gibi durumlarda, ses 
tellerinin laringoskopi ile görüntülenmesiyle kateter doğrudan trakeanın içine yerleştirilir ve doz 
yavaşça 1 ila 3 dakika boyunca tek bir bolus olarak enjekte edilir. Uygulama sonrası, hemen kateter 
çıkarılır. Sürekli spontan solunumdan emin olunur ve tüm prosedür boyunca CPAP tedavisine 
devam edilir. 
Arteriyel kan gazı değerlerini ve inspiratuar oksijen konsantrasyonunu kontrol ediniz ve 
SURVANTA ile dozlamayı bitirdikten hemen sonra ventilasyon parametrelerindeki değişiklikleri 
kontrol ediniz. 
SURVANTA'nın tekrarlanan dozları için dozaj da kg başına 100 mg fosfolipiddir ve bebeğin 
doğum ağırlığına bağlıdır. Ek SURVANTA dozlarına ihtiyaç, solunum güçlüğünün devam ettiğine 10 dair kanıt ile belirlenmelidir. Bir önceki dozdan en geç 6 saat sonra doz uygulayınız. İlk 48 saat 
içinde ek olarak en fazla 3 doza kadar verilebilir. 
İstenmeyen Etkiler 
Mekanik Olarak Ventile Edilmiş Bebekler   
Beraktant veya plasebo alan hastalarda intrakraniyal kanama gözlemlenmiştir. Tüm hastalarda 
intrakraniyal kanama insidansı, bu hasta popülasyonunda literatürde bildirilenlere benzerdir. 
Ayrıca, pulmoner kanama bildirilmiştir. Mukus salgıları ile endotrakeal tüpün tıkanması 
bildirilmiştir. Başka hiçbir ciddi advers reaksiyon bildirilmemiştir.    
INSURE ve LISA Teknikleri  
INSURE ve LISA teknikleriyle elde edilen güvenlilik sonuçları, bradikardi ve hipoksemi LISA’lı 
bazı vakalarda daha sık olarak bildirilmiş olsa da kontrol grubunda olanlar ile karşılaştırılabilirdir. 
SURVANTA ile tedavi edilen hastalarda aşağıdaki advers reaksiyonlar tespit edilmiştir. Advers 
reaksiyonlar, vücut sistem organ sınıfı ve sıklığına göre aşağıda listelenmiştir. Sıklıklar şu şekilde 
tanımlanır: çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila < 1/100), 
seyrek (≥1/10.000 ila < 1/1.000), çok seyrek (<1/10.000), bilinmiyor (eldeki verilerden hareketle 
tahmin edilemiyor). 
Sistem Organ Sınıfı Sıklık Advers Olay 
Vasküler hastalıklar Çok yaygın İntrakraniyal kanama  
Solunum, göğüs bozuklukları ve 
mediastinal hastalıkları Yaygın Pulmoner kanama  
Yaralanma, zehirlenme ve  
prosedüre bağlı komplikasyonlar Yaygın olmayan Mukus salgıları ile endotrakeal 
tüpün tıkanması 
SURVANTA proteinlerine karşı antikor üretimi gözlenmemiştir. 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta: 
tufam@titck.gov.tr; tel: 0 800 314 00 08; faks: 0 312 218 35 99) 
Doz aşımı 
Eğer aşırı yüksek dozda SURVANTA verilirse, bebeği akut hava yolu obstrüksiyonu belirtileri 
açısından gözlemleyiniz. Tedavi semptomatik ve destekleyici olmalıdır. SURVANTA 
uygulamasından sonra geçici olarak solunum seslerinde kabalaşma ve raller duyulabilirse de 
bunlar doz aşımının işareti değildir. Solunum yolu obstrüksiyonuna ilişkin kesin belirtiler 
bulunmadıkça endotrakeal aspirasyon ya da diğer önlemler gerekmez.  
Farmasötik Önlemler 
Ambalajdaki son kullanma tarihinden sonra bu ilaç kullanılmamalıdır (son kullanma tarihi için 
flakon etiketine bakınız).  
Arta kalmış SURVANTA miktarları imha edilmelidir. 11 Işıktan koruyarak 2-8°C arasında buzdolabında saklayınız. DONDURMAYINIZ.  Yanlışlıkla 
dondurulmuş herhangi bir ürün atılmalıdır. 
SURVANTA, uygulanmadan önce renk değişikliği açısından görsel olarak incelenmelidir. 
SURVANTA'nın rengi beyazımsı-açık kahverengidir.