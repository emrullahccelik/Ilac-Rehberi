1/9  KULLANMA TALİMATI  
 
İBU-BABY 60 mg supozituvar  
Makattan uygulanır.  
 
• Etkin madde: Her bir supozituvar (fitil) 60 mg ibuprofen  içerir.  
• Yardımcı  maddeler: Witepsol  H5, polisorbat  80 içerir.  
 
 
 
Bu Kullanma  Talimatında:  
 
1. İBU-BABY nedir  ve ne için kullanılır?  
2. İBU-BABY’yi  kullanmadan  önce dikkat edilmesi  gerekenler  
3. İBU-BABY nasıl  kullanılır?  
4. Olası  yan etkiler  nelerdir?  
5. İBU-BABY’nin  saklanması  
 
Başlıkları  yer almaktadır.  
 
1. İBU-BABY nedir ve ne için kullanılır?  
• İBU-BABY,  hemen  hemen  beyaz,  tekdüze  görünüşlü  supozituvar  (fitil)  şeklinde sunulmaktadır.  
• İBU-BABY, 6 ve 10 adet supozituvar (fitil) içeren karton kutularda takdim edilmektedir.  
• Her bir supozituvar (fitil) 60 mg etkin madde (ibuprofen) içerir. İbuprofen, steroid olmayan 
iltihap giderici (NSAİİ ) ilaç grubundandır.  
• İBU-BABY,  hafif ve orta dereceli  ağrıların  giderilmesi  (diş çıkarma  sırasındaki  ağrılar,  diş 
ağrısı,  kulak  ağrısı,  nedeni  bilinen  baş ağrısı,  hafif kas ağrıları,  boğaz  ağrısı,  burkulma - 
incinmeye bağlı  ağrılar vb.) ve ateşin  düşürülmesi  amacıyla kullanılır.  
• İBU-BABY,  makattan  verildiğinde  ağız yoluyla  kullanıma  göre emilim  daha az olduğu  için 
sadece  ağız yoluyla  kullanımın  mümkün  olmadığı  veya kusma  durumunda  etkili  bir alternatif  
olarak  kullanılmaktadır.  
 
2. İBU-BABY’yi  kullanmadan  önce dikkat  edilmesi  gerekenler  
İBU-BABY’yi  aşağıdaki  durumlarda  KULLANMAYINIZ  
Eğer;  
• İbuprofen  veya diğer  steroid  özellikte  olmayan  iltihap  giderici/ağrı  kesici  ilaçlara  veya bu 
ilacın  içindeki  yardımcı  maddelerden  birine  karşı  aşırı duyarlı  (alerjik) iseniz  
• Geçmişte;  ibuprofen,  asetilsalisilik  asit veya diğer  steroid  olmayan  iltihap  giderici  (NSAİİ)  
ilaçlar  aldıktan  sonra  bronşiyal  kasılma,  astım  nöbeti,  burun  mukozasında  şişme,  cilt 
reaksiyonları  (yüzde,  dilde, dudakta ve boğazda  şişme) olduysa  Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz,  
çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya  ihtiyaç duyabilirsiniz.  
• Eğer  ilave sorularınız olursa, lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu  ilacın   kullanımı   sırasında,  doktora   veya  hastaneye  gittiğinizde  doktorunuza  bu  ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  veya 
düşük doz kullanmayınız.  2/9  • Geçmişte;  steroid  olmayan  iltihap  giderici  (NSAİİ)  ilaçlar  ile tedaviye  bağlı  olarak  mide - 
bağırsak  kanaması  veya delinmesi  rahatsızlığınız olduysa  
• Şiddetli  karaciğer yetmezliğiniz  var ise 
• Şiddetli  böbrek  yetmezliğiniz var ise 
• Şiddetli  kalp yetmezliğiniz var ise 
• Çocuğunuz un vücut  ağırlığı 6 kg’dan  az ve 3 aydan küçük  ise 
• Diğer anti -enflamatuar  (NSA İİ) ağrı kesiciler veya  asetilsalisilik  asit kullanılıyorsa  
 
İBU-BABY’yi  aşağıdaki  durumlarda  DİKKATLİ  KULLANINIZ  
 
 
Eğer;  
• Çocuğunuzda bir enfeksiyon varsa -lütfen  aşağıdaki  'Enfeksiyonlar'  başlığına bakın ız 
• Çocuğunuzda  yüksek  tansiyon,  kalp sorunları  veya felç var veya geçirdi  ise, çünkü  ibuprofen  
ile kalp sorunları  riskinde küçük  bir artış bulunmaktadır.  
• Çocuğunuzun  diyabet  veya  yüksek  kolesterol  gibi kalp sorunları  açısından  risk oluşturabilecek  
bir rahatsızlığı  varsa  
• Çocuğunuzda astım  veya herhangi  bir alerjik  akciğer hastalığı  varsa  
• Çocuğunuzda böbrek, kalp, bağırsak  ve karaciğer  hastalığı  varsa  
• Sistemik  lupus  eritematozus  (sebebi  bilinmeyen  cilt, eklem,  böbrek,  kalp zarı (perikard) , 
akciğer  zarı (plevra)  gibi birçok  doku  ve organ  iltihabına  bağlı  belirtilerle  karakterize,  değişik  
seyir  gösteren  ve bağışıklık  sisteminin  bozuk  çalışması  sonucu  ortaya  çıkan  bir hastalık)  ve 
eksfoliyatif dermatit,  Stevens -Johnson  sendromu  veya benzer bir hastalık varsa  
• Mide -bağırsak  rahatsızlığı,  kronik  iltihaplı  bağırsak  hastalığı  (ülseratif  kolit,  Crohn  hastalığı),  
makat  veya anüs hastalıklarınız varsa  
• Geçmişte  ibuprofen  ya da diğer  NSAİİ’leri   kullandıkt an sonra  mide -bağırsak  kanaması  veya 
delinmesi  geçirdiyseniz  
• İBU-BABY  alan 3 ay-2 yaş arası hastalarda  mide  ülseri  veya  kanaması  ortaya  çıktığında  
tedavi  kesilmelidir.  
• Çocuğunuz  su çiçeği geçiriyorsa,  İBU-BABY  kullanımından  kaçınılmalıdır.   
 Kalp -Damar Sistemi  ile ilgili riskler  
- Steroid  olmayan  iltihap  giderici  (NSAİİ)  ilaçlar  ölümcül  olabilecek  KV trombotik  olaylar  
(pıhtılaşma  ile ilgili),  kalp krizi ve inme  riskinde  artışa  neden  olabilir.  Bu risk kullanım  
süresine  bağlı  olarak  artabilir.  Kalp -damar  hastalığı  olan veya kalp-damar  hastalık  risk 
faktörlerini  taşıyan  hastalarda risk  daha  yüksek  olabilir.  
 
- İBU-BABY koroner  arter by -pass cerrahisi  öncesi ağrı tedavisinde kontrendikedir.  
 
Sindirim  Sistemi  ile ilgili riskler  
-Steroid  olmayan  iltihap  giderici  (NSAİİ)  ilaçlar  kanama,  ülserasyon,  mide  veya bağırsak  
delinmesi  gibi ölümcül  olabilecek  ciddi  Gİ advers  etkilere  yol açarlar.  Bu advers  olaylar  
herhangi  bir zamanda,  önceden  uyarıcı  bir belirti  vererek  veya vermeksizin  ortaya  çıkabilirler.  
Yaşlı  hastalar ciddi  Gİ etkiler  bakımından  daha yüksek risk taşımaktadırlar.  3/9  • Sıvı kaybı  durumunda  yeterli  miktarda  sıvı alımı  sağlanması  şarttır.  Örneğin  ishal sebebiyle  
ağır derecede  sıvı kaybı  olan çocuklarda  özellikle  dikkat  edilmesi  gerekmektedir,  aksi takdirde  
sıvı kaybı  ani böbrek  yetmezliğine yol açabilir.  
• Çocuğunuzda rektum (makat) veya  anüs rahatsızlığı varsa . 
• İbuprofen  ile solunum  problemleri,  yüz ve boyun  bölgesinde  şişme  (anjiyoödem)  ve göğüs  
ağrısı  dahil  olmak  üzere  bu ilaca  karşı  alerjik  reaksiyon  belirtileri  bildirilmiştir.  Bu 
belirtilerden  herhangi  birini  fark ederseniz  derhal  İBU-BABY’i  bırakınız  ve doktorunuza  veya  
acil tıbbi yardıma başvurunuz.  
 
Çocuklar için  İBU-BABY kullanımında  aşağıdakilere özel  dikkat  gösteriniz:  
İbuprofen  tedavisi  ile ilişkili  olarak  eksfoliyatif  dermatit,  eritema  multiforme , Stevens -Johnson  
sendromu,  toksik  epidermal  nekroliz,  eozinofili  ve sistemik  semptomlarla  ilaç reaksiyonu  
(DRESS)  ve akut jeneralize  ekzantematöz  püstüloz  (AGEP)  dahil  olmak  üzere  ciddi  cilt 
reaksiyonları  bildirilmiştir.  Bölüm  4'te açıklanan  bu ciddi  cilt reaksiyonları  ile ilgili belirtilerden  
herhangi  birini  fark ederseniz  İBU-BABY’i  kullanmayı bırakın  ve derhal  tıbbi yardım  alınız . 
 
Enfeksiyonlar  
İBU-BABY  ateş ve ağrı gibi enfeksiyon  belirtilerini  gizleyebilir.  Bu nedenle  İBU-BABY  
enfeksiyonun  uygun  tedavisini  geciktirerek  komplikasyon  riskinin  artmasına  yol açması  
mümkündür.  Bu durum  bakterilerin  neden  olduğu  zatürre  ve su çiçeğine  bağlı  bakteriyel  deri 
enfeksiyonlarında  gözlenmiştir.  Çocuğunuzda  enfeksiyon  varken  bu ilacı verirseniz  ve enfeksiyon  
belirtileri  devam  ederse veya  kötüleşirse,  gecikmeden bir  doktora danışınız.  
 
Bu uyarılar  geçmişteki  herhangi  bir dönemde  dahi olsa sizin için geçerliyse  lütfen  doktorunuza  
danışınız.  
 
Hamilelik  
İlacı kullanmadan  önce doktorunuza veya eczacınıza  danışınız.  
 
Fetüse  zarar  verebileceğinden  veya doğumda  sorunlara  neden  olabileceğinden,  hamileliğin  son 3 
ayındaysanız  ibuprofen  almayın.  Fetüste  böbrek  ve kalp sorunlarına  neden  olabilir.  Sizin  ve 
bebeğinizin  kanama  eğilimini  etkileyebilir  ve doğumun  beklenenden  daha  geç veya daha  uzun  
sürmesine  neden  olabilir.  Kesinlikle  gerekli  olmadıkça  ve doktorunuz  tarafından  tavsiye  
edilmedikçe hamileliğin  ilk 6 ayı boyunca ibuprofen  almamalısınız.  
 
Bu dönemde  veya  hamile  kalmaya  çalışırken  tedaviye  ihtiyacınız  olursa,  mümkün  olan en kısa 
süre için  en düşük doz  kullanılmalıdır.  
 
Gebeliğin  20. haftasından  itibaren  birkaç  günden  fazla  süreyle  alınırsa,  ibuprofen  doğmamış  
bebeğinizde  böbrek  sorunlarına  neden  olabilir  ve bu da bebeği  çevreleyen  amniyotik  sıvının  düşük  
seviyelerine  (oligohidramnios)  veya bebeğin  kalbindeki  bir kan damarının  (ductus  arteriosus)  
daralmasına  yol açabilir.  Birkaç  günden  daha  uzun  süre tedaviye  ihtiyacınız  varsa,  doktorunuz  ek 
izleme önerebilir.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
 
 
 4/9  Emzirme  
İlacı kullanmadan  önce doktorunuza veya eczacınıza  danışınız.  
 
Sadece  az miktarda  ibuprofen  ve bozunma  ürünleri  anne sütüne  geçer.   İBU-BABY,  önerilen  
dozda ve mümkün olan en kısa  süreyle kullanıldığında emzirme döneminde  kullanılabilir.  
 
Doğurganlık  
İBU-BABY,  kadınlarda  doğurganlığı  azaltabilen  bir ilaç grubuna  (NSAİİ'ler)  aittir.  Bu etki ilacın  
kesilmesiyle geri  döndürülebilir.  
 
Diğer uyarılar  
• Çocuklar  için İBU-BABY  gibi ilaçlar  kalp krizi (“miyokard  enfarktüsü”)  veya inme  
riskinde  küçük  bir artış ile ilişkili  olabilir.  Herhangi  bir risk yüksek  dozlarda  ve uzun  süreli  
tedavide daha olasıdır. Önerilen dozu veya 3 gün tedavi süresini aşmayınız.  
• Mide ülseriniz, delinmeniz  veya kanamanız varsa  (veya iki veya daha fazla atak  
geçirdiyseniz) . 
• Şu anda veya son 12 gün  içinde mifepriston  aldıysanız bu ilacı kullanmayınız.  
• Kalp  krizi veya felç riski:  Kalp  sorunlarınız  varsa,  daha önce felç geçirdiyseniz  veya bu 
rahatsızlıklara  yakalanma  riskiniz  olduğunu  düşünüyorsanız  (örneğin  yüksek  tansiyon,  
diyabet  veya yüksek  kolesterolünüz  varsa  veya  sigara  içiyorsanız)  tedavinizi  doktorunuzla  
veya eczacınızla görüşmelisiniz.  
• Yaşlılar:  Yaşlı  hastalar  mide  kanaması  ve delinmesi  gibi ölümcül  olabilecek  yan etkilere  
daha yatkındır.  Bu ilacı almadan  önce doktorunuzla  veya eczacınızla konuşunuz.  
 
Araç ve makine  kullanımı  
Araç ve makine kullanma  yeteneği  üzerinde  etkisi  yoktur  veya ihmal  edilebilir  düzeydedir.  
 
İBU-BABY’nın  içeriğinde bulunan  bazı yardımcı  maddeler hakkında  önemli  bilgiler  
İBU-BABY'nin  içerisinde uyarı  gerektirecek  yardımcı madde bulunmamaktadır.  
 
Diğer ilaçlar ile birlikte  kullanımı  
Aşağıdaki  ilaçlardan  herhangi  birini  alıyorsanız bunu doktorunuza söylemeniz  özellikle önemlidir:  
• İbuprofen  içeren  ilaçlar,  asetilsalisilik  asit ve diğer  steroid  olmayan  iltihap  giderici  ilaçlar  
NSAİİ (COX -2 inhibitörleri)  
• Ödem  önleyici ler (diüretikler)  
• Tansiyon  düşürücüler  (kaptopril,  atenolol,  losartan  gibi)  
• Antikoagülanlar (kan sulandırıcı) (varfarin,  heparin  gibi)  
• Lityum  (ruhsal  hastalıklar için  kullanılan ilaçlar)  
• Metotreksat  (sedef hastalığı, romatizma hastalıkları  ve kanser hastalıklarında  kullanılan  ilaç) 
• Zidovudin  (HIV tedavisinde)  
• Kortikosteroidler  (iltihap (inflamasyon)  ve bağışıklık  sistemi  hastalıklarının  tedavisinde  
kullanılır)  
• Probenesid  (gut tedavisinde  kullanılan  ilaçlar)  
• Aminoglikozidler (bir antibiyotik türü)  5/9  • Oral hipoglisemik  ajanlar  (kan şekerini  düşüren  ilaçlar)  
• Kardiyak  glikozidleri  (kalp yetmezliğinde kullanılır)  
• Siklosporin  veya takrolimus  (organ  nakillerinde  veya belirli  bağışıklık  sistemi  hastalıklarının  
tedavisinde kullanılır)  
• Kinolon  grubu  antibiyotikler (siprofloksasin,  ofloksasin, levofloksasin  gibi)  
• Seratonin  geri alım inhibitörü  (SSRI) antidepresan  ilaçlar  
• Antiplatelet  (kandaki  trombosit sayısını  azaltıcı) ilaçlar (dipiridamol,  klopidogrel)  
• Mifepriston  (düşük  ilacı)  uygulamasından  sonraki  8-12 gün boyunca  NSAİİ'ler 
kullanılmamalıdır. NSAİİ’ler mifepristonun etkisini azaltabilir.  
 
Eğer  reçeteli  ya da reçetesiz herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar hakkında  bilgi veriniz.  
 
3. İBU-BABY nasıl kullanılır?  
Bu ilacı her zaman  tam olarak  doktorunuzun  veya  eczacınızın  size söylediği  şekilde  kullanınız.  
Emin  değilseniz doktorunuza veya  eczacınıza danışınız.  
 
• Uygun  kullanım  ve doz/uygulama  sıklığı  için talimatlar:  
Günlük maksimum ibuprofen dozu, 3 -4 doz şeklinde ve vücut ağırlığının her kilosu için günlük en 
fazla 20 -30 mg olmalıdır. 6 saatten daha sık uygulama yapılmamalıdır.  
 
6–8 kg arası vücut ağırlığı olan çocuklarda:  Tedavi başlangıcında 1 adet supozituvar kullanılır. 
İhtiyaç olması halinde 6 -8 saat sonra 1 adet supozituvar daha verilebilir. 24 saat içerisinde en fazla  
3 adet supozituvar verilebilir.  
 
8–12,5 kg arası vücut ağırlığı olan çocuklarda:  Tedavi başlangıcında 1 adet supozituvar kullanılır. 
İhtiyaç olması halinde 6 saat sonra 1 adet supozituvar daha verilebilir. 24 saat içerisinde en fazla      
4 adet supozituvar verilebilir.  
 
İBU-BABY, maksimum 3 gün boyunca kullanılır.  
 
Bu süre içinde belirtilerin (semptomların) kaybolmaması veya ağırlaşması durumunda doktorunuza 
başvurunuz.  
 
Kısa süreli kullanım içindir.  
 
İstenmeyen etkiler, hastalık belirtilerini kontrol altına almak için gerekli olan en düşük etkin dozun 
en kısa sürede kullanılması ile en aza indirilebilir.  
 
3 ay ila 2 yaşına kadar olan çocuklarda yanlızca doktor tavsiyesi ile kullanılır.  
 
3-5 aylık çocuklarda semptomların (belirtilerin) devam etmesi ya da kötüleşmesi halinde 24 saat 
içinde doktorunuza danışınız.  
 
• Uygulama yolu ve metodu:  
Supozituvar (fitil), eller iyice yıkanıp kurulandıktan sonra makat içine itilerek tatbik edilir.  
Kayganlığı arttırmak için supozituvarı uygulama öncesinde elinizle ısıtınız veya çok kısa süreliğine 
hemen sıcak suya daldırıp çıkarınız.  6/9   
Bu ilaç en fazla 3 gün kullanılır. Bu süre içerisinde; eğer çocuğunuzun ağrı ve ateşi daha kötüye 
gidiyorsa veya yeni hastalık belirtileri meydana geliyorsa tedavi hemen durdurulmalı ve 
doktorunuza veya eczacınıza danışmalısınız.  
 
• Değisik  yaş grupları:  
Çocuklarda  kullanımı:  
Çocuklarda kullanımı  hakkında  yukarıda bilgi verilmektedir.  
3 aydan  küçük  ve vücut  ağırlığı 6 kg’dan  az olan  çocuklarda kullanılması  önerilmez.  
 
Yaşlılarda  kullanımı:  
Bu hasta  grubunda  NSAİİ  (steroid  olmayan  iltihap  giderici  ilaç) kullanımıyla  ölümcül  olabilecek  
mide -bağırsak  kanaması  ve delinmesi  gibi istenmeyen  etki sıklığı artmaktadır.  
Eğer yaşlı hastalarda  NSAİİ  kullanılması  gerekiyor  ise mümkün  olabilecek  en küçük  etkin  doz ve 
en kısa tedavi  süresi  tercih edilmelidir.  
 
Bu hastalarda  ve eş zamanlı  olarak  düşük  dozda  kan sulandırıcı  asetilsalisilik  asit (ASS)  veya  
mide -bağırsak  kanama  riskini arttıran  başka  ilaçlara gerek  duyan hastalarda  (bkz.  Bölüm 4.5)  mide  
koruyucu  ilaçların  da (örneğin  misoprostol  veya proton  pompası  inhibitörleri)  aynı zamanda  
kullanımı  üzerinde düşünülmesi gerekmektedir  (bkz. Bölüm 4.5). 
 
• Özel  kullanım  durumları:  
Böbrek/Karaciğer/Kalp  yetmezliği:  
Böbrek,  karaciğer  ya da kalp yetmezliği  olan hastalarda  dikkatli  olunmalıdır,  çünkü  ibuprofen  gibi 
NSAİİ’lerin  kullanımı  böbrek  fonksiyonlarında  bozulmayla  sonuçlanabilir.  Bu hastalarda  doz 
mümkün  olan en düşük  düzeyde  tutulmalı  ve böbrek  fonksiyonları  izlenmelidir.  Ağır karaciğer  
hastalığında  istenmeyen  sedasyona  (uyku  hali) neden  olur. Karaciğer  yetmezliği  olan hastalarda  
kullanılmamalıdır.  
 
Eğer  İBU-BABY’  nin etkisinin  çok güçlü  veya zayıf olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız gerekenden  daha fazla  İBU-BABY kullandıysanız:  
Kullanmanız  gerekenden  daha fazla  İBU-BABY  kullanmışsanız  ya da çocuklar  bu ilacı kazara  
kullandıysa,  alınacak  önlem  hakkında  tavsiye  ve risk ile ilgili  görüş  almak  üzere  her zaman  bir 
doktora veya  en yakın  hastaneye başvurun.  
 
Belirtiler;  mide  bulantısı,  karın  ağrısı,  kusma  (kanlı  çizgiler  olabilir),  baş ağrısı,  kulak  çınlaması,  
bilinç  bulanıklığı  ve titrek  göz hareketlerini  içerebilir.  Yüksek  dozlarda,  uyuşukluk,  göğüs  ağrısı,  
çarpıntı,  bilinç  kaybı,  kasılmalar  (özellikle  çocuklarda),  güçsüzlük  ve baş dönmesi,  idrarda  kan, 
üşüme  hissi, solunum problemleri  bildirilmiştir.  
 
İBU-BABY’den kullanmanız  gerekenden fazlasın ı kullanmışsanız bir doktor veya eczacı ile  
konuşunuz.  
 
İBU-BABY'i  kullanmayı  unutursanız  
Bir dozu  unutursanız,  son dozun  en az 6 saat önce alınmış  olması  koşuluyla,  gerektiğinde  bir 
sonraki  dozu  verin.  
 
Unutulan  dozları dengelemek için  çift doz almayınız.  
 
 7/9  İBU-BABY ile tedavi  sonlandırıldığındaki  oluşabilecek  etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar  gibi, İBU-BABY’nin  içeriğinde  bulunan  maddelere  duyarlı  olan kişilerde  yan etkiler  
olabilir.  
 
Aşağıdakilerden  biri olursa,  İBU-BABY’y i kullanmayı  durdurunuz  ve DERHAL  doktorunuza  
bildiriniz veya  size en  yakın hastanenin  acil bölümüne başvurunuz:  
• Dışkıda kan  (feçes/dışkı  hareketleri)  
• Siyah  katran  rengi  dışkı  (melena)  
• Kan veya kahve  telvesine  benzeyen  koyu partiküller kusma  (gastrointestinal hemoraji ve 
hematemez) , mide ve ya bağırsakta delinme (gastrointestinal perforasyon).  
• Açıklanamayan  hırıltılı  solunum,  nefes  darlığ ı, deri döküntüsü  (deride  kabarma  veya  soyulma  
ile şiddetli  olabilir),  ciddi  deri reaksiyonu,  ürtiker  ile seyreden aşırı duyarlılık reaksiyonu , 
kaşıntı  veya morarma,  kalp çarpıntısı,  sıvı tutulması  (şişmiş  ayak bilekleri  veya idrar  yapma  
seviyelerinde  azalma) . 
• Yüz,  dil ve  boğazda  şişme , nefes darlığı dahil ciddi aşırı duyarlılık reaksiyonları . 
• Boyun tutulması,  baş ağrısı,  bulantı,  kusma,  ateş ve oryantasyon  bozukluğu.  
• Gövdede  kırmızımsı,  yükselmeyen,  hedef  benzeri  veya dairesel  yamalar,  genellikle  merkezi  
kabarcıklar,  cilt soyulması,  ağız,  boğaz,  burun,  cinsel  organlar  ve gözlerde  ülserler.  Bu ciddi  
deri döküntülerinden  önce  ateş ve grip benzeri  semptomlar  görülebilir  [eksfolyatif  dermatit,  
eritema multiforme,  Stevens -Johnson  sendromu,  toksik epidermal  nekroliz].  
• DRESS  sendromu  olarak  bilinen  şiddetli  bir cilt reaksiyonu  ortaya  çıkabilir.  DRESS’in  
semptomları  şunlardır:  Döküntü,  ateş, lenf düğümlerinin  şişmesi  ve eozinofillerin  (bir çeşit 
beyaz  kan hücresi)  artışı.  Döküntü veya mukoza  zarı lezyonları  geliştirirseniz,  İBU-BABY  
almayı  bırakınız  ve bir doktora  başvurunuz.  Şiddetli  döküntüler  ciltte,  özellikle  
bacaklarda,  kollarda,  ellerde  ve ayaklarda,  yüzü  ve dudakları  da tutabilen  kabarcıkları  
içerebilir . Bu durum  ciddileşerek  kabarcıkların  büyüdüğü  ve yayıldığı  ve cildin  bazı 
kısımlarının  düşebileceği  (toksik  epiderma l nekroliz)  hale gelebilir.  Ayrıca  cilt, deri altı 
doku  ve kasta  tahribat  (nekroz)  ile birlikte  ciddi  enfeksiyon  oluşabilir.  Şiddetli  yayılan  deri 
döküntüsü  (“Stevens -Johnson  Sendromu”,  “toksik  epidermal  nekroliz” , “eritema  
multiforme”,  “eksfoliyatif dermatit” , semptomlar  şunları  içerir:  Şiddetli  deri döküntüsü,  
ağız içi, burun  ve cinsel  organları  da içerecek  şekilde  ciltte  kabarmanın  yanısıra  ağrı, baş 
ağrısı ve ateş gibi semptomların  eşlik edebildiği  cilt soyulması) . 
• Ateşin  eşlik ettiği,  deri altında  yumrular  ve kabarcıklar  içeren  kırmızı,  pullu  yaygın  döküntü.  
Belirtiler  genellikle  tedavinin  başlangıcında  ortaya  çıkar  (akut  jeneralize  ekzantematöz  
püstüloz  (AGEP) . 
• Kounis  sendromu  adı verilen  potansiyel  olarak  ciddi  bir alerjik  reaksiyonun  işareti  olabilen  
göğüs ağrısı.  
• Çarpıntı  (taşikardi)  ve düşük tansiyon  (anafilaksi, anjiyoödem veya ciddi şok)  
• Aseptik menenjit  (beyin omurilik sıvısı iltihabı)  
• Kalp  yetmezliği  ve ödem  
• Astım, şiddetli astım, bronkospazm (solunum yollarında daralma) veya dispneyi (nefes 
darlığı)  ağırlaştıran  solunum  yolu reaktivitesi  8/9  Bunların  hepsi  çok ciddi  yan etkilerdir.  
Eğer bunlardan  biri sizde  mevcut  ise, acil tıbbi müdahaleye  veya hastaneye  yatırılmanıza  gerek  
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir. 
Seyrek: 1.000 hastanın 1’inden az görülebilir, fakat 10.000 hastanın 1’inden fazla görülebilir. 
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size en 
yakın hastanenin  acil bölümüne başvurunuz:  
• Açıklanamayan  mide  ağrısı, hazımsızlık,  mide  ekşimesi,  bulantı  veya kusma  
• Gözlerde sararma,  soluk  dışkı ve  koyu renkli  idrar,  karaciğer rahatsızlığı  
• Yüksek  ateşle birlikte şiddetli boğaz ağrısı  
• Açıklanamayan  kanamalar  veya  kafatasında  kanama,  morarma  veya yorgunluk  veya soğuk  
algınlığı  gibi enfeksiyonlara normalden  daha  fazla  yakalanma.  
• Eozinofili  ve sistemik  semptomlarla seyreden  ilaç reaksiyonu  (DRESS  sendromu).  
• Akut jeneralize ekzantematöz püstüloz  (AGEP).  
• Akut  böbrek  yetmezliği  
Bunların  hepsi  ciddi  yan etkilerdir.  Acil tıbbi müdahale gerekebilir.  
Aşağıdakilerden  herhangi  birini  fark ederseniz,  doktorunuza  söyleyiniz:  
Yaygın  olmayan  
• Baş ağrısı  
• Deri döküntüsü  
 
Seyrek  
• İshal,  gaz (mide  ve bağırsakta) , kabızlık  ve kusma . Bunlar  birkaç  günden  fazla  sürerse  
veya sorun  yaratırsa doktorunuza  söyleyiniz.  
 
Çok seyrek  
• Böbrek  sorunları , ibuprofen  ile böbrek  yetmezliği  oluşabilir  
• İbuprofen ile inme veya kalp  problemleri meydana gelebilir. Çocuklara verilen  doz 
seviyesinde bu olası değildir  
• Peptik ülser (mide ve bağırsakta yara)  
• Kolit  ve Crohn  hastalığının  kötüleşmesi  
• Ağızda ülser (yara)  
• Gastrit  (mide zarı iltihabı)  
• Yüksek  tansiyon  (hipertansiyon)  
• Su çiçeği  (varisella)  enfeksiyonu  sırasında  enfeksiyona bağlı iltihaplanmanın alevlenmesi  
(örneğin nekrotizan fasiit gelişimi),  istisnai durumlarda  ciddi  deri enfeksiyonları  ve 
yumuşak  doku  komplikasyonları  
• Hematopoetik bozukluklar  (kan hücrelerinin üretimi (hemoglobin azalması) ya da işlevi ile 
ilgili bozukluklar)  
• Kolestatik sarılık (safranın onikiparmak bağırsağına ulaşamaması sonucu ortaya çıkan 
sarılık), hepatit (karaciğer iltihabı), serum enzimlerinde yükselme  9/9  • Üre renal klirensi azalması  (ürenin böbrekler vasıtası ile vücuttan atılamaması)  
 
Bilinmiyor  
• Ciltte  ışığa  karşı  hassasiyet  
• Karın ağrısı, bulantı ve dispepsi ( hazımsızlık)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda  
hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri  bildirerek  kullanmakta  olduğunuz  ilacın  güvenliliği  
hakkında daha  fazla bilgi edinilmesine katkı  sağlamış  olacaksınız.  
 
5. İBU-BABY’nin  saklanması  
İBU-BABY’yi  çocukların  göremeyeceği,  erişemeyeceği  yerlerde ve ambalajında  saklayınız.  
 
25°C  altında ki oda sıcaklığında  sakla yınız.  
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra İBU-BABY’yi  kullanmayınız.  
 
Eğer üründe ve/veya  ambalajında bozukluklar  fark ederseniz  İBU-BABY’y i kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre,  Şehircilik  ve İklim  
Değişikliği  Bakanlığınca belirlenen  toplama sistemine  veriniz.  
 
Ruhsat sahibi:  
Berko  İlaç ve Kimya Sanayi A.Ş. 
Yenişehir Mah.  Özgür  Sok. No: 16-18  
Ataşehir/İstanbul   
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim  yeri: 
Berko  İlaç ve Kimya Sanayi A.Ş. 
Adil Mah.  Yörükler Sok. No: 2  
Sultanbeyli/İstanbul   
0 216 592 33 00 (Pbx)  
0 216 592 00 62 (Faks)  
 
 
Bu kullanma  talimatı  ../../….  tarihinde  onaylanmıştır.  