1 / 15  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
 
BUDENOFALK 3 mg enterik  kaplı  mikropellet içeren  kapsül  
 
2. KALİTATİF  VE KANTİTATİF  BİLEŞİM  
Etkin  madde:  
Budesonid  3 mg 
Yardımcı  maddeler:  
Laktoz monohidrat (inek sütü kaynaklı)  12 mg 
Sukroz   240 mg 
Yardımcı  maddeler  için Bölüm 6.1’e  bakınız.  
 
3. FARMASÖTİK  FORM  
 
Enterik  kaplı  mikropellet  içeren  sert kapsül  
 
Beyaz yuvarlak pelletler  içeren  pembe  sert kapsül.  
 
4. KLİNİK  ÖZELLİKLER  
 
4.1. Terapötik  endikasyonlar  
 
• İleumu  (kıvrık  bağırsak)  ve/veya  asendan  kolonu (kalın  bağırsağın  bir kısmı)  etkileyen 
hafif ve orta şiddette akut Crohn hastalığı, 
• Mikroskopik kolit  
• Otoimmün  hepatit.  
4.2. Pozoloji  ve uygulama şekli 
Pozoloji:  
 
Crohn Hastalığı tedavisinde  
18 yaşından büyük erişkinlerde:  
 
Remisyon indüksiyonu  
Önerilen  günlük  doz, sabahları  günde  bir kez üç BUDENOFALK veya eğer hastaya daha  uygun 
geliyorsa BUDENOFALK’ın (3 mg budesonid içeren kapsül) günde üç kez (sabah, öğle ve 
akşam; toplam günlük doz 9 mg budesonid olacak şekilde) birer kapsül alınmasıdır. 
 
Tedavi  süresi  
Tedavi  süresi  genellikle  8 haftadır.  
 
Mikroskopik kolit tedavisinde  
2 / 15  18 yaşından büyük erişkinlerde:  
 
Remisyon indüksiyonu  
Önerilen  günlük doz, sabahları  kahvaltıdan önce  günde  bir kez (günlük doz 9 mg budesonide 
karşılık gelen) üç kapsül alınmasıdır. 
 
Remisyonun idamesi  
İdame tedavisi, ancak başarılı indüksiyon tedavisinden sonra mikroskopik kolit semptomları sıkça 
tekrarlayan hastalarda başlatılmalıdır. Hastanın bireysel gereksinimlerine göre, günde bir kez sabahları iki kapsül (6 mg budesonid) alınacak şekilde veya günde bir kez sabah iki kapsül ve günde bir kez sabah bir kapsül dönüşümlü olarak alınacak şekilde (günde ortalama 4,5 mg budesonid dozuna karşılık gelir) bir dozaj rejimi uygulanabilir. Etkili olan en düşük doz kullanılmalıdır.  
 
Tedavi  süresi  
Remisyon indüksiyonu için tedavi süresi genellikle 8 haftadır. İdame tedavisinde tedavi etkisi, 
idame tedavisine başlandıktan en geç 12 ay sonra, tedavinin sürdürülmesinin gerekli olup 
olmadığını belirlemek üzere düzenli olarak değerlendirilmelidir. İdame tedavisi ancak, bireysel 
hasta için faydaların risklerden daha fazla olduğu kanaatine varıldığı takdirde 12 aydan uzun bir süreye uzatılmalıdır.  
 
Otoimmün  hepatit  tedavisinde 
18 yaşından büyük erişkinlerde:  
 
Remisyon indüksiyonu  
Remisyon indüksiyonu için (örn; yükselmiş karaciğer fonksiyon parametrelerinin normal değerlere dönmesi) önerilen günlük doz, BUDENOFALK’ın (3 mg budesonid içeren kapsül) günde  üç kez (sabah,  öğle ve akşam;  toplam  günlük doz 9 budesonid mg olacak  şekilde)  birer 
kapsül alınmasıdır. 
Remisyonun idamesi: 
Remisyon sağlandıktan sonra  önerilen  günlük doz, BUDENOFALK’ın  (3 mg budesonid içeren 
kapsül)  günde  2 kez (sabah  ve akşam;  toplam  günlük doz 6 mg budesonid olacak  şekilde)  birer 
kapsül alınmasıdır. 
Eğer; transaminazlar  (ALT ve/veya AST), remisyonun idamesi sırasında yükselirse, doz, 
remisyon indüksiyonunda  tarif  edildiği  gibi günde  3 kapsüle  çıkarılmalıdır (toplam günlük  doz 
9 mg budesonid olacak şekilde).  
 
Azatiyoprini tolere edebilen hastalarda, remisyon indüksiyonunda ve idame tedavilerinde 
budesonid, azatiyoprin ile kombine edilmelidir. 
 
Tedavi  süresi  
Remisyon indüksiyonunda, günlük toplam 9 mg budesonid dozu remisyon sağlanana kadar 
verilmelidir. Daha sonra, remisyonun idamesi için toplam günlük doz 6 mg budesonid olmalıdır.  
Otoimmün hepatitin remisyonunun idamesi için  tedaviye  en az 24  ay süreyle  devam edilmelidir.  
Tedavi ancak, karaciğer  biyopsisinde enflamasyona dair bir belirtinin olmaması ve 
biyokimyasal remisyonun sabit olarak korunması durumunda sonlanabilir.  
 
Tedavinin sonlandırılması: 
BUDENOFALK tedavisi  birden sonlandırılmamalıdır,  kademe kademe azaltılmalıdır.  2 hafta  
3 / 15  boyunca  kademeli doz azaltımı  önerilir.  
 
Uygulama şekli:  
Kapsüller  yemeklerden  yaklaşık  yarım  saat önce,  bol miktarda  sıvı (örneğin bir bardak  su) ile 
bütün olarak yutulmalıdır. 
 
Yutma  zorluğu yaşayan  hastalar,  sert kapsülleri  açıp enterik  granülleri  çiğnemeden  ve bol sıvı 
ile direkt alabilir. Bu durum, Budenofalk 3 mg’ın etkililiğini azaltmaz. 
 
Özel  popülasyonlara ilişkin  ek bilgiler:  
Böbrek/  Karaciğer yetmezliği:  
Böbrek  yetmezliği olan hastalar  için özel bir dozaj  önerisi  bulunmamaktadır  (bkz. Bölüm  5.2). 
 
Hafif ve orta düzey karaciğer bozukluğu olan hastalara dikkat edilmelidir. Hepatik siroz olan 
hastalarda kullanılmamalıdır. Hepatik sirozu bulunan geç evre primer biliyer sirozdan (PBS) muzdarip hastalar ile elde edilen deneyime dayanarak, şiddetli karaciğ er fonksiyon bozukluğu 
olan tüm hastalarda budesonidin artmış sistemik yararlanımı beklenebilir. Bununla birlikte, hepatik  siroz  olmaksızın  karaciğer  hastalığı olan hastalarda 9 mg'lık  günlük dozlarda  budesonid  
güvenlidir  ve iyi tolere  edilmiştir.  Sirotik  olmayan  karaciğer  hastalıkları veya hafifçe  karaciğer 
fonksiyonlarında bozulma bulunan hastalar için spesifik bir doz önerisinin gerekli olduğuna dair herhangi bir kanıt bulunmamaktadır.  
 
Pediyatrik  popülasyon:  
BUDENOFALK, yetersiz deneyim ve bu yaş grubunda artan olası adrenal süpresyon riskinden 
dolayı, 12 yaşından küçük çocuklarda kullanılmamalıdır. 
 
BUDENOFALK’ın, 12 -18 yaşlar arasındaki ergenler için güvenlilik ve etkililiği henüz 
ispatlanmamıştır. 12 -18 yaşlar arasındaki Crohn hastalığı ve otoimmün hepatiti olan ergenler 
için mevcut bilgiler 4.8 ve 5.1 bölümlerinde verilmiştir, fakat pozoloji için t avsiye 
verilememektedir.  
 
Geriyatrik  popülasyon:  
Geriyatrik  popülasyonda doz  ayarlamasına  ilişkin  herhangi  bir öneri  bulunmamaktadır.  
 
4.3. Kontrendikasyonlar  
 
BUDENOFALK, 
– Budesonid veya  preparatın  diğer  bileşenlerinden  (bkz.  Bölüm  6.1) herhangi  birine  karşı 
aşırı duyarlılığı , 
– Karaciğer  siroz u 
 
olan hastalarda kullanılmamalıdır.  
 
4.4. Özel  kullanım  uyarıları  ve önlemleri  
 
BUDENOFALK 3 mg ile tedavi geleneksel oral glukokortikosteroid tedavisine göre daha düşük 
sistemik  steroid  düzeyleri  ile sonuçlanır. Bu nedenle,  başka  glukokortikosteroid tedavisinden bu 
tedaviye geçildiğinde sistemik steroid düzeyi değişiklikleri ile ilgili belirtiler görülebilir.  
 
Tüberküloz, hipertansiyon, diabetes mellitus, osteoporoz, peptik ülser, glokom, katarakt, ailesinde diyabet öyküsü, ailesinde glokom öyküsü veya glukokortikosteroidlerin istenmeyen 
4 / 15  etkilere  neden  olabileceği diğer  durumdaki  hastalarda dikkatli olunması gerekir.  
 
Crohn hastalığının üst gastrointestinal bölgeyi etkilediği hastalarda, BUDENOFALK tedavisi 
uygun değildir. 
 
BUDENOFALK’ın tercihen lokal olarak etki etmesi nedeniyle  örn: Deri, göz veya eklemleri 
ilgilendiren ekstraintestinal semptomlardan muzdarip hastalar için faydalı etkileri olması beklenmez.  
 
Kortikosteroidlerin sistemik etkileri, özellikle yüksek dozlarda ve uzun periyotlarda reçetelendirilmişse,  ortaya  çıkabilir.  Bu etkiler  arasında;  Cushing  sendromu, adrenal  süpresyon, 
büyüme geriliği, kemik mineral yoğunluğunda azalma, katarakt, glokom ve çok çeşitli psikiyatrik/ davranışsal etkiler (bkz. Bölüm 4.8) bulunmaktadır . 
 
Enfeksiyonlar:  
Enflamatuvar yanıtın ve immün sistemin süpresyonu, enfeksiyona yatkınlığı ve enfeksiyonun 
şiddetini artırır. Glukokortikoid tedavisi sırasında, bakteriyal, fungal, amibik ve viral enfeksiyonların kötüleşme riski dikkatli olarak göz önünde tutulmalıdır. Klinik seyir çoğu kez atipik olabilir ve septisemi ve  tüberküloz gibi ciddi enfeksiyonlar maskelenebilir ya da 
saptanmadan önce daha ileri bir seviyeye ulaşmış olabilir. 
 
Suçiçeği:  
Normal de hafif bir hastalık olan suçiçeği, immün yanıtı baskılanmış hastalarda ölümcül olabilir. 
Hastalığı geçirmemiş kişiler; suçiçeği ya da zonalı (herpes zosterli) hastalarla  yakın temastan 
kaçınmalıdır . Eğer maruz kalırlarsa, derhal tibbi müdahaleye başvurmalıdırlar. Eğer hasta çocuk 
ise, ebeveynlerine yukarıdaki tavsiye verilmelidir. Varicella zoster immunoglobulin (VZIG) ile pasif immünizasyon, sistemik kortikosteroid alan veya son 3 ay içinde kullanm ış olan 
bağışıklığı olmayan hastalarda gereklidir. İmmünizasyon suçiçeğine maruz kalındığı andan 
itibaren 10 gün içinde yapılmalıdır . Eğer suçiçeği tanısı doğrulanırsa, bu hastalık acil ve özel 
tedavi gerektirir. Glukokortikosteroid tedavisi sonlandırılmamalıdır, ilacın dozunun yükseltilmesi gerekebilir.  
 
Kızamık:  
Kızamıkla temas eden bağışıklığı zayıf hastalar, maruz kaldıktan sonra mümkün olan en kısa 
sürede normal immünoglobulin almalıdır. 
 
Aşılar:  
Kronik glukokortikosteroid kullanan bireylere canlı  aşılar  yapılmamalıdır . Diğer  aşılara karşı 
antikor cevabı azalabilir.  
 
Karaciğer  fonksiyon bozukluğu olan  hastalar:  
Hepatik  sirozu  bulunan geç evre primer  biliyer  sirozdan  (PBS)  muzdarip  hastalar  ile elde edilen 
deneyime dayanarak, şiddetli karaciğer fonksiyon bozukluğu olan tüm hastalarda budesonidin sistemik yararlanımında artış  beklenebilir.  
Bununla birlikte, hepatik siroz olmaksızın karaciğer hastalığı olan hastalarda 9 mg'lık günlük dozlarda budesonid güvenlidir ve iyi tolere edilmiştir. Sirotik olmayan karaciğer hastalıkları veya karaciğer fonksiyonlarında  hafif bozulma olan hastalar için spesifik bir doz önerisinin 
gerekli olduğuna dair herhangi bir kanıt bulunmamaktadır. 
5 / 15  Görme  bozukluğu:  
Sistemik ve topikal kortikosteroid kullanımı ile görme bozukluğu bildirilebilir. Eğer hastada 
bulanık görme  veya  diğer görme  bozuklukları gibi belirtiler ortaya çıkarsa, sistemik ve  topikal 
kortikosteroid kullanımı sonrası rapor edilen katarakt, glokom veya merkezi seröz korioretinopati (MSKR) gibi seyrek hastalıklar dahil olası nedenleri değerlendirmek amacıyla hastanın göz hekimine sevk edilmesi dikkate alınmalıdır. 
 
Diğerleri: 
Glukokortikosteroidler  hipotalamik -hipofiz -adrenal  (HPA)  aksın  baskılanmasına  neden  olabilir 
ve stres yanıtını azaltabilir. Bu nedenle, hastalar ameliyat veya başka strese maruz kaldıklarında, 
destekleyici sistemik glukokortikosteroid tedavisi tavsiye edilir. 
BUDENOFALK’ın ketokonazol veya diğer CYP3A4 inhibitörleri ile birlikte tedavisinden 
kaçınılmalıdır (bkz. Bölüm 4.5). 
İçeriğindeki sukroz  nedeniyle , nadir kalıtımsal früktoz intoleransı, gl ikoz-galaktoz 
malabsorbsiyon veya sükraz -izomaltaz yetmezliği problemi olan hastaların BUDENOFALK’ı 
kullanmamaları gerekir.  
İçeriğindeki laktoz  nedeniyle , nadir kalıtımsal galaktoz intoleransı, Lapp laktoz yetmezliği ya 
da gl ikoz-galaktoz malabsorpsiyon problemi olan hastaların BUDENOFALK’ı kullanmamaları 
gerekir.  
 
Otoimmün hepatiti olan hastalarda; budesonidin dozunu doğru olarak ayarlayabilmek için 
transaminazların  serum  seviyeleri  (ALT,  AST)  belirli aralıklarla izlenmelidir.  Tedavinin  birinci 
ayında iki haftada bir; daha sonrasında en az 3 ayda bir, transaminaz seviyeleri değerlendirilmelidir.  
 
BUDENOFALK,  doping  testlerinde  pozitif  sonuç  alınmasına  neden olabilir.  
 
4.5. Diğer tıbbi  ürünlerle etkileşim  ve diğer etkileşim  şekilleri  
Farmakodinamik  etkileşme ler 
Kardiyak glikozidleri:  
Potasyum  eksikliğine  bağlı  olarak  glikozidlerin  etkileri artabilir.  
 
Salüretikler: Potasyum atılımı artabilir.  
Farmakokinetik  etkileşmeler  
Sitokrom P450:  
-CYP3A4  inhibitörleri:  
Kobisistat içeren ürünler dahil CYP3A inhibitörleri ile birlikte uygulanması, sistemik yan etki 
riskini artırması beklenir. Fayda, sistemik kortikosteroid yan etkilerin riskinde artıştan  daha ağır  
basmadıkça,  kombinasyondan kaçınılmalıdır; bu durumda, hastalar  sistemik  kortikosteroid yan 
etkileri açısından izlenmelidir.  
 
Günde tek seferde 200 mg ketokonazolün oral olarak, budesonid (3 mg tek doz) ile birlikte alınması, budesonidin plazma konsantrasyonunu yaklaşık 6 kat artırır. Ketokonazol, budesonidden 12 saat sonra  alındığında;  plazma konsantrasyonu yaklaşık  3 kat artar.  Doz 
6 / 15  tavsiyeleri  için yeterli veri olmadığı  için kombinasyon yapılmamalıdır.  
 
Ritonavir, itrakonazol, klaritromisin  ve greyfurt suyu gibi diğer  kuvvetli  CYP3A4  
inhibitörlerinin de budesonidin plazma konsantrasyonunu belirgin şekilde yüksel tmesi olasıdır . 
Bu nedenle budesonidin birlikte  kullanımından kaçınılmalıdır.  Ayrıca greyfurt  suyuyla  beraber  
alınımından  da kaçınılmalıdır.  
 
-CYP3A4  indükleyicileri:  
Karbamazepin ve rifampisin gibi CYP3A4’ü indükleyen ilaçlar, gastrointestinal bölge 
mukozasında budesonidin sistemik ve lokal etkilerini azaltabilir . Budesonidin dozunda 
ayarlama yapmak gerekebilir.  
 
-CYP3A4  substratları:  
CYP3A4 ile  metabolize olan ilaçlar, budesonid ile yarışma halindedir . Yarışma halinde olduğu 
ilacın CYP3A4’e afinitesi daha fazla ise, bu durum budesonidin plazma konsantrasyonunun yükselmesine yol açabilir. Eğer, budesonid CYP3A4’e daha güçlü bağlanırsa, rekabet halinde olduğu ilacın konsantrasyonu plazmada yükselebilir ve bu ilacı n doz ayarlaması/ azaltılması 
gerekebilir.  
 
Östrojen veya oral kontraseptif  alan kadınlarda budesonidin plazma konsantrasyonları nda artış  
ve glukokortikosteroidlerin etkileri nde artış  raporlanmıştır ancak bu durum düşük doz oral 
kontraseptif kombinasyonları ile gözlenmemiştir. 
 
Simetidinin önerilen  dozlarında budesonid ile kombinasyonu, budesonidin farmakokinetiği 
üzerine az, fakat  önemsiz bir etkiye sahiptir. Omeprazolün, budesonidin farmakokinetiği 
üzerine etkisi yoktur. 
 
Steroid  bağlayıcı  bileşikler:  
Kolestiramin gibi steroid bağlayıcı sentetik reçinelerle ve antiasitlerle potansiyel etkileşimler 
göz ardı edilemez. Kolestiramin ve antiasitler BUDENOFALK ile aynı anda verildiğinde bu tür  
etkileşimler budesonidin etkisini azaltacaktır. Bu nedenle  bu preparatlar birbirinden en az 2 saat 
arayla alınmalıdır.  
 
Budesonid ile tedavi edilirken adrenal fonksiyon baskılanabileceği  için, hipofiz yetmezliğini 
teşhis etmek için bir ACTH stimülasyon testi yanlış sonuçlar (düşük değerler) verebilir . 
 
Özel  popülasyonlara ilişkin  ek bilgiler:  
 
Özel  popülasyonlara  ilişkin  bir etkileşim çalışması  yapılmamıştır.  
 
Pediyatrik  popülasyon:  
 
Pediyatrik  popülasyonlara  ilişkin  bir etkileşim çalışması  yapılmamıştır.  
4.6. Gebelik  ve laktasyon 
Genel tavsiye  
Gebelik  kategorisi: C 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
 
Çocuk doğurma  çağındaki  kadınlarda  öncelikle  gebelik  ihtimali dışlanmalı,  daha  sonra 
7 / 15  BUDENOFALK  tedavisine  başlanmalı  ve tedavi sırasında uygun  kontrasepsiyon 
uygulanmalıdır.  
 
Gebelik  dönemi  
 
BUDENOFALK’ın  gebe kadınlarda  kullanımına  ilişkin  yeterli  veri mevcut  değildir.  
 
BUDENOFALK gerekli olmadıkça (fetüs üzerindeki potansiyel yararları potansiyel 
risklerinden üstün gelmedikçe) gebelik döneminde kullanılmamalıdır. Çok sayıda maruz kalmış gebelikte inhale budesonid kullanımı üzerine veriler advers etki varlığı göstermemekle  birlikte,  BUDENOFALK ile inhale  budesonid  karşılaştırıldığında,  
budesonidin plazmada maksimum  konsantrasyonunun daha yüksek olması beklenmelidir. 
Hamile hayvanlarda, budesonidin diğer glukokortikostreroidler gibi fetüsün gelişiminde anomalilere neden olduğu görülmüştür (bkz. Bölüm 5.3). Bunun insan için klinik önemi belirlenmemiştir.  
 
Laktasyon dönemi  
 
Budesonid anne sütüne geçer ( inhalasyon yoluyla  kullanımdan sonra atılım verileri mevcuttur). 
Bununla birlikte, terapötik doz aralığındaki BUDENOFALK alımından sonra, anne sütü ile beslenen çocuk üzerinde sadece küçük etkiler beklenmektedir. Emzirmenin kesilip 
kesilmeyeceğine  ya da budesonid tedavisinin sonlandırılıp sonlandırılmayacağına  / tedaviden 
kaçınılıp kaçınılmayacağına, çocuğun emzirilmesinin faydası ve annenin tedavisinin faydası dikkate alınarak karar verilmelidir. 
 
Üreme yeteneği/Fertilite  
Budesonidin insanlarda üreme yeteneği/fertilite üzerine etkisi bilinmemektedir. Hayvan çalışmalarında budesonid tedavisinden sonra doğurganlık etkilenmemiştir (bkz. Bölüm 5.3)  
 
4.7. Araç ve makine  kullanımı  üzerindeki etkiler  
BUDENOFALK’ın  araç ve makine  kullanımı üzerine  etkileri konusunda  herhangi  bir çalışma 
yapılmamıştır . 
 
4.8. İstenmeyen  etkiler  
Aşağıdaki  sıklık  verilerine  göre yan etkiler  değerlendirilmiştir:  
 
Çok yaygın (≥ 1/10 ila < 1/100); 
Yaygın (≥ 1/100 ila < 1/10);  
Yaygın olmayan  (≥ 1/1.000 ila < 1/100) 
Seyrek (≥ 1/10.000 ila < 1/1.000);  
Çok seyrek  (<1/10.000),  
Bilinmiyor  (eldeki  verilerden  hareketle  tahmin edilemiyor).  
 
 
Organ  sistemi  sınıfı  MedDRA 
göre  sıklık  sözleşmesine  Advers  reaksiyon  
Bağışıklık sistemi 
hastalıkları  Yaygın  Enfeksiyon  riski artışı  
8 / 15  Metabolizma  ve beslenme 
hastalıkları  Yaygın  Cushing  sendromu  (örn:  ay yüzlü, 
gövde  obezite, azalmış gl ikoz toleransı, 
diyabet, hipertansiyon, sodyum 
birikimi ve ödem oluşumu, potasyum atılımında artış, 
adrenal kortekste  
inaktivite  veya  atrofi,  kırmızı stria, 
steroid akne, seks hormon salınımında bozukluk (örn: Amenore, hirsutizm, 
impotens)  
Çok seyrek  Çocuklarda  büyüme  geriliği  
Psikiyatrik  hastalıklar  Yaygın  Depresyon,  irritabilite,  öfori  
Yaygın  olmayan  Psikomotor  hiperaktivite,  anksiyete  
Seyrek  Agresif  olma  durumu  
Sinir  sistemi  hastalıkları  Yaygın  Baş ağrısı  
Çok seyrek  Ergenlerde  psödo  tümör  
(papilödem  dahil)  serebri  
Göz hastalıkları  Seyrek  Glokom,  katarakt,  bulanık  görme  (bkz. 
Bölüm 4.4)  
Vasküler  hastalıkları  Çok seyrek  Artmış  tromboz  riski,  vaskülit  (uzun  
süreli  tedavi  sonrası  geri çekilme 
sendromu)  
Gastrointestinal 
hastalıklar  Yaygın  Dispepsi,  karın  ağrısı  
Yaygın  olmayan  Duodenal  veya  gastrik  ülser  
Seyrek  Pankreatit  
Çok seyrek  Konstipasyon  
Deri ve deri altı doku 
hastalıkları  Yaygın  Alerjik  ekzantem,  peteşi,  
iyileşmesinde  gecikme, 
dermatit  yara 
kontakt  
Seyrek  Ekimoz  
Kas-iskelet  sistemi,  bağ 
doku ve kemik  hastalıkları  Yaygın  Kas ve eklem  ağrısı,  kas güçsüzlüğü  ve 
kas çekilmesi, osteoporoz  
Seyrek  Osteonekroz  
Genel  bozukluklar  ve 
uygulama  bölgesine ilişkin 
hastalıklar  Çok seyrek  Yorgunluk,  kırgınlık  
 
Bu KÜB’de listelenen  advers  olayların  çoğu diğer  glukokortikosteroidlerle  tedavilerde de 
beklenebilir.  
Bazen sistemik glukokortikosteroidlerin tipik yan etkileri meydana gelebilir. Bu yan etkiler 
doza,  tedavinin süresine, diğer  glukokortikosteroid  preparatları ile  daha önceden  yapılan  veya 
birlikte yapılan tedaviye ve kişisel duyarlılığa bağlıdır. 
 
Klinik çalışma lar, BUDENOFALK’ın glukokortikoidlerle ilgili yan etkilerinin sıklığının, eşit 
dozlarda oral prednizolon tedavisiyle kıyaslandığında daha az olduğunu göstermiştir.  
 
Bir hasta nın, sistemik olarak etki eden glukokortikosteroidlerden lokal etki eden budesonide 
geçiş inde bir alevlenme veya ekstra bağırsak belirtileri yeniden (özellikle deri ve eklemleri 
etkileyen) ortaya çıkabilir. 
9 / 15  Özel  popülasyonlara ilişkin  ek bilgiler:  
 
Pediyatrik  popülasyon:  
Crohn hastalığı  
Crohn hastalığı  olan 82 pediyatrik hastanın BUDENOFALK ile tedavi edildiği klinik 
çalışmalarda; en sık görülen istenmeyen etkiler adrenal süpresyon ve baş ağrısı olmuştur. 
Glukokortikosteroidlere özgü yan etkilerin yanında  baş dönmesi, bulantı, kusma  ve hiperakuzi 
gibi seyrek istenmeyen etkiler görülmüştür (bkz. Bölüm 5.1) . 
 
Otoimmün  hepatit  
Otoimmün hepatiti olan  42 pediyatrik hastada yapılan klinik çalışmadaki güvenlilik verileri 
istenmeyen etkilerin erişkin popülasyonda görülenden farklı veya daha sık olmadığını göstermiştir (bkz. Bölüm 5.1) . 
 
Şüpheli  advers  reaksiyonların  raporlanması  
 
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans  Merkezi  (TÜFAM)’ne  bildirmeleri gerekmektedir  (www.titck.gov.tr
; e-posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı  ve tedavisi  
Budesonidin doz aşımıyla  ilgili bugüne kadar herhangi bir olgu bildirilmemiştir.  
 
5. FARMAKOLOJİK ÖZELLİKLER  
 
5.1. Farmakodinamik  özellikler  
 
Farmakoterapötik  grup:  Lokal etkili kortikosteroidler  
ATC kodu: A07EA06 
 
Crohn hastalığında budesonidin etki mekanizması her yönüyle anlaşılmamıştır. Farmakolojik 
ve kontrollü klinik çalışmalar, budesonidin etki mekanizmasının temel olarak bağırsakta lokal etkiye bağlı olduğunu göstermektedir. Budesonid, güçlü lokal anti -enflamatuvar etki liliği olan 
bir glukokortikosteroiddir. Glukokortikosteroidlerin sistemik  olarak  etkililik gösterdiği  dozlara 
eşdeğer  dozlarda budesonid, hipotalamus-hipofiz- adrenal  (HPA)  eksen  üzerinde anlamlı 
derecede daha az baskılamaya  neden  olmakta  ve enflamatuvar  göstergeler  üzerinde daha az etki 
göstermektedir.  
 
BUDENOFALK doza bağımlı etki gösterir ve önerilen 9 mg/gün budesonid dozunda klinik 
olarak  eşit etkililiğe  sahip  sistemik  glukortikosteroid dozlarına  göre plazma  kortizol düzeylerine 
anlamlı olarak daha az etkilidir.  
 
Klinik  etkililik ve güvenlilik  
Crohn hastalığı olan yetişkin hastalarda klinik  çalışma:  
Terminal ileum ve/veya asendan kolonu etkileyen hafif – orta derecede Crohn hastalığı 
(200<C HAİ<400)  olan hastalarda,  randomize,  çift-kör, çift-plasebo  çalışmasında,  günde bir kez 
9 mg budesonidin (9 mg OD), günde üç kez 3 mg budesonid (3 mg TID) tedavisine kıyasla etkililiği karşılaştırılmıştır.  
Birincil etkililik sonlanım  noktası, 8. haftada remisyondaki (CHAİ<150)  hastalar  ile orantılıdır.  
10 / 15  439 hasta her protokoldeki analiz  setine  göre olmak  üzere, toplam  471 hasta çalışmaya (tam 
analiz seti)  dahil  edilmiştir.  Her iki tedavi  grubu için temel  özelliklerde  anlamlı farklılıklar  
olmamıştır. Doğrulama analizinde, günde bir kez 9 mg OD grubundaki hastaların % 71,3’ü ve 
günde üç kez 3 mg TID (PP) (p= 0,01975) grubundaki hastaların % 75,1’i remisyonda olup 9 mg 
budesonid OD’nin, 3 mg budesonid TID ile eşit etki lilikte olduğunu göstermiştir.  
 
İlaç ile ilgili hiçbir  ciddi  advers  olay  bildirilmemiştir. 
Mikroskopik kolit  
Kollajenöz  kolitte  remisyon indüksiyonu klinik çalışmaları 
Budesonidin kollajenöz kolitte remisyon indüksiyonu için etki lilik ve güvenliliği aktif kollajenöz  
koliti olan hastalarda iki prospektif, çift kör, randomize, plasebo kontrollü ve çok merkezli çalışmada değerlendirilmiştir.  
 
Bir çalışmada 30 hasta günde 9 mg budesonid tedavisi, 25 hasta günde 3 mg mesalazin tedavisi 
ve 37 kişi plasebo alacak şekilde randomize edilmiştir. Primer etkili lik değişkeni günde ≤ 3 kez 
dışkılamak olarak tanımlanan klinik remisyondaki hasta oranı olmuştur. Budesonid ile tedavi 
edilen hastaların % 80’i, mesalazin ile tedavi edilen hastaların %  44’ü ve plasebo grubundaki 
hastaların %  59,5’i primer son noktaya ulaşmıştır (budesonide karşı  plasebo = 0,072). Çalışma 
ilacının son uygulanmasından önceki son 7 gün içinde ortalama < 3 dışkılama/gün ve ortalama < 
1 sulu dışkılama/gün şeklinde dışkı kıvamını da dikkate alan başka bir klinik remisyon tanımına göre budesonid grubundaki hastaların %80’i, mesalazin grubundaki hastaların % 32’si ve plasebo grubundaki ha staların % 37,8’i remisyon elde etmiştir (budesonide karşı  plasebo: p < 0,0006). 
Budesonid güvenli bulunmuş ve iyi tolere edilmiştir. Budesonid grubundaki advers olayların hiçbirinin ilaçla ilişkili olduğu düşünülmemiştir.  
 Başka bir çalışmada 14 hasta günde 9 mg budesonid tedavisine randomize edilirken 14’ü plaseboya randomize edilmiştir. Primer etki lilik değişkeni başlangıçtaki hastalık aktivitesinin ≤% 
50’sine  azalma olarak  tanımlanan  klinik  yanıt  ve son 7 gündeki dışkı sayısı olarak tanımlanan 
klinik hastalık aktivitesi olmuştur. Budesonid grubundaki hastaların % 57,1’i ve plasebo 
grubundakilerin % 21,4’ü klinik yanıt elde etmişlerdir (p = 0,05). Budesonid güvenli bulunmuş ve iyi tolere edilmiştir. Budesonid grubunda ciddi  bir advers ilaç reaksiyonu oluşmamıştır.  
 
Kollajenöz  kolitte  remisyon idamesi klinik çalışması 
Budesonidin kollajenöz  kolitin remisyonunun idamesinde etki lilik ve güvenliliği sakin 
durumdaki kollajenöz kolit hastalarında bir prospektif, çift kör, randomize, plasebo kontrollü, 
çok merkezli çalışmada değerlendirilmiştir.  
Primer son nokta 52 hafta boyunca klinik remisyondaki hastaların oranı olmuştur. Remisyon son 
ziyaretten önceki haftada ortalama < 3 dışkılama/gün ve ortalama < 1 sulu dışkılama/gün  ile 
birlikte son 1 senelik seyir boyunca nüks olmaması şeklinde tanımlanmıştır. Nüks, önceki hafta boyunca ortalama ≥ 3 dışkılama/gün ve ortalama ≥ 1 sulu dışkılama/gün olarak tanımlanmıştır.  
Çift kör fazda 92 hasta (44 budesonid, 48 plasebo) randomize edilmiş ve çalışma ilacının en az bir dozunu almıştır (tam analiz seti). Pozoloji sırasıyla 6 mg /gün budesonid ve 3 mg/gün  
budesonid olmuştur (ortalama 4,5 mg günlük budesonid dozuna karşılık gelecek şekilde). Son analizde plasebo grubundaki hastalara göre (%  16,7) budesonid grubundaki hastaların önemli 
ölçüde daha fazlası ( % 61,4) primer son noktaya ulaşmış ve böylece budesonidin plaseboya 
üstünlüğünü ortaya koymuştur (p < 0,001).  
  
Lenfositik  kolitte  remisyon  indüksiyonu klinik  çalışması  
Budesonidin lenfositik kolitin remisyonunun indüksiyonunda etki lilik ve güvenliliği aktif 
11 / 15  lenfositik kolit hastalarında bir prospektif, çift kör, çift plasebo, randomize, plasebo kontrollü, 
çok merkezli çalışmada değerlendirilmiştir.  
Primer son nokta son ziyaretten önceki 7 günde en fazla 21 dışkılama ve en fazla 6 sulu dışkılama 
olarak tanımlanan klinik remisyon oranı olmuştur. 57 hasta (budesonid grubu, mesalazin grubu ve plasebo grubunun her birinde 19 hasta) randomize 
edilmiş ve çalışma ilacının en az bir dozunu (budesonid: 9 mg günde bir kez; mesalazin: 3 g günde bir kez) almıştır. Tedavi süresi 8 hafta olmuştur. Doğrulayıcı analizde plasebo grubundaki hastalara göre (% 42,1) budesonid grubundaki hastaların önemli ölçüde daha fazlası (% 78,9) primer son noktaya ulaşmış ve böylece budesonidin plaseboya üstünlüğünü göstermiştir (p = 0,010). Mesalazin grubundaki hasta ların 
% 63,2’si  remisyon elde etmiştir  (p =  0,097).  
 
Otoimmün  hepatiti olan hastalarda klinik çalışma:  
Sirozu  olmayan  otoimmün hepatit i olan 207 hastada  yürütülen  prospektif,  çift kör, randomize, 
çok merkezli çalışmada; hastalar başlangıç dozu 9 mg/gün budesonid olarak 6 aya kadar (n=102) ya da 40 mg/gün prednizon (10 mg/gün’e azaltılarak, n=105) ile tedavi edilmiştir. Biyokimyasal remisyon üzerine, budesonidin dozu 6 mg/gün’e düşürülmüş tür. Çalışma 
boyunca hastalar, ayrıca 1 -2 mg/kg/gün azatiyoprin almıştır. 6 aydaki bileşik primer sonlanım 
noktası, daha  önceden  tanımlanmış  steroid  kullanımına  özgü yan etkiler oluşmadan  sağlanacak 
biyokimyasal remisyondur (AST ve ALT’nin normal düzeyde olması). Bu primer sonlanım noktası budesonid kullanan grubun % 47’sinde; prednizon kullanan grubun ise % 18’inde 
sağlanmıştır (p˂ 0,001).  
 
İkincil etkililik değişkenlerine göre; 6 ay içerisinde tamamlanmış biyokimyasal remisyon; budesonid grubundaki ve prednison grubundaki hastaların, sırasıyla, % 60 ve % 39’unda oluşmuştur (p=0,001). Budesonid grubundaki ve prednizon grubundaki hastaların, sırasıyla % 72 ve % 47’si steroide özgü yan etkiler geliştirmemişlerdir (p˂ 0,001). IgG ve γ -globulin 
konsantrasyonlarındaki ortalama düşüş ve IgG ve γ -globulin konsantrasyonları yükselmiş 
hastalardaki düşüş oranları iki tedavi grubu arasında hiçbir değişikl ik göstermemiştir.  
 
Kontrollü, çift kör fazın sonunda hastalara ilave 6 ay açık- etiket tedavi önerilmiştir. Toplam 176  
hastaya,  6 mg/gün budesonid ve 1-2 mg/ kg/gün azatiyoprin kombinasyonu verilerek  açık- etiket 
fazı sürdürülmüştür. Biyokimyasal remisyon ve tam yanıt veren (istatistiksel olarak belirli değil) hastaların oranları, yine orijinal prednizon grubuna (açık etiket fazının sonunda  tam yanıt  oranı  
% 49, biyokimyasal  remisyon oranı  % 50,6)  kıyasla  orijinal budesonid grubunda (açık etiket 
fazının sonunda tam yanıt oranı % 60, biyokimyasal remisyon oranı % 68,2) daha yüksektir.  
 
Pediyatrik  popülasyon:  
 
Otoimmün  hepatit  için klinik  çalışma  
Budesonidin güvenliliği ve etkililiği, 9 -18 yaşlar arasındaki 46 pediyatrik hastada (11’i erkek 
ve 35’i kız)  6 aylık süre boyunca araştırılmıştır . Remisyon indüksiyonu için 19 pediyatrik hasta 
günde 9 mg budesonid almış, 27 pediyatrik hasta aktif kontrol grubu olarak prednizon (başlangıçta 40 mg) almıştır. 6 ayın sonunda, 42 pediyatrik hasta ilave 6 ay açık etiket budesonid 
tedavisine devam etmiştir.  
 
18 yaş ve altı küçük hastaların, tam yanıt (biyokimyasal cevap, yani karaciğer 
transaminazların ın (AST,  ALT)  normalleşmesi  ve steroide  özgü  yan etkilerin  olmaması)  
oranları,  erişkin  hastalara oranla daha düşüktür. İki tedavi grubu arasında belirgin bir fark 
görülmemiştir. İlave 6 ay budesonid ile takip  tedavisi  gören pediyatrik hastaların  tam yanıt  oranı  
erişkin  hastalardan  hafif olarak daha düşüktür, fakat yaş grupları arasındaki fark çok daha 
düşüktür. Orijinal olarak prednizon ile tedavi görenler ile devamlı budesonid kullananlar 
12 / 15  arasında, tam yanıt açısından anlamlı farklılık yoktur. 
 
Crohn hastalığı olan pediyatrik hastalarda klinik çalışma  
BUDENOFALK ile yapılmış iki kontrollü randomize çalışma, ileal, ileokolonik veya izole 
kolon enflamasyonu olan, hafif  – orta derecede aktif Crohn hastası  (PCHAİ  [pediyatrik  CH 
aktivite indeksi] 12.5 – 40) 8- 19 yaş arasındaki bireylerde yapılmıştır.  
 
Bir çalışmada; toplam 33 hasta 8 hafta boyunca günde 9 mg budesonid (günde üç kez 3 mg), 9. haftada günde 6 mg budesonid ve 10. haftada günde 3 mg budesonid veya prednizon (iki hafta boyunca günde 40 mg verilen doz, haftada 5 mg’lık düşüşler ile sıfır olana kadar kademe kademe azaltılır) almıştır. Budesonid grubunda (he r 4. ve 12. haftalarda)  hastaların 9/19’unda 
(% 47 ,3) ve prednizon grubunda hastaların  8/14’ünde (% 57,1, 4. haftada)  ve 7/14’ ünde (% 50, 
12. haftada) remisyon (PCHAİ <10) sağlanmıştır.  
 
İkinci  bir çalışmada; Crohn hastalığı olan 70 çocuk hastada budesonidin iki farklı dozu 
karşılaştırılmıştır: Birinci gruptaki hastalar, 7 hafta boyunca 9 mg/gün (günde üç kez 3 mg) budesonid, ilave 3 hafta boyunca 6 mg/gün budesonid (günde iki kez 3 mg) almıştır. İkinci grupta ise; 4 hafta boyunca 12 mg/gün budesonid tedavisini, sırasıyla 3’er hafta boyunca, 9 mg/gün budesonid (günde üç kez 3 mg) ve 6 mg/gün budesonid (günde iki kez 3 mg) tedavisi takip etmiştir. 7. haftadaki PCHAİ’nin ortalama düşüşü, prim er etki lilik sonlanım noktası olarak 
tanımlanmıştır. İki tedavi grubunda da PCHAİ’ nin ilgili düşüşü gözlenmiştir. İkinci gruptaki düşüş daha belirgin olsa da iki grup arasındaki fark istatistiksel açıdan anlamlı dereceye ulaşmamıştır.  
 
İkincil etkililik sonlanım noktaları: Birinci gruptaki hastaların % 51 ,4’ünde ve ikinci gruptaki 
hastaların %  74,3’ünde iyileşme (PCHAİ’ nin 10 veya 10 puandan fazla düşmesi) görülürken; 
birinci gruptaki hastaların %  42,9’unda ve ikinci grubun %  65,7’sinde remisyon (PCHAİ≤12,5) 
görülmüştür.  
 
5.2. Farmakokinetik  özellikler  
 
Emilim:  
BUDENOFALK sert kapsüllerdeki mide asidine dayanıklı granüllerin spesifik kaplanması nedeniyle, 2 -3 saatlik bir gecikme fazı bulunmaktadır. Sağlıklı gönüllülerde ve Crohn 
hastalarında, yemek öncesinde alınan 3 mg’lık 1 kapsül BUDENOFALK’ın alındıktan 5 saat sonra ölçülen ortalama plazma maksimum konsantrasyonu yaklaşık 1-2 ng/ml budesoniddir. 
İlaç en fazla, Crohn hastalığının temel enflamasyon alanları olan terminal ileum ve çekumda 
salınır.  
 
Eş zamanlı  yiyecek  alımına  bağlı  gastrointestinal geçiş  yaklaşık  olarak  2 –3 saat gecikebilir.  Bu 
gibi durumlarda emilimdeki gecikme yaklaşık 4 -6 saat tir, bunun emilme oranı üzerine etkisi 
yoktur.  
 
Dağılım:  
Budesonidin dağılım hacmi  yüksektir (yaklaşık  3 L/kg). Plazma  proteinlerine bağlanma  oranı 
ortalama % 85 – 90’dır.  
 
 
Biyotransformasyon:  
Budesonid karaciğerde büyük oranda (yaklaşık %  90) metabolize olur ve düşük 
glukokortikosteroid aktiviteye sahip metabolitlere dönüşür. Ana metabolitler olan 6- β-
hidroksibudesonid ve 16- β-hidroksiprednisolonun glukokortikosteroid aktivitesi, budesonid ile 
elde edilenin  % 1’inden daha azdır.  
13 / 15   
Eliminasyon : 
Alındıktan  sonra eliminasyon  yarı ömrü  ortalama  3 – 4 saattir.  Sağlıklı gönüllüler ve aç Crohn 
hastalarında  sistemik  biyoyararlanımı  yaklaşık  % 9 – 13’tür. Budesonidin klerensi,  yaklaşık  10 
- 15 L/dakika’dır.  
 
Doğrusallık/Doğrusal  olmayan  durum:  
Doğrusallık/Doğrusal  olmayan  durum hakkında  veri bulunmamaktadır.  
 
Hastalardaki karakteristik  özellikler:  
 
Karaciğer  yetmezliği:  
Budesonid önemli oranda karaciğerde metabolize olmaktadır. Budesonidin CYP3A4 
aracılığıyla metabolize edilmesi sonucu, hepatik fonksiyon bozukluğu olan hastalarda, budesonidin sistemik maruziyeti artabilir. Bu durum karaciğer hastalığının tipine ve şiddeti ne 
bağlıdır.  
 
Pediyatrik  popülasyon:  
Budesonidin farmakokinetiği Crohn hastalığı  olan 12 pediyatrik (5 -15 yaşlar arasındaki) 
hastada değerlendirilmiştir.  Budesonidin müteakip  çoklu doz alınımında  (bir hafta boyunca  3x3 
mg budesonid), dozlama aralığı  boyunca  budesonidin ortalama EAA’sı 7 ng sa/ml iken, C maks’ı 
yaklaşık  2 ng/ml’dir. Oral budesonidin (3 mg, tek doz)  dağılımı pediyatrik ve  erişkin  hastalarda 
benzerdir.  
 
5.3. Klinik  öncesi  güvenlilik  verileri  
 
Budesonid ile yapılan akut, subkronik ve kronik toksikolojik çalışmalarda  elde edilen  klinik 
öncesi  veriler de; timus bezi ile adrenal kortekste atrofi ve lenfositlerin sayılarında azalma 
gözlenmiştir. Diğer glukokortikosteroidler ile karşılaştırıldığı zaman, bu etkiler daha az belirgin 
veya aynı öneme sahiptir . Diğer glukokortikosteroidlerde olduğu gibi; steroid etkiler, hastalık, 
tedavinin dozu ve süresiyle ilintilidir.  
İn vitro  ve in vivo  testlerde  budesonid hiçbir mutajenik  etki göstermemiştir.  
Budesonid ile yapılan kronik sıçan çalışmalarında bazofilik hepatik odak oluşum sayısında hafif artış gözlenmiştir ve karsinojenisite çalışmalarında primer hepatoselüler neoplazma, astrositoma (erkek sıçanlarda) ve meme tümörlerinin (dişi sıçanlarda) insid ansında artış 
gözlenmiştir.  Bu tümörlerin , spesifik  steroid  reseptör  etkisi,  karaciğer  üzerinde metabolik yükte 
artış ve anabolik etkiler  ile sıçan  çalışmalarındaki  diğer  glukokortikosteroidlerin bilinen etkileri 
nedeniyle olması muhtemeldir.  Bu nedenle bir etki sınıfının  olduğunu göstermektedir. Klinik 
çalışmalarda ve spontan raporlarda,  insanlarda budesonid için  buna benzer  etkiler  hiçbir zaman 
gözlenmemiştir.  
 
Genel olarak; farmakolojik güvenlilik, tekrarlanan doz toksisitesi, genotoksisite, karsinojenik 
potansiyel gibi konvansiyonel çalışmalara dayanan klinik öncesi verilerde, insanlara özgü 
tehlike gösterilmemiştir.  
 
Hamile hayvanlarda, budesonidin diğer glukokortikostreroidler gibi fetüsün gelişiminde anomalilere neden olduğu görülmüştür. İnsanlara yönelik potansiyel risk bilinmemektedir (bkz. Bölüm 4.6).  Aktif madde budesonid, su ortamı, özellikle balık lar için çevresel risk göstermektedir.  
 
14 / 15  6. FARMASÖTİK  ÖZELLİKLERİ  
 
6.1. Yardımcı  maddelerin  listesi  
Sukroz  
Mısır  nişastası  
Laktoz  monohidrat  (inek  sütü kaynaklı) 
Povidon K 25 
Eudragit  L 100 [metakrilik  asit metil metakrilat kopolimer  (1:1)] 
Eudragit  S 100 [metakrilik  asit metil metakrilat kopolimer  (1:2)] 
Eudragit RS (amonyum metakrilat kopolimer, tip B)  Eudragit RL (amonyum metakrilat kopolimer, tip A)  
Trietil sitrat 
Talk 
Jelatin  (sığır  jelatini) 
Titanyum dioksit Eritrosin  
Kırmızı demir oksit Siyah demir oksit Sodyum  lauril sülfat 
Saf su  
 
6.2. Geçimsizlikler  
Geçerli  değil.  
 
6.3. Raf ömrü  
36 ay  
 
6.4. Saklamaya yönelik  özel tedbirler  
25°C altında  oda sıcaklığında  saklanmalıdır.  
 
6.5. Ambalajın  niteliği ve içeriği  
 
BUDENOFALK içinde  10 kapsüllük Al/PVC/PVDC blister  bulunan, toplam  50 ve 100 kapsül  
içeren kutularda kullanıma sunulmaktadır. 
 
 
6.6. Beşeri  tıbbi  üründen arta kalan  maddelerin  imhası  ve diğer özel önlemler  
 
Kullanılmamış  olan ürünler  ya da atık materyaller  ‘Tıbbi  Atıkların  Kontrolü Yönetmeliği’  ve 
‘Ambalaj Atıklarının Kontrolü Yönetmelikleri’ne uygun olarak imha edilmelidir. 
 
7. RUHSAT  SAHİBİ  
 
Ali Raif İlaç San. A.Ş. Kağıthane  / İSTANBUL  
 
 
8. RUHSAT  NUMARASI:  
111/34  
15 / 15   
9. İLK RUHSAT  TARİHİ  / RUHSAT  YENİLEME TARİHİ  
 
İlk ruhsatlandırma  tarihi: 25.12.2001 
Son yenileme tarihi: 03.11.2009 
 
10. KÜB’ÜN YENİLENME  TARİHİ:  
