KISA ÜRÜN BİLGİSİ
1. BEŞERİ TIBBİ ÜRÜNÜN ADI
EQİTAX® 1 g IM/IV enjeksiyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon 1 g sefotaksime eşdeğer miktarda 1.048 g sefotaksim sodyum içerir.
Her bir flakon 50.6 mg (2.2 mmol) sodyum içerir.
Çözücü Ampul:
Her bir çözücü ampul 4 ml enjeksiyonluk su içerir.
3. FARMASÖTİK FORM
Enjeksiyonluk çözelti için toz ve çözücü
Kauçuk tıpalı, Tip III renksiz cam flakonlar içerisinde beyaz veya hafif sarı renkli toz ve Tip I
renksiz cam ampul içerisinde 4 ml enjeksiyonluk su.
4. KLİNİK ÖZELLİKLER
4.1. Terapötik endikasyonlar
1.EQİTAX, sefotaksime duyarlı mikroorganizmaların neden olduğu bilinen veya şüphelenilen
aşağıdaki ciddi enfeksiyonların tedavisinde endikedir:
• Osteomiyelit
• Septisemi
• Bakteriyel endokardit
• Menenjit
• Peritonit
• Parenteral antibiyotik tedavisinin uygun olduğu diğer ciddi bakteriyel enfeksiyonlar
2.EQİTAX, kontamine veya potansiyel olarak kontamine şeklinde sınıflandırılan cerrahi
prosedür uygulanacak hastalarda pre-operatif profilaksi için kullanılabilir.
4.2. Pozoloji ve uygulama şekli
Pozoloji /uygulama sıklığı ve süresi
EQİTAX, intramüsküler veya intravenöz enjeksiyon veya intravenöz infüzyon ile
uygulanabilir. Doz, uygulama yolu ve sıklığı enfeksiyonun şiddetine, etken
mikroorganizmanın duyarlılığına ve hastanın durumuna göre belirlenmelidir. Duyarlılık
testlerinin sonuçları alınmadan önce tedaviye başlanılabilir.
1Yetişkinler:
Hafif ve orta şiddetteki enfeksiyonlarda önerilen doz 12 saat ara ile uygulanan 1 g
sefotaksimdir. Ancak doz, enfeksiyonun şiddetine, etken mikroorganizmanın duyarlılığına ve
hastanın durumuna göre değişkenlik gösterebilir. Duyarlılık testlerinin sonuçları alınmadan
önce tedaviye başlanılabilir.
Ciddi enfeksiyonlarda günlük doz 3 veya 4 bölünmüş doz halinde uygulanan 12 g’a kadar
yükseltilebilir. Duyarlı Pseudomonas türlerinin neden olduğu enfeksiyonlarda genellikle
günlük 6 g üzerindeki dozların uygulanması gerekir.
Uygulama şekli
İntramüsküler veya intravenöz enjeksiyon veya intravenöz infüzyon ile uygulanır.
İntramüsküler ve intravenöz enjeksiyon:
Flakon içeriği 4 ml enjeksiyonluk su ilave edilerek iyice çözünene kadar karıştırılır. Sarı
renkli bir çözelti elde edilir. Renk yoğunluğundaki farklılıklar yeni hazırlanmış çözeltinin
potens veya güvenliliğinde herhangi bir değişikliğe işaret etmez. Hazırlanan çözeltinin
tamamı enjektör içine çekilerek uygulanır.
İntravenöz İnfüzyon:
1-2 g sefotaksim aşağıdaki infüzyon çözeltilerinden birinin 40-100 ml’si içinde çözülür:
• Sodyum Klorür İntravenöz İnfüzyonu BP;
• % 5 Glukoz İntravenöz İnfüzyonu BP;
• Sodyum klorür ve Glukoz İntravenöz İnfüzyonu BP.
• Laktatlı Ringer çözeltisi
Sefotaksim yukarıdaki çözeltiler içinde, sulandırıldıktan sonra buzdolabında (2-8°C) 24 saat
stabil olarak kalmaktadır. Bu süre zarfında kullanılmamış ise atılmalıdır. Saklama sırasında
çözelti renginde değişiklikler olabilir ancak, uygun saklama koşullarında bu değişiklikler
çözeltininin etkililiği ve güvenliliğinde herhangi bir değişikliğe işaret etmez. Hazırlanan
çözelti 20-60 dakikada uygulanmalıdır. Ancak çözeltinin hazırlandığı anda kullanılması
tavsiye edilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek dışı eliminasyon nedeniyle sadece ileri derecede böbrek yetmezliği olan hastalarda
(GFR < 5 ml/dakika = serum kreatinini yaklaşık 751 mikromol/litre) dozun ayarlanması
gereklidir. 1 g başlangıç yükleme dozundan sonra, günlük doz dozlama sıklığında değişiklik
yapılmaksızın yarıya (örn: 12 saatte bir 1 g’dan 12 saatte bir 0.5 g’a, 8 saatte bir 1 g’dan 8
saatte bir 0.5 g’a, 8 saatte bir 2 g’dan 8 saate bir 1 g’a) indirilmelidir. Diğer hastalarda olduğu
gibi, enfeksiyonun seyrine ve hastanın genel durumuna göre dozun tekrar ayarlanması
gerekebilir.
Karaciğer yetmezliği durumunda ise doz ayarlaması gerekmez.
2Pediyatrik popülasyon:
Çocuklar:
Genel doz aralığı iki veya dörde bölünmüş dozlar halinde uygulanan 100-150 mg/kg/gün’dür.
Çok ciddi enfeksiyonlarda 200 mg/kg/gün dozunda uygulanması gerekebilir.
Yenidoğan:
Tavsiye edilen günlük doz iki veya dört eşit doz halinde uygulanan 50 mg/kg’dır. Ancak, çok
ciddi enfeksiyonlarda dozun 150-200 mg/kg/güne kadar arttırılması gerekebilir.
Geriyatrik popülasyon:
Böbrek fonksiyonlarına uygun olarak doz ayarlanır.
4.3. Kontrendikasyonlar
− Sefalosporinlere karşı aşırı duyarlılığı olanlarda ya da böyle bir durumdan şüphenilen
vakalarda,
− Penisilin veya diğer beta-laktam antibiyotiklere karşı hızlı veya ciddi aşırı duyarlılık
reaksiyonu öyküsü olanlarda kontrendikedir.
Lidokain enjeksiyonu BP ile sulandırılmış sefotaksim,
− İntravenöz yol ile
− 30 aylıktan küçük bebeklerde
− Lidokain enjeksiyonuna karşı aşırı duyarlılık öyküsü olan hastalarda
− Kalp pili bulunmayan kalp bloğu olan hastalarda
− Ciddi kalp yetmezliği varlığında kullanılmamalıdır.
4.4. Özel kullanım uyarıları ve önlemleri
Şiddetli cilt reaksiyonları
Akut generalize ekzantematöz püstüloz (AGEP), Stevens-Johnson sendromu (SJS), toksik
epidermal nekroliz (TEN), eozinofili ve sistemik semptomların eşlik ettiği ilaç reaksiyonu
(DRESS) dahil olmak üzere, hayatı tehdit edici veya ölümcül olabilen ciddi kutanöz advers
reaksiyonlar (SCAR’lar), sefotaksim tedavisiyle ilişkili olarak pazarlama sonrası rapor
edilmiştir.
Reçeteleme sırasında hastalara, bu cilt reaksiyonlarının belirti ve semptomları açıklanmalıdır.
Bu reaksiyonları düşündüren belirti ve semptomlar ortaya çıkarsa sefotaksim derhal
kesilmelidir. Hastada sefotaksim kullanımıyla AGEP, SJS, TEN veya DRESS geliştiyse
sefotaksim tedavisi yeniden başlatılmamalı ve kalıcı olarak kesilmelidir.
Çocuklarda döküntü görünümü, altta yatan enfeksiyon veya alternatif bir enfeksiyon süreciyle
karıştırılabilir ve doktorlar, sefotaksim tedavisi sırasında döküntü ve ateş semptomları gelişen
çocuklarda sefotaksim reaksiyonu olasılığını göz önünde bulundurmalıdır.
Vakaların % 5-10’unda çapraz alerji görülmesi nedeniyle, sefalosporinler reçetelenmeden
önce, hastada penisilin ve diğer beta-laktam antibiyotiklere karşı aşırı duyarlılık bulunup
3bulunmadığı araştırılmalıdır. Sefotaksim, sefalosporinlere karşı aşırı duyarlılık öyküsü olan
hastalarda kontrendikedir. Sefotaksim aynı zamanda penisilin veya diğer beta-laktam
antibiyotiklere karşı erken ve/veya ciddi aşırı duyarlılık reaksiyonu öyküsü olan hastalarda da
kontrendikedir (bkz. 4.3. Kontrendikasyonlar). Sefotaksim penisilin veya diğer beta laktam
antibiyotiklere karşı daha önce herhangi bir diğer tip aşırı duyarlılık reaksiyonu görülmüş
hastalarda dikkatli kullanılmalıdır. Bu iki tip antibiyotik ile görülen aşırı duyarlılık
reaksiyonları (anaflaksi) ciddi ve bazen ölümcül olabilir. Aşırı duyarlılık, tedavinin
kesilmesini gerektirir.
İleri derece böbrek yetmezliği olan hastalarda, bölüm 4.3. “ Pozoloji ve Uygulama Şekli”nde
belirtildiği şekilde doz ayarlanmalıdır.
Sefotaksim ile tedavi sırasında hematolojik anomaliler görülebileceğinden 7 günden uzun
süreli tedavilerde kan sayımı izlenmelidir. Nötropeni (< 1400 nötrofil/mm3) görülmesi
durumunda tedavi sonlandırılmalıdır.
Sefotaksim kullanımı hastalarda psödomembranöz kolit görülme eğilimini arttırır. Bütün
antibiyotikler ile psödomembranöz kolit görülme riski olduğu halde, bu risk sefalosporinler
gibi geniş spektrumlu antibiyotikler için daha yüksektir. Özellikle yüksek dozlarda uzun süreli
sefotaksim uygulanan hastalarda görülen bu advers etki, ciddi bir potansiyel olarak
değerlendirilmelidir. C. difficile toksininin varlığı araştırılmalı ve kolit şüphesi var ise,
antibiyotik tedavisi kesilmelidir. Toksin saptanması ile Psödomembranöz kolit tanısı
konulduktan sonra klinik olarak gerekli ise uygun tedavilere (oral vankomisin veya
metronidazol) başlanmalıdır. Fekal staza neden olabilecek ilaçların kullanımından
kaçınılmalıdır.
Sefotaksim böbrek fonksiyonlarında değişikliğe yol açmamakla birlikte, özellikle yüksek
dozların uygulandığı ağır enfeksiyonlarda, hastanın böbrek fonksiyonları değerlendirilmelidir.
Sefotaksimin kuvvetli diüretiklerle, aminoglikozitlerle birlikte kullanılmasının böbrek
hasarına yol açabileceği göz önünde bulundurulmalıdır.
Bütün antibiyotiklerde olduğu gibi, uzun süreli kullanım sonucu sefotaksime duyarlı olmayan
mikroorganizmalar (Enterococcus türleri, candida, pseudomonas aeroginosa) üreyebilir. Bu
durum izlenmeli ve süperenfeksiyon ortaya çıkarsa gerekli önlemler alınmalı, klinik olarak
gerekli ise spesifik anti-mikrobiyal tedavi başlanmalıdır.
Diğer beta-laktam antibiyotiklerle olduğu gibi sefotaksim kullanımı sırasında da özellikle de
uzun süreli uygulamalarda granülositopeni ve daha seyrek olarak agranülositoz görülebilir. Bu
nedenle 7 günden uzun süren tedavilerde kan değerleri izlenmelidir.
Sefotaksim diğer parenteral olarak uygulanan antibiyotikler gibi dokularda lokal irritasyona
yol açabilir. Sefotaksimin damar dışına kaçtığı durumlarda uygulama yerinin değiştirilmesi
genellikle yeterli olur. Seyrek olarak, sefotaksimin aşırı düzeyde damar dışına kaçtığı
durumlarda doku hasarı olabilir ve cerrahi tedavi gerekebilir. Doku inflamasyonu olasılığını
en aza indirmek için uygulama yeri izlenmeli ve gerekli olduğu zaman değiştirilmelidir.
Her bir flakon 2.2 mmol (50.6 mg) sodyum ihtiva eder. Bu durum kontrollü sodyum diyetinde
olan hastalar için göz önünde bulundurulmalıdır.
44.5. Diğer tıbbi ürünler ile etkileşimler ve diğer etkileşim şekilleri
Aminoglikozit grubu antibiyotiklerin ya da furosemidin sefalosporin grubu antibiyotiklerle
birlikte uygulanması nefrotoksisite riskini artırabilir.
Probenesid sefalosporinlerin kan düzeylerini yükseltebilir.
Laboratuvar Testleri ile Etkileşimler:
Sefalosporinler ile tedavi sırasında Coombs testinde yanlış pozitif sonuç elde edilebilir. Bu
durum sefotaksim tedavisi sırasında ortaya çıkabilir ve kan çapraz eşleşmesini (cross-match)
bozabilir.
Bakır indirgenmesine dayanan metodlar (Benedict, Fehling veya Clinitest) ile yapılan üriner
glukoz testi yanlış pozitif reaksiyon verebilir. Ancak spesifik glukoz oksidaz metodları ile
yanlış pozitif reaksiyon görülmez.
Özel popülasyonlara ilişkin ek bilgiler
Veri yoktur.
Pediyatrik popülasyon
Veri yoktur.
4.6. Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir. Gerekli olmadıkça kullanılmamalıdır.
Sefotaksimin oral yolla alınan doğum kontrol ilaçları ile etkileşimi bildirilmemiştir.
Gebelik dönemi
Sefotaksim plasentadan geçer. Hayvanlar üzerinde yapılan çalışmalar fetüs üzerinde herhangi
bir etkisi olmadığını göstermiştir, ancak gebe kadınlarda sefotaksim kullanımının güvenliliği
kanıtlanmamıştır. Bu nedenle özellikle ilk trimesterda olmak üzere, sefotaksim dikkatli bir
risk yarar değerlendirmesi yapılmaksızın gebe kadınlarda kullanılmamalıdır.
Laktasyon dönemi
Sefotaksim düşük konsantrasyonlarda anne sütü ile atılmaktadır. Emzirmenin durdurulup
durdurulmayacağına ya da tedaviden kaçınılıp kaçınılmayacağına karar verilmelidir.
Üreme yeteneği / Fertilite
Sefotaksimin, üreme yeteneği üzerindeki etkisinin değerlendirildiği herhangi bir çalışma
bulunmamaktadır.
54.7. Araç ve makine kullanımı üzerindeki etkiler
EQİTAX baş dönmesine neden olabilir, bu nedenle araç ve makine kullanma yeteneğini
etkileyebilir.
4.8. İstenmeyen etkiler
Advers reaksiyonların tablolaştırılmış listesi
MedDRA Standart
Advers reaksiyonlar Sıklık
Sistem Organ Sınıfı
Deri ve deri altı doku Eozinofili ve sistemik semptomların eşlik ettiği
bilinmiyor
bozuklukları ilaç reaksiyonu (DRESS) (bkz. bölüm 4.4)
Sefotaksim genellikle iyi tolere edilir ve istenmeyen etkilerle ilgili bildirimler çok sınırlıdır.
Nadir olarak aşağıdaki istenmeyen etkiler bildirilmiştir:
Her bir sistem organ sınıfı içinde advers etkiler, aşağıdaki tanımlamalara uygun olarak
sınıflandırılmıştır: Çok yaygın (≥1/10); yaygın (≥1/100 ila < 1/10); yaygın olmayan (≥1/1.000
ila < 1/100); seyrek (≥1/10.000 ila < 1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Süperenfeksiyon
Kan ve lenf sistemi hastalıkları
Bilinmiyor: Nötropeni, geçici lökopeni, eozinofıli, trombositopeni, agranülositoz, direkt
Coombs testi pozitifleşmesi, aplastik anemi
Seyrek: Hemolitik anemi
Bağışıklık sistemi hastalıkları
Yaygın: Döküntü, kaşıntı
Yaygın olmayan: Ürtiker, anafilaksi, ateş, eozinofili
Seyrek: Stevens Johnson Sendromu, toksik epidermal nekrolizis, eritema multiforme
gibi büllöz reaksiyonlar
Sinir sistemi hastalıkları
Bilinmiyor: Baş ağrısı, baş dönmesi, yüksek dozlarda özellikle böbrek yetmezliği hastalarında
ensefalopati (bilinç bozukluğu, anormal hareketler ve konvülziyonlar)
Genital hastalıklar:
Bilinmiyor: Kandidiyazis
Kardiyak hastalıklar
Çok seyrek: Aritmi (hızlı -60 saniyeden kısa- bolus uygulama sonrası)
6Gastrointestinal hastalıklar
Yaygın: Kolit, ishal, bulantı, kusma, karın ağrısı
Hepato-bilier hastalıklar
Bilinmiyor: SGOT, SGPT, serum LDH, serum alkalin fosfataz ve/veya bilirubin düzeylerinde
geçici yükselmeler, geçiçi hepatit ve kolestatik sarılık
Böbrek ve idrar yolu hastalıkları
Bilinmiyor: BUN ve kreatinin düzeylerinde geçici yükselme,
Seyrek: İnterstisyel nefrit, özellikle yüksek doz sefotaksim ile aminoglikozitlerin birlikte
kullanımı sırasında böbrek fonksiyonlarında değişiklikler
Genel bozukluklar ve uygulama bölgesine ilişkin hastalıklar
Yaygın: İ.V. uygulama sonrası enjeksiyon bölgesinde inflamasyon, İ.M. uygulama
sonrası ağrı, endürasyon, hassasiyet
Seyrek : Flebit
Lyme hastalığının tedavisi için birkaç haftalık sefotaksim kullanımı sonrasında aşağıdaki yan
etkiler görülebilir: deri döküntüsü, kaşıntı, ateş, lökopeni, karaciğer enzimlerinde
yükselmeler, nefes alma zorluğu ve eklem rahatsızlığı. Bu belirtiler belli bir oranda tedavi
edilmekte olan hastalık semptomları ile uyumludur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımında, özellikle renal yetmezlik durumunda geri dönüşümlü ensefalopati riski vardır.
Sefotaksim serum düzeyleri periton diyalizi veya hemodiyaliz ile azaltılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: 3. Kuşak sefalosporin
ATC kodu: J01DD01
Diğer beta-laktam antibiyotikler (örn.; penisilinler) gibi bakterisit etki gösterir. Bakteri hücre
duvarının içinde yer alan spesifik penisilin bağlayan proteinlere bağlanarak hücre duvarı
sentezinin 3. ve son aşamasını inhibe eder.
Direnç Mekanizması:
Sefotaksime direnç ilacı etkin bir şekilde hidrolize eden, geniş spektrumlu beta laktamazların
üretimi, AmpC enzimlerinin indüksiyonu ve/veya ekspresyonu, geçirgenliğin ortadan
7kalkması veya ilacı dışarı atan pompa mekanizmaları yolu ile ortaya çıkabilir. Bir bakteride,
bu mekanizmalardan birden fazlası bir arada bulunabilir.
Direnç seçilen türler için coğrafi olarak ve zamanla değişebilir. Özellikle ciddi
enfeksiyonların tedavisi sırasında lokal direnç bilgisi gerekir. Aşağıda belirtilen duyarlılık
bilgisi mikroorganizmaların sefotaksim duyarlılığı ile ilgili bilgi amaçlıdır.
Kırılma noktaları
Sefotaksim duyarlılık verileri için kullanılan güncel MİK kırılma noktaları aşağıda verilmiştir.
Avrupa Komitesi Antimikrobiyal Duyarlılık Testi (EUCAST) Klinik MİK Kırılma
Noktaları (V1.1, 31/03/2006)
Duyarlı (≤) / Dirençli (≥)
Enterobacteriaceae2 1/2
Pseudomonas --
Acinetobacter --
Staphylococcus3 Not3
Enterococcus --
Streptococcus A,B,C,G 0.5/0.54
Streptococcus pneumoniae 0.5/24
Haemophilus influenzae 0.12/0.124
Moraxella catarrhalis
Neisseria gonorrhoea 0.12/0.124
Neisseria meningitidis 0.12/0.124
Gram-negatif anaeroblar --
Kırılma noktaları ile ilişkili olmayan türler1 1/2
S≤ / >R
1 Kırılma noktaları ile ilişkili olmayan türler esas olarak PK/PD verileri baz alınarak
belirlenir ve özel türlerin MİK dağılımlarından bağımsızdır. Bunlar sadece türlere özel kırılma
noktaları verilmeyen türler için kullanılır ve duyarlılık testinin önerilmediği türler için
kullanılmaz.
2 Enterobacteriaceae için sefalosporin kırılma noktaları, en çok ESBL (genişlemiş
spektrumlu beta-laktamaz) ve klinik olarak önemli diğer Enterobacteriaceae beta laktamazları
aracılığı ile direnci saptar. Ancak bazı ESBL üreten suşlar bu kırılma noktalarında duyarlı ya
da orta dereceli duyarlılık gösterebilir. Laboratuarlar özel olarak ESBL’nin varlığını gösteren
bir test kullanmak isteyebilir.
3 Staphylococci den sefolasporinlere duyarlılık metisilin duyarlılığından çıkmıştır
(staphlococcal enfeksiyonlar için kullanılmaması gereken seftazidim hariç)
4 S/I kırılma noktalarından yukarıda MİK değerleri olan suşlar çok nadirdir ve henüz rapor
edilmemiştir. Herhangi bir izolat üzerindeki tanıma ve antimikrobiyal duyarlılık testleri tekrar
edilmelidir ve eğer sonuç konfirme ise, izolat bir referans laboratuarına gönderilmelidir.
Mevcut dirençli kırılma noktasından yüksek MİK konfirme edilen izolatlar için klinik cevap
hakkında bir kanıt oluncaya kadar, bunlar dirençli olarak rapor edilmelidir.
-- = Duyarlılık testi önerilmeyen türler çünkü bu türler ilaç tedavisi için zayıf bir hedeftir.
IE = Yeterli kanıt yoktur çünkü ilaç tedavisi için iyi bir hedef olduğu sorgulanmaktadır.
RD = Kırılma noktalarını belirlemek için EUCAST tarafından kullanılan verilerin listelendiği
gerekçe dokümanı
8Duyarlılık
Direnç prevelansı, bölgesel olarak ve seçilen türler için zamanla değişebilmektedir ve
özellikle de ciddi enfeksiyonların tedavisinde olmak üzere direnç üzerine lokal bilgiler arzu
edilmektedir. Bu bilgiler mikroorganizmaların sefotaksime duyarlı olup olmadığı ihtimaline
karşı yaklaşık bir bilgi vermektedir.
Türler EU Direnç aralıkları sıklığı (Eğer ˃%10)
(en uç değerler)
Duyarlı
Gram-pozitif aeroblar
Staphylococcus aureus
(Metisilin-duyarlı)*
Grup A Streptokoklar (Streptococcus
pyogenes dahil)*
Grup B Streptococci
Beta-hemolitik streptokoklar (Grup C,F,G)
Streptococcus pneumoniae* %12.7
Viridans grubu Streptokoklar
Gram-negatif aeroblar
Citrobacter türleri*
Escherichia coli*
Haemophilus influenzae*
Haemophilus parainfluenzae*
Klebsiella türleri*
Moraxella catarrhalis*
Neisseria gonorrhoeae*
Neisseria meningitides*
Proteus türleri*
Providencia türleri*
Yersinia enterocolitica
Anaeroblar
Clostridium türleri (Clostridium difficile
hariç)
Peptostreptococcus türleri
Propionibacterium türleri
Diğerleri
Borrelia türleri
Dirençli
Gram-pozitif aeroblar
Enterococcus türleri
Enterococcus faecalis
Enterococcus faecium
Listeria türleri
Staphylococcus aureus (MRSA)
Staphylococcus epidermidis (MRSE)
Gram-negatif aeroblar
Acinetobacter türleri
Citrobacter türleri
9Enterobacter türleri
Morganella morganii
Pseudomonas türleri
Serratia türleri
Xanthomonas maltophillia
Anaeroblar
Bacteroides türleri
Clostridium difficile
Diğerleri
Chlamydiae
Mycoplasma türleri
Legionella pneumophilia
* Klinik etkinlik, onaylı klinik koşullarda duyarlı izolatlar için gösterilmiştir.
Metisilin-(oksasilin) dirençli stafilokoklar (MRSA) sefotaksimin de dahil olduğu tüm diğer
beta laktam antibiyotiklere dirençlidir.
Penisiline dirençli Streptococcus pneumoniae, sefotaksim gibi sefalosporinlere karşı değişen
oranda çapraz direnç gösterir.
5.2 Farmakokinetik özellikler
Genel Özellikler
Sefotaksim sodyum suda serbestçe çözünür ve metanolde az çözünür. Eterde çok az çözünme
kaydedilebilir. Çok az higroskopiklik gösterir.
Emilim:
1000 mg sefotaksimin intravenöz yoldan bolus şeklinde uygulanmasından sonra ortalama
zirve plazma konsantrasyonları 81 ve 102 μg/ml arasında değişir. 500 mg ve 2000 mg dozları
sırası ile 38 ve 200 μg/ml’lik plazma konsantrasyonları sağlar. 10 ya da 14 gün süre ile
1000 mg intravenöz ya da 500 mg intramüsküler sefotaksim uygulaması birikime yol açmaz.
Dağılım:
Sefotaksimin kararlı durumdaki dağılım hacmi, 30 dakikada uygulanan 1 g intravenöz
infüzyondan sonra, 21,6 1t/l,73m2’dir.
Çeşitli doku ve sıvılarda sefotaksim konsantrasyonu incelenmiştir. Beyin omurilik sıvısı
konsantrasyonları meninkslerde enflamasyon yokken düşüktür, ancak, menenjitli çocuklarda
3-30 μg/ml arasında değişir. Meninksler enflamasyonlu olduğunda, kan-beyin bariyerini
geçen sefotaksim konsantrasyonu, duyarlı patojenlerin çoğunun MİK değerlerinin
üzerindedir. 1 g ya da 2 g'lık dozlardan sonra pürülan balgam, bronşial sekresyonlar ve plevra
sıvısında elde edilen konsantrasyonlar (0,2 -5,4 μg/ml) gram-negatif bakterilerin çoğu için
inhibitör düzeylerdedir. Kadın üreme organları, otitis media efüzyonları, prostat sıvısı,
interstisyel sıvılar, böbrek dokusu, periton sıvısı ve safra kesesi duvarında da, normal
terapötik dozlardan sonra, duyarlı organizmaların çoğuna karşı etkili konsantrasyonlar elde
edilir. Safrada yüksek konsantrasyonda sefotaksim ve desasetil sefotaksim saptanır.
10Biyotransformasyon:
Sefotaksim eliminasyondan önce kısmen metabolize olur. Ana metaboliti mikrobiyolojik
olarak aktif olan desasetil sefotaksimdir.
Eliminasyon:
Uygulanan sefotaksim dozunun çoğu (%60 oranında değişmemiş ilaç, %24 desasetil
sefotaksim) idrarla elimine olur. Plazma klerensi 260-390 ml/dakika ve renal klerensi
145-217 ml/dakika arasında değişir.
Sefotaksimin sağlıklı erişkinlere intravenöz olarak uygulanmasından sonra ana bileşiğin
yarılanma ömrü 0,9-1,14 saat ve desasetil metabolitinin yarılanma ömrü 1,3 saattir.
Doğrusallık / Doğrusal Olmayan Durum:
Sefotaksimin farmakokinetiği doğrusaldır.
Hastalardaki karakteristik özellikler
Böbrek/karaciğer bozukluğu:
Ağır böbrek yetmezliğinde sefotaksimin eliminasyon yarı ömrü 2,5 saate, desasetil
sefotaksimin ise 10 saate uzar. Böbrek fonksiyonundaki düşüşe paralel olarak sefotaksim ve
temel metabolitinin idrardaki miktarları da azalır.
Pediyatrik popülasyon:
Yenidoğanlarda farmakokinetik veriler gestasyonel ve kronolojik yaşa göre değişiklik
gösterir; prematürelerde ve düşük doğum ağırlıklı bebeklerde yarılanma ömrü uzamıştır.
5.3 Klinik öncesi güvenlilik verileri
Diğer bölümlere eklenenler dışında ilave edilecek klinik öncesi veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Çözücü ampul:
Enjeksiyonluk su
6.2. Geçimsizlikler
Sefotaksim sodyum, sodyum bikarbonat enjeksiyonu veya aminofilin içeren çözeltiler gibi
alkali çözeltiler ile karıştırılmamalıdır.
Sefotaksim aminoglikozitler ile karıştırılmamalı, eğer eş zamanlı kullanılacaklarsa farklı
bölgeden uygulanmalıdır.
Sefotaksim aşağıda belirtilenler dışındaki tıbbi ürünler ile karıştırılmamalıdır.
Enjeksiyonluk su
Sodyum Klorür İntravenöz İnfüzyonu BP;
% 5 Glukoz İntravenöz İnfüzyonu BP;
11Sodyum klorür ve Glukoz İntravenöz İnfüzyonu BP.
Laktatlı Ringer çözeltisi
6.3. Raf ömrü
36 ay
6.4. Saklamaya yönelik özel uyarılar
25°C altındaki oda sıcaklığında saklayınız. Işıktan koruyunuz. Kuru bir yerde orijinal
ambalajında saklayınız.
Hazırlanan çözelti, buzdolabında (2-8°C) 24 saat süre ile saklanabilir.
6.5. Ambalajın niteliği ve içeriği
Kutuda toz içeren, kauçuk tıpalı, Tip III renksiz cam flakon + 4 ml enjeksiyonluk su içeren,
Tip I renksiz cam ampul.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
TÜM EKİP İLAÇ A.Ş.
Tuzla-İSTANBUL
8. RUHSAT NUMARASI
203/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.11.2003
Ruhsat yenileme tarihi:10.03.2016
10. KÜB’ÜN YENİLENME TARİHİ
12