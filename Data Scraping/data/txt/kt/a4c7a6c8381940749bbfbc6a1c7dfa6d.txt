1 
 KULLANMA TALİMATI  
 
SALOFALK® 500 mg supozituvar  
 
Rektal (makat içine) uygulanır . 
 
• Etkin madde:  Her bir supozituvar , etkin madde olarak  500 mg mesalazin  içerir.  
 
• Yardımcı madde (ler): Katı yağ, sodyum dioktil sülfosüksinat, setil alkol (heksadekan -1-ol) 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız.  
 Bu Kullanma Talimatında:  
 
1. SALOFALK® nedir ve ne için kullanılır?  
2. SALOFALK®’ı kullanmadan önce dikkat edilmesi gerekenler  
3. SALOFALK® nasıl kullanılır?  
4. Olası yan etkiler nelerdir? 
5. SALOFALK®’ın saklanması  
Başlıkları yer almaktadır. 
 
1.   SALOFALK® nedir ve ne için kullanılır?  
 
SALOFALK® 500 mg mes alazin içeren bey az-krem renkli  torpido şeklinde supozituvar lardır.  
 SALOFALK
®, karton kutu içinde 30 supozituvar  içeren  PVC/LDPE blister ambalajlarda 
piyasaya sunulmaktadır.  
 SALOFALK
®, “aminosalisilik asit ve benzeri ilaçlar ” diye adlandırılan  ve “in testinal 
antienflamatu var” grubuna dahil bir ilaçtır . Bu ilaçlar  inflamatu var bağırsak hastalıklarını tedavi 
etmek için kullanılırlar . 
 SALOFALK
® aşağıdaki durum da kullanılır:  
 
Doktorlar tarafından ülseratif kolit olarak bilinen, rektumla (dışkı bölgesindeki yol) sınırlı kronik 2 
 inflamatuar hastalığın akut ataklarının tedavisi ve daha sonraki atakların (nüksetmesinin) 
önlenmesinde  
 
2. SALOFALK®’ı kullanmadan önce dikkat edilmesi gerekenler  
 
SALOFALK®’ı aşağıdaki durumlarda KULLANMAYINIZ  
 
Eğer;  
• Mesalazine, s alisilik aside, asetilsalisilik asit gibi salisilatlara ya da SALOFALK® içeriğindeki 
diğer maddeye  (Bölüm 6.1’de listelenmiştir.)  karşı bilinen aşırı  duyarlılığınız  (alerjiniz) varsa,  
• Şiddetli karaciğer veya böbrek hastalığınız varsa,  
 
SALOFALK®’ı aşağıdaki durumlarda DİKKATLİ KULLANINIZ  
 
Eğer;  
 Özellikle  bronşiyal  astım  olmak üzere,  akciğer ile ilgili sorununuz varsa,  
  Mesalazin ile ilgili bir madde olan sü lfasalazine karşı  geçmişte aşırı duyarlılık hikayeniz  
varsa, 
 Karaciğer fonksiyonlarınızda bozukluk bulunuyorsa,  
 Böbrek fonksiyonlarınızda bozukluk bulunuyorsa , 
 Mesalazin kullandıktan sonra herhangi bir zamanda şiddetli deri döküntüsü veya deri 
soyulması, kabarcıklanma ve/veya ağız yaraları  gelişti ise . 
 Mesalazin, tuvalet suyunda sodyum hipokloritli ağartıcı  ile temas ettikten sonra idrarda kırmızı-
kahverengi renk değişikliğine neden olabilir. Bu, mesalazin ile ağartıcı arasında bir kimyasal reaksiyondur ve zararsızdır. 
 
Ek önlemler:  
Tedavi sırasında hekiminiz sizi dikkatle takip edecek ve düzenli olarak kan ve idrar tahlilleri yapacaktır.  
 Mesalazin  kullanımı ile böbrek taşları gelişebilir. Belirtiler, karın yanlarında ağrı ve idrarda kan 
içerebilir. Mesalazin ile tedavi sırasında yeterli miktarda sıvı içtiğinize dikkat ediniz.  
 
Mesalazin tedavisi  ile ilişkili olarak eozinofili nin ve sistemik semptomlar ın eşlik ettiği ilaç 
etkileşimini  (DRESS), Stevens -Johnson sendromu nu (SJS) ve toksik epidermal nekrolizi (TEN) 
içeren ciddi cilt reaksiyonları bildirilmiştir. Bu ciddi cilt reaksiyonlarıyla ilgili olarak Bölüm 4’te 
açıklanan belirtilerden herhangi birini fark ederseniz, mesalazin kullanmayı durdurunuz  ve 
derhal bir doktora başvurunuz . 
 Bu uyarılar, geçmişteki herhangi  bir dönemde  dahi olsa sizin için geçerliyse lütfen doktorunuza 
danışınız. 
 
 3 
 SALOFALK®’ın yiyecek ve içecek ile kullanılması  
 
SALOFALK®’ın yiyecek ve içecekler ile etkileşimi bilinmemektedir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 Hamile iseniz, hamile olduğunuzu düşünüyorsanız veya hamile kalmayı planlıyorsanız ilacı 
kullanmadan önce doktorunuza veya eczacınıza sorunuz.  
Hamilelik  süresince, SALOFALK
®’ı sadece doktorunuz önerdiyse kullanınız .  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
 
İlacı kullanmadan önce doktorunuza veya eczacınıza danışınız.  
 
Emzirme dönemi boyunca, e tkin madde ve metabolitlerinin anne sütüne geçebildiğinden dolayı  
sadece doktor unuzun talimatı üzerine  kullanmalısınız . 
 
Araç ve makine kullanımı  
 
Araç ve makine kullanımı üzerinde hiçbir etkisi gözlenmemiş  ya da ihmal edilebilir düzeyde 
gözlenmiştir . 
 SALOFALK
®’ın içeriğinde bulunan bazı yardımcı maddeler hakkında önemli bilgiler   
 
Uyarı gerektirecek herhangi bir yardımcı madde bulunmamaktadır.  
Diğer ilaçlar ile birlikte kullanımı  
 
Özellikle başka ilaçlar alıyorsanız, yakın zamanda aldıysanız veya alacaksanız doktorunuza veya eczacınıza bildiriniz. Bu ilacın etkisinde değişikliğe neden olabildiğinden (karşılıklı etkileşim), 
aşağıdaki ilaçları kullanıyorsanız hekiminizi bilgilendiriniz:  
 
- Azatiyoprin, 6- merkaptopürin ya da tioguanin  (Bağışıklık sistemi hastalıklarının  
tedavisinde kullanılan ajanlar)  
- Kan p ıhtılaşmasını önleyen belli maddeler (Tromboza karşı kullanılan ilaçlar ya da kan 
sulandırıcı ilaçlar, örn . varfarin)  
 
SALOFALK® ile sürdürülecek  bir tedavi yi ne de  sizin için uygun olabilir. Bu gibi durumlarda 
doktorunuz sizin için en doğru tedaviye karar verecektir.  4 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. SALOFALK® nasıl kullanılır ? 
 
SALOFALK®’ı her zaman doktorunuzun veya eczacınızın  önerdiği şekilde alınız. Emin 
değilseniz doktorunuza veya eczacınıza sorunuz.  
 
Uygun kullanım ve doz/uygulama sıklığı için talimatlar:  
 
Yetişkinler : 
 
Akut (ani başlangıçlı) iltihap belirtileriniz varsa ; sabah, öğlen ve akşam olmak üzere günde 3 kez 
1 adet SALOFALK® (günde 1500 mg mesalazine eşdeğer) rektum ( dışkı bölgenize  doğru ) içine  
yerleştirilerek kullanılmalıdır.  
Hastalığınızın tekrarı nın önlenmesi için uzun süreli tedavilerde doz günde 3 kez 1  adet 250 mg 
mesalazine (örneğin diğer formu olan SALOFALK ® 250 mg supozituvar ) düşürülerek, rektum 
(dışkı bölgenize  doğru) içine yerleştirilmelidir.  
 
Uygulama süresi:  
 
Uygulamanın süresine tedaviyi yürüten doktorunuz karar verecektir. Uygulamanın süresi 
hastalığınızın durumuna , şiddeti ne ve ilerlemesine  bağlıdır. 
 
Tedavi ile istenen sonuç ancak bu şekilde elde edilebileceğinden, SALOFALK® tedavisini  
düzenli ve doğru bir şekilde sürdürmeniz  gerekmektedir.  
 
• Uygulama yolu ve metodu:  
 
SALOFALK® sadece rektal yol ile anüs  (dışkı bölgenize doğru) içine uygulanarak 
kullanıl malıdır .  
 
Ağız yoluyla alınmamalıdır  ve yutulmamalıdır.  
 
• Değişik yaş grupları:  
 
Çocuklarda kullanımı:  
 
SALOFALK®’ın çocuklarda etki li olduğuna dair çok az deneyim ve sınırlı sayıda doküman 
vardır.  
 
Yaşlılarda kullanımı:   
 
Önceki bölümlerde  yetişkinler için  verilen doz/uygulama sıklığı yaşlılar için de  geçerlidir.  5 
 • Özel k ullanım durumları:  
 
Böbrek yetmezliği  / Karaciğer y etmezliği : 
 
Karaciğer fonksiyon bozukluğu olan hastalarda dikkatli kullanılmalıdır. Böbrek fonksiyonları bozuk olan hastalarda kullanılması önerilmez. Tedavi sırasında böbrek fonksiyonları bozulur sa, 
etkin madde mesalazinin yol açtığı renal  toksisite  (böbreğin zehirlenmesi ) düşünülmelidir. 
 Şiddetli böbrek ve karaciğer yetmezliği olan hastalarda  kullanılmamalıdır.  
Eğer SALOFALK
®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla SALOFALK® kullandıysanız  
 
SALOFALK®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 Emin değilseniz doktorunuza başvurunuz. Bundan sonra ne yapılacağına doktorunuz karar verebilir.  
 SALOFALK
®’ı bir kez yüksek dozda alırsanız bir sonraki sefer almanız gereken normal dozu 
alınız. Dozda azaltma yapmayınız . 
 
SALOFALK®’ı kullanmayı unutursanız  
 
Unutulan doz ları dengelemek için çift doz almayınız. 
 Eğer bir doz almayı unuttuysanız, bir sonraki sefer fazladan SALOFALK
® kullanmayı nız, reçete 
edilen  dozla devam ediniz.  
 
SALOFALK® ile tedavi sonlandırıldığındaki oluşabilecek etkiler  
 
Önceden doktorunuzla görüşmeden bu ilaçla tedaviye son vermeyiniz.  
İlacın kullanımı hakkında başka sorularınız varsa doktorunuza ya da eczacınıza danışınız.  
 
4. Olası yan etkiler nelerdir?  
 Tüm ilaçlar gibi SALOFALK
®’ın içeriğinde bulunan maddelere duyarlı olan kişilerde yan etkiler 
olabilir , ancak herkeste görülmez . 
 
Aşağıdakilerden biri olursa, SALOFALK®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Deri döküntüsü, ateş, eklem ağrısı ve/veya nefes alma güçlüğü gibi genel alerjik 6 
 reaksiyonlar  veya kalın bağırsağınızın genel iltihabı (şiddetli ishal ve karın ağrısına neden 
olur). Bu reaksiyonlar çok nadirdir.  
 
- Genel sağlık durumunuzda belirgin bir kötüleşme ile ateş ve/veya ağız ve gırtlak bölgesinde 
ağrı. Bu belirtiler, çok nadiren, kanınızdaki beyaz hücrelerin sayısındaki azalmadan 
(agranülositoz)  kaynaklanabilir ve bu da sizi ciddi bir enfeksiyon geliştirmeye daha yatkın 
hale getirebilir. Kandaki diğer hücreler de etkilenebilir (örn. trombositler veya kırmızı 
hücreler etkilenerek aplastik anemiye veya trombositopeniye  neden olabilir) ve 
açıklanamayan kanama, derinizin altında mor noktalar veya yamalar, anemi (yorgun, güçsüz 
hissetme ve solgun görünüme, özellikle dudaklarda ve tırnaklarda) gibi belirtilere neden 
olabilir. Bir kan testi, belirtilerinizin bu ilacın kanınız üzerindeki bir etkisinden kaynaklanıp 
kaynaklanmadığını doğrulayabilir. Bu reaksiyonlar çok nadirdir.  
 
- Gövdede genellikle merkezi kabarcıkların, ciltte soyulmanın, ağız, boğaz, burun, cinsel 
organlar ve gözlerde ülserlerin, yaygın döküntünün, ateş ve büyümüş lenf bezlerinin eşlik 
ettiği, kırmızımsı, kabarık olmayan, hedef benzeri veya dairesel yamalar ile ciddi deri 
döküntüleri . Bunların öncesinde ateş ve grip benzeri belirtiler olabilir. Bu reaksiyonların 
kaç hastada ortaya çıktığı bilinmemektedir (sıklık bilinmiyor).  
- Aşırı duyarlılık reaksiyonlarının kardiyak göstergesi  olabilecek nefes darlığı, göğüs 
ağrısı veya düzensiz kalp atışı veya şişmiş uzuvlar. Bu reaksiyonlar nadirdir.  
- Böbrek fonksiyonunuzla ilgili problemler  (çok nadiren meydana gelebilir), örn. idrar 
renginde veya miktarında bir değişiklik ve uzuvlarda şişme veya ani bir yan ağrısı (böbrek 
taşından kaynaklanır) (kaç hastada meydana geldiği bilinmemektedir (sıklık bilinmiyor)). 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
SALOFALK®’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  Bu çok ciddi yan etkilerin hepsi oldukça seyrek görülür . 
 
Mesalazin  içeren ilaçları kullanan hastalarda ayrıca aşağıdaki yan etkiler gözlemlenmiş  olup yan 
etkiler şu şekilde sınıflandırılır:  
 Çok yaygın  : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 
Yaygın:  
 
• Döküntü, kaşıntı  
 7 
 Seyrek : 
 
• Karın ağrısı, ishal (diyare), gaz  (flatulans) , bulantı  ve kusma  
• Baş ağrısı, sersemlik  
• Kalp problemleri nedeniyle göğüs ağrısı, nefes darlığı ya da kol ve bacaklarda şişme  
• Cildinizin güneşe ve ultraviyole ışığa karşı hassasiyetinin artması (ışığa duyarlılık)  
 
Çok seyrek : 
 
• Akut pankreas iltihabı nedeniyle şiddetli karın ağrısı  
• Alerjik ve/veya inflama tuvar  akciğer hastalıklarına bağlı  nefes darlığı, öksürük, hırıltı,                                        
röntgende  akciğer gölgesi  
• Bağırsak larda  bu ilaca alerjik reaksiyon  nedeniyle şiddetli ishal ve karın ağrısı  
• Ciltte döküntü veya iltihap 
• Kas ve eklem ağrısı  
• Kan sayım ındaki değişikliklerden dolayı a teş, boğaz ağrısı ya da kırıklık  
• Karaciğer ya da safra akışı bozuklukları nedeniyle karın ağrısı ya da sarılık  
• Saç dökülmesi ve kelleşme  
• El ve ayaklarda hissizlik ve karıncalanma  (perifer ik nöropati)  
• Sperm üret iminde geri dönebilen azalma  
 
Bilinmiyor:  
 
• Bazen kol ve bacaklarda şişme veya yan ağrısının eşlik ettiği böbrek fonksiyon değişiklikleri  
• İdrar miktarı veya renginde değişme  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattın ı arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu v eya eczacınızı bilgilendiriniz.  
 
5. SALOFALK
®’ın saklanması  
 SALOFALK
®’ı çocukların göremeyeceği, erişemeyeceği yerlerde ve ambalajında saklayınız. 
 25°C altındaki oda sıcaklığında , ışıktan korumak için orijinal ambalajında saklayınız.  
 8 
 Son kullanma tarihiyle uyumlu olarak kullanınız. 
 Ambalajdaki son kullanma tarihinden sonra SALOFALK
®’ı kullanmayınız.  
 
Orijinal ambalajında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat s ahibi:  
 
Ali Raif İlaç San. A Ş. 
Kağıthane/İstanbul  
 
Üretim yeri : 
 DR. FALK PHARMA GmbH/Almanya lisansıyla,  
Corden Pharma Fribourg AG Zweigniederlassung Ettingen -  İsviçre  
 
Bu kullanma talimatı  … … … tarihinde onaylanmıştır.  
 
 
 
    