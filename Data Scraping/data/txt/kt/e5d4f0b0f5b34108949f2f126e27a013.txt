1 
 KULLANMA TALİMATI  
 
UCEDANE 200 mg  dağılabilir  tablet  
 
Ağız yolu ile alınır.  
 Etkin madde:  Karglumik asit  
Yardımcı madde(ler): Mikrokristalin selüloz, mannitol , kolloidal susuz silika, sodyum stearil 
fumarat , krospovidon tip B  ve kopovidon K 28 i çerir.  
 ▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında:  
 1. UCEDANE nedir ve ne için kullanılır?  
2. UCEDANE’ı kullanmadan önce dikkat edilmesi gerekenler  
3. UCEDANE nasıl kullanılır?  
4. Olası yan etkiler nelerdir?  
5. UCEDANE’ın  saklanması  
 
Başlıkları yeralmaktadır.  
 1. UCEDANE nedir ve ne için kullanılır?  
 
UCEDANE, çubuk şeklinde, beyaz, bikonveks ve kırılabilir  (her iki tarafında 3 çentikli) ve bir 
tarafında “L/L/L/L” baskılı dağılabilir tabletler şeklindedir. Yaklaşık tablet ebatları 11 mm 
uzunluğunda ve 6 mm genişliğindedir. Tablet dört eşit doza bölünebilir. Karton kutu içerisinde yer 
alan her iki yüzü alüminyum blisterler içinde  12 veya  60 tablet içeren ambalajlarda piyasaya 
sunulmaktadır. 
 
UCEDANE , kandaki yüksek amonyak düzeyinin azalmasına  yardımcı olabilir. Amonyak, özellikle 2 
 beyin için toksik olup, ağı r vakalarda bilinç düzeyinin azalmasına ve komaya neden olabilir . 
 
Kanda yüksek amonyak düzeyleri  aşağıdaki nedenlerden kaynaklanıyor olabilir:  
• Karaciğerde bulunan özel bir enzim olan N - asetilglutamat sentaz eksikliği. Bu nadir 
hastalığı bulunan hastalar, protein alımından sonra biriken azot atıklarını vücuttan atamaz. Bu rahatsızlık, etkilenen hastada ömür boyu devam eder ve dolayısıyla ömür boyu tedavi 
gereklidir.  
• İzovalerik asidemi, metilmalonik asidemi veya propiyonik asidemi. Bu bozukluklardan 
herhangi bir tanesinin bulunduğu hastalar, hiperamonyemi krizi sırasında tedaviye ihtiyaç 
duyarlar.  
 2. UCEDANE’ı kullanmadan önce dikkat edilmesi gerekenler  
 
UCEDANE’ı  aşağıdaki durumlarda KULLANMAYINIZ  
 
Eğer,  
• Karglumik asit veya UCEDANE’ın içeriğindeki yardımcı maddelerden herhangi birine 
karşı alerjiniz varsa.  
• Hamileyseniz. 
• Emziriyorsanız . 
 UCEDANE  aşağıdaki durumlarda DİKKATLİ KULLANINIZ  
 UCEDANE’ı  almadan önce doktorunuza ve eczacınıza danışınız.  
UCEDANE  tedavisi, metabolik rahatsızlıkların tedavisinde deneyimli bir hekim gözetiminde 
başlatılmalıdır.  
Herhangi bir uzun dönem tedaviye başlamadan önce, doktorunuz karglumik aside bireysel yanıtınızı test edecektir.  
Doz, normal amonyak plazma düzeylerini koruyacak şekilde bireysel olarak ayarlanmalıdır.  
Doktorunuz size arginin takviyesi verebilir veya protein alımınızı sınırlandırabilir.  
Durumunuzu ve tedavinizi takip etmek için, doktorunuz karaciğerinizi , böbreklerinizi,  kalbinizi ve 
kanınızı düzenli olarak kontrol edebilir.  
Böbrek yetmezliğiniz varsa doktorunuza söyleyiniz. Böbrek yetmezliğinizin derecesine göre 
günlük dozunuzun azaltılması gerekir. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
UCEDANE’ın yiyecek içecek ile kullanılması  
UCEDANE , yemeklerden veya beslenmeden önce ağızdan alınmalıdır.  
 Tabletler en az 5 ila 10 mL suda eritilmeli ve derhal içilmelidir.   3 
  
Hamilelik  
İlacı kullanmadan önce doktorunuza veya eczacınıza danışınız.  
 
UCEDANE’ın hamilelik ve doğmamış çocuk (cenin) üzerindeki etkileri bilinmemektedir. 
Hamileyseniz veya hamile kalmayı planlıyorsanız doktorunuza veya eczacınıza danışınız . 
 
UCEDANE hamilelik döneminde kullanılmamalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
Emziriyorsanız bu ilacı almadan önce doktorunuza veya eczacınıza danışınız.  
 
Kadınlarda karglumik asidin anne sütüne geçip geçmediği çalışılmamıştır. Bununla birlikte, 
emziren sıçanların sütünde karglumik asidin bulunduğu ve beslenen yavrular üzerinde potansiyel 
toksik etkileri olduğu gösterildiğinden, UCEDANE  alırken bebeğinizi emzirmemelisiniz.  
 
Araç ve makine kullanımı  
Araç ve makine kullanımı üzerinde ki etkisi bilinmemektedir. 
 
UCEDANE’ın içeriğinde bulunan bazı yardımcı ma ddeler hakkında önemli bilgiler  
Ucedane sodyum içerir. Bu ilaç maksimum günlük doz başına 1 mmol’den (23 mg) daha az sodyum 
içerir, esasen “sodyum içermez” denilebilir.  
 Diğer ilaçlar ile birlikte kullanımı  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. UCEDANE nasıl kullanılır?  
Uygun kullanım ve doz/uygulama sıklığı için talimatlar:  
UCEDANE’ı kullanırken her zaman doktorunuzun talimatlarına kesin olarak uyunuz.  Emin 
değilseniz doktorunuza ve eczacınıza danışınız.  
 
Genel doz:  
Başlangıçta uygulanan günlük doz genellikle kilogram vücut ağırlığı başına 100 mg olup kilogram 
vücut ağırlığı başına maksimum 250 mg’a kadar dozlar kullanılabilir  (örneğin , 10 kg iseniz,  günde 
1 g veya 5 tablet almalısınız).  N-asetilglutamat sentaz yetmezliği şikayeti olan hastalarda, uzun 
dönemde, günlük doz genellikle kilogram vücut ağırlığı başına 10 mg ila 100 mg arasında değişir .  
 Doktorunuz, kanınızdaki amonyak düzeylerini normal seviyede tutmak için uygun olan dozu 
belirleyecektir . 4 
  
Uygulama yolu ve metodu:  
Tabletler en az 5 -10 mL su içinde dağıtılmalı ve derhal içilmelidir. UCEDANE  YALNIZCA 
ağızdan veya besleme tüpü ile mideye uygulanmalıdır.  
 Hasta hiperamony emi (kandaki amonyak seviyesinin aşırı yükselmesi) komasındaysa,  UCEDANE , 
sizi beslemek için takılmış olan tüpe enjektörle hızlıca uygulanır . 
 
Böbrek yetmezliğiniz varsa doktorunuza söyleyiniz. Böbrek yetmezliğinizin derecesine göre 
günlük dozunuzun azaltılması gerekir.  
Değişik yaş  grupları:  
Çocuklarda kullanımı:  
‘Doktorunuz hastalı ğınıza ba ğlı olarak ilacınızın dozunu belirleyecek ve size uygulayacaktır.’  
 Yaşlılarda kullanımı:   
‘Doktorunuz hastalı ğınıza ba ğlı olarak ilacınızın dozunu belirleyecek ve size uygulayacaktır.’  
 Özel kullanım durumları:  
Böbrek/karaciğer yetmezliği:  
Doktorunuz günlük dozunuzu böbrek yetmezliğinizin derecesine göre aşağıda belirtilen şekilde 
ayarlayacaktır:  
 
GFR (Glomerüler filtrasyon  hızı)'ye göre doz ayarlaması yapılmalıdır.  
• Orta derece böbrek yetmezliği olan hastalar (GFR 30-59 mL/dakika)  
o N-asetilglutamat sentaz (NAGS) yetmezliği veya organik asidemiye bağlı 
hiperamonyemi  görülen hastalar için önerilen başlangıç dozu 50 mg/kg/gün ila 125 
mg/kg/gündür, 
o Uzun süreli kullanımda günlük doz 5 mg/kg/gün ila 50 mg/kg/gün aralığında 
olmalı ve normal amonyak plazma düzeylerini korumak için bireysel olarak ayarlanmalıdır.  
• Şiddetli böbrek yetmezliği olan hastalar (GFR ≤ 29 mL/dakika)  
o N-asetilglutamat sentaz (NAGS) yetmezliği veya organik asidemiye bağlı 
hiperamonyemi  görülen hastalar için önerilen başlangıç dozu 15 mg/kg/gün ila 40 
mg/kg/gündür, 
o Uzun süreli kullanımda günlük doz 2 mg/kg/gün ila 20 mg/kg/gün aralığında olmalı ve normal amonyak plazma düzeylerini korumak için bireysel olarak ayarlanmalıdır.  
 
Kullanmanız gerekenden daha fazla UCEDANE  kullandıysanız:  
UCEDANE ’dan kullanmanız gerekenden fazlasını kullanmı şsanız bir doktor veya eczacı ile 
konuş unuz.  
Taşikardi (kalp atış sıklığının artması), aşırı terleme, bronşiyal sekresyonda (solunum yolu salgısı) artma, vücut sıcaklığında artma ve huzursuzluk gibi istenmeyen etkiler görülebilir.  
 UCEDANE ’ı kullanmayı unutursanız  5 
 Unutulan dozları dengelemek için çift doz almayınız.  
 
UCEDANE  ile tedavi sonlandırıldı ğındaki oluş abilecek etkiler  
Tedavi sonlandırıldığında herhangi bir etki olması beklenmemektedir.  
 
Eğer UCEDANE ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konu şunuz.  
 
4. Olası yan etkiler nelerdir?  
 Tüm ilaçlar gibi UCEDANE’ın içeriğinde bulunan maddelere duyarlı olan kiş ilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az birinde görülebilir. 
Yaygın   : 10 hastada birden az, fakat 100 hastada birden fazla görülebilir.  
Yaygın olmayan : 100 hastada birden az, fakat 1.000 hastada birden fazla görülebilir.  
Seyrek    : 1.000 hastada birden az görülebilir.  
Çok seyrek  : 10.000 hastada birden az görülebilir. 
Bilinmiyor   : Eldeki verilerden hareketle tahmin edilemiyor.  
 
Yaygın:  
• Terlemede artış  
 Yaygın olmayan:   
• Bradikardi (kap hızının azalması),  
• İshal  
• Ateş  
• Transaminazlarda artış (karaciğer enzimleri),   
• Kusma  
 Bilinmiyor : 
• Döküntü 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 6 
 bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 5. UCEDANE’ın  saklanması  
 UCEDANE 'ı çocukların göremeyece ği, eri şemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra UCEDANE ’ı kullanmayınız.  
 
Son kullanma tarihi belirtilen ayın (kutuda veya etikette “exp”den sonra yazılan) son günüdür.  
 
30°C’nin altında oda sıcaklığında saklayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat sahibi:  
LUCANE PHARMA Sağlık Hizmetleri Ltd.Şti   
Ataköy 7- 8-9-10.Kısım Mahallesi Çobançeşme E -5 Yan Yol Cad. Ataköy Towers A Blok 
Apt. No : 20/1/53 Bakırköy /İstanbul  
Tel : 0 212 8 07 27 44 
 Üreti m yeri : 
Unither Developpement  
Bordeaux Le Haillan, 33185 Fransa  
 Bu kullanma talimatı  ..........   tarihinde onaylanmı ştır.  
 