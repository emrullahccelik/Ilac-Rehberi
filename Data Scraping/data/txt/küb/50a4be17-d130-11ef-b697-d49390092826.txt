KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUNGASET % 2 Krem
2. KALİTATİF VE KANTİTATİF BİLEŞİM
Etkin madde:
100 g krem için;
Sertakonazol nitrat 2.00 g
Yardımcı madde(ler):
Metil p-hidroksibenzoat (Nipagin) 0.10 g
Sorbik asit 0.10 g
Yardımcı maddeler için 6.1’e bakınız.
3. FARMASÖTİK FORM
Topikal uygulama için krem
Beyaz-kokusuz veya az yağ kokusunda akıcı kıvamlı yarı katı krem.
4. KLİNİK ÖZELLİKLER
4.1. Terapötik endikasyonlar
Yüzeyel dermatofitler (tinea corporis, tinea cruris, tinea manus, tinea barbae ve tinea pedis),
kandidiyaz ve Pityriasis versicolor’un topikal tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
FUNGASET günde bir veya iki kez (tercihen akşam veya 1 sabah 1 akşam) lezyonun bulunduğu
bölgenin yaklaşık 1 cm kalınlığındaki çevresi de dahil olmak üzere dikkatli ve homojen biçimde
uygulanır.
Ortalama tedavi süresi 3 veya 4 haftadır.
4 haftalık bir tedavi süresinin ardından klinik olarak iyileşme görülmezse, teşhis gözden
geçirilmelidir. Enfeksiyon kontrolü için genel hijyenik önlemler uygulanmalıdır.
1Uygulama şekli:
FUNGASET topikal olarak kullanılır.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek ve/ veya karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
12 yaşından büyük çocuklarda, yetişkin dozu uygulanır.
Geriyatrik popülasyon:
Geriyatrik popülasyon için özel bir doz ayarlamasına gerek yoktur.
4.3. Kontrendikasyonlar
FUNGASET, sertakonazol ve azol türevlerine karşı alerjik olduğu bilinen ve/veya içeriğindeki
diğer maddelere aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
FUNGASET oftalmik tedavide kullanılmaz. FUNGASET’in gözlerle temasından kaçınılmalıdır,
temas halinde gözler bol su ile yıkanmalıdır.
Uzun süreli topikal kortikosteroid tedavisi gören hastalarda, kortikosteroid kaynaklı sensitizasyon
görülmesini önlemek amacıyla, kortikosteroid tedavisinin, FUNGASET kullanımına
başlanmadan 2 hafta önce bırakılması tavsiye edilir.
FUNGASET yardımcı madde olarak metil p-hidroksibenzoat ve sorbik asit içerir. Metil p-
hidroksibenzoat (nipajin) alerjik reaksiyonlara (muhtemelen gecikmiş), sorbik asit ise lokal deri
reaksiyonlarına (kontakt dermatit gibi) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Bilinen herhangi bir etkileşimi yoktur.
24.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve-veya embriyonel/ fötal gelişim ve-veya doğum
ve-veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
FUNGASET çocuk doğurma potansiyeli olan kadınlarda dikkatli kullanılmalıdır.
Gebelik dönemi
Klinik olarak, sertakonazolün gebelik sırasında uygulandığında olası bir malformasyon ya da
fötotoksik etkiye neden olduğuna dair herhangi bir veri mevcut değildir.
FUNGASET gerekli olmadıkça gebelikte kullanılmamalıdır.
Laktasyon dönemi
Laktasyon sırasında bebeği ilaçla oral temastan korumak için, FUNGASET göğüs bölgesine
uygulanmamalıdır. Anne sütüne geçip geçmediği tam olarak bilinemediğinden emzirme
döneminde dikkatli olunmalıdır.
Üreme yeteneği/ Fertilite
Üreme yeteneği üzerinde herhangi bir etkisi bulunmamaktadır.
4.7. Araç ve makine kullanımı üzerindeki etkiler
FUNGASET’in farmakodinamik profiline dayanarak, araç ve makine kullanma yeteneğini
etkilemesi beklenmemektedir.
4.8. İstenmeyen etkiler
Lokal tedavide Sertakonazol’ün hiçbir toksik etki veya fotosensitiviteye neden olduğu
görülmemiştir. Tedavinin kesilmesine neden olmaksızın tedavinin ilk günlerinde çok hafif
düzeyde lokal ve geçici eritematöz reaksiyonlar bildirilmiştir.
Rapor edilen istenmeyen etkiler aşağıdaki sıklık derecesine göre listelenmiştir.
3Çok yaygın (≥1/10); yaygın (≥1/100, <1/10); yaygın olmayan (≥1/1000, <1/100); seyrek
(≥1/10.000, <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Klinik deneylerden ve pazarlama sonrası yapılan araştırmalardan elde edilen advers etkiler:
Genel hastalıklar ve uygulama bölgesinde görülen yan etkiler
Çok seyrek: Kontakt dermatit, deride kuruma, deride yanma ve hassasiyet, eritem,
hiperpigmentasyon, kaşıntı, vezikülasyon.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Uygulama yolu dikkate alındığında zehirlenme mümkün değildir. Kaza ile yutulması durumunda
uygun semptomatik tedavi uygulanmalıdır. Aspire edilmemesi için kusma indüklenmemeli veya
gastrik lavaj uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal antifungal – İmidazol ve triazol türevleri
ATC kodu: D01AC14
Sertakonazol, imidazol sınıfına ait bir antifungal ilaçtır.
Etki mekanizması:
Sertakonazol, fungal sitoplazmik membranın yapısal ve fonksiyonel değişimini sağlayan
ergosterol sentezini inhibe ederek patojenik fungusun gelişimini engeller. Ayrıca, sertakonazol
fungal plazma membranı üzerinde direkt hasara yol açarak fungisid etki gösterir.
4Farmakodinamik etkiler:
Sertakonazol, mayalar (Candida, Torulopsis, Trichosporum, Malassezia, Rhodotorua,
Cryptococcus), dermatofitler (Mycrosporium, Tricophyton ve Epidermophyton) ve fırsatçı
filamentöz mantarlar (Aspergillus, Alternaria, Acremonium, Fusarium ve Scopularopsis)
üzerinde in vitro ve in vivo geniş etki spektrumu olan antifungal bir ilaçtır. Uygun çalışma
şartlarında, dermatofitler için 0.01-2 µg/ml, mayalar için ise 0.03-2 µg/ml aralığında Minimum
İnhibitör Konsantrasyon (MİK) değerleri gözlenmiştir.
Antifungal etkinin yanı sıra, sertakonazol Gram-pozitif mikroorganizmalara (Streptococcus ve
Staphylococcus) ve Gram-negatif mikroorganizmalara (Bacteroides, Gardnerella vaginalis) karşı
da, 4-32 µg/ml aralığındaki MIK değerlerinde etki eder. Ayrıca, Trichomonas vaginalis üzerinde
de 50 -100 µg/ml konsantrasyonlarında etki gösterir.
FUNGASET’in klinik geliştirme çalışmaları sırasında, dermatofitoz ve kandidiyaz tedavisi gören
2000’in üzerinde hastada, plasebo ile ve mikonazol, bifonazol ve sulkonazol gibi diğer bazı
topikal antifungaller ile karşılaştırmalı klinik çalışmalar gerçekleştirilmiştir. Bütün hastalarda,
sertakonazol plaseboya gore anlamlı derecede yüksek bir etkililik göstermiştir. Hastaların %46 ila
%90.6’sında, günde 1 veya 2 kez kullanım ile 3 veya 4 hafta sürede klinik olarak iyileşme
gözlenmiştir. Hastaların %82 ila %98.3’ünde ise aynı kullanım periyodunda mikolojik olarak
iyileşme gözlenmiştir. Bütün hastalarda, çalışmada kullanılan diğer antifungallere kıyasla
sertakonazolde daha az nüks görülmüştür.
5.2. Farmakokinetik özellikler
Genel özellikler
Sertakonazolün deriden emilimi, kronik uygulama sonrasında bile plazma seviyelerinin tespit
edilememesi nedeniyle ihmal edilebilir seviyededir. Bu sebeple, sistemik etkileri
beklenmemektedir.
Emilim:
Sistemik emilimi yoktur. Sertakonazolün lokal uygulamasından iki saat sonra etkin maddenin
yarısı epidermisin cutis tabakasına geçer. Topikal uygulamadan 24 saat sonra kutanöz
absorpsiyonun oranı uygulanan dozun %72’sine ulaşır.
Dağılım:
Sistemik dağılımı yoktur.
5Biyotransformasyon:
Sistemik dolaşıma geçmediğinden biyotransformasyona uğramamaktadır.
Eliminasyon:
Topikal uygulamadan sonra sertakonazol serum ve idrarda dedekte edilmemiştir.
Doğrusallık / Doğrusal Olmayan Durum:
Sistemik emilimi yoktur.
5.3. Klinik öncesi güvenlilik verileri
Sertakonazolün toksikolojik araştırması, akut toksisite, subakut ve kronik toksisite, üreme
toksisitesi, genetik toksisite, lokal tolerans ve fototoksisite yönünden incelenmiştir. Sonuçlar,
sertakonazolün güvenilirliği yüksek bir antifungal olduğunu göstermiştir. İlacın güvenilirliği, en
yüksek dozda bile toksik etkinin olmaması ve 50 mg/kg doz ile yapılan kronik çalışmalar ve 100
mg/kg dozunda uygulanan üreme çalışmalarında sağlanan güvenlilik aralığı ile gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
• Etilenglikol ve polietilenglikol palmito stearat (TEFOSE 63)
• Polioksietilenize ve glikolize C -C doymuş gliseridler (LABRAFİL M-2130)
10 18
• Gliserol mono ve di-isostearat (Isostearic peceol)
• Sıvı parafin (Vazelin yağı)
• Metil p-hidroksibenzoat (Nipagin)
• Sorbik asit
• Saf su
6.2. Geçimsizlikler
Mevcut değildir.
6.3. Raf ömrü
36 ay
66.4. Saklamaya yönelik özel tedbirler
Orijinal ambalajında ve 25°C’nin altındaki oda sıcaklığında muhafaza edilmelidir.
6.5. Ambalajın niteliği ve içeriği
FUNGASET, 20 g’lık alüminyum tüp içinde ambalajlanmıştır.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların KontrolüYönetmeliği’ ve
‘Ambalaj ve Ambalaj Atıklarnı Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Innogens İlaç Sanayi ve Ticaret Anonim Şirketi
4. Levent Selvili Sokak No 1 /2 Beşiktaş İstanbul
Tel: (0212) 264 53 55
Fax: (0212) 281 14 38
8. RUHSAT NUMARASI (LARI)
20.10.2015-2015/820
9. İLK RUHSATTARİHİ/RUHSAT YENİLEME TARİHİ
İlk ruhsat tarihi: 20.10.2015
Son yenileme tarihi:
10. KÜB’ÜN YENİLENME TARİHİ
7