KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİBEN 5 mg Tablet
2. KALİTATİF VE KANTİTATİF BİLEŞİMİ
Etkin madde:
Glibenklamid 5,00 mg
Yardımcı madde(ler):
Laktoz 69,533 mg
Yardımcı maddeler için, bölüm 6.1’e bakınız.
3. FARMASÖTİK FORMU
Tablet
Beyaz renkli, bir yüzü ortadan çentikli muntazam tabletler.
Çentiğin amacı tabletlerin kolay kırılarak, eşit dozlara bölünmesini sağlamaktır.
4. KLİNİK ÖZELLİKLERİ
4.1. Terapötik endikasyonu
GLİBEN, diyet yapmanın tek başına yeterli olmadığı insüline bağlı olmayan şeker
hastalığı tiplerinde (Yetişkin Tip diyabet veya Tip II diyabet) kullanılır.
4.2. Pozoloji ve uygulama yöntemi
Pozoloji/uygulama sıklığı ve süresi:
Şeker hastalarının GLİBEN ile kontrol altına alınması, sadece doktor tarafından ve
diyetle birlikte yapılmalıdır.
İlk defa yapılan diyabet tedavisinde: Doktor tarafından başka türlü bir tavsiyede
bulunulmadığı takdirde, tedaviye kahvaltı veya ilk ana öğün ile birlikte alınan, günde 2,5
- 5 mg ile başlanır. Kontrol sağlanamazsa, doz haftada 2,5 - 5 mg arttırılarak tedaviye
devam edilir. Günlük toplam doz 15 mg'ı geçmemelidir. Doz, hastanın metabolizma,
diyet ve aktivite durumuna (kan ve idrar şekeri tahlilleri) göre ayarlanır.
Diğer sülfonilürelerden GLİBEN'e geçişte: Benzer şekilde etki gösteren diğer ilaçlardan
glibenklamide geçiş, tedaviye ara verilmeksizin gerçekleştirilebilir.
Tedaviye, bırakılan ilacın eşdeğer dozunda, başlangıç dozu 10 mg'ı geçmeyecek şekilde
başlanır. Yeterli kontrol sağlanamazsa, doz basamaklı bir şekilde günlük 15 mg’a kadar
1yükseltilebilir.5 mg glibenklamid yaklaşık olarak 1 g tolbutamin veya glimidin, 250 mg
klorpropamid veya tolazamid, 500 mg asetohekzamid, 25 mg glibornurid veya 5 mg
glipizide eşdeğerdir.
Biguanidlerden GLİBEN'e geçişte: Tedaviye 2,5 - 5 mg ile başlanır. Kontrol sağlanana
kadar 2,5 - 5 mg arttırılarak doz düzenlemesi yapılır.
Biguanidler ile GLİBEN kombinasyonunda: Glibenklamidin günlük 15 mg dozu ile
kontrol sağlanamadığında, biguanidler ile GLİBEN birlikte kullanılabilir.
İnsülinden GLİBEN'e geçişte: Günlük insülin dozu düşük olan bazı hastalarda,
glibenklamid ile kontrol sağlanabilmektedir.
Uygulama şekli:
GLİBEN çiğnenmeden bir bardak su ile içilir. Doktor tarafından başka bir şekilde
önerilmediyse günlük doz kahvaltı veya ilk ana öğün ile birlikte alınır.
GLİBEN tedavisini hasta kendi arzusu ile kesmemelidir. Doz ve diyet hastanın kendi
kararı ile değiştirilemez. İyi tolere edilmemesi sonucu tedavi kesilmek zorunda kalınırsa
derhal doktora haber verilmelidir. GLİBEN’in doktor tarafından bildirilen saatte
alınması çok önemlidir. İlacın zamanında alınması unutulmuş ise daha geç bir saatte
daha yüksek bir doz alınarak kompanse edilmeye çalışılmamalıdır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliğinde doktor önerisi doğrultusunda kullanılmalıdır.
Pediatrik popülasyon:
GLİBEN'in küçük çocuklarda kullanımı önerilmez.
Geriyatrik popülasyon:
İleri yaştaki hastalar hipoglisemiye daha yatkın olacaklarından, tedavi 2,5 - 5 mg ile
başlanmalıdır.
4.3. Kontrendikasyonlar
Aşağıdaki durumlarda GLİBEN kullanılmamalıdır:
 Diyabetik ketoasidoz (olmuş veya olan) veya diyabetik koma/prekoma
 İnsüline bağımlı diyabet
 Ciddi böbrek, karaciğer, tiroid ve adrenokortikal bez fonksiyon bozukluğu
 Cerrahi, şiddetli enfeksiyon ve travma gibi olağan dışı stres varlığı
 Glibenklamide karşı aşırı duyarlılık
 Değişken veya jüvenil diyabet
 Gebelik
 Laktasyon
 Bosentan tedavisi görmüş hastalar
24.4. Özel kullanım uyarıları ve önlemleri
Hemolitik Anemi: Glukoz-6-fosfat dehidrojenaz (G6PD) eksikliği bulunan
hastaların sülfonilüre ajanlarla tedavisi hemolitik anemiye sebep olabilir. GLİBEN
sülfonilüre aianlar sınıfına dahil olduğundan, G6PD eksikliği bulunan hastaların
tedavisinde dikkatli olunmalı ve sülfonilüre sınıfına dahil olmayan alternatif bir
tedavi düşünülmelidir. Satış sonrası geri bildirimlerde G6PD eksikliği bulunmayan
hastalarda da hemolitik anemiye rastlanmıştır.
İleri yaştaki hastalar için GLİBEN kullanımında aşağıdaki durumlarda dikkatli
olunmalıdır:
 Sülfonilürelerin hipoglisemik etkisine daha duyarlı olabilen ileri yaştaki, kötü
beslenen ve çevre direnci zayıf hastalarda,
 Böbrek ve hipofiz yetmezliği olan hastalarda,
 Hipoglisemiyi tetikleyebilen fazla egzersiz durumlarında
 Hafif böbrek yetmezliği olan hastalarda dikkatli kullanılmalıdır. Böbrek
yetmezliği olan hastalar ile yapılan uzun dönemli klinik çalışmalarda,
glibenklamidin dozu azaltılarak yeterli tedavi sağlanmıştır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastalar GLİBEN kullanmamalıdır.
4.5. Diğer ilaçlarla etkileşim ve diğer etkileşim türleri
GLİBEN'in diğer bazı ilaçlarla aynı zamanda kullanılması, kan şekerini düşürücü
etkisini istenmeyen bir şekilde azaltıp arttırabilir. Bundan dolayı diğer ilaçlar doktorun
bilgisi altında kullanılmalıdır.
Kan şekerini düşürücü etkisinin artması, yani hipoglisemik reaksiyonlar GLİBEN’in
aşağıdaki ilaçlarla birlikte alınmasıyla ortaya çıkar:
Antibiyotikler (ör: kloramfenikol, flukonazol, mikonazol (oral, i.v., topikal veya
vajinal), kotrimaksazolü de içeren sülfonamidler, probenesid, non-steroidal
antiinflamatuar/analjezik ilaçlar (ör: fenilbutazon, salisilatlar), fenitoin, kumarin,
dikumarin, antikoagülanlar ve heparin, lipid düzenleyici ajanlar (ör: klofibrat), bazı
antidepresanlar (monoamin oksidaz inhibitorleri, doksepin, nortriptilin), ACE-
inhibitorleri kaptopril, enalapril, H2-blokerleri, simetidin, ranitidin, fenfluramin,
metildopa ve sülfinpirazon, doz azaltılmasını gerektirir.
GLİBEN’in kan şekerini düşürücü etkisinin zayıflayıp, metabolizmanın bozulması
aşağıdaki ilaçlarla birlikte alındığı zaman ortaya çıkar:
Rifampisin, tiyazid diüretikleri ve beta-blokerler doz artırımını gerektirir.
Beta-blokerler hipoglisemi semptomlarını maskeleyebilir.
Alkol, sülfonilürelerle etkileşerek yüzde ateş basmalarına neden olabilir. Kan şekeri
üzerindeki etkisi değişkendir.
Alkoliklerde ve kronik laksatif kullanılmasında metabolizmada bozukluklar ortaya
çıkabilir.
GLİBEN, barbitürat ihtiva eden uyku ilaçlarının etkisini kuvvetlendirebilir.
3Bosentan: Glibenklamid ile eş zamanlı olarak bosentan kullanan hastalarda yüksek
sıklıkla karaciğer enzimlerinde artış gözlemlenmiştir.
İmmünosupresan: Glibenklamid siklosporinin plazma seviyelerini yükseltebilir. Bu
durumda siklosporinin dozunun azaltılması gerekebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
(Kontrasepsiyon)
Hayvanlar üzerinde yapılan çalışmalar, gebelik, embriyonal - fetal gelişim, doğum
ve doğum sonrası gelişim üzerindeki etkiler bakımından yetersizdir (bkz. Kısım
5.3). İnsanlara yönelik potansiyel risk bilinmemektedir.
GLİBEN, gerekli olmadıkça gebelik döneminde kullanılmamalıdır.
Gebelik dönemi
GLİBEN, gebelikte ancak doktor önerisi ile kullanılabilir.
Laktasyon dönemi
GLİBEN’in emziren kadınlarda kullanımından kaçınılmalıdır. Glibenklamid anne
sütüne geçebilmekte ve bebekle hipoglisemiye neden olabilmektedir.
Üreme yeteneği/fertilite
GLİBEN’in üreme yeteneği üzerine olumsuz etkisi ile ilgili veri yoktur.
4.7. Araç ve makine kullanımı üzerindeki etkiler
GLİBEN ile tedavi sırasında hipoglisemi oluşması riski olabileceğinden trafikte ve
makine kullanmada aktif rol almada dikkatli olunmalıdır.
4.8. İstenmeyen etkiler
Yan etkilerin açıklanmasında aşağıdaki sıklık oranları esas alınmıştır:
Çok yaygın (≥1/10); yaygm (≥1/100, <1/10); yaygın olmayan (≥l/1000, <1/100);
nadir (≥1/10.000' <1/1000); çok nadir (<l/10.000); bilinmiyor (eldeki verilerden
hareketle tahmin edilemivor).
Enfeksiyonlar ve enfestasyonlar
Çok seyrek: Damar iltihabı
Kan ve lenf sistemi hastalıkları
Çok seyrek: Lökopeni, agranülositoz, purpura olarak izlenen trombositopeni,
hemolitik anemi, aplastik anemi ve (örneğin miyelosüpresyondan dolayı)
pansitopeni, eritrositopeni, granülositopeni
Bağışılık sistemi hastalıkları
Bilinmiyor: Genel alerjik reaksiyonlar (anjiyoödem, artralji, miyalji ve vaskülit)
4Endokrin hastalıklar
Seyrek: Tiroid fonksiyonlarında azalma (hipotiroidizm), düşük serum sodyum
seviyelerini azaltan uygunsuz ADH salınım sendromu indüklenmesi
Metabolizma ve beslenme hastalıkları
Çok Yaygın: Hipoglisemi semptomları
Glibenklamidin kan glukoz seviyesini düşüren etkisi nedeniyle bazen uzun süren
ve hatta hayatı tehdit eden hipoglisemi oluşabilir. Hipogliseminin muhtemel
semptomları, baş ağrısı, açlık, bulantı, kusma, aşırı yorgunluk, uyku bozukluğu,
huzursuzluk, agresyon, konsantrasyon bozukluğu, reaksiyonlarda azalma,
depresyon, konfüzyon, konuşma bozukluğu, afazi, görme bozuklukları, tremor,
parezi, duygusal bozukluklar, baş dönmesi, acizlik, kişinin kendi kendini
kontrolünün kaybı, deliryum, serebral konvülsiyonlar, somnolans, bilinç kaybı,
koma, yüzeyel soluma ve bradikardidir.
Adrenerjik cevap sonucunda terleme, nemli deri, anksiyete, taşikardi,
hipertansiyon, palpitasyonlar, anjina pektoris ve kardiyak aritmiler gibi belirtileri
olabilir.
Şiddetli hipoglisemik atağın klinik görüntüsü felce benzer. Hipoglisemi
semptomları, hipoglisemi tedavi edildiğinde neredeyse her zaman azalır.
Çok seyrek: Disülfiram benzeri reaksiyonlar (terleme, bulantı-kusma, yüzde
kızarma, nabız hızında artış, ataksi ve hipotansiyon)
Gastrointestinal sistem hastalıkları
Yaygın: Bulantı, midede dolgunluk ve yanma (doza bağımlıdır, doz azaltılınca
geçer)
Bilinmiyor: Karın ağrısı, diyare
Deri ve deri altı doku hastalıkları
Yaygın: Cildin alerjik reaksiyonları (eritema multiforme, Stevens-Johnson
sendromu, eritema nodozum, eksfolyatif dermatit, ateş, sarılık, kaşıntı, eritem,
ürtiker ve morbiliform veya makülopapüler döküntüler) genellikle geçicidir.
Bilinmiyor: Porfiriya kutena tarda ve fotosensitivite
Göz hastalıkları
Bilinmiyor: Geçici görme bozukluğu, bulanık görme
Hepatobiliyer sistem hastalıkları
Seyrek: Kolestatik sarılık ve hepatit
Bilinmiyor: İzole transaminaz yükselmeleri gibi karaciğer fonksiyon bozuklukları
Bilinmiyor: Yaşamı tehdit edici derecede karaciğer yetmezliğine sebep olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın yarar/risk dengesinin sürekli
olarak izlenmesine olanak sağlar. Sağlık mesleği mensuplarının herhangi bir
5şüpheli advers reaksiyonu Türkiye Farmakovijilans Merkezi (TÜFAM)’ne
bildirmeleri gerekmektedir (www.titck.gov.tr, e-posta: tufam@titck.gov.tr;
tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut zehirlenmede mide, kusturularak veya yıkanarak boşaltılmalıdır. Aktif karbon
kullanımı ilacın emiliminin engellenmesinde etkilidir.
Hipoglisemi, bilinci açık hastada acilen oral glukoz verilerek tedavi edilmelidir.
Hastanın bilinci kapalı ise, intravenöz infüzyon yapılmalıdır. Alternatif olarak,
subkutan veya intramüsküler olarak 1 mg glukagon uygulanabilir. Hasta olası
hipoglisemi ataklarr açısından birkaç gün izlenmelidir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grubu : Sülfonamidler (Üre türevleri)
ATC kodu : A10BB01
Glibenklamid, pankreasta bulunan β-hücreleri üzerine etki ederek pankreastan
insülin salgılanmasını arttırarak kan glukoz seviyesini akut olarak düşürür.
5.2. Farmakokinetik özellikleri
Genel özellikler
Emilim:
Glibenklamid, gastrointestinal kanaldan kolaylıkla emilir.
Dağılım:
Glibenklamid, plazma proteinlerine yüksek oranda bağlanır ve asidik ilaçlarla
kolayca yer değiştirmez.
Biyotransformasyon:
İlaç yüksek oranda karaciğerde metabolize olur. Terminal yarılanma ömrü l0 saat
kadardır. Ana metaboliti 4-transhidroksi türevi olup, metabolitlerinin belirgin bir
hipoglisemik etkisi yoktur.
Eliminasyon:
Glibenklamid idrar ve safra ile atılır.
Doğrusallık/doğrusal olmayan durum :
Glibenklamidin doğrusallığı ile ilgili veri bulunmamaktadır.
65.3. Klinik öncesi güvenilirlik verileri
Klinik öncesi güvenlik verisi yoktur.
6. FARMASÖTİK ÖZELLİKLERİ
6.1. Yardımcı maddelerin listesi
Mısır nişastası
Magnezyum stearat
Laktoz
Aerosil 200
Mikrokristal selüloz pH 102
6.2. Geçimsizlik
Bilinen bir geçimsizliği söz konusu değildir.
6.3. Raf ömrü
4 yıl
6.4. Saklamaya yönelik özel tedbirler
15-30°C arasında saklayınız.
6.5. Ambalajın niteliği ve içeriği
Yeşil PVC/Al blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
"Tıbbi ürünlerin kontrolü yönetmeliği" ve “Ambalaj ve ambalaj atıklarının kontrolü
yönetmelikleri"ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
İnkılap Mah. Akçakoca Sok. No:10
34768 Ümraniye / İSTANBUL
8. RUHSAT NUMARASI
110 / 53
9. İLK RUHSAT TARİHİ / RUHSAT YENİLEME TARİHİ
08.08.1972 / 16.02.2007
10. KÜB’ÜN REVİZYON TARİHİ
7