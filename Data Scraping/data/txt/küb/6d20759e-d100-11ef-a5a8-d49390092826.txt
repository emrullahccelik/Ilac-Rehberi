KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUOVİTA-B IM Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Ampul Tip I
Her 1 mL enjeksiyonluk çözeltide;
Hidroksokobalamin(B vitamini)………………..1 mg
12
Ampul Tip II
Her 2 mL enjeksiyonluk çözeltide;
Piridoksin hidroklorür (B vitamini).…………..100 mg
6
Tiamin hidroklorür (B vitamini)………………100 mg
1
Lidokain hidroklorür monohidrat……………….10 mg
Yardımcı madde(ler):
Ampul Tip I
Her 1 mL enjeksiyonluk çözeltide;
Sodyum tartarat…………………………………..2 mg
Benzil alkol……………………………………..10 mg
Yardımcı maddeler için Bölüm 6.1’e bakınız.
3. FARMASÖTİK FORM
Ampul Tip I
Enjeksiyonluk çözelti
Kırmızı, karakteristik kokulu, berrak 1 mL’lik enjeksiyonluk çözelti
Ampul Tip II
Enjeksiyonluk çözelti
Hemen hemen renksiz, açık sarı renkli, karakteristik kokulu, berrak 2 mL’lik enjeksiyonluk
çözelti
4. KLİNİK ÖZELLİKLER
4.1 Terapötik endikasyonlar
DUOVİTA-B, B vitaminleri eksikliklerinde, bu vitaminlerin dokulara süratle dağılımının
istendiği ve gastrointestinal yoldan emilimin tam olmadığı durumlarda parenteral uygulamayı
olanaklı kılar.
DUOVİTA-B, ameliyat öncesi ve sonrasında, ağır hastalıklarda multipl kırıklarda, yanık
vakalarında, nevritler, polinevritler, nevralji, periferik tipte fasiyal paralizilerde, post
enfeksiyöz paralizilerde, alkol ve ilaca bağlı toksik psikozlarda, tüberküloz hastalarının ilaç
1zehirlenmelerinde, bazı ilaçlarla yüksek dozda veya uzun süren tedavilerde görülebilen
vitamin yetersizliklerini önlemekte, kansızlık ve nekahat döneminde kullanılır.
4.2. Pozoloji ve uygulama şekli
DUOVİTA-B dozu, profilaktik veya terapötik kullanılış amacına göre ayarlanır.
Pozoloji/uygulama sıklığı ve süresi:
Genellikle başlangıç dozu olarak günde bir defa Tip I ve Tip II ampul karışımının enjekte
edilmesi yeterlidir. Tedaviye, aynı dozun haftada 2-3 defa tekrarlanması ile devam edilir.
Uygulama şekli:
İntramüsküler (i.m.) olarak uygulanır.
Steril bir enjektöre önce Ampul Tip ΙΙ (renksiz) sonra Ampul Tip Ι (kırmızı solüsyon) çekilir
ve i.m. olarak hastaya uygulanır.
Özel popülasyonlara ilişkin ek bilgiler:
Böbrek yetmezliği:
DUOVİTA-B’nin böbrek yetmezliği olan hastalarda güvenliliği ve etkililiği incelenmemiştir.
Karaciğer yetmezliği:
Karaciğer fonksiyon bozukluğunda piridoksinin degradasyon oranı artmaktadır.
Pediyatrik popülasyon:
Prematüre bebeklere ve yeni doğanlara uygulanmaması gerekir. Çocuklara verilmesi tavsiye
edilmemektedir.
Geriyatrik popülasyon:
DUOVİTA-B’nin yaşlı hastalarda güvenliliği ve etkililiği incelenmemiştir.
4.3. Kontrendikasyonlar
• Hidroksokobalamine, siyanokobalamine, kobalta, tiamin hidroklorüre, piridoksin
hidroklorüre veya DUOVİTA-B’nin bileşiminde bulunan yardımcı maddelerden
herhangi birine karşı aşırı duyarlılığı olduğu bilinen hastalarda,
• Hamilelik ve emzirme döneminde DUOVİTA-B kontrendikedir.
4.4. Özel kullanım uyarıları ve önlemleri
Ciddi B vitamini eksikliğine bağlı megaloblastik anemi, anemi rezolüsyonu ile oluşan
12
intraselüler potasyum değişimleri nedeniyle, bazen ölümcül olabilen trombositoz ve ciddi
hipokalemi ile sonuçlanabilir. Bu nedenle B vitamini ile tedavinin ilk dönemlerinde serum
12
potasyum düzeylerinin izlenmesi tavsiye edilmektedir. Gerekli görüldüğü takdirde potasyum
takviyesi yapılmalıdır.
B vitamini eksikliği polisitemi vera belirtilerini baskılayabileceğinden, siyanokobalamin
12
veya hidroksokobalamin ile tedavide bu durum açığa çıkabilecektir.
2DUOVİTA-B tedavisi medulla spinalisin subakut dejenerasyonu semptomlarını
maskeleyebileceğinden, medulla spinalisin subakut dejenerasyonu tam olarak teşhis
edilmedikçe preparat kullanılmamalıdır.
Tiamin hidroklorür ihtiva eden, intravenöz veya intramüsküler kullanılan enjeksiyonluk
çözeltiler allerjik veya anafilaktik reaksiyonlara sebep olabilir. Bu nedenle, geçmişinde
herhangi bir hassasiyeti olanlarda DUOVİTA-B kullanılmadan önce çok dikkatli olunmalıdır.
Bu tıbbi ürün 3 mL’sinde 10 mg benzil alkol ihtiva eder. Prematüre bebeklere ve yeni
doğanlara uygulanmaması gerekir. Bebeklerde ve 3 yaşına kadar olan çocuklarda toksik
reaksiyonlara ve anafilaktoid reaksiyonlara sebebiyet verebilir.
Bu tıbbi ürün her 3 mL’sinde 1 mmol (23 mg)’den daha az sodyum ihtiva eder; yani esasında
“sodyum içermez”.
Işıktan koruyarak saklanmalıdır.
4.5. Diğer tıbbi ürünler ile etkileşimler ve diğer etkileşim şekilleri
B vitamini eksikliği görülen hastalarda B vitamini ile kloramfenikolün birlikte kullanımı
12 12
B vitaminine karşı hematopoetik yanıtı engelleyebilir.
12
Klinik açıdan önemi bilinmemekle birlikte tiaminin nöromüsküler blokör ilaçların etkisini
artırabileceği bildirilmiştir.
Piridoksin hidroklorür levadopanın periferik metabolizmasını hızlandırarak etkinliğini azaltır.
Bu durum ancak levodopanın karbidopa ile birlikte kullanılmasıyla engellenebilmektedir.
Yalnız başına levodopa kullanan hastalara 5 mg’ın üzerinde piridoksin verilmesi tavsiye
edilmez.
Piridoksin antineoplastik ilaç olan altretamin, psikoleptik ilaç olan barbitüratlar ve
antiepileptik ilaç olan fenitoinin etkisini azaltmaktadır.
Oral kontraseptiflerle birlikte kullanıldığında serum B düzeyleri azalabilir.
12
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/doğum kontrolü (Kontrasepsiyon)
DUOVİTA-B gebelik döneminde uygulandığı takdirde ciddi doğum kusurlarına yol
açtığından şüphelenilmektedir.
Gebelik döneminde kontrendikedir. Çocuk doğurma potansiyeli olan kadınlar tedavi süresince
etkili doğum kontrolü uygulamak zorundadır.
3Gebelik dönemi
İlaç “Önerilen Günlük Besin Alım Miktarını” büyük ölçüde aşan yüksek doz B vitamini
6
içermesinden dolayı DUOVİTA-B, gebelik döneminde kontrendikedir.
Laktasyon dönemi
İlaç “Önerilen Günlük Besin Alım Miktarını” büyük ölçüde aşan yüksek doz B vitamini
6
içermesinden dolayı laktasyon döneminde kontrendikedir.
Üreme yeteneği/Fertilite
Üreme yeteneği üzerine klinik ya da klinik dışı çalışma mevcut değildir.
4.7. Araç ve makine kullanımı üzerindeki etkiler
DUOVİTA-B’nin araç ve makine kullanımı üzerine bilinen bir etkisi bulunmamaktadır.
4.8. İstenmeyen etkiler
DUOVİTA-B’nin kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek(≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Seyrek: Alerjik reaksiyonlar
Çok seyrek: Anafilaksi
Endokrin hastalıkları
Bilinmiyor: Süt salgılanmasını azaltması, asidoz
Sinir sistemi hastalıkları
Bilinmiyor: Baş ağrısı, nöropati, parestezi
Gastrointestinal hastalıklar
Bilinmiyor: Mide bulantısı, orta şiddette geçici diyare
Hepato-biliyer hastalıklar
Bilinmiyor: Karaciğer enzim düzeyinde (AST’de) artış
Deri ve deri altı doku hastalıkları
Bilinmiyor: Ekzantem (geçici), kaşıntı
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon bölgesinde ağrı
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
Herhangi bir doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin B Kompleks (yalın)
ATC kodu: A11EA
Etki mekanizması:
DUOVİTA-B antinevraljik ve nörotrofik etkileri çok iyi bilinen B , B , B vitaminlerinin
1 6 12
karışımıdır. Bu vitaminlerin etkileri sinir hücreleri ve liflerin üzerindedir. Bunların her birinin
kendi farmakodinamik özelliklerine bağlı etkileri, doz oranlarının uygun olması ile daha da
artmıştır.
B (hidroksokobalamin) vitamini organizmada koenzim görevi yaparak metionin, timidin,
12
protoporfirinin biyosentezini aktive eder ve nükleoprotein ile hemoglobinin yapılmasında
katalizör rol oynayarak normal eritropoezi sağlar. Bu etkilerinden dolayı hidroksokobalamin,
pernisyöz anemi ile hiperkrom makrositer anemide tabloyu süratle düzeltir.
Nükleoproteinlerin sentezindeki rolü ve lipid metabolizmasındaki etkililiği dolayısıyla
nöronların disfonksiyonunda ve miyelin tabakasının rejenerasyonunda çok önemli bir yeri
olan B vitamini, nöropatilere karşı etkilidir. Hidroksokobalamin vücutta
12
siyanokobalaminden daha uzun süre kaldığı ve eşit dozlarda verildiğinde daha yüksek plazma
konsantrasyonuna ulaştığı için farmakolojik etkinliği daha uzun süreli ve daha etkilidir.
B vitamini oksidoredüksiyon olaylarındaki önemli rolü ile hücre solunumuna katılır.
1
Karbonhidrat metabolizması için gereklidir. Eksikliği pirüvik asidin birikmesine, sinir
dokusunun harabiyetine ve bu yüzden periferik nöropatiye neden olur.
B vitamini protein metabolizmasında birçok aminoasitin dekarboksilasyonu ve
6
transaminasyonunda rol alır. Sinir dokusunun beslenmesinde ve glutamik asidin
metabolizmasında da önemli rolü olup, eksikliğinde konvülsiyonlar, hipokrom anemiler, cilt
ve ağız lezyonları, polinevritler görülür.
5.2. Farmakokinetik özellikler
Genel Özellikler
Hidroksokobalamin (B vitamini) ile ilişkili:
12
Emilim:
Hidroksokobalamin siyanokobalamine kıyasla enjeksiyon yerinden daha yavaş emilir.
Dağılım:
5Sağlıklı bireylerde ve B vitamini eksikliği olan hastalarda hidroksokobalamin i.m. olarak
12
uygulandığında siyanokobalamine göre plazma konsantrasyonlarında daha istikrarlı bir
yükselme sağlar.
Hidroksokobalamin siyanokobalamine göre doku ve kandaki spesifik ve spesifik olmayan
bağlayıcı proteinlere (transkobalaminler) daha yüksek afinite ile bağlanır. B vitamini
12
plasenta dahil karaciğer, kemik iliği ve dokulara dağılır.
Vücuttaki toplam B vitamininin %50-90’ı karaciğerde depo edilmektedir.
12
Biyotransformasyon:
Hidroksokobalaminin karaciğerden geri alımı siyanokobalamine göre daha fazla
olabilmektedir. B vitaminin karaciğerde koenzim formuna dönüştürüldüğü ve dokularda da
12
bu formda bulunduğu tahmin edilmektedir.
Eliminasyon:
Sağlıklı bireylere ve B vitamini eksikliği olan hastalara hidroksokobalamin i.m. olarak
12
uygulandığında, siyanokobalamine göre idrarla atılım daha geç olur. İ.m. olarak uygulanan
0,5-1 mg hidroksokobalaminin %16-66’sı 72 saat içinde idrarla atılır. Enterohepatik döngüye
girer, safra ile atılımı da vardır. İlacın büyük bir kısmı ilk 24 saat içinde atılır.
Tiamin (B vitamini) ile ilişkili:
1
Emilim:
Tiamin i.m. uygulamayı takiben hızla ve tamamen emilir.
Dağılım:
Vücut dokularına yaygın olarak dağılır. Tiaminin vücuttaki miktarı günlük 1 mg’lık bir döngü
ile ortalama 30 mg olarak tahmin edilmektedir.
Biyotransformasyon:
İnsanlarda tiaminin idrarla atılan birçok metaboliti tanımlanmıştır.
Eliminasyon:
Fizyolojik dozlardan sonra tiaminin idrarla değişmeden atılan miktarı ya çok az ya da hiç
yoktur. Yüksek dozlardaki uygulamayı takiben dokularda belli bir doygunluğa ulaşıldıktan
sonra tiamin hem değişmemiş hem de metabolitleri halinde idrarla atılabilmektedir.
Piridoksin (B vitamini) ile ilişkili:
6
Emilim:
B vitamini iyi emilir. B vitamini en çok karaciğerde, az miktarda da kas ve beyinde depo
6 6
edilir.
Dağılım:
Vücuttaki toplam miktarının yaklaşık 167 mg olduğu tahmin edilmektedir.
Biyotransformasyon:
Piridoksal ve piridoksal fosfat vitaminin kanda bulunan başlıca formlarından olup proteinlere
yüksek oranda bağlanır. Piridoksinin biyolojik yarı ömrü 15-20 gündür. Piridoksal
karaciğerde 4-piridoksik asite okside olur ve idrarla atılır. Sirozlu hastalarda degradasyon
oranı artabilir.
Eliminasyon:
Piridoksal hemodiyalizle vücuttan uzaklaştırılır.
65.3. Klinik öncesi güvenlilik verileri
DUOVİTA-B’nin içerdiği etkin maddeler klinikte uzun yıllardır kullanılan maddelerdir. Bu
maddeler ile ilgili olarak yapılan çalışmalar tamamlanmıştır. Kullanımları ile ilgili olarak
görülebilecek olumsuz etkiler ilgili bölümlerde yer almaktadır (bkz. Bölüm 4.4, Bölüm 4.6,
Bölüm 4.8 ve Bölüm 4.9).
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Sodyum tartarat
Tartarik asit
Propil galat
Sodyum hidroksit (pH ayarı için)
Enjeksiyonluk su
6.2. Geçimsizlikler
Geçimlilik çalışmaları yapılmamışsa, bu tıbbi ürün başka tıbbi ürünler ile karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
TİP I Ampul; üzeri baskılı, 1 mL’lik renksiz ampul
TİP II Ampul, üzeri baskılı, 2 mL’lik amber renkli ampul
Her bir kutu, şeffaf PVC separatöre yerleştirilmiş 5 adet Tip I ampul ve 5 adet Tip II ampul
içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Beykoz/İSTANBUL
8. RUHSAT NUMARASI
2024/118
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.04.2024
Ruhsat yenileme tarihi: -
10. KÜB’ÜN YENİLENME TARİHİ
7