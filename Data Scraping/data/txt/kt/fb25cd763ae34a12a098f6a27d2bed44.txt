1/7  KULLANMA TALİMATI  
 
KOVİPİR 200 mg film kaplı tablet  
Ağızdan alınır.  
 
• Etkin madde: Her bir film kaplı tablet 200 mg favipiravir içerir.  
• Yardımcı maddeler: Prejelatinize mısır nişastası, Krospovidon CL -F, Kolloidal silika 200 
susuz , Kopovidon VA 64, Krospovidon CL , Sodyum stearil fumarat , Saf su, Film kaplama  
materyali [ Opadry KB Low Viscosity 310A180023 White (Macrogol (PEG) Polyvinyl 
alcohol graft copolymer, Titanyum dioksit,   Kaolin,   Copolyvidone,  Sodium Lauryl 
Sulfate) , Opadry KB Low Viscosity 310A120019 Yellow  (Macrogol (PEG) Polyvinyl 
alcohol graft copolymer, Titanyum dioksit,   Kaolin,  Iron Oxide Yellow ,   Copolyvidone,  
Sodium Lauryl Sulfate )] 
 ▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri beklenmektedir. Bakınız Bölüm 4: Olası yan etkiler nelerdir?  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için reçete edilmiştir, başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında 
yüksek veya düşük doz kullanmayınız.  
  
Bu Kullanma Talimatında:  
 1. KOVİPİR nedir ve ne için  kullanılır?  
2. KOVİPİR’i  kullanmadan önce dikkat edilmesi  gerekenler  
3. KOVİPİR nasıl  kullanılır?  
4. Olası yan etkiler  nelerdir?  
5. KOVİPİR’in  saklanması  
 
Başlıkları yer almaktadır.  1. KOVİPİR nedir ve ne için  kullanılır?  
 
KOVİPİR , etkin madde olarak 200 mg favipiravir içerir. Sarımsı, yuvarlak, bombeli film 
kaplı tabletler,  40 film kaplı tablet içeren PE’li alüminyum formatura -PE’li alüminyum folyo 
blisterlerde ve karton kutu içinde  kullanıma sunulmaktadır. 
 KOVİPİR , sadece yeni veya yeniden ortaya çıkan influenza (oldukça bulaşıcı solunum yolu 
hastalığı, grip) virüsünün sebep olduğu enfeksiyon salgınlarında kullanılan bir ilaçtır. Diğer influenza  virüsü  ilaçlarının  etkisiz  veya  yetersiz olduğu durumlarda  KOVİPİR  grip virüslerine 
karşı bir önlem olarak  kullanılabilir.  
 2/7  2. KOVİPİR’i  kullanmadan önce dikkat edilmesi  gerekenler  
 
Gebelik şüpheniz veya çocuk doğurma potansiyeliniz bulunuyorsa KOVİPİR’i  kullanmadan 
önce gebelik testinizin negatif olduğundan emin olunuz. Tedavi sırasında veya tedavi 
bittikten sonraki 7 gün boyunca ise en etkili doğum kontrol yöntemi kullanılmalıdır. E ğer 
tedavi sırasında gebelik şüpheniz oluşursa derhal KOVİPİR  kullanmayı kesip doktorunuza 
başvurunuz.  
 KOVİPİR  sperm içerisine dağılır. Bu nedenle erkek hastalar tarafından tedavi sırasında veya  
tedavi  bittikten  sonraki  7 gün sürecince en etkili doğum  kontrol yöntemi  (örn.  kondom 
kullanımı) kullanılmalı ve gebe kadınlar ile cinsel ilişkiye  girilmemelidir.  
 Tedaviden önce KOVİPİR  kullanımı zorunluluğunuz doktorunuz tarafından 
değerlendirilerek, göstereceği etki ve riskler (doğmamış çocuklar üzerindeki maruziyet riski de dahil) size ve aile bireylerinize açıklanacaktır.  
 KOVİPİR  size yalnızca yeni veya yeniden önem kazanan influenz a tipi virüslerin neden 
olduğu enfeksiyonlarda diğer influenza virüs enfeksiyonlarına karşı kullanılan ilaçların yetersiz veya etkisiz kaldığı durumlarda reçete edilir. KOVİPİR  devletin influenza 
virüslerine karşı önlem olarak bu tıbbi ürünü kullanım karar ı alması halinde kullanılır.  
 KOVİPİR  bakteri kaynaklı enfeksiyonlara karşı etkili değildir. KOVİPİR’in  çocuklarda 
kullanımı mevcut değildir.  KOVİPİR  tedavisi  influenza  benzeri  belirtilerin  görülmesinden hemen  sonra  
başlatılmalıdır.  
 KOVİPİR’i  aşağıdaki durumlarda KULLANMAYINIZ.  
Eğer;  
- Favipiravire veya KOVİPİR’in  diğer bileşenlerinden herhangi birine alerjiniz varsa (aşırı  
duyarlıysanız)  
- Hamileyseniz veya hamilelik şüphesi  taşıyorsanız  
 KOVİPİR’i  aşağıdaki durumlarda DİKKATLİ KULLANINIZ  
- Favipiravir yeni veya yeniden ortaya çıkan virüs enfeksiyonları için kullanılmamıştır. Advers olaylar ve klinik çalışma sonuçlarına ilişkin bilgiler onaylanan dozdan daha düşük dozlarla yürütülen Japon klinik çalış malarına dayanmaktadır. 
- Gut hastasıysanız ve gut hastalığı öykünüz var ise KOVİPİR  kullanmadan önce 
doktorunuza başvurunuz.  
- Karaciğer hastalığınız veya karaciğer işlev bozukluğunuz varsa KOVİPİR’i  kullanmadan 
önce doktorunuza başvurunuz. 
- Çocukların ve reşi t olmayanların tedavisi için KOVİPİR  kullanımından sonra anormal 
davranış gelişebilir ve bunun sonrasında düşme/kaza görülebilir. Bu sebeple, çocukları/reşit olmayanları evde tedavi sırasında en az 2 gün boyunca yalnız bırakmayınız.  
- İnfluenza virüs enfeksiyonlarına bakteriyel enfeksiyonlar da eşlik edebilir ve belirtiler bazen karıştırılabilir. Bakteriyel enfeksiyon gelişmesi durumunda doktorunuz size uygun tedaviyi düzenleyecektir.  
 Bu uyarılar,  geçmişteki herhangi  bir dönemde  dahi olsa sizin  için geçerliyse lütfen  doktorunuza 
danışınız. 3/7   
KOVİPİR’in  yiyecek ve içecek ile kullanılması  
KOVİPİR’in  yiyecek  ve içecek  ile kullanımına  ilişkin  veri bulunmamaktadır. Bununla  birlikte 
yiyeceklerle birlikte alınması; mide bulantısı ve kusma olasılığını azaltmak amacıyla tavsiye edilmektedir.  
KOVİPİR  aç veya tok karnına alınabilir.  
 Hamilelik  
İlacı kullanmadan önce doktorunuza veya eczacınıza danışınız . 
Doğmamış çocuklar üstünde olumsuz etkileri hayvan çalışmalarında gösterildiğinden (erken embriyonik ölüm ve fetusta anormal gelişimler), hamile yseniz veya hamile kalmayı 
düşünüyorsanız, KOVİPİR’i  kullanmayınız. Hamilelik  şüpheniz  varsa KOVİPİR  ile tedaviye 
başlamadan önce gebelik testi yaptırınız ve gebelik negatif sonucunu aldıktan sonra tedaviye başlayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
KOVİPİR  anne sütüne geçtiğinden, ilaç kullanımı esnasında eğer bebeğinizi emziriyorsanız  
emzirmeyi kesiniz.  
 Araç ve makine kullanımı  
KOVİPİR  kullanımında  anormal  davranış,  düşme, bulanık görme  gibi belirtiler  görülebilir. Bu 
belirtiler görülürse, herhangi bir araç veya makine kullanmayınız ve derhal doktorunuzu 
bilgilendiriniz.  
 KOVİPİR’in  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 Diğer ilaçlar ile birlikte kullanımı  
KOVİPİR  aşağıdaki ilaçlarla birlikte uygulandığında dikkatli kullanılmalıdır. 
 Eğer;  
- Pirazinamid (tüberküloz/verem hastalığı tedavisinde kullanılan bir ilaç)  
- Repaglinid (şeker hastalığı/diyabet tedavisinde kullanılan bir ilaç)  
- Teofilin (astım, kronik bronşit gibi solunum yolları hastalıklarında kullanılan bir ilaç)  
- Famsiklovir (virüs enfeksiyonlarının tedavisinde kullanılan bir ilaç)  
- Sulindak (iltihabi hastalıkların tedavisinde kullanılan bir ilaç)  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. KOVİPİR  nasıl kullanılır?  
 Uygun kullanım ve doz/uygulama sıklığına ilişkin talimatlar:  
Erişkinlerde doz aşağıdaki şekilde verilir;  
1. gün: sabah 1600 mg (8 tablet) ve akşam 1600 mg (8 tablet) olmak üzere günde iki kez  
2-5. günler: sabah 600 mg (3 tablet) ve akşam 600 mg (3 tablet) olmak üzere günde iki kez 
verilir.  4/7  Kullanım süresi 5 gündür. 
 
KOVİPİR’i  daima doktorunuzun söylediği gibi alınız. Emin değilseniz doktorunuza veya 
eczacınıza danışmalısınız.  
 Uygulama yolu ve metodu:  
Ağız yoluyla alınır.  Değişik yaş grupları:  
Çocuklarda kullanımı:  
Çocuklarda kullanımı bulunmamaktadır.  
 Yaşlılarda kullanımı:  
KOVİPİR’in  yaşlılarda kullanımı ile ilgili olarak genel koşulların izlenerek dikkatle 
uygulamalar yapılması tavsiye edilmektedir.  
 Özel kullanım durumları:  
Böbrek yetmezliği:  
KOVİPİR’in  böbrek yetmezliği üzerine etkisi olup olmadığı bilinmemektedir. Gut hastaları 
veya gut öyküsü olan hastalar ile hiperürisemi hastalarında kanda ürik asit seviyesi artabilir ve belirtiler şiddetlenebilir.  
 Karaciğer yetmezliği:  
Karaciğer fonksiyon bozukluğu olan hastalarda favipiravirin plazma düzeylerinde artış bildirilmiştir.  
Doktorunuz farklı bir tavsiyede bulunmadıkça, bu talimatları takip ediniz.  Eğer KOVİPİR’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczac ınız ile konusunuz. 
 Kullanmanız gerekenden daha fazla KOVİPİR kullandıysanız  
KOVİPİR’DEN  kullanmanız gerekenden fazlasını kullanmışsanız doktor veya eczacınız ile 
konuşunuz.  
KOVİPİR’İN  aşırı dozda alınması durumunda toksik yan etkilere yol açabilir. Özel  bir 
antidotu olmadığından semptomatik tedavi yapılmalıdır. 
 KOVİPİR’i  kullanmayı unutursanız  
Unutulan dozları dengelemek için çift doz almayınız.  KOVİPİR ile tedavi sonlandırıldığında oluşabilecek etkiler  
Doktorunuza danışmadan KOVİPİR  tedavinizi sonlandırmayınız.  
Doktorunuz  size KOVİPİR’i  reçete ettiği rahatsızlığınızın  özelliğine  göre  tedavinizin  ne kadar 
süreceğini  bildirecektir.  
 4. Olası yan etkiler nelerdir?  
 Tüm ilaçlar gibi, KOVİPİR’in  içeriğinde bulunan maddelere duyarlı olan kişilerde yan etkiler  
olabilir.  
 5/7  Aşağıdakilerden  biri olursa, KOVİPİR’i  kullanmayı  durdurun  ve DERHAL 
doktorunuza bildirin veya size en yakın hastanenin acil bölümüne  başvurunuz:  
- Alerjik reaksiyon. Alerjik reaksiyonların belirtileri şunlardır: kırmızı veya kabarcıklı 
döküntü, yutma veya nefes almada zorluk, göz kapakları, dudaklar, yüz, boğaz veya dilde şişme.  
- Kabarma, ciltte yaygın pullanma, yüksek ateşin eşlik ettiği iltihaplı sivilceler, kızarıklık ve güneşe karşı daha hassas olma gibi ciddi cilt reaksiyonları  
- Dudak, göz, ağız, burun ve genital bölgede cildin kabarması ve soyulması, grip benzeri belirtiler ve ateş. Bu Stevens -Johnson sendromu adı verilen bir rahatsızlık olabilir. 
- Bunların hepsi çok ciddi yan etkilerdir. Eğer bunlardan biri sizde mevcut ise, sizin KOVİPİR’e  karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sınıflandırılmıştır.  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek: 1000 hastanın birinden az fa kat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
 Diğer influenza virüs tedavisinde kullanılan ilaçlar (benzer ilaçlar) ile aşağıdaki klinik olar ak 
anlamlı istenmeyen etkiler bildirilmiştir.  
Hastalar dikkatle izlenmeli ve herhangi bir anormallik gözlenirse, tedavi kesilmeli ve uygun önlemler alınmalıdır.  
 Bilinmiyor  
- Şok, anafilaksi (aşırı duyarlılık sonucu gelişen ciddi alerjik durum)  
- Zatürre  
- Hepatit fulminan (bir karaciğer hastalığı), karaciğer fonksiyon bozukluğu, sarılık 
- Toksik epidermal nekroliz (deride haşlanma görünümüne benzer belirtiler), Stevens - 
Johnson sendromu (ciddi bir cilt hastalığı)  
- Akut böbrek hasarı  
- Beyaz kan hücresi s ayısında azalma, nötrofil (bir çeşit kan hücresi) sayısında azalma, 
trombosit (kan pulcuğu, pıhtılaşmayı sağlayan kan hücresi) sayısının azalma  
- Nörolojik ve psikiyatrik belirtiler (bilinç bozukluğu, anormal davranış, halüsinasyon, sanrı, nöbet, bilinç bula nıklığı)  
- Kanamalı kolit (bir kalın bağırsak hastalığı)  
 Ayrıca aşağıdaki istenmeyen olaylar, Japon klinik çalışmalarında ve küresel faz III klinik çalışmada gözlenen istenmeyen olaylardır (onay dozundan daha düşük doz seviyeleriyle  
yapılan çalışmalar). Bu istenmeyen olaylar meydana gelirse, belirtilere göre uygun önlemler 
doktorunuz tarafından alınacaktır.  
 Yaygın:  
- Nötrofil (bir çeşit kan hücresi) sayısında azalma  
- Beyaz kan hücresi sayısında azalma  
- Kan ürik asitinde artış  
- Kan trigliseritlerinde (kanda bulunan bir yağ türü) artış  
- İshal  6/7  - AST (karaciğer hasarının saptanmasını sağlayan kan belirteci) artışı  
- ALT (karaciğer hasarının saptanmasını sağlayan kan belirteci) artışı  
- γ-GTP (karaciğer hasarının saptanmasını sağlayan kan belirteci) artışı  
 
Yaygın olmayan:  
- İdrarda glukoz mevcudiyeti  
- Bulantı  
- Kusma  
- Karın ağrısı  
- Bademcik polipi  
- Beyaz kan hücresi sayısında artış  
- Retikülosit (bir çeşit kırmızı kan hücresi) sayısında azalma  
- Monosit (bir çeşit kan hücresi) artışı  
- Egzama  
- Kaşıntı 
- Kan potasyumunda düşüş  
- Tat almada bozukluk  
- Bulanık görme  
- Göz ağrısı  
- Vertigo (denge bozukluğundan kaynaklanan baş dönmesi)  
- Düzensiz kalp atışı  
- Astım 
- Ağız ve yutakta ağrı  
- Nezle  
- Burun ve yutak iltihabı  
- Karın rahatsızlığı 
- İnce bağırsak ülseri  
- Rektumdan (kalın bağırsağı anüse bağlaya n son kısımdır) taze, parlak kırmızı renkte kanlı 
dışkılama  
- Gastrit (mide mukozası iltihabı)  
- Kan ALP (karaciğer hasarının saptanmasını sağlayan kan belirteci) artışı  
- Kan bilirubin artışı  
- Deride renk değişimi  
- Morarma  
- Kanda kreatin kinaz (kas fonksiyonlarını izlemek için kullanılan bir çeşit kan belirteci) 
artışı 
- İdrarda kan mevcudiyeti  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile  konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. KOVİPİR’in  saklanması  
 KOVİPİR’i  çocukların göremeyeceği, erişemeyeceği yerlerde ve ambalajında saklayınız. 
 7/7  KOVİPİR’i, 30°C altındaki oda sıcaklığında saklayınız.  
 Son kullanma tarihiyle uyumlu olarak kullanınız.  Ambalajındaki son kullanma tarihinden sonra KOVİPİR’i  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat Sahibi:  
NOBEL İLAÇ SANAYİİ ve TİCARE T A.Ş.  
Ümraniye 34768 İSTANBUL  
 Üretim Yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
  Bu kullanma talimatı  20/10/2021 tarihinde onaylanmıştır.  