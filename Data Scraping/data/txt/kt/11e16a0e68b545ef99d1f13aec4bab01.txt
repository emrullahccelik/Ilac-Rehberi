1/12 KULLANMA TALİMATI  
PAMİR BAC 4,5 g iv enjeksiyonluk/infüzyonluk çözelti hazırlamak için liyofilize toz   
Damar içine enjeksiyon (intravenöz) yoluyla veya infüzyon (serum içine) yoluyla kullanılır.  
Steril  
 Etkin madde:  Her bir flakon (ilaç şişesi) 4 g piperasiline eşdeğer 4,17 g piperasilin sodyum ve 
500 mg tazobaktama eşdeğer 536 mg tazobaktam sodyum içerir.  
 Yardımcı madde (ler):  Yardımcı madde i çermez . 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına  vermeyiniz.  
 Bu ilacın kullanımı  sırasında,   doktora  veya hastaneye  gittiğinizde  doktorunuza  bu ilacı  
kullandığınızı söyleyiniz.  
 Bu talimatta y azılanlara aynen uyunuz. İlaç  hakkında size önerilen dozun dışında yüksek  
  veya düşük doz kullanmayınız.  
 
Bu Kullanma Talimatında:  
1. PAMİR BAC  nedir ve ne için kullanılır?  
2. PAMİR BAC 'ı kullanmadan önce dikkat edilmesi gerekenler  
3. PAMİR BAC  nasıl kullanılır?  
4. Olası yan etkiler nelerdir?  
5. PAMİR BAC ’ın saklanması  
Başlıkları yer almaktadır.  
1. PAMİR BAC  nedir ve ne için kullanılır?  
 PAMİR BAC , piperasilin ve tazobaktam içerir. Piperasilin geniş spektrumlu penisilin 
antibiyotikleri olarak bilinen ve birçok bakteri türünü öldürebilen bir gruba dahildir. 
Tazobaktam, bazı bakterilerin piperasilinin etkilerine direnç geliştirmes ini önler. Piperasilin 
tarafından öldürülemeyen bazı bakteriler piperasilin ve tazobaktam birlikte verildiğinde 
öldürülebilir.  2/12  PAMİR BAC  4.5 g steril, beyaz ile beyazımsı arası renkte, liyofilize toz içeren flakonda 
sunulan bir antibiyotiktir.  
 Yetişkinlerde  ve 12 yaşın üzerindeki çocuklarda  PAMİR BAC , göğüs boşluğu (akciğerler), 
idrar yolu (böbrekler ve idrar kesesi),  kan, karın içi veya deri gibi vücut  bölgelerini etkileyen 
bakteriyel enfeksiyonların  tedavisinde kullanılır. PAMİR BAC , kanındaki beyaz kan hücresi 
sayısı düşük olan hastalarda (bu durum enfeksiyonlara karşı direncin düşük olmasına yol açar) 
bakteriyel enfeksiyonların tedavisinde kullanılabilir.  
 2-12 yaş arası çocuklarda PAMİR BAC  apandisit, karın zarı iltihabı, safra kese si iltihabı gibi, 
karın içi enfeksiyonlarının tedavisinde kullanılır. PAMİR BAC , kanındaki  beyaz kan hücresi 
sayısı düşük olan çocuk hastalarda (bu durum enfeksiyonlara karşı direncin düşük olmasına 
yol açar) bakteriyel enfeksiyonların tedavisinde kullanıla bilir.  
Bazı ciddi enfeksiyonlarda, doktorunuz PAMİR BAC  ile başka bir antibiyotik ilacı birlikte 
uygulayabilir.  
 
2. PAMİRBAC  'ı kullanmadan önce dikkat edilmesi gerekenler  
PAMİRBAC  'ı aşağıdaki durumlarda KULLANMAYINIZ  
Eğer piperasilin veya tazobaktam veya PAMİR BAC  içindeki herhangi bir yardımcı maddeye karşı 
alerjikseniz , 
Eğer beta -laktamlar (penisilinler ve sefalosporinler dahil) ya da diğer bazı antibiyotiklere 
(β-laktamaz inhibitörleri gibi)  karşı duyarlı (alerjik) i seniz . 
PAMİRBAC 'ı aşağıdaki durumlarda DİKKATLİ KULLANINIZ  
 Alerjileriniz olması halinde PAMİR BAC  kullanmadan önce bu durumu doktorunuza veya 
eczacınıza söylediğinizden emin olunuz.  
 Tedavinizden önce ishal durumunuz var ise veya tedavi sırasında ya da sonrasında ishal gelişti 
ise hemen doktorunuza veya eczacınıza bildiriniz. Doktorunuza danışmadan ishal için 
herhangi bir ilaç almayınız.  
 Düşük potasyum düzeyi olan hastalarda düzenli elek trolit tespitleri yapılmalıdır. Doktorunuz, 
ilacı kullanmaya başlama dan önce böbrek fonksiyonlarınızı kontrol etmek ve tedavi süresince 
düzenli olarak kan testleri isteyebilir.  
 Böbrek veya karaciğer probleminiz varsa veya hemodiyaliz alıyorsanız doktorunuz bu ilacı 
kullanmadan önce karaciğerinizi kontrol etmek isteyebilir ve tedaviniz süresince düzenli kan 
tahlili uygulayabilir.  3/12  Artan kan pıhtılaşmasını engellemek için bazı ilaçlar (antikoagülan adı verilen) 
kullanıyorsanız veya tedaviniz sırasında beklenmedik bir kanama görülürse hemen sağlık 
personelini bilgilendiriniz.  
 Tedavi sırasında havale geçirirseniz bu durumu doktorunuza veya eczacınıza söyleyiniz.  
 Sizde yeni bir enfeksiyon geliştiğinden veya e nfeksiyonunuzun kötüye gittiğinden  
şüpheleniyorsanız sağlık personeline söyleyiniz.  
Bu uyarılar geçmişteki herhangi bir dön emde dahi olsa sizin için geçerliyse lütfen doktorunuza  
danışınız.  
Güvenlilik ve etkililik çalışmaları yetersiz olduğundan PAMİR BAC ’ın 2 yaşından küçük 
çocuklarda kullanımı önerilmemektedir.  
 
PAMİRBAC  'ın yiyecek ve içecek ile kullanılması  
Kullanım yolu nedeniyle yiyecek ve içeceklerle kullanılması üzerine veri bulunmamaktadır.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz ya da emziriyorsanız, hamile olduğunuzu düşünüyorsanız veya hamile kalmaya 
çalışıyorsanız; PAMİR BAC  kullanmaya başlamadan önce doktorunuza danışınız. Doktorunuz 
PAMİR BAC ’ın size  uygun olup olmadığına karar verecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Piperasilin ve tazobaktam rahimden veya anne sütü ile bebeğe  geçer. Emziren kadınlarda, yalnızca 
yararı hasta ve bebeğe olan riskten daha fazla ise kullanılmalıdır.  Buna doktorunuz karar 
verecektir.   
Araç ve makine kullanımı  
Araba ve diğer makine çeşitlerini kullanma yeteneği üzerine etkisi bulunmamaktadır . 
PAMİRBAC  'ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 9,40 mmol (216 mg) sodyum ihtiva eder. Bu durum kontrollü sodyum 
diyetinde olan hastalar için göz önünde  bulundurulmalıdır.  4/12 Diğer ilaçlar ile birlikte kullanımı  
Bazı ilaçlar PAMİRBAC  ile etkileşime girebilir. Bunlar;  
 Probenesid (gut hast alığı tedavisinde kullanılır) . Bu ilaç PAMİR BAC ’ın vücuttan atılma 
süresini uzatabilir.  
 Heparin, v arfarin ve aspiri n gibi kan sulandırıcı  veya kan pıhtılaşmasını iyileştiren  ilaçlar  
 Ameliyat sırasında kaslarınızın gevşemesi için kullanılan ilaçlar. Genel anestezik alacaksanız 
doktorunuzu bilgilendiriniz . 
 Metotreksat (kanser, artrit ve sedef hastalığı tedavisinde kullanılır) içeren il açlar. PAMİRBAC  
metotreksatın vücuttan atılma süresini uzatabilir.  
 Kanınızda ki potasyum seviyesini düşüren ilaçlar (örn. idrar söktürücü tabletler veya kanser 
ilaçları)  
 Tobramisin,  gentamisin içeren diğer antibiyotik ilaçlar. Böbrek  probleminiz var ise 
doktorunuza söyleyiniz.  
 Vankomisin içeren ilaçlar. PAMİRBAC  ile birlikte  kullanımı akut böbrek yetmezliği ile 
ilişkili olabilir.  
 
Laboratuvar testleri üzerindeki etkisi  
Kan veya idrar örneği vermeniz gerekiyorsa doktorunuza veya eczacınıza PAMİRBAC  
kullandığınızı söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar  hakkında bilgi veriniz.  
3. PAMİR BAC  nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz  hastalığınız, yaşınız ve böbrek hastalığınız olup olmamasına  bağlı olarak ilacınızın 
dozunu belirleyecek ve size uygulayacaktır.  
Yetişkinler ve 12 yaş üzeri çocuklarda kullanımı:  Yetişkinle r ve 12 yaşın üzerindeki normal 
böbrek fonksiyonlarına sahip çocuklar için genel dozaj her  6 veya 8 saatte bir direkt kanınıza 
enjekte edilen  4.5 g PAMİR BAC ’dır.  
Doktorunuz çocuğunuzun vücut ağır lığına göre verilmesi gereken dozu hesaplayacaktır ancak en 
yüksek doz 4 g piperasilin/0,5 g tazobaktam’ı aşmamalıdır.  5/12 PAMİR BAC ’ın enfeksiyon belirtileri tamamen geçene kadar kullanılması gerekir, bu süre 5 ile 14 
gün arasındadır.  
 Uygulama  yolu ve metodu:   
Doktorunuz, PAMİRBAC ’ı damarınızın içine  yavaş enjeksiyon veya serum içinde (infüzyon 
yoluyla) yaklaşık 30 dakika sürede uygulayacaktır.  
 Değişik yaş grupları:  
Çocuklarda kullanımı:  2 yaşın altındaki çocuklarda PAMİR BAC , yeterli veriler  olmadığından 
önerilmemektedir.  
Yaşlılarda kullanımı:  PAMİR BAC , böbrek yetmezliği  olan hastalar dışında, yetişkinlerle aynı 
dozda uygulanabilir.  
 Özel kullanım durumları:  
Karın içi enfeksiyonu bulunan 2 -12 yaş arası çocuklarda:  2-12 yaş arası karın içi 
enfeksiyonları olan çocuk hastalarda genel dozaj her 8 saatte bir kez kg başına 100 mg 
piperasilin/12.5 mg tazobaktam’dır.  
Çocuklarda görülen kanda nötrofil sayısında azalma:  Beyaz kan hücresi sayısı düşük olan 
çocuk hastalarda ge nel dozaj her 6 saatte bir kez kg başına 80 mg piperasilin/10 mg 
tazobaktam’dır.  
Böbrek Yetmezliği:  Böbrek yetmezliği olan hastalarda veya hemodiyaliz hastalarında dozaj ve 
kullanım sıklığı doktorunuz tarafından ayarlanacaktır. Doktorunuz özellikle uzun süre 
kullanmanız gerekiyorsa tedavinizin sizin için doğru dozda yapıldığından emin olmak için kan 
testi yapmak isteyebilir.  
Karaciğer Yetmezliği: Karaciğer bozukluğu olan hastalarda herhangi bir doz ayarlaması 
önerilmemektedir.  
Eğer PAMİRBAC ’ın etkisinin ç ok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla  PAMİRBAC  kullandıysanız:  
PAMİR BAC  doktorunuz veya bir sağlık personeli tarafından uygulandığı için yanlış bir doz 
verilmesi olası değildir. Fakat havale gibi bir yan etki ile karşılaşırsanız ya da size almanız 
gerekenden daha fazla doz uygulandığına dair bir şüpheniz var ise hemen doktorunuza söyleyiniz.  
PAMİRBAC ’dan kullanmanız gerekenden fazlasını kullanmışsanız bir  doktor veya eczacı ile 
konuşunuz.  6/12 PAMİRBAC ’ı kullanmayı unutursanız:   
PAMİR BAC  dozundan birinin size verilmediğini düşünüyorsanız hemen doktorunuza veya 
eczacınıza bildiriniz.  
Unutulan dozları dengelemek için çift doz almayınız.  
PAMİRBAC  ile tedavi sonlandırıldığında oluşabilecek etkiler:  
Bulunmamaktadır.  
4. Olası yan etkiler nelerdir?  
Tüm ilaçlar gibi PAMİR BAC ’ın içeriğinde bulunan maddelere duyarlı olan kişilerde yan etkiler 
olabilir.  
PAMİR BAC  ile görülen diğer yan etkiler aşağıdaki gibi olup yan etkiler aşağıdaki kategoriler de 
gösterildiği şekilde sıralanmıştır :  
Çok yaygın   : 10 hastanın en az 1 inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek    : 1.000 hastanın birinden az fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
Aşağıdakilerden biri olursa, PAMİRBAC ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
 Ciddi döküntü veya kurdeşen (yaygın olmayan), kaşıntı veya deride kabarıklık (yaygın)  
 Yüzde, dudaklarda, dilde veya vücudun diğer bölümlerinde şişme (sıklığı bilinmiyor)  
 Nefes darlığı, hırıltılı soluk alma veya nefes almada güçlük (sıklığı bilinmiyor)  
 Başlangıçta kırmızı noktalar veya genellikle merkezinde kabarcıklar olan yuvarlak  
yamalar ile kendini gösteren ciddi deri döküntüsü  [Stevens -Johnson sendromu, büllöz 
dermatit (sıklığı bilinmiyor), eksfoliyatif dermatit (sıklığı bilinmiyor), toksik epidermal 
nekroliz (seyrek)]. Ayrıca ağız, boğaz, burun, ekstremiteler, genitalde ülser v e konjonktivit 
(kırmızı ve şişmiş gözler) gibi göstergeleri vardır. Döküntü ciltte kabarma ve soyulma 
olarak ilerleyebilir ve hayatı tehdit edici boyutlara ulaşabilir.  
 Cilt ve en önemlisi diğer organ (böbrek ve karaciğer gibi) tutulumları olan ciddi, potan siyel 
olarak ölümcül alerjik durum (eozinofili ve sistemik belirtiler ile gözlenen ilaç 
reaksiyonları)  7/12  Ateş eşliğinde, şişmiş ve kızarmış geniş alanda bulunan çok sayıda küçük sıvı dolu 
kabarcıkların oluştuğu cilt durumu (akut jeneralize ekzantematöz püst üloz)  
 Gözlerde veya ciltte sararma (sıklığı bilinmiyor)  
 Nefes darlığı, hırıltılı soluk alma veya nefes almada güçlük  
 Kan hücrelerinin zarar görmesi [belirtiler: beklenmedik zamanda nefessiz kalma, 
kırmızı -kahverengi idrar, (sıklığı bilinmiyor), burun kanaması (seyrek), küçük lekeli 
morluklar (sıklığı bilinmiyor), beyaz kan hücrelerinin sayısının ciddi şekilde düşmesi 
(seyrek)]  
 Ateşin ve halsizliğin eşlik ettiği ciddi ve inatçı ishal  (seyrek)  
 
Bunların hepsi çok ciddi yan etkilerdir.  Eğer bunlardan biri  sizde mevcut ise, acil tıbbi müdahaleye 
veya hastaneye yatırılmanıza gerek olabilir.  
Bu ciddi yan etkilerin hepsi oldukça seyrek görülür.  
 
Diğer yan etkiler:  
 
Çok yaygın:  
 İshal  
Yaygın  
 Mantar enfeksiyonu  
 Kan pulcuğu (trombosit) ve kırmızı kan hücreleri sayısında azalma, hemoglobin sayısında 
azalma, anormal laboratuvar testi (pozitif direkt Coombs testi) (alyuvarlarla ilgili bir kan 
testi), kan pıhtılaşma süresinde uzama (aktive parsiyel tromboplastin süres inde uzama)  
  Kan protein miktarında azalma  
 Baş ağrısı, uykusuzluk  
  Karın ağrısı, bulantı, kusma, kabızlık, mide yanması  
  Kan karaciğer enzim miktarında artma  
  Deri döküntüsü, kaşıntı  
  Böbrek kan testlerinde anormallik  
 Ateş, enjeksiyon yerinde reaksi yon  
Yaygın olmayan  
 Beyaz kan hücre sayısında azalma (lökopeni), kan pıhtılaşma süresinde uzama (protrombin 
süresinde uzama)  8/12  Kan potasyum miktarında azalma, kan şekerinde düşme  
 Nöbetler (konvülsiyonlar), yüksek dozlarda alındığında veya böbrek sorunları olan 
hastalarda  
 Düşük tansiyon, toplardamar iltihabı (etkilenen bölgede gerilme veya kızarıklık), deride 
kızarıklık  
 Kana rengini veren pigmentlerin yıkım ürünü (bilirubin) miktarında artış  
 Kızarıklıkla seyreden cilt reaksiyonu (eritema multiforme), deri lezyonları oluşumu 
(makulopapüler döküntü), kurdeşen (ürtiker)  
 Eklem ve kas ağrısı  
 Titreme  
 Sıcak basması  
Seyrek  
 Beyaz kan hücresi sayısında ciddi azalma (agranülositoz), burun kanaması  
 Ciddi kalın bağırsak iltihabı (pseudomembranöz kolit) , ağzın mukoz tabakasında iltihap  
 Tüm vücutta derinin en üst tabakasının ciltten ayrılması (toksik epidermal nekroliz)  
Bilinmiyor:  
 Kırmızı kan hücre, beyaz kan hücre ve kan pulcuğu sayısında ciddi düşüş (pansitopeni), 
beyaz kan hücre sayısında düşüş (nötropeni), zamanından önce yıkılması sebebiyle kırmızı 
kan hücre sayısında azalma, küçük spot şeklinde morarma, kanama süresinin uzamas ı, kan 
pulcuğu (platelet) miktarında artma, özel bir beyaz kan hücresi sayısında artış (eozinofili)  
 Alerjik reaksiyon ve ciddi alerjik reaksiyon  
 Karaciğer iltihabı, deri ya da gözün beyaz kısmının sarılaşması  
 Deri ve mukoza tabakasında döküntü ile seyre den geniş ve ciddi alerjik reaksiyon 
(Steven -Johnson Sendromu), deri ve diğer organlarda (karaciğer ve böbrek gibi) oluşan 
ciddi alerjik durum (eozinofili ve sistemik belirtiler ile gözlenen ilaç reaksiyonu), ateş 
eşliğinde, şişmiş ve kızarmış geniş alanda  bulunan çok sayıda küçük sıvı dolu 
kabarcıkların oluştuğu cilt durumu (akut jeneralize ekzantematöz püstüloz), kabarcıklı deri 
reaksiyonu (büllü dermatit)  
 Zayıflamış böbrek fonksiyonları (böbrek yetmezliği) ve böbrek problemleri 
(tubulointerstisyel nefrit)  
 Akciğerde artmış miktarda eozinofilin (bir çeşit beyaz kan hücresi) görüldüğü bir tip 
akciğer hastalığı  9/12  Böbrek, karaciğer, dalak, safra kesesi ve pankre asta bulunan bir çeşit enzimin (gama 
glutamil transferaz) artışı  
 Akut yönelim bozukluğu ve kafa karışıklığı (deliryum)  
 
Piperasilin tedavisi kistik fibrozlu hastalarda ateş ve döküntü görülme sıklığında artış ile 
ilişkilendirilmiştir.  
Piperasilin tazoba ktam dahil olmak üzere beta -laktam antibiyotikler, beyin fonksiyonlarında 
değişiklik (ensefalopati) ve nöbetler (konvülsiyonlar) belirtilerine yol açabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu v eya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr   sitesinde yer alan "İlaç Yan Etki Bildirimi" ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen ya n etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. PAMİRBAC 'ın saklanması  
PAMİRBAC ’ı çocukların  göremeyeceği, erişemeyeceği yerlerde ve ambalajında saklayınız.  
Liyofilize Toz:  Steril liyofilize PAMİR BAC  tozunu içeren flakonlar 25 ˚C altındaki oda 
sıcaklığında saklanmalıdırlar.  
Çözeltiler:  Çözeltiler, talimat doğrultusunda sulandırıldıklarında 2 -8 °C arasında buzdolabında 48 
saat, oda sıcaklığında 24 saat dayanıklı kalırlar. Seyreltilmiş çözeltiler 2 -8 °C arasında 
buzdolabında, İ.V. torba veya şırıngalar içinde saklandıklarında 48 saat daya nıklı kalır.  
Kullanılmayan çözelti atılmalıdır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PAMİRBAC ’ı kullanmayınız.   
Son kullanma tarihi geçmiş veya kullanılmayan ilaçları çöpe atmayınız. Çevre ve Şehircilik 
Bakanlığınca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz PAMİR BAC ’ı kullanmayınız.  
 
 10/12 Ruhsat sahibi:  RDC İlaç Araştırma ve Geliştirme San. A.Ş.  
Ümraniye/İstanbul  
 
Üretim yeri:   Avis İlaç Sanayii ve Ticaret A.Ş.  
Tuzla / İstanbul  
 
Bu kullanma talimatı  01/02/2022  tarihinde onaylanmıştır.  
  11/12 -------------------------------------------------------------------------------------------------------- ------  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
Uygulama şekli : 
PAMİR BAC  intravenöz  infüzyonla en az 30 dakikada uygulanmalıdır.  
Sulandırma Talimatları :  
İntravenöz Enjeksiyon:   
Her bir PAMİR BAC  4.5 g f lakonu aşağıdaki seyrelticilerden  birinin 10 mL’ si ile 
sulandırılmalıdır.  
Sulandırma için Seyrelticiler: %0.9 enjeksiyonluk sodyum klorür, enjeksiyonluk su, %5 Dekstroz.  
Her bir flakon, seyreltildikten sonra eriyinceye kadar döndürerek çalkalanmalıdır.  
Sürekli karıştırıldığında 5  - 10 dakika içi nde rekonstitüsyon oluşmalıdır.  
 
İntravenöz İnfüzyon:   
Her bir PAMİR BAC  4.5 g flakonu seyrelticilerden  birinin 10 ml’si ile sulandırılmalıdır. 
Sulandırılmış çözelti daha sonra aşağıda verilen intravenöz seyrelticilerin bir tanesi ile istenilen 
hacme (örn. 50 ml ila 150 ml) seyreltilebilir :  
1. % 0.9 enjeksiyonluk sodyum klorür  
2. Enjeksiyonluk su**  
3. % 5 Dekstroz  
 
** Her bir doz için önerilen maksimum enjeksiyonluk su hacmi 50 ml’dir.  
Bu çözücüler dışında herhangi bir çözücüyle seyreltilmemelidir.  
 
PAMİR BAC , bir şırınga ya da infüzyon şişesi içinde başka ilaçlarla karıştırılmamalıdır, çünkü 
böyle karışımların uyumluluğu belirlenmemiştir.  
Kimyasal kararsızlıktan dolayı, PAMİR BAC , yalnız sodyum bikarbonat içeren solüsyonlarla 
kullanılmamalıdır.  
PAMİR BAC  LAKTATLI RİNGER ÇÖZELTİLERİ İLE GEÇİMSİZDİR.  
PAMİR BAC  başka bir antibiyotikle (örneğin aminoglikozidler) eş zamanlı kullanılıyorsa, ilaçlar 
ayrı ayrı uygulanmalıdır.  
PAMİR BAC , kan ürünlerine ya da albümin hidrolizatlarına katılmamalıdır.  
12/12 İntravenöz infüz yon için steril transfer iğnesinin bir ucu, liyofilize tozun bulunduğu flakona, diğer 
ucu ise yukarıda belirtilen seyrelticilerden (50 -150 ml) herhangi birinin bulunduğu ambala ja 
takılarak dilüe edilir ve berraklaşana kadar çalkalanır. Flakona takılı bulun an şişe askısı yardımı 
ile infüzyon şeklinde uygulanır. En az 30 dakikada uygulanmalıdır.  
Çözeltiler: Çözeltiler, % 5 dekstroz, enjeksiyonluk su veya %  0.9 enjeksiyonluk sodyum klorür ile 
seyreltildiğinde  buzdolabında (2 – 8 ˚C) 48 saat, oda sıcaklığında 24 saat dayanıklı kalırlar. 
Seyreltilmiş çözelti ler buzdolabında (2 -8 ˚C), İ.V. torba veya şırıngalar içinde saklandıklarında 48 
saat dayanıklı kalır.  
Kullanılmayan çözelti atılmalıdır.  
 
PAMİRBAC ’ın aminoglikozidlerle birlikte kullanımı  
Beta laktam antibiyotikleri ile aminoglikozidlerin in vitro inaktivasyonundan dolayı, 
piperasilin/tazobaktam ve aminoglikozidler ayrı uygulamada tavsiye edilir. Aminoglikozidler ile 
birlikte tedavi önerildiğinde piperasilin/tazobaktam ve aminoglikozidler a yrı seyreltilmeli ve 
rekonstitüe edilmelidir.  
 