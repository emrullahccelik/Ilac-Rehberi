KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEPHİX 100 mg/ 5ml Pediatrik Süspansiyon Hazırlamak İçin Kuru Toz
2. KALİTATİF VE KANTİTATİF BİLEŞİM
Etkin madde:
Her bir şişe 1 g sefiksime eşdeğer 1030 mg sefiksim trihidrat içermektedir.
Yardımcı maddeler:
Şeker (25 g)
Sodyum Benzoat (25 mg)
Yardımcı maddeler için bkz. 6.1.
3. FARMASÖTİK FORM
Süspansiyon hazırlamak için açık sarı renkte kuru toz.
4. KLİNİK ÖZELLİKLER
4.1. Terapötik endikasyonlar
CEPHİX, oral yoldan kullanılan gram pozitif ve gram negatif mikroorganizmalar üzerine
bakterisid etkili sefalosporin türü bir antibiyotiktir. Duyarlı organizmaların neden olduğu
aşağıdaki enfeksiyonların tedavisinde endikedir:
Sayfa 1 / 14• Üst solunum yolları enfeksiyonları: Orta kulak iltihabı (otitis media), farenjit, larenjit,
tonsilit.
• Alt solunum yolları enfeksiyonu: Bronşit, bronşiolit, pnömoni.
• İdrar yolları enfeksiyonu: Sistit, sisto-üretrit, komplike olmamış piyelonefrit, gonore.
Klinik etkinliği, aşağıda belirtilen mikroorganizmaların neden olduğu enfeksiyonlarda
kanıtlanmıştır:
• Streptococcus pneumoniae,
• Streptococcus pyogenes,
• Escherichia coli,
• Proteus mirabilis,
• Haemophilus influenzae (beta-laktamaz pozitif ve negatif),
• Branhamella catarrhalis (beta-laktamaz pozitif ve negatif),
CEPHİX, beta-laktam enzimleri varlığında ileri derecede stabildir.
Enterokok (Streptococcus faecalis, grup D Streptococci) ve Stafilokok (koagülaz pozitif ve
negatif suşlar ve metisilin-dirençli suşları da içeren) suşlarının büyük bir kısmı CEPHİX’e
karşı dirençlidir.
Ayrıca, Pseudomonas, Bacteroides fragilis, Listeria monocytogenes ve Clostridia suşlarının
büyük bir kısmı CEPHİX’e karşı dirençlidir.
Sayfa 2 / 144.2. Pozoloji ve uygulama şekli
Pozoloji/uygulama sıklığı ve süresi:
Midede yemek olması CEPHİX’in emilimini etkilemez Tedavi süresi genelde 7 gündür. Eğer
gerekliyse tedavi süresi 14 güne uzatılabilir.
Yetişkinler ve 12 yaşından büyük çocuklarda tavsiye edilen doz günlük 200-400 mg arasında
hastalığın şiddetine bağlı olarak tek doz veya 2 doza bölünerek verilebilir. Bu nedenle
yemekler esnasında CEPHİX tabletleri alınabilir.
Komplike olmayan idrar yolları enfeksiyonlarında günde tek doz 200 mg’lık tedavi yeterli
olmaktadır.
Komplike olmayan servikal ve üretral gonokok enfeksiyonlarında ise, günde tek doz 400
mg’lık tedavi yapılır.
Uygulama Şekli:
CEPHİX, oral yolla uygulanan bir ilaçtır.
Özel popülasyonlara ilişkin ek bilgiler:
Böbrek/karaciğer yetmezliği:
Renal fonksiyon yetersizliği olan hastalarda CEPHİX uygulanabilir. Kreatin klirensi 60
mL/dak veya daha yüksek olan hastalarda, günlük olarak normal doz uygulanır. Kreatin
klirensi 60-21 mL/dak arasında olan hastalarda, günlük dozun %75’i, 20 mL/dak’nın altındaki
ve sürekli ambulatuar peritoneal diyaliz tedavisi gören hastalarda kullanılan doz miktarı
günlük 200 mg’ı aşmamalıdır. Ancak CEPHİX’in hemodiyaliz veya peritoneal diyalizle
vücuttan tam olarak atılmadığı hatırlanmalıdır.
Sayfa 3 / 14Pediatrik popülasyon:
Yeni doğanlarda (6 aydan küçük bebeklerde) CEPHİX’in güvenirliliği henüz
kanıtlanmamıştır. Bu nedenle kullanılması önerilmez.
Çocuklar için günlük doz 8 mg/kg/gün’dür. Bu doz ya günde ikiye bölünerek 12 saat arayla ya
da tek doz halinde verilir.
Pediatrik oral süspansiyon kullanımında aşağıdaki ml cinsinden doz şemasına uyulabilir:
Vücut ağırlığı (kg) Doz (mg) Doz (mL) Günlük doz (ölçek)
6.25 50 2.5 ½
12.5 100 5.0 1
18.75 150 7.5 1 ½
25.0 200 10.0 2
31.25 250 12.5 2 ½
37.5 300 15.0 3
2-4 yaş : 5 ml/gün
5-8 yaş : 10 ml/gün
9-12 yaş : 15 ml/gün
50 kg’dan daha ağır veya 12 yaşın üzerindeki çocuklarda önerilen doz yetişkinlerle aynıdır.
Sayfa 4 / 14Geriatrik popülasyon:
Yetişkinler için önerilen doz, yaşlı hastalar içinde geçerlidir. Yaşlılarda böbrek fonksiyonları
değerlendirilmeli ve doz ayarlaması şiddetli böbrek yetmezliği esas alınarak yapılmalıdır.
4.3. Kontrendikasyonlar
Sefalosporine aşırı duyarlılığı bulunan hastalarda kontrendikedir.
4.4. Özel kullanım uyarıları ve önlemleri
Şiddetli gastrointestinal bozukluğu olan hastalarda yeterli absorbsiyon
sağlanamayabileceğinden CEPHİX tedavisinden kaçınılmalıdır. Bu durumda uygun bir
antibiyotikle parenteral tedavi tavsiye edilir.
İlaçlara, özellikle de beta-laktam halkası taşıyan penisilin gibi antibiyotiklere, alerjik
vakalarda çapraz alerji riski nedeniyle dikkatle uygulanmalıdır. CEPHİX kullanımı sırasında
alerjik bir reaksiyon görülürse, derhal tedaviye son verilmeli, gerekirse adrenalin ile acil
tedavisi yapılmalıdır.
İleri derece böbrek yetmezliği olan hastalarda CEPHİX kullanımında dikkatli olunmalıdır.
CEPHİX ile uzun süreli tedavi esnasında, tedaviye duyarlı olmayan bakterilerin aşırı üremesi
ile sonuçlanabilir. Bu nedenle tedavi süresinin iyi düzenlenmesi önerilir.
Geniş spektruma sahip antibiyotiklerle birlikte uygulandığında, kolondaki normal bakteri
florası değişerek, klostridyanın aşırı üremesine sebep olabilir. Yapılan çalışmalar Clostridia
difficile’nin ürettiği toksinin antibiyotiklere bağlı diyarenin birincil nedeni olduğunu
göstermiştir. Psödomembranöz kolit geniş spektrumlu antibiyotiklerin (makrolitler, yarı-
sentetik penisilinler, linkozamidler ve sefalosporinler de dahil olmak üzere) kullanımına bağlı
olarak ortaya çıkar. Antibiyotik kullanımı sırasında ortaya çıkabileceği gibi, antibiyotik
tedavisi kesildikten sonra da ortaya çıkabilir. CEPHİX tedavisi sırasında ağır ve
Sayfa 5 / 14durdurulamayan diyare ile karşılaşılırsa psödomembranöz kolit olasılığı düşünülmeli, tedavi
kesilmeli ve vankomisin ile tedavi başlatılmalıdır.
Yüksek dozda sefiksim uygulanan uzun süreli tedavilerde böbrek fonksiyonları, karaciğer
fonksiyonları ve kan sayımı değerleri takip edilmelidir.
NOT: Stafilokoklar sefiksime dirençli olduğundan kanıtlanmış stafilokokal enfeksiyonlarda
sefiksim tedavisi uygulanmamalıdır.
4.5. Diğer tıbbi ürünlerle etkileşimler ve diğer etkileşim şekilleri
Benedict ve Fehling çözeltilerinde veya bakır sülfat tabletleri ile yapılan idrarda glukoz
testlerinde yalancı pozitif reaksiyonlar görülebilir. Enzimatik glukoz oksidaz testleri ile
etkileşim göstermez.
Sefalosporin grubu antibiyotiklerle tedavi esnasında Coombs testini yalancı pozitif
sonuçlandıracağı rapor edilmiştir, bu yüzden Coombs testinin pozitif sonuçlanması ilaca bağlı
olduğu düşünülmektedir.
Yapılan araştırmalarda birkaç hastada diğer sefalosporinlerle birlikte protrombin seviyesinin
arttığı görülmüştür, bu yüzden antikoagülasyon tedavisi gören hastalarda dikkatli
kullanılmalıdır.
Potansiyel nefrotoksik maddeler (aminoglikozit antibiyotikler, kolistin, polimiksin B,
viomisin gibi) ve güçlü etkili diüretikler (etakrinik asit, furosemid gibi) böbrek fonksiyon
bozukluklarında artışa yol açar.
Bir kalsiyum kanal blokeri olan nifedipin CEPHİX’in biyoyararlılığını % 70 oranına kadar
artırabilir.
Redüksiyon metotlarını kullanan idrar şeker testleri hatalı pozitif reaksiyon gösterebilir.
Bununla beraber enzimatik metotlarda bu durum gözlenmez.
Sayfa 6 / 144.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda CEPHİX’in kullanımına ait klinik veri mevcut
değildir.
Gebelik dönemi
Hayvanlar üzerinde yapılan çalışmalar CEPHİX’in, gebelik / embriyonal / fetal gelişim /
doğum ya da doğum sonrası gelişim ile ilgili olarak doğrudan ya da dolaylı zararlı etkilerinin
olduğunu göstermemektedir (bkz. kısım 5.3).
Bununla birlikte gebelerde henüz yeterli kontrollü çalışmalar gerçekleştirilmemiş olduğundan
yarar/zarar oranı göz önüne alınarak uygulanmalıdır.
Laktasyon dönemi
CEPHİX, anne sütüne geçebileceğinden emzirme döneminde bebeğe olası etkileri göz önüne
alınarak dikkatli kullanılmalıdır.
Üreme yeteneği / Fertilite
Hayvanlar üzerinde yapılan çalışmalar CEPHİX’in üreme bozukluğuna yol açmadığını ve
sefiksime bağlı olarak fetusa zarar vermediği ortaya çıkmıştır(bkz. kısım 5.3).
4.7. Araç ve makine kullanımı üzerindeki etkiler
Sefiksimin araç ve makine kullanımı üzerine bilinen bir etkisi yoktur.
Sayfa 7 / 144.8. İstenmeyen etkiler
Uzun süreli tedavileri de kapsayan yaygın klinik deneyimler dikkate alındığında CEPHİX’in
genellikle iyi tolere edildiği görülmektedir. Yan etkiler oldukça seyrektir ve genellikle hafif ve
geçicidir.
Sefiksim kullanımıyla ilişkilendirilen ve klinik çalışmalarda gözlenmiş advers etkiler aşağıda
yer almaktadır.
Advers etkilerin sıklık gruplandırması şöyledir: Bunlar çok yaygın (≥ 1/10 ), yaygın (1/100 <
1/10), yaygın olmayan (1/1000 < 1/100), seyrek(1/10 000 < 1/1000), çok seyrek (< 1/10000)
olarak sınıflandırılır.
Aşırı duyarlılık reaksiyonları:
o Yaygın Olmayan: Deri döküntüleri, pruritus, ilaç ateşi ve artralji
o Seyrek: Ürtiker, anjiyoödem.
o Çok seyrek: Eritema multiforme, Stevens-Johnson sendromu ve toksik epidermal
nekroliz
Bağışıklık Sistemi Hastalıkları:
o Seyrek: Trombositopeni, trombositoz, lökopeni, nötropeni, agranülositoz ve eozinofili.
Ayrıca Karaciğer ve böbrek fonksiyon testlerinde geçici yükselmeler.
Sinir Sistemi Hastalıkları:
o Seyrek: Baş ağrısı, baş dönmesi
Gastrointestinal Bozukluklar:
o Yaygın: Diyare, dışkı yumuşaması.
o Yaygın olmayan: Bulantı, karın ağrısı, dispepsi, kusma, mide gazı.
o Seyrek: Psödomembranöz kolit
Sayfa 8 / 14Hepato-bilier hastalıklar:
o Seyrek: Karaciğerde geçici transaminaz, alkalen fosfataz yükselmesi ve sarılık
Gebelik, pueperiyum durumları ve perinatal hastalıkları
o Yaygın olmayan: Genital pruritus ve vajinit
4.9. Doz Aşımı
CEPHİX’in doz aşımı ile ilgili yeterli bilgi mevcut değildir. Normal kişilerde 2 g’a kadar
verilen dozlarda görülen yan etkiler, önerilen doz miktarları sonucu görülen yan etkilerden
farklı değildir. Ancak akut doz aşımı durumunda gastrik lavaj uygulanabilir. Spesifik antidotu
yoktur. Sefiksim, diyalizle kandan yeterli miktarda temizlenemez.
5. FARMAKOLOJİK ÖZELLİKLERİ
5.1. Farmakodinamik Özellikleri
Farmakoterapötik grup: Sefalosporin antibiyotik
ATC kodu: J01DD08
Sefiksim, geniş spektrumlu üçüncü jenerasyon sefalosporin grubu bir antibiyotik olup, sık
rastlanan gram pozitif ve gram negatif bakteriler üzerinde bakterisit etkileri vardır. Bakteri
duvarında diğer bütün beta-laktam antibiyotikler gibi penisilin bağlayan proteinlere (PBP)
bağlanarak bakteri hücrelerinin mukopeptid sentezini bozarak etkisini göstermektedir. Beta-
laktamaz enzimlerine yapısının ileri derecede duyarlı olması nedeniyle de penisilinlerin bazı
sefalosporinlerin etkisiz olabildiği mikroorganizmalar üzerinde de etkilidir.
Sayfa 9 / 14Mikrobiyolojik olarak in-vitro etkili olduğu bakteriler:
Gram-pozitif organizmalar:
• Streptococ suşları;
Streptococcus pyogenes,
Streptococcus pneumoniae,
Streptococcus agalactiae.
Gram-negatif organizmalar:
• Haemophilus influenzae,
• Haemophilus parainfluenzae,
• Moraxella (Branhamella) catarrhalis, (Beta-laktam pozitif ve negatif)
• Escherichia coli,
• Proteus mirabilis,(Beta-laktam pozitif ve negatif)
• Neisseria gonorrhoeae,
• Proteus vulgaris,
• Diğer Proteus suşları (indol pozitif suşlar dahil),
• Klebsiella pneumoniae,
• Klebsiella oxytoca,
• Pasteurella multocida,
• Providencia suşları,
• Salmonella suşları,
Sayfa 10 / 14• Shigella suşları,
• Citrobacter amalonaticus,
• Citrobacter diversus,
• Serratia marcescens,
• Enterobacter suşları.
Dirençli suşlar
Pseudomonas’lar, Streptococcus phecalis ( D grubu streptokoklar) gibi enterococ suşları,
Listeria monocytogenes, staphylococ suşlarının bazıları (koagülaz pozitif ve negatif), bazı
Enterobacter, Bacteroides fragilis, Clostridia suşları dirençlidir.
5.2. Farmakokinetik Özellikler
Emilim: CEPHİX, oral yoldan alındığında % 40-50 oranında gastrointestinal emilime uğrar.
Bu emilim besin maddesinin varlığında değişmemektedir. Sağlıklı yetişkinler üzerinde yapılan
testlerde oral süspansiyonun ortalama pik konsantrasyonlarının, tabletlerden % 25-50 daha
büyük olduğu tespit edilmiştir. 200 mg veya 400 mg’lık süspansiyon alınmasını takiben 3-4
saat sonra serum pik konsantrasyonlarına ulaşılır. 200 mg’lık tek dozda 2-4 mcg/ml; 400
mg’lık dozda ise 3-5 mcg/ml’lik pik konsantrasyonlarını elde etmektedir.
Dağılım:
Sefiksim serum proteinlerine yaklaşık % 65 oranında bağlanır.
Sefiksim doku ve vücut sıvılarındaki konsantrasyonu aşağıdaki belirtilmektedir.
4 mg/kg uygulamadan 5 saat sonra sağ bademcikte ortalama 0.74 µg/g, sol bademcikte
ortalama 0.53 µg/g
Sayfa 11 / 14Akciğerde 200 mg uygulamadan 7.8 saat sonra ortalama 0.99 µg/g, 400 mg uygulamadan
sonra 1.76 µg/g
Günde iki kez birkaç gün boyunca 100 mg uygulamadan 2-3 saat sonra kulak akıntısında > 1
µg/ml
200 mg uygulamadan 2-3 saat sonra nazal sinüs mukoz membranında 1.2-1.4 µg/g,
100 mg uygulamadan sonra balgamda 0.02-0.05 µg/ml
Sefiksimin Süspansiyon olarak Uygulanmasından sonra Serum Seviyeleri (mcg/mL)
DOZ 2 saat 4 saat 6 saat 8 saat 12 saat 24 saat
100 mg 0.7 1.1 1.3 0.9 0.6 0.2 0.02
200 mg 1.2 2.1 2.8 2 1.3 0.5 0.07
400 mg 1.8 3.3 4.4 3.3 2.2 0.8 0.07
Biyotransformasyon: Sefiksimin metabolize olduğuna dair kanıt yoktur.
Eliminasyon: Serum yarılanma ömrü 3-4 saat olan sefiksim temel eliminasyonu böbrekler
aracılığı ile gerçekleşir. Safra yolu ile eliminasyon yaklaşık % 10 düzeyindedir. Bu nedenle
böbrek fonksiyonları bozulmuş kişilerde serum yarı ömrü değerleri uzar. (Kreatinin klirensi
20 ml/dakika olan ağır yetmezlik durumlarında serum yarılanma ömrü yaklaşık 11,5 saattir.)
5.3 Klinik öncesi güvenlilik verileri
Fare ve sıçanlarda yapılan çalışmalarda insanlara verilen dozun 400 katı uygulanmış, üreme
bozukluğuna ve fetusta zarara yol açmadığı gözlemlenmiştir. Tavşanlarda bu doz insanlara
verilen dozun 4 katı uygulanmıştır, hiçbir teratojenik etkisi görülmemiştir. Buna karşın gebe
kadınlarda yapılmış yeterli ve kontrollü bir çalışma yoktur. Sefiksimin oral LD değerleri,
50
fare, sıçan ve tavşanlarda 10 g/kg’dır. Köpeklerde bu değer 320 mg/kg ve üzerinde dozların
uygulanmasıyla gelişen kusma nedeniyle sınırlanmıştır.
Sayfa 12 / 146. FARMASÖTİK ÖZELLİKLER
6.1. Yardımcı Maddelerin Listesi
Şeker
Sodyum benzoat
Ksantan zamkı
Çilek esansı
6.2. Geçimsizlikler
Bildirilmemiştir.
6.3. Raf Ömrü
24 ay
6.4. Saklamaya yönelik özel tedbirler
30ºC’nin altındaki oda sıcaklığında ve ambalajında muhafaza edilir. Sulandırıldıktan sonra 14
gün içinde kullanılmalıdır.
Çocukların göremeyeceği, erişemeyeceği yerlerde ve ambalajında saklayınız.
Kesilmiş veya açılmış ambalajları satın almayınız.
6.5. Ambalajın Niteliği ve içeriği
Karton kutu içinde, 50 ml’lik veya 100 ml’lik bal renkli cam şişe içerisinde piller-proof
kapaklı süspansiyon hazırlamak için kuru toz.
Sayfa 13 / 146.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Kullanılmamış olan ürünler ya da artık materyaller “ Tıbbi Atıklar
Kontrolü Yönetmeliği” ve “ Ambalaj ve Ambalaj Atıklarını Kontrolü Yönetmeliği”lerine
uygun olarak imha edilmelidir.
7. RUHSAT SAHİBİ
TOPRAK İLAÇ ve KİM. MAD. SAN. Ve TİC. A.Ş.
Toprak Center, Ihlamur Yıldız Cad., No: 10,
34353 Beşiktaş / İSTANBUL
Tel: 0 212 326 30 97 Faks: 0 212 236 87 29
E-mail: ilac@toprak.com.tr
8. RUHSAT NUMARASI
Ruhsat No: 169/59
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 22.06.1994
Ruhsat Yenileme Tarihi:
10. KÜB’ÜN YENİLEME TARİHİ
-
Sayfa 14 / 14