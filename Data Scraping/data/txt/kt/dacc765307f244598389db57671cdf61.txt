1/9  KULLANMA TAL İMATI  
 
ARTROFEN 600 mg Draje  
Ağız yoluyla alınır.  
 
• Etkin madde: 600 mg  ibuprofen.  
• Yardımcı maddeler: Laktoz  (sığır sütü kaynaklı) , jelatin  (sığır kaynaklı) , mısır nişastası, 
magnezyum stearate, sodyum nişasta glikolat, g um arabik , şeker  (sükroz) , talk, titandioksit, 
karnauba mumu, ponceau 4R  (E124)   
 
Bu Kullanma Talimatında:  
 
1. ARTROFEN nedir ve ne için  kullanılır?  
2. ARTROFEN ’i kullanmadan önce dikkat edilmesi  gerekenler  
3. ARTROFEN nasıl  kullanılır?  
4. Olası yan etkiler  nelerdir?  
5. ARTROFEN ’in saklanması  
 
Başlıkları yer almaktadır. 
 
1. ARTROFEN nedir ve ne için  kullanılır?  
 
• ARTROFEN 30 draje içeren blister ambalajda takdim  edilmektedir.       
• Beyaz, yuvarlak draje   
• Her bir draje 600 mg ibuprofen içerir.  
 
• ARTROFEN’in etkin maddesi olan ibuprofen, non- steroid antiinflamatuar ilaçlar 
(NSAİİ) olarak adlandırılan ağrı kesici bir ilaç grubuna  aittir. 
 
• ARTROFEN bu özellikleri dolayısıyla, aşağıdaki durumlarda  kullanılmaktadır: 
- Eklemlerdeki romatizmal iltihabi hastalıkların (romatoid artrit, osteoartrit ve 
ankilozan spondilit) belirti ve bulgularının düzeltilmesi,  
- Gut (damla) hastalı ğında görülen eklem iltihabı  
- Akut kas -iskelet ağrıların  rahatlatılması,  
- Cerrahi operasyondan sonra görülen ağrı  
- Adet dönemi ağrılarının giderilmesi (primer  dismenore)   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmistir,  başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu  talimatta  yazılanlara  ayne n  uyunuz .  İlaç  hakkında  size  önerilen  dozun  dışında 
yüksek veya düşük doz kullanmayınız. 2/9  2.  ARTROFEN’i kullanmadan önce dikkat edilmesi gerekenler 
Kalp -damar sistemi ile ilgili riskler 
- NSAİİ’ler  ölümcül  olabil ecek  trombotik  (pıhtılaşma)  olaylar,  kalp  krizi  ve  inme  riskinde 
artışa neden olabilir. Bu risk kullanım süresine bağlı olarak artabilir. Kalp -damar hastalığı 
olan veya kalp- damar hastalık risk faktörlerini taşıyan hastalarda risk daha yüksek olabilir.  
- ARTROFEN koroner arter by -pass cerrahisi öncesi ağrı tedavisinde  kullanılmamalıdır.  
 
Sindirim sistemi ile ilgili riskler  
- NSAİİ’ler  kanam a,  yara  oluşması,  mide  veya  bağırsak  delinmesi  gibi  ölümcül  olabilecek 
ciddi yan etkilere yol açarlar. Bu yan etkiler herhangi bir zamanda, önceden uyarıcı bir belirti 
vererek veya vermeksizin ortaya çıkabilirler. Yaşlı hastalar ciddi olan bu etkiler bakımından daha yüksek risk taşımaktadırlar.  
 
ARTROFEN’i aşağıdaki durumlarda KULLANMAYINIZ  
Eğer;  
- Hamileliğinizin son 3 ayında  iseniz,  
- İbuprofe ne veya bu ilacın  içindeki  yardımcı maddelerden birine karşı aşırı duyarlı (alerjik) 
iseniz,  
- Daha  önceden  ibuprofen,  aspirin  ve  diğer  NSAİİ’lere  karşı,  astım,  burun  iltihabı  (rinit) 
veya kurdeşen gibi alerjik reaksiyonlar gösterdiyseniz, 
- Sözü edilen bu ilaçlar nedeniyle daha önce mide -bağırsak kanaması veya delinmesi 
geçirdiyseniz,  
- Tekrarlayan mide- onikiparmak bağırsağı ülserleri, iltihabi bağırsak hastalıkları (ülseratif 
kolit, Crohn hastalığı), mide -bağırsak kanaması gibi hastalıklarınız varsa ya da daha önce 
tekrarlayan bir şekilde  geçirdiyseniz, 
- Şiddetli kalp yetmezliğiniz var ise,  
- Şiddetli böbrek yetmezliğiniz var ise,  
- Koroner arter bypass cerrahisi (kalp damarlarındaki tıkanıklığın düzeltilmesi ameliyatı) öncesi veya sonrası  dönemdeyseniz,  
- İbuprofe n kullan ırken mide-bağırsak kanam ası veya yarası (ülserasyon) oluşur ise, 
- Serebrovasküler kanama ya da başka aktif kanamanız  varsa,  
 
ARTROFEN’i aşağıdaki durumlarda D İKKATL İ KULLANINIZ  
- Astım hastası iseniz, veya daha önce astım geçirdiyseniz; bronşlarda spazma yol  açabilir,  
- Önceden mide -onikiparmak bağırsağı ülseri veya başka mide -bağırsak hastalıkları 
geçirdiyseniz; bu tablolarda alevlenme  görülebilir, 
- Böbrek hastalığınız varsa; böbre k fonksiyonlarının izlenmesi gerekebilir.  İbupro fen  ve 
benzeri NSAİİ ilaçları uzun süre kullana n kişilerd e böbre k işlevlerinin bozulma riski, kalp 
yetmezliği ve karaciğer bozukluğu olanlarda, idrar söktürücü (diüretik) ve ADE inhibitörü 
sınıfı tansiyon ilacı alanlarda ve yaşlılarda yükselmektedir, 
- Karaciğer hastalığınız  varsa,  
- Kalp hastalığınız varsa ya da tansiyonunuz (kan basıncı) yüksek ise; vücudun çeşitli 
bölümlerinde su tutulması ve bunun sonucunda şişmeler ( ödem ) görülebilir,  
- İbuprofe n ve benzeri ilaçlar, özellikle yüksek dozlarda ve uzun süreyle kullan ıldıklarında, 
kalp krizi (miyokard enfarktüsü) ve inme (felç) riskinde küçük bir artış ile ilişkili bulunmuştur. Eğer kalp veya damar hastalıklarınız varsa, önceden inme geçirdiyseniz veya bu gibi durumlar için risk taşıdığınızı düşünüyorsanız (örneğin yüksek tansiyon, yüksek kolesterol veya şeker hastalığınız var ise ya da sigara içiyorsanız), tedavinizi doktorunuz 
veya eczacınız ile görüşmelisiniz.  3/9  - İbuprofe n ve benzeri NSAİ ilaçlar uzun süreli (süreğen) kullan ıldığında, önceden bu türlü 
bir hastalık  geçirilmemiş olsa bile, mide -bağırsak kanalında ülserler, kanama ve delinme 
oluşabilmektedir. Bu türlü istenmeyen etkilerin ortaya çıkma riski, daha önce böyle bir 
hastalık geçirmiş olanlarda, yaşlı kişilerde, yüksek ilaç dozlarında ve tedavi süresi uzadı kça 
artmaktadır.  
- Vücudunuzda sebepsiz olarak morarmalar, çürümeler ortaya çıkarsa, doktora  başvurunuz,  
- Üşüme, titreme ve ateşin birdenbire yükselmesi, halsizlik, başağrısı ve kusma, ya da 
ensenizde katılık hissi ortaya çıkar ise hemen doktora başvurunuz; bir tür beyin zarı iltihabı 
(aseptik menenjit) belirtileri olabilir.  
- Cildinizde kızarıklık, döküntüler belirir  ise. 
 
Diğer NSA İİ ilaçlar ile olduğu gibi, ARTROFEN infeksiyon belirtilerini maskeleyebilir. 
Hastalığınızın belirtilerinin rahatlamasında etkili olan en düşük dozun, en kısa süreyle 
kullanılması, ilacın istenmeyen etki olasılığını en aza indirecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışın. 
 
ARTROFEN’in yiyecek ve içecek ile kullanılması 
ARTROFEN tabletler bir bardak su ile beraber aç karnına alınabilir. Yine de, çok az kişi 
ARTROFEN ile hafif hazımsızlık yaşayabilir. Eğer böyle bir durum gelişirse tabletlerin bir miktar yiyecek veya süt ile alınması yardımcı olacaktır. ARTROF EN kullanırken tercihen alkol 
almayınız.  
 Tabletler, çiğnenmeden, ezilmeden veya kırılmadan bütün olarak yutulmalıdır. 
 
Hamilelik  
İlacı kullanmadan önc e doktorunuza  veya eczacınıza danışınız. 
 
Hamilelikte mümkünse ARTROFEN kullanımından kaçınılmalıdır.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza danışınız.  
 
Emzirme  
İlacı kullanmada n önce doktorunuza  veya eczacınıza danışınız. 
 
ARTROFEN’in emziren anneler tarafından kullanılması önerilmemektedir.  
 
Araç ve makine  kullanımı  
Ibuprofen tedavisini takiben belirli hastaların tepki verme süresi etkilenebilir. Bu durum, araç ve makine kullanımı gibi yüksek dikkat gerektiren durumlarda göz önünde bulundurulmalıdır. Yüksek dozda kullanım, yorgunluk ve baş dönmesi gibi sant ral sinir sistemi yan etkilerine yol 
açabilir. Bu etki eş zamanlı alkol alımı ile artabilir.  
 
ARTROFEN’in içeriğinde bulunan bazı yardımcı maddeler hakkında önemli bilgiler 
ARTROFEN laktoz ve şeker içerir. Eğer daha önceden doktorunuz tarafından bazı şeker lere 
karşı tahammülsüzlüğünüz (intolerans) olduğu söylenmişse bu tıbbi ürünü almadan önce 
doktorunuzla temasa geçiniz.  
 ARTROFEN içeriğindeki ponceau 4R boyar maddesinden dolayı alerjik reaksiyonlara sebep 
olabilir.  4/9   
Diğer ilaçlar ile birlikte kullanımı 
 
Bazı hastalarda etkileşimler bildirildiği için, ARTROFEN tedavisinde iken, aşağıdaki ilaçlardan 
herhangi birini kullanıyorsanız dikkatli olmalısınız:  
- Aminoglikozit sınıfı antibiyotikler (örn. gentamisin, kanamisin, streptomisin); bunların 
atılımları azalab ilir ve istenmeyen etkileri artabilir.  
- Yüksek tansiyon ilaçları; tansiyon düşürücü etki  azalabilir.  
- Kan pıhtılaşmasını engelleyen ilaçlar (örn. varfarin); pıhtılaşma engelleyici etki  artabilir.  
- Kan pıhtılaşmasına aracılık eden hücrelerin faaliyetini engelleyen ilaçlar (antitrombosit 
ajanlar, örn. aspirin dipiridamol, klopidogrel) ve depresyon için kullanılan selektif serotonin geri-alım inhibitörleri (örn., fluoksetin, fluvoksamin, paroksetin, sertralin); NSAİİ’ler   ile   
birlikte   kullanıldıklarında   mide -bağırsak   kanalında   kanama   riskini arttırabilirler.  
- Aspirin; istenmeyen etki olasılığı artabilir.  
- Ginkgo biloba bitkisel ekstresi; mide -bağırsak kanalında kanama riski  artabilir.  
- İdrar söktürücüler  (örn. , furosemid); idrar söktürücü etki azalabilir ve böbre k bozukluğu 
riski artabilir.  
- Kalp yetmezliğinde kullanılan kalp glikozidleri (örn., digoksin, digitoksin); bu ilaçların kan düzeyleri  artabilir.  
- Kinolon sınıfı antibiyotikler (örn., siprofloksasin); nöbet (konvülsiyon) gelişme riski vardır.  
- Kolestiramin: İbuprofenin, kolestiramin ile birlikte uygulanması, ibuprofen in gastrointestinal 
yoldaki emilimini azaltabilir. Fakat bunun klinik önemi  bilinmemektedir.  
- Sülfonilüre: NSAİİ’ler sülfonilüre tedavilerinin etkilerini arttırabilir Sülfonilüre tedavisi 
görmekte olan hastalarda ibuprofen kullanımı ile çok seyrek hipoglisemi (kan şekerinin düşmesi)rapor edilmiştir.  
- Diğer  ağrı  kesiciler  (COX -2  inhibitör leri  dahil  diğer  NSAİİ’ler;  örn.,  aspirin,  naproksen, 
selekok sib,   nime sülid);   iki   veya   daha   fazla   NSAİ   ilacın   birlikte   kullan ılmasından 
kaçınılmalıdır.  
- Kortizon grubu ilaçlar; mide -bağırsak kanalında ülser ve kanama riski  artabilir.  
- Lityum tuzları (ruhsal hastalıklarda kullanılır) ve metotreksat (romatizmal eklem hastalıklarında ve bazı kanser türlerinde kullanılan bir ilaç); vücuttan atılımları  azalabilir.  
- Mifepriston (düşük ilacı); ile birlikte kullanıldığında, mifepristonun etkinliğinde azalmaya 
neden  olabilir.  
- Siklosporin; böbrek bozukluğu riskinde artış  olabil ir. 
- Takro limus;  NSAİİ’ler ile beraber kullan ıldığında  böbre k üzerine olan zararlı etkilerinde 
artış olabilir.  
-   Zidovudi n;  NSAİİ’ler  ile  beraber  verildiğinde  kand aki  toksik  etki  riskinde  artış  olabilir. 
Aynı zamanda zidovudin ve ibuprofen tedavisi alan HIV (+) hemofili (kanama sorunu) 
hastalarında kan oturması ve eklem boşluğunda kan birikmesi riskinde artışa ilişkin kanıt 
bulunmaktadır. 
-   CYP2C9 i nhibitörleri : Özellikle yüksek dozdaki ibuprofenin vor ikonazol veya flukonazol 
içeren ilaçlarla birlikte uygulanması durumunda, ibuprofen dozunun düşürülmesi 
düşünülmelidir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa, lütfen doktorunuza veya ecz acınıza bunlar hakkında bilgi veriniz.  
 
3. ARTROFEN nasıl  kullanılır?  
 
ARTROFEN’i ne zaman ve ne şekilde alacağınız konusunda doktorunuzun talimatlarını izleyiniz. Eğer emin değilseniz eczacınız da yardımcı olabilir. 5/9  Uygun kullanım ve doz/uygulama sıklığı için talimatlar  
 
Erişkinler  
Normal günlük doz, bölünmüş  dozlar halinde günde 1200- 1800 mg’dır. Doktorunuz 
hastalığınızın belirtilerine göre günlük dozunuzu arttırabilir. Fakat bölünmüş dozlar halinde 
verilen günlük doz 2400 mg’ı geçmem elidir.  
Değişik yaş grupları Çocuklarda kullanımı:  
ARTROFEN’in draje formlarının 12 yaşından küçük çocuklarda kullanılması önerilmez. 12 
yaşından küçük çocuklar için aynı etkin maddeyi içeren likit formların (şurup, süspansiyon gibi) kullanılması tavsiye e dilir.  
Jüvenil romatoid artrit hastalığında (çocuk ve ergenlerde ortaya çıkan özel bir romatizmal eklem hastalığı), bölünmüş dozlar halinde vücut ağırlığı başına 40 mg/kg dozuna kadar alınabilir.  
 
Yaşlılarda kullanımı:  
Yaşlılarda sindirim sistemi üzerine o labilecek istenmeyen etki sıklığı artmaktadır. Bu nedenle 
eğer yaşlı hastalarda kullanılması gerekiyorsa mümkün olabilecek en küçük etkin doz ve en kısa tedavi süresi tercih edilmelidir.  
 
Özel kullanım durumları:  
 
Böbrek/karaciğer/kalp yetmezliği: Böbrek, karaciğer ya da kalp yetmezliği olan hastalarda 
dikkatli  olunmalıdır,  çünkü  ARTROFEN gibi  NSAİİ’lerin  kullan ımı  böbrek  fonksiyonlarında 
bozulmayla sonuçlanabilir. Bu hastalarda doz mümkün olan en düşük düzeyde tutulmalı ve böbrek fonksiyonları  izlenmelidir.  
 
Eğer ARTROFEN ’in etkisinin çok güçlü veya çok zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 
Kullanmanız gerekenden daha fazla ARTROFEN kullandıysanız  
 
Eğer kullanmanız gerekenden daha fazla ARTROFEN kullanmışsanız ya da çocuklar bu ilacı 
kazara kullandıysa, alınacak önlem hakkında tavsiye ve risk ile ilgili görüş almak üzere her 
zaman bir doktora veva en yakın hastaneye başvurun. 
 
Belirtiler: mide bulantısı, karın ağrısı, kusma (kanlı c izsiler olabilir), baş ağrısı, kulak çınlaması, 
bilinç bulanıklığı ve titrek göz hareketlerini içerebilir. Yüksek dozlarda, uyuşukluk göğüs ağrısı, çarpıntı, bilinç kaybı, kasılmalar (özellikle çocuklarda), güçsüzlük ve baş dönmesi, idrarda kan, üşüme hiss i, solunum problemleri bildirilmiştir.  
 ARTROFEN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
ARTROFEN’i kullanmayı unutursanız  
Bir dozu unutursanız, bunu hatırlar hatırlamaz ilacı içiniz. Ancak bir sonraki dozun zamanı 
gelmişse, unuttuğunuz dozu almayınız.  
 
Unutulan dozları dengelemek için çift doz almayınız. 
 
ARTROFEN ile tedavi sonlandırıldığında oluşabilecek etkiler:  
Doktorunuz tedaviyi sonlandırıncaya kadar ARTROFEN kullanmaya devam etmeniz önem 
taşımak tadır. Sadece kendinizi daha iyi hissettiğiniz için tedaviye son vermeyiniz. ARTROFEN 6/9  almayı zamanından önce keserseniz, hastalığınız daha da kötüleşebilir.  
 
Hastalığınızın belirtilerinin rahatlamasında etkili olan en düşük dozun, en kısa süreyle 
kullanılması, ilacın istenmeyen etki olasılığını en aza indirecektir.  
 
Bu ilacın kullanımı hakkında başka sorularınız varsa, doktor veya eczacınıza sorunuz. 
 
4. Olası yan etkiler  nelerdir?  
 
Tüm ilaçlar gibi, ARTROFEN’in içeriğinde bulunan maddelere duyarlı olan kişilerde yan etkiler  
olabilir.  
 
Yan etkiler şu şekilde sınıflandırılır: Çok yaygın:  10 hastanın en az birinde görülebilir.  
Yaygın:  10 hastanın birinden az fakat 100 hastanın birinden fazla görülebilir. 
Yaygın olmayan:  100 hastanın birinden az  fakat 1.000 hastanın birinden fazla görülebilir.  
Seyrek:  1.000 hastanın birinden az fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
  
Aşağıdakilerden   biri   olursa,   ARTROFEN ’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:   
- Spesifik olmayan allerjik  reaksiyon  
- Yaygın, şiddetli allerjik reaksiyon  (anafilaksi)  
- Astım, astımda ağırlaşma, bronkospazm ya da sıkıntılı soluk alıp verme (dispne) gibi 
solunum yolu reaksiyonları, 
- Kaşıntı (pruritus) 
- Deri ve mukozalardaki küçük kanamalar  (purpura) 
- Yüz ve boğazda şişmeye (ödem) neden olan aşırı duyarlılık (anjiyoödem)  
- Steven -Johnson sendromu dahil büllöz deri  iltihabı 
- Ağızda ve vücudun diğer alanlarında su toplaması şeklinde veya farklı büyüklüklerde kırmızı döküntülerle seyreden hastalık (eritema  multiforme)  
- Deride içi sıvı dolu kabarcıklarla, deri soyulmaları ve doku kaybı ile seyreden ciddi bir 
hastalık (toksik epidermal  nekroliz)  
- Kurdeşen (ürtiker)  
- Işığa duyarlılık (fotosensitivite) ve içi sıvı dolu kabarcıklı (vezikülobüllöz)  döküntü 
- Aseptik menenjit (beyin zarı iltihabı)  
- DRESS sendromu olarak bilinen şiddetli bir c ilt reaksiyonu ortaya çıkabilir. DRESS'in 
semptomları şunlardır: Döküntü, ateş, lenf düğümlerinin şişmesi ve eozinofillerin (bir çeşit beyaz kan hücresi) artışı  
 
Bunların hepsi çok ciddi yan etkilerdir . Eğer bunlardan biri sizde mevcut ise, sizin 
ARTROFEN 'e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Yaygın:   
- Baş ağrısı, baş  dönmesi  
- Hazımsızlık, ishal, bulantı, kusma, karın ağrısı, gaza bağlı olarak mide -bağırsakta 
şişkinlik (flatulans), kabızlık, kanamaya bağlı katran renkli dışkı (melana), kan kusma, 7/9  mide -bağırsak  kanaması.  
- Döküntü 
- Yorgunluk 
 
Yaygın olmayan:  
- Nezle (rinit)  
- Akyuvar sa yısında azalma (lökopeni), trombosit -kan pulcuğu sayısında azalma 
(trombositopeni), kandaki parçalı hücre sayısında azalma (nötropeni), beyaz kan 
hücreleri sayısında azalma (agranülositoz), kan hücreleri sayısında ciddi azalma (aplastik anemi) ve bir tür kansızlık (hemolitik  anemi)  
- Uykusuzluk, endişe  
- Uyuşma, uykululuk hali  
- Görme  bozuklukları  
- Duyma  bozuklukları  
- Astım, bronşların spazmı, nefes  darlığı  
- Mide mukozası iltihabı (gastrit), duodenal (oniki parmak bağırsağında) ülser, mide ülseri, ağızda yara, mide -bağırsakta delinme  (perforasyon)  
- Karaciğer iltihabı, sarılık, karaciğer fonksiyon bozukluğu  
- Kurdeşen, kaşıntı, deri üzerinde mor ve kırmızı lekeler (purpura), alerji sonucu yüz ve boğazda şişme (anjiyoödem), ışığa karşı duyarlı olma hali  (fotosensitivite)  
- Çeşitli formlarda böbrekler üzerinde zararlı etkiler (örn; böbrek iltihabı, nefrotik sendrom ve böbrek yetmezliği)  
 
Seyrek:  
- Aseptik menenjit (mikropsuz beyin zarı  iltihabı)  
- Anaflaktik reaksiyon (ani aşırı duyarlılık tepkisi)  
- Depresyon, zi hin karışıklığı – Göz sinirlerinde iltihaplanma (optik nevrit)  
- Göz sinirlerinde duyu kaybı (toksik optic  nöropati)  
- Kulak çınlaması, vertigo (denge bozukluğundan kaynaklanan baş  dönmesi)  
- Karaciğer  hasarı  
- Ödem  
 
Çok Seyrek:  
- Pankreas iltihabı  (pankreatit)  
- Karaciğer  yetmezliği  
- Deri reaksiyonlarının şiddetli formları [örn: Stevens -Johnson sendromu (ciltte ve göz 
çevresinde kan oturması, şişlik ve kızarıklıkla seyreden iltihap) dahil bülloz (sıvı dolu kabarcıklı) deri iltihabı, toksik epidermal nekroliz (derid e içi sıvı dolu kabarcıklarla 
seyreden  ciddi  bir hastalık)  ve eritema  multiforma  (genelde kendiliğinden geçen,  el, yüz 
ve ayakta dantele benzer kızarıklık oluşturan, aşırı duyarlılık durumu)]  
 
Bilinmiyor:  
- Kalp yetmezliği, kalp  krizi  
- Yüksek tansiyon  (hipertansiyon)  
- Kolit (kalın bağırsak iltihabı) ve Crohn hastalığı (sindirim kanalının tutulduğu bir tür 
iltihabi hastalık)  8/9   
 
      Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu veya eczacınızı bilgilendiriniz.  
 
Yan etkilerin raporlanması  Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da    
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. ARTROFEN’in  saklanması  
 
ARTROFEN ’i çocukların göremeyeceği, erişemeyeceği yerlerde ve ambalajında saklayınız. 
 
30 °C  altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ARTROFEN’i kullanmayınız. 
 
Eğer üründe/ambalajında bozukluklar fark ederseniz ARTROFEN’i kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat Sahibi :  
İ.E. Ulagay İlaç Sanayii Türk A.Ş.  
Davutpaşa Cad. No: 12  
34010 Topkapı/İstanbul  
Tel.: (212) 467 11 11  
Fax: (212) 467 12 12 
 
Üretim Yeri :  
İ.E. Ulagay İlaç Sanayii Türk A.Ş.   Davutpaşa Cad. No: 12  
34010 Topkapı/İstanbul  
 
Bu kullanma talimatı....................... tarihinde  onaylanmıştır. 