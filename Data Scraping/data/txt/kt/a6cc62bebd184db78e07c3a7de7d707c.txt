  
KULLANMA TALİMATI  
 
 
ZİNC LOMİN 15 mg / 5 ml şurup  
Ağızdan alınır  
 
 Etkin madde : 5 mL (1 ölçek) şurup  etkin madde olarak  66 mg çinko sülfat heptahidrat  
içerir.            
 Yardımcı maddeler : Metil paraben(E218),  propilen glikol, şeker,  portakal aroması , 
hidroklorik asit,saf su   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
- Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa, lütfen doktorunuza veya eczacınıza danışınız.  
- Bu ilaç kişisel olarak sizin için reçete edilmiştir, başkalarına vermeyiniz.  
- Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
- Bu talimatta yazılanlara aynen uyunuz. İlaç hakkında size önerilen dozun  dışında yüksek 
veya düşük doz kullanmayınız.    
 
Bu kullanma talimatında : 
1. ZİNC LOMİN nedir ve ne için kullanılır?  
2. ZİNC LOMİN’i kullanmadan önce dikkat edilmesi gerekenler  
3. ZİNC LOMİN nasıl kullanılır?  
4. Olası yan etkiler nelerdir?  
5. ZİNC LOMİN’in saklanması  
 
Başlıkları yer almaktadır.  
1. ZİNC LOMİN nedir ve ne için kullanılır?  
ZİNC LOMİN her 5 ml’sinde (1 ölçek) 15 mg elementel çinko bulunan bir şuruptur, boya 
maddesi içermez, 100 ml’lik kahverengi şeffaf cam şişede, 1  mL, 2,5 mL ve 5 mL için işaretli 
kaşık ölçek ile birlikte sunulur.  Çinko vücutta çok sayıdaki önemli fizyolojik ve biyokimyasal 
olayda gerekli olan temel bir elementtir ve eksikliğinde bir çok bozukluk meydana gelir. 
ZİNC LOMİN çinko eksikliğinin tedavisi yada önlenmesinde ve çocuklarda görülen ishal 
tedavisinde kullanılır.    
 
2. ZİNC LOMİN’i kullanmadan önce dikkat edilmesi gerekenler  
ZİNC LOMİN’i aşağıdaki durumlarda KULLANMAYINIZ  
 
Eğer;  
 Çinko tuzlarına veya ZİNC LOMİN’in  bileşenlerinden herhangi birine karşı alerjiniz var 
ise, 
 Hamile iseniz veya hamilelik planlıyorsanız  
 
Nedeni belli olmayan erişkin diyaresinde çinko kullanılması uygun değildir.   
ZİNC LOMİN’i aşağıdaki durumlarda DİKKATLİ KULLANINIZ  
 
Seyrek de olsa baş dönmesi ve uyku haline sebep olabileceğinden araç ya da makine 
kullanımında dikkatli olunuz.  
 
Dozlamanın  ayarlanabildiği  çinko  içeren  ürünlerde  (pipet/şırınga)  6  aylıktan itibaren 
kullanımı uygundur.  
 
Bu uyarılar geçmişteki herhangi bir dönemde dahi  olsa sizin için geçerliyse lütfen 
doktorunuza danışınız.  
 
ZİNC LOMİN’in yiyecek ve içecek ile kullanılması  
Kepekli, lifli besinler ve süt ürünleri çinkonun emilimini azaltacağından ZİNC LOMİN bu 
besinlerle birlikte kullanılmamalıdır.  
 
Hamilelik  
İlacı kullan madan önce doktorunuza veya eczacınıza danışınız.  
 
Gerekli olmadıkça gebelik döneminde kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirilen çocuk üzerinde olumsuz herhangi bir etki öngörülmemektedir. ZİNC LOMİN 
emzirme döneminde kullanılabilir.  
 
Araç ve makine kullanımı  
Araç ve makine kullanım becerisi üzerine etkileri hakkında hiçbir çalışma yapılmamıştır.  
Seyrek de olsa baş dönmesi ve uyku haline sebep olabileceğinden araç ya da makine 
kullanımında dikkatli olunuz.  
 
ZİNC LOMİN’in içeriğinde bulunan bazı yardımcı maddeler hakkında önemli bilgiler  
 
ZİNC LOMİN Şurup her bir dozunda (5ml) 2 ,625 g sükroz  (şeker) içerir. Eğer daha önceden 
doktorunuz tarafından bazı şekerlere karşı dayanıksız olduğunuz söylenmişse, bu tıbbi ürünü 
almadan önce doktorunuzla temasa geçiniz.  
 
ZİNCLOMİN Şurup 5ml’lik dozunda 50  mg propilen glikol ) içerir. Propilen glikole karş ı 
herhangi bir etki beklenmez.  
 
ZİNCLOMİN Şurup metil parahidroksibenzoat (E218) içerdiğinden alerjik reaksiyonlara  
(muhtemelen gecikmiş) sebebiyet verebilir.  
 
Diğer ilaçlar ile birlikte kullanımı  
Çinko tuzları ile tetrasiklinler ve penisilaminlerin birlik te alınması etki azalmasına neden 
olabilir, bu maddeler çinko tuzları ile iki saat ara ile kullanılmalıdır. Yüksek dozda demir 
preparatları çinkonun emilimini inhibe edeceğinden birlikte kullanılmamalıdır.   
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZİNC LOMİN nasıl kullanılır ? 
 
 Uygun kullanım ve doz/uygulama sıklığı için talimatlar:  
-ZİNC LOMİN yetişkinlerde yemeklerden önce ya  da sonra veya yemeklerle birlikte günde 1 
defa 1 ölçek kullanılır.  
 
Doktor tarafından başka bir şekilde tavsiye edilmediği taktirde belirtilen dozlarda kullanınız.  
 
 Uygulama yolu ve metodu:  
-ZİNC LOMİN sadece ağızdan kullanım içindir.  
-Ölçek kaşığı kullanılarak şurup içilir.  
 
 Değişik yaş grup ları: 
Çinko,  6 aydan büyük çocuklarda görülen diyare tedavisinde 7 günden uzun ve 20 mg/gün 
den fazla olmamak kaydı ile tedaviye yardımcı amaçlı kullanılabilir.  
 
 
Yaş aralığı   
Önerilen miktar 
(mg/gün)  Tolere edilebilen 
maksimum 
miktar (mg/gün)   
Ölçek  
7-12 ay  3 5 1-1,5 mL ¼ kaşık  
1-3 yaş  3 7 1-2 mL ¼ kaşık  
4-8 yaş  5 12 1,5-4 mL ½ kaşık  
9-13 yaş  8 23 2,5-7,5 mL ½ kaşık  
14-18 yaş  11 34 3,5-11 mL 1 kaşık  
19 yaş üstü  11 40 3,5-13 mL 1 kaşık  
 
Doktor tarafından özel olarak önerilmedikçe doz ayarlaması yapılamayacağından 0 -6 ay arası 
bebeklerde kullanılmamalıdır.  
 
Özel kullanım durumları:  
Özel popülasyonlara ilişkin ek bilgiler:  
Böbrek/Karaciğer yetmezliği:  
Çinkonun böbrek ve karaciğer yetersi zliği olan hastalardaki etkililiği ve güvenliliği 
araştırılmamıştır.  
 
Çocuklarda kullanım :  
Çinko çocuk yaştaki  hastalara pozoloji  bölümünde belirtilmiş olduğu gibi uygulanmalıdır. 
Doktor tarafından başka şekilde önerilmedikçe doz ayarlaması yapılamayacağından 0 -6 ay 
arası bebeklerde kullanılmamalıdır.  
Yaşlılarda kullanımı : Çinkonun yaşlı hastalardaki güvenliliği ve etkililiği incel enmemiştir.  
Eğer ZİNC LOMİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 Kullanmanız gerekenden daha fazla ZİNC LOMİN kullandıysanız:  
ZİNC LOMİN’den  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Şurubun aşırı dozda alınması halinde şu belirtiler görülebilir: hipotansiyon, baş dönmesi ve 
sersemlik hissi, sarılık (ciltte ve gözde sarı renk oluşması), pulmoner öde m (göğüs ağrısı ve 
kısa nefes alma) ve kusma.  
 
ZİNC LOMİN’i kullanmayı unutursanız  
Unutulan dozları dengelemek için çift doz almayınız.    
 
ZİNC LOMİN ile tedavi sonlandırıldığında oluşabilecek etkiler  
ZİNC LOMİN ile tedaviyi doktorunuza danışmadan sonlandırmayınız.  
 
4. Olası yan etkiler nelerdir ? 
 
Tüm ilaçlar gibi, ZİNC LOMİN’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, ZİNC LOMİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
 Aşırı duyarlılık reaksiyonu (yutma ve nefes almada zorluk, el -ayak, yüz -dudak şişmesi, 
döküntü, baygınlık gibi).  
Bunların hepsi çok ciddi yan e tkilerdir. Eğer bu yan etki sizde mevcut ise sizin 
ZİNC LOMİN’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. Bu çok ciddi yan etki oldukça seyrek görülür.  
 
Aşağıdakilerden herhangi birini fark ederse niz hemen doktorunuza bildiriniz veya size 
en yakın hastanenin acil bölümüne başvurunuz:  
 
 Tansiyon düşüklüğü,  
 Vücut sıcaklığının düşmesi,  
 Pulmoner ödem (göğüs ağrısı ve kısa kısa soluk alma),  
 Sarılık (deride ve gözlerde sarı renk oluşması).  
Bunların hepsi ciddi yan etkilerdir. Acil tıbbi müdahale gerekebilir.  Ciddi yan etkiler çok 
seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 
 Mide bulantısı,  
 Kusma,  
 Karın ağrısı,  
 Hazımsızlık,  
 Baş dönmesi,  
 Uykusuzluk  
 
Bunlar ZİNC LOMİN’in hafif yan etkileridir.  Bu yan etkiler doz azaltıldığında veya tedavi 
kesildiğinde kaybolur.  Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  adresinde yer alan ”İlaç Yan Etki Bildirimi” ik onuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)'ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. ZİNC LOMİN’in saklanması  
 
ZİNC LOMİN’i çocukların göremeyeceği, erişemeyeceği yerlerde ve ambalajında saklayınız.  
25oC’nin altındaki oda sıcaklığında saklayınız.  
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra ZİNC LOMİN’i kullanmayınız.  
Ruhsat Sahibi: Bikar İlaç San. ve Tic. A. Ş. 
Güllübağlar Mah. Ankara Cad. Şirin Sok. No: 14 ,  
Pendik/İstanbul  
 
Üretim Yeri    : Bikar İlaç San. ve Tic. A. Ş. 
                          Güllübağlar Mah. Ankara Cad. Şirin Sok. No: 14 ,    
Pendik/İstanbul  
 
 
Bu kullanma talimatı ……………………  tarihinde onaylanmıştır.  
 
 
 
 
 