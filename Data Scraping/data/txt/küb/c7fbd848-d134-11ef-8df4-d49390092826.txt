KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETAVEL % 1.25 Jel
2. KALİTATİF VE KANTİTATİF BİLEŞİM
Etkin madde:
1g jel, 12,5 mg deksketoprofene eşdeğer 18,5 mg deksketoprofen trometamol içermektedir.
Yardımcı madde(ler):
Propilen glikol
Diğer yardımcı maddeler için bölüm 6.1’e bakınız.
3. FARMASÖTİK FORM
Jel
Homojen görünümlü renksiz, şeffaf jel.
4. KLİNİK ÖZELLİKLER
4.1 Terapötik Endikasyonlar
Eklem, tendon, ligament ve kaslarda travmatik ya da dejeneratif kökenli ağrılı ve
inflamasyonlu durumların tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
KETAVEL, ağrılı ve inflamasyonlu bölgeye günde 2-3 kez sürülebilir.
Toplam günlük doz 7.5 g’ı (yaklaşık 14 cm civarında jel) geçmemelidir.
Tedavi süresi en fazla 7 gün ile sınırlandırılmalıdır.
Uygulama şekli:
KETAVEL jel, topikal olarak uygulanır. Hafifçe ovarak jelin tamamen emilmesi
sağlanmalıdır.
Mukozaya ve göze temasından kaçınılmalıdır.
1Özel popülasyonlara ilişkin ek bilgiler:
Böbrek/Karaciğer yetmezliği:
Jel formunda sistemik etkilerin minimum olmasına rağmen, non-steroidal antiinflamatuvar
ilaçların (NSAİİ) sistemik etkileri transdermal geçişe, uygulanan jel miktarına, uygulanan
yüzeye, derinin bütünlük derecesine, tedavinin süresine ve tıkayıcı pansuman yapılıp
yapılmadığına bağlı olarak ortaya çıkabilir (sindirim sitemi ve böbrekler üzerine etkiler). Bu
nedenle özellikle ciddi böbrek yetmezliği veya ciddi karaciğer yetmezliği olanlarda dikkatli
kullanılmalıdır.
Pediyatrik popülasyon:
6 yaşın altındaki çocuklarda kullanımı önerilmemektedir.
Geriyatrik popülasyon:
Yaşlı hastalarda doz ayarlamasına gerek yoktur.
4.3 Kontrendikasyonlar
Deksketoprofen, ketoprofen veya KETAVEL’in içeriğindeki diğer yardımcı maddelere
karşı aşırı duyarlılığı olanlarda kontrendikedir.
Aspirin ya da diğer non-steroidal antiinflamatuvar ilaç kullanımı sonucu astım, alerjik rinit
veya ürtiker gibi duyarlılık belirtileri gösteren hastalarda kontrendikedir.
Bronşiyal astımı, tioprofenik asit, fenofibrat veya kozmetiklere bağlı deri alerjisi geçmişi
olanlarda kullanılmamalıdır.
Eksüdatif dermatoz, egzama, lezyonun türü ne olursa olsun lezyona uğramış deri, yanık, yara,
mukoza, göz, anal ya da genital bölgeye uygulanmamalıdır.
4.4 Özel kullanım uyarıları ve önlemleri
Topikal olarak, özellikle uzun süre kullanılan ürünler hassasiyet ve lokal tahrişe neden
olabilir. Olabilecek ışık hassasiyeti veya aşırı hassasiyet olayının önlenmesi için tedavi
sırasında ve tedavinin üzerinden iki hafta geçinceye kadar direkt güneş ışığına, UVA'ya,
solaryuma maruz kalınmamalıdır.
Açık yaralara veya sürekli mevcut cilt lezyonlarına uygulanmamalıdır.
Mukoza, göz ve anal ya da genital bölgeye uygulanmamalıdır.
KETAVEL tıkayıcı veya kapayıcı pansumanla uygulanmamalıdır.
KETAVEL kullanımından sonra eller iyice yıkanmalıdır.
KETAVEL içeriğindeki propilen glikol nedeniyle ciltte iritasyona neden olabilir.
2KETAVEL'in uygulanmasından sonra deride bir reaksiyon ortaya çıktığı takdirde tedavi
derhal kesilmelidir.
4.5 Diğer tıbbi ürünler ile etkileşimler ve diğer etkileşim şekilleri
Deksketoprofen, topikal uygulama sonucu sistemik dolaşıma çok az miktarlarda geçtiği için,
ilaç ve diğer etkileşimler hemen hemen hiç görülmez.
Yan etki riski artabileceğinden, diğer non-steroidal antiinflamatuvar ilaçlarla birlikte
kullanılmamalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
4.6 Gebelik ve Laktasyon
Genel tavsiye
Gebelik Kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /veveya/
doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
KETAVEL gerekli olmadıkça gebelik döneminde kullanılmamalıdır.
Gebelik dönemi
Deneysel hayvan çalışmaları ve epidemiyolojik veriler deksketoprofenin embriyo üzerinde
toksik bir etkisi olmadığını göstermesine rağmen, non-steroidal antiinflamatuvar ilaçların
olası toksik etkileri nedeniyle, KETAVEL'in de gebelikte kullanımı önerilmez.
Laktasyon dönemi
Deksketoprofenin insan sütüne geçip geçmediği bilinmemektedir. Bu nedenle KETAVEL’in
emziren kadınlarda kullanımı önerilmez.
Üreme yeteneği / Fertilite
Deksketoprofen trometamol ile yapılan hayvan çalışmalarında üreme toksisitesi
görülmemiştir.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
34.8 İstenmeyen etkiler
Uygulama bölgesinde ikincil olarak gelişebilen lokal deri reaksiyonları bildirilmiştir. Eritema,
pruritus, fotosensitizasyon rapor edilmiştir.
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve derialtı doku hastalıkları
Seyrek: Dermatit (eritem, prurit, inflamasyon)
Çok seyrek: Sistemik hipersensitivite reaksiyonları (ürtiker, bronkospazm)
Bilinmiyor: Fotosensitivite reaksiyonları (eritem, inflamasyon ve bazı durumlarda hafif
vezikülasyon)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı
Topikal uygulamaya bağlı doz aşımı görülmez. Kazayla yutulması halinde yutulan miktara
bağlı olarak sistemik etkilere yol açabilir. Bu durumda destekleyici ve belirtilere yönelik
tedavi ve gastrik lavaj uygulanmalıdır. Deksketoprofen trometamol vücuttan diyaliz ile
uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan non-steroidal antiinflamatuvar ilaçlar
ATC kodu: M02AA96
Deksketoprofen trometamol S-(+)-2-(3-benzoilfenil) propiyonik asidin trometamin tuzu,
nonsteroidal antiinflamatuvar ilaç (NSAİİ) grubuna dahil analjezik, antiinflamatuvar ve
antipiretik bir ilaçtır.
4Non-steroidal antiinflamatuvar ilaçların etki mekanizması, siklooksijenaz yolağının
inhibisyonuyla prostaglandin sentezinin azaltılmasıyla ilgilidir. Özellikle prostaglandinler
PGE , PGE , PGE ve PGD ve aynı zamanda prostasiklin PGI ve tromboksanlar (TxA ve
1 2 2α 2 2 2
TxB ) oluşturan, araşidonik asitin siklik endoperoksitlere, PGG ve PGH
2 2 2
transformasyonunun inhibisyonu ile gerçekleşir. Ayrıca prostaglandin sentezinin inhibisyonu,
kinin gibi diğer inflamasyon mediyatörlerini de etkileyerek direkt etkiye ilaveten indirekt bir
etkiye neden olur.
Hayvan ve insanlar üzerindeki deneylerde, deksketoprofenin COX-1 ve COX-2 aktivitelerinin
inhibitörü olduğu gösterilmiştir.
Çeşitli ağrı modellerinde yapılan klinik çalışmalar, deksketoprofen trometamolün etkin
analjezik etkisi olduğunu göstermiştir. Analjezik aktivitenin başlaması bazı çalışmalarda
uygulamadan 30 dakika sonra elde edilmiştir. Analjezik etki 4-6 saat sürmektedir.
5.2 Farmakokinetik özellikler
Genel özellikler
Emilim:
Topikal uygulanan deksketoprofen, çok az miktarlarda perkütanöz absorpsiyon gösterir.
Düşük sistemik biyoyararlanım nedeniyle sistemik etki beklenmez.
Dağılım:
Deksketoprofen trometamolün dağılım yarılanma-ömrü 0.35 saattir. Plazma proteinlerine
yüksek bağlanma (%99) gösteren diğer ilaçlarda olduğu gibi dağılım hacminin ortalama
değeri 0.25 l/kg’dan düşüktür.
Biyotransformasyon:
Deksketoprofen trometamolün uygulanmasından sonra idrarda sadece S-(+) enantiomerin elde
edilmesi, insanlarda R-(-) enantiomere dönüşüm olmadığını göstermektedir. Çok dozlu
farmakokinetik çalışmalarında, son uygulamadan sonraki EAA (Eğri altında kalan alan)’nın
tek doz uygulamadan sonra elde edilenden farklı olmadığının gözlenmesi, ilaç birikiminin
oluşmadığına işaret etmektedir.
Eliminasyon:
Deksketoprofen trometamolün eliminasyon yarı-ömrü değeri 1.65 saattir. Deksketoprofenin
başlıca eliminasyon yolu glukuronid konjugasyonunu izleyen renal atılımdır.
Doğrusallık/Doğrusal olmayan durum:
Deksketoprofen trometamol, oral dozu takiben sistemik maruziyet sırasında doza bağlı bir
artış ile doğrusal farmakokinetik göstermiştir.
55.3 Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
6. FARMASÖTİK ÖZELLİKLER
6.1 Yardımcı maddelerin listesi
Karbomer 980
Propilen glikol
Polietilen glikol (PEG 400)
Etil alkol (%96)
%18’lik sodyum hidroksit çözeltisi
Lavanta esansı
Deiyonize su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25 °C’nin altındaki oda sıcaklığında saklayınız.
6.5 Ambalajın niteliği ve içeriği
Plastik HDPE kapaklı alüminyum tüpte ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
68. RUHSAT NUMARASI
2014/275
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2014
Ruhsat yenileme tarihi:
10. KÜB'ÜN YENİLENME TARİHİ
7