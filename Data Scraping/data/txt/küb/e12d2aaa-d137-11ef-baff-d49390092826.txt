KISA ÜRÜN BİLGİSİ
1. BEŞERİ TIBBİ ÜRÜNÜN ADI
VAGI-HEX® Vajinal Tablet
2. KALİTATİF VE KANTİTATİF BİLEŞİMİ
Etkin madde:
1 tablet içinde 10mg Heksetidin bulunmaktadır.
Yardımcı maddeler:
Sorbitol …………………….582 mg
Yardımcı maddeler için 6.1’e bakınız.
3. FARMASÖTİK FORM
Vajinal uygulama için tablet.
Beyaz renkli, oval tablet.
4. KLİNİK ÖZELLİKLER
4.1 Terapötik endikasyonları
Vajinit tedavisinde vajinal antiseptik olarak endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
6 gün boyunca, sabah ve akşam olmak üzere günde 2 kez uygulanır.
Şikayetler (kaşıntı, akıntı) daha önce kesilse bile tedavi 6 tam gün sürmelidir. Eğer
tedavinin süresi daha kısa ise relapslar ortaya çıkabilir. Mensturasyon sırasında tedavi
kesilmemelidir.
Uygulama şekli:
Sabahları ve akşam yatağa gitmeden önce, sırt üstü yatarken, vajinal kanal içine derin
olarak yerleştirin.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin bir bilgi bulunmamaktadır.
Pediyatrik popülasyon:
Pediyatrik popülasyona ilişkin bir bilgi bulunmamaktadır.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
4.3 Kontrendikasyonlar
Hamileliğin ilk trimesterinde ve ürünün içeriklerinden herhangi birine karşı bilinen bir
hipersensitivite durumunda kullanımı kontrendikedir. Nadir kalıtımsal früktoz
intolerans problemi olan hastaların bu ilacı kullanmamaları gerekir.
1 / 54.4 Özel kullanım uyarıları ve önlemleri
Hassasiyet reaksiyonları olan bazı kişilerde ve allerjik bünyeli şahıslarda VAGI-HEX®
lokal cilt reaksiyonlarına neden olabilir. Eğer böyle bir aşırı hassasiyet ortaya çıkarsa
VAGI-HEX® tedavisi hemen kesilmelidir.
Relapsların oluşmasını engellemek için ekstravajinal alan ve kişinin cinsel partneri de
tedavi edilmelidir. İlave olarak daha kısa sürede tedavinin gerçekleşebilmesi için
tedavi süresinde koitusdan kaçınılmalıdır. Vajinal supozituarların, doğum kontrolü için
kullanılan diyafram ve kondom gibi bazı lateks ürünlerinin koruyucu etkinliğini
azaltabileceği bilinmektedir.
Tedavi sırasında, tedavinin başarısı için özel hijyenik tedbirlerin de alınması gerekir
(genital hijyen, iç çamaşırlarının günlük değiştirilmesi gibi).
4.5 Diğer tıbbi ürünlerle etkileşimler ve diğer etkileşim şekilleri
Bilinen bir etkileşimi mevcut değildir.
Özel popülasyonlara ilişkin ek bilgiler
Özel popülasyonlarla alakalı olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Vajinal supozituarların, doğum kontrolü için kullanılan diyafram ve kondom gibi bazı
lateks ürünlerinin koruyucu etkinliğini azaltabileceği bilinmektedir.
Gebelik dönemi
İlacı kullanmadan önce doktorunuza veya eczacınıza danışınız.
Hamileliğin ilk 3 ayında kullanımına ilişkin yapılmış kontrollü çalışmalar
bulunmamaktadır. Bu dönemde kullanılmamalıdır. Ancak gebeliğin 3. ayından sonra
kullanımı ile ilgili klinik çalışmalar mevcuttur ve çalışmalar anne ve fetusa herhangi
bir zararı ortaya koymamıştır. Ancak bütün ilaçların hamilelik döneminde kullanımı
fayda/zarar ilişkisinin dikkatle değerlendirildiği hekim kararı ile olmalıdır.
Tedaviniz sırasında hamile olduğunuzu fark ederseniz hemen doktorunuza danışınız.
Laktasyon dönemi
İlacı kullanmadan önce doktorunuza veya eczacınıza danışınız.
Emzirme döneminde kullanımına ilişkin yapılmış klinik çalışmalar mevcuttur ve
çalışmalar anne ve bebeğe herhangi bir zararı ortaya koymamıştır. Ancak bütün
ilaçların emzirme döneminde kullanımı fayda/zarar ilişkisinin dikkatle
değerlendirildiği hekim kararı ile olmalıdır.
2 / 5Üreme yeteneği / Fertilite
Heksetidin’in üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerle tahmin edilemiyor)]
Seyrek: Vajinal bölgede kaşıntı, yanma hissi, kızarıklık ve ağrı. Ancak bu
belirtiler genellikle tedavinin kesilmesini gerektirmez.
Bilinmiyor: Dirençli mantarların üremesinde artış görülebilir. Bu nedenle uygun bir
takip gereklidir. Süper enfeksiyon durumunda ilaç kesilmeli ve uygun bir tedaviye
başlanmalıdır.
4.9 Doz aşımı ve tedavisi
Vajinal bölgeye uygulanan lokal preparatlarda doz aşımı kolayca mümkün değildir.
Eğer birkaç tablet aynı anda kuru vajinaya yerleştirilirse iyice çözünmeyecektir.
Vajina içinde fazla sıvı mevcutsa, etken madde bu sıvı ile dışarı da akabilir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Vajinal antienfektif
ATC kodu: G01AX
Heksetidin, VAGI-HEX®’in etken maddesidir. 1,3-Bis (2-etilhekzil) hekzahidro-5-
metil-5-primidin-amin olarak bilinir. Antibakteriyel ve antimikotik ajan olarak görev
yapar. Trikomonas üzerine de etkindir. Vaginal florayı oluşturan laktobasiller üzerine
etkisinin olmadığı gösterilmiştir.
Yıllarca heksetidin, özellikle oral solüsyonlarda başarıyla ve tedavi özellikleri ile
kullanılmıştır. Bu nedenle VAGI-HEX®’in yeniliği, aktif içeriğinden değil, uygulama
yolu ve endikasyonu nedeniyledir.
Bir vajinal tablet uygulama ile etken maddenin vajinal konsantrasyonu 2000 – 2500
µg/ml’ye ulaşır. Etki mekanizması muhtemelen mikroorganizmaların esansiyel
metabolik proseslerini bozma şeklinde olup büyümenin inhibisyonuna neden
olmaktadır.
İn vitro aktivite spektrumu
MIC µµµµg/m MBC µµµµg/m
Hassas organizmalar
S. aureus 1.6 2.2
S. epidermis 2.5 2.9
S. saprophyticus 1.5 2.5
Grup B streptokoklar 1.9 2.1
3 / 5Grup D streptokoklar 1.5 2.4
Corynebacteria 1.4 2.3
Listeria monocytogenes 1.9 2.7
Orta derecede hassas organizmalar
Actinobacter calcoaceticus 3.1 4.0
Bacteriodes fragilis 8.3 11.3
Clostridium perfringens 11.8 12.5
Candida albicans 13.3 16.5
E. coli 53.0 73.0
Ureplasma urealyticum 64.0 listelenmedi
Mykoplasma hominis spp. 256.0 listelenmedi
5.2 Farmakokinetik özellikleri
Genel özellikler
Heksetidin, vajinal uygulama sonrası sistemik olarak emilmemektedir. Ancak
heksetidin yıllarca oral preparatlarda kullanıldığı için önemli bir grup insanda
absorbsiyonu gerçekleşmiş olmalıdır. Ancak literatürlerde bu güne kadar heksetidinin
absorbsiyonuna ilişkin bir yayına veya çalışmaya rastlanmamıştır.
Bu nedenle VAGI-HEX®’in insanlarda metabolizmasından bahsedilmemektedir.
5.3 Klinik öncesi güvenlilik verileri
Tıpta uzun süreli kullanılan bir preparat olarak yerleşmiş bir emniyet bilgisi
bulunmaktadır ve tavsiye edilen bu endikasyonlarda vajinal ve lokal uygulama ile
mevcut bilgilere göre mutajenik, teratojenik ve karsinojenik etkileri de içeren
toksikolojik bir risk söz konusu değildir.
6. FARMASÖTİK ÖZELLİKLERİ
6.1 Yardımcı maddelerin listesi
Mikrokristalize selüloz
Magnezyum stearat
1-tetradekanol
Polisorbat 60
Povidon K25
Krospovidon
Silikon dioksit, yüksek derecede disperse
Sorbitol
Parsiyel gliseritler, yüksek zincirli
Tartarik asit
6.2 Geçimsizlikler
Başka ilaçlarla bilinen bir geçimsizliği yoktur.
6.3 Raf ömrü
VAGI-HEX®, 2-8 oC arasında muhafaza edildiğinde raf ömrü 24 ay (2 yıl)’dır.
6.4 Saklamaya yönelik özel tedbirler
2-8oC’de buzdolabında muhafaza edilmelidir.
4 / 56.5 Ambalajın niteliği ve içeriği
6 vajinal tabletlik 2 blisterde, karton kutuda Kullanma Talimatı ile birlikte bulunur.
6.6 Tıbbi beşeri üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE 34773, İSTANBUL
Tel: 216 612 9191
Fax: 216 612 9192
8. RUHSAT NUMARASI
116/97
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.12.2004
Ruhsat yenileme tarihi:
10. KÜB’ÜN YENİLENME TARİHİ
5 / 5