KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEFODAY® MR 1000 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir değiştirilmiş salımlı film kaplı tablet 1000 mg metformin hidroklorür içerir.
Yardımcı maddeler:
Lesitin (soya) (E322) 0,77 mg
Yardımcı maddeler için 6.1’e bakınız.
3. FARMASÖTİK FORM
Değiştirilmiş salımlı film tablet.
Açık krem renkli, bikonveks, oblong, değiştirilmiş salımlı film tablet.
4. KLİNİK ÖZELLİKLER
4.1. Terapötik endikasyonlar
MEFODAY MR, tip 2 diabetes mellitus tedavisinde, özellikle fazla kilolu hastalarda kan şekeri
kontrolünde tek başına diyet ve egzersizin yetersiz kaldığı durumlarda endikedir.
• MEFODAY MR erişkinlerde, tek başına veya diğer oral antidiyabetik ilaçlarla veya insülin ile
birlikte kombine olarak kullanılabilir.
• Yalnız yaşam tarzı değişikliğinin glukoz değerlerini normal sınırlarda tutmakta yetersiz kaldığı
durumda, en az bir risk faktörü olan prediyabetik bireylerde tip 2 diabetes mellitusun önlenmesi.
• MEFODAY MR Diyabetes Mellitus’un önlenmesinde: Glukoz tolerans testi bozuk obez
hastalarda Diyabetes Mellitus gelişimini önlemek amacıyla kullanılır.
Sadece diyetin yetersiz kalmasından sonra, ilk seçenek tedavi olarak metforminle tedavi edilen
tip 2 diyabetli fazla kilolu erişkin hastalarda diyabetik komplikasyonlarda azalma görülmüştür
(bkz. bölüm 5.1.).
14.2. Pozoloji ve uygulama şekli
Pozoloji/uygulama sıklığı ve süresi:
Monoterapi ve diğer oral antidiyabetik ilaçlarla kombinasyon
 Standart başlangıç dozu günde tek doz 500 mg MEFODAY MR’dır.
 10-15 gün sonra, doz kan glukoz ölçümlerine göre ayarlanmalıdır. Dozun yavaş yavaş
arttırılması gastrointestinal tolerabiliteye olumlu katkıda bulunabilir. MEFODAY MR’ın önerilen
maksimum günlük dozu 2000 mg’dır.
 Doz artırımları, 10-15 günde bir 500 mg’lık artışlarla yapılmalı ve maksimum günlük doz
akşam yemeğiyle beraber bir kez alınan 2000 mg olmalıdır. Günde bir kez 2000 mg MEFODAY
MR ile yeterli glisemik kontrol sağlanamazsa, günde iki kez 1000 mg MEFODAY MR
uygulaması düşünülmelidir; her iki doz da yemekle birlikte verilmelidir. Eğer bu uygulamaya
rağmen glisemik kontrol sağlanamazsa, standart metformin tabletler ile günde en fazla 3000 mg’a
kadar çıkılabilir.
 Halen metformin tabletler ile tedavi edilmekte olan hastalarda, MEFODAY MR film tablet
başlangıç dozu, hemen salımlı metformin tabletlerin günlük dozuna eşdeğer olmalıdır. Günde
2000 mg’ın üzerindeki metformin dozları ile tedavi edilen hastalarda, MEFODAY MR film
tablete geçiş önerilmez.
 Başka bir oral antidiyabetik ajandan geçiş düşünülüyorsa: Diğer ajanın kullanımı durdurulmalı
ve yukarıda belirtilen dozlarda MEFODAY MR film tablete geçilmelidir.
 MEFODAY MR film tabletler için günlük maksimum doz, akşam yemeği ile birlikte verilmek
üzere, günde en fazla 2000 mg’a kadar hemen salımlı veya uzatılmış salımlı metformin tablet
dozuna eşit olmalıdır.
İnsülin ile kombinasyon
Daha iyi bir kan glukoz kontrolü sağlamak için metformin ve insülin kombine kullanılabilir.
MEFODAY MR’ın normal başlangıç dozu günde bir kez alınan 500 mg’lık tek film tablettir,
insülin dozajı ise kan glukoz ölçümlerine göre ayarlanır.
Halen metformin ve insülin kombinasyon tedavisi alan hastalarda insülin dozajı kan glukoz
ölçümlerine göre ayarlanırken, MEFODAY MR film tablet dozu, akşam yemeği ile birlikte
verilmek üzere, günde en fazla 2000 mg metformin tablet dozuna eşdeğer olmalıdır. İnsülin
dozajı ise kan glukoz ölçümlerine göre ayarlanmalıdır.
2Uygulama şekli:
MEFODAY MR yemekler ile veya yemeklerden sonra bir bardak su ile oral yolla kullanılır.
Tabletler çiğnenmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Metformin, laktik asidoz riskini arttıracak diğer faktörler olmadığında orta dereceli böbrek
fonksiyon bozukluğunda evre 3a’da (kreatin klerensi (KrKl) 45-59 ml/dak ve hesaplanmış
glomerular filtrasyon oranı 45-59 ml/dak/1,73m2) aşağıdaki dozlarda kullanılabilir;
Standart başlangıç dozu günde 1 kez 500 mg yada 850 mg metformin hidroklorürdür. Maksimum
dozu günde 2 doza bölünmüş şekilde 1000 mg metformin hidroklorürdür. Hastanın böbrek
fonksiyonları düzenli aralıklarla takip edilmelidir (her 3 ila 6 ayda).
Eğer KrKl <45 ml/dak ya da hesaplanmış glomerular filtrasyon oranı (eGFR)<45ml/dak/1,73m2
olursa metformin hemen kesilmelidir.
Karaciğer hastalığı MEFODAY MR tedavisi sırasında laktik asidoz gelişmesi için bir risk faktörü
olduğundan MEFODAY MR karaciğer yetmezliği olan hastalarda kullanılmamalıdır. (bkz.
Bölüm 4.3).
Pediyatrik popülasyon:
Mevcut veri eksikliğinden dolayı, MEFODAY MR çocuklarda kullanılmamalıdır.
Geriyatrik popülasyon:
Yaşlı kişilerde, böbrek fonksiyonlarının azalma potansiyeli nedeniyle metformin hidroklorür
dozu, böbrek fonksiyonlarına göre ayarlanmalıdır. Böbrek fonksiyonlarının düzenli kontrolü
gereklidir (bkz. Bölüm 4.4).
4.3. Kontrendikasyonlar
 Metformin veya bölüm 6.1’de listelenen yardımcı maddelerden herhangi birine karşı aşırı
duyarlılık,
 Akut metabolik asidozun herhangi bir tipi (örn; laktik asidoz, diyabetik ketoasidoz),
 Diyabetik prekoma,
 Şiddetli böbrek yetmezliği (GFR <30mL/dak),
3 Dehidrasyon, şiddetli enfeksiyon, şok gibi böbrek fonksiyonlarını değiştirme potansiyeli olan
akut durumlar (bkz. Bölüm 4.4),
 Doku hipoksisine yol açabilecek akut veya kötüleşen kronik hastalıklar örn; dekompanse kalp
yetmezliği, respiratuvar yetmezlik, yakın geçmişte miyokard infarktüsü, şok, septisemi,
 Hepatik yetmezlik, akut alkol intoksikasyonu, alkolizm,
 Laktasyon durumlarında kontrendikedir.
MEFODAY MR, lesitin (soya) (E322) ihtiva eder. Fıstık ya da soyaya alerjisi olan hastalar bu
tıbbi ürünü kullanmamalıdır.
4.4. Özel kullanım uyarıları ve önlemleri
Laktik asidoz
Laktik asidoz, çoğunlukla sepsis, kardiorespiratuvar hastalıklar ya da böbrek fonksiyonlarında
akut kötüleşme sonucunda oluşan, çok seyrek fakat ciddi bir metabolik komplikasyondur. Böbrek
fonksiyonlarının akut olarak kötüleşmesi sonucunda metformin birikir ve bu da laktik asidoz
riskini artırır.
Dehidrasyon durumunda (şiddetli ishal ya da kusma, ateş ya da azalmış sıvı alımı) metformin
geçici olarak kesilmelidir.
Metformin kullanmakta olan hastalarda, antihipertansifler, diüretikler ya da non-steroidal
anti-inflamatuvar ilaçlar (NSAİİ) gibi, böbrek fonksiyonlarında akut bozulma yapabilecek tıbbi
ürünler ile tedaviye dikkatle başlanmalıdır.
Laktik asidoz gelişmesi yönünden diğer ilişkili risk faktörleri göz önünde bulundurulmalıdır.
Örn; iyi kontrol edilemeyen diyabet, ketoz, uzun süren açlık, aşırı alkol alımı, karaciğer
yetmezliği ve hipoksi ile beraber görülen tüm durumlar ve laktik asidoza neden olabilecek diğer
tıbbi ürünler ile birlikte kullanım (bkz. Bölüm 4.3 ve 4.5).
Tanı:
Hastalar ve/veya sorumlu sağlık personeli laktik asidoz riski ve belirtileri hakkında
bilgilendirilmelidir. Laktik asidoz, asidotik dispne, abdominal ağrı, kas krampları, asteni,
hipotermi ve bunları takip eden koma ile karakterizedir. Laktik asidozdan şüphelenilmesi
durumunda hastalar metformin kullanmayı durdurmalı ve derhal doktoruna başvurmalıdır. Tanı
4koydurucu laboratuvar bulguları kan pH’sında düşme (< 7,35), plazma laktat düzeylerinde
yükselme (>5 mmol/L), anyon açığı ve laktat/pirüvat oranlarında artmadır.
Laktik asidoz durumunda hasta hızla hastaneye yatırılmalıdır (bkz. Bölüm 4.9).
Böbrek fonksiyonları
Metformin ile tedaviye başlamadan önce ve sonrasında düzenli olarak GFR değerlendirilmelidir
(bkz. Bölüm 4.2). Metformin GFR<30 mL/dak olan hastalarda kontrendikedir ve böbrek
fonksiyonlarını değişterecek herhangi bir olası durumda (bkz Bölüm 4.3) metformin geçici olarak
kesilmelidir.
Kalp fonksiyonu
Kalp yetmezliği bulunan hastalar hipoksi ve böbrek yetmezliği açısından yüksek risk taşır. Stabil
kronik kalp yetmezliği durumunda, metformin kalp ve böbrek fonksiyonları düzenli kontrol
edilerek kullanılabilir.
Akut ve stabil olmayan kalp yetmezliğine sahip hastalarda metformin kontrendikedir (bkz.
Bölüm 4.3.)
İyodlu kontrast maddelerinin uygulanması
Damar içine iyotlu kontrast madde uygulaması radyokontrast madde nefropatisine neden olabilir.
Bu durum metforminin birikmesine ve laktik asidoz riskinde artışa yol açabilir. Bu hastalarda
metformin kullanımı, görüntüleme işleminden önce veya görüntüleme sırasında kesilmeli ve en
erken 48 saat sonra böbrek fonksiyonlarının yeniden değerlendirilip, normal bulunmasını takiben
başlanmalıdır (bkz. Bölüm 4.2 ve 4.5).
Cerrahi
Metformin; genel, spinal veya epidural anestezi altında uygulanacak cerrahi girişimi esnasında
kesilmelidir. Tedaviye, cerrahi girişimden en erken 48 saat sonra veya oral beslenme başladıktan
ve böbrek fonksiyonları yeniden değerlendirilip, stabil hale geldiği saptandıktan sonra tekrar
başlanabilir.
Diğer önlemler
Bütün hastalara gün boyunca düzenli karbonhidrat dağılımı olan bir diyet uygulanmalıdır. Fazla
kilolu hastalar enerjisi kısıtlı diyetlerine devam etmelidir.
5Diyabeti izlemek için standart laboratuvar testleri düzenli olarak uygulanmalıdır.
Metformin, B12 vitamininin serum seviyelerini azaltabilir. Metformin dozundaki ve tedavi
süresindeki artış ve/veya vitamin B12 eksikliğine neden olduğu bilinen risk faktörlerin bulunması
durumlarında, hastalarda B12 vitamini düşüklüğü riski artar. B12 vitamini eksikliğinden
şüphelenilmesi durumunda (anemi veya nöropati gibi), B12 vitamini serum seviyeleri
izlenmelidir. B12 vitamini eksikliği için risk faktörleri olan hastalarda periyodik B12 vitamini
takibi gerekli olabilir. Metformin tedavisi tolere edildiği ve kontrendike olmadığı sürece
sürdürülmeli ve mevcut klinik kılavuzlar doğrultusunda B12 vitamini eksikliği için uygun
düzeltici tedavi sağlanmalıdır.
Metformin, tek başına hipoglisemiye neden olmaz , ancak insülin veya başka oral antidiyabetik
ilaçlarla (örn; sülfonilüreler ya da meglitinidler) birlikte kullanıldığında bu duruma dikkat
edilmesi gerekmektedir.
4.5. Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar:
Alkol:
Alkol intoksikasyonunda, özellikle aşağıdaki durumlarda laktik asidoz riski artar:
 Açlık, malnütrisyon ya da
 Karaciğer bozukluğu
İyotlu kontrast maddeler:
Görüntüleme prosedürünün öncesinde veya uygulama sırasında metformin kullanımı kesilmelidir
ve en erken 48 saat sonra böbrek fonksiyonlarının değerlendirilerek, normal bulunması halinde
yeniden başlanmalıdır (bkz. Bölüm 4.2 ve 4.4).
Birlikte kullanımda dikkat edilmesi gereken ilaçlar:
Bazı tıbbi ürünler böbrek fonksiyonlarını olumsuz şekilde etkileyebilir, bu da laktik asidoz
riskini artırabilir, örn. özellikle kıvrım diüretikleri olmak üzere, diüretikler, anjiyotensin II
reseptör antagonistleri, ADE inhibitörleri, selektif siklo-oksijenaz (COX) II inhibitörleri dahil
NSAİİ'ler.
İntrensek hiperglisemik aktiviteye sahip tıbbi ürünler [örn: glukokortikoidler (sistemik ve lokal
olarak uygulanan) ve sempatomimetikler]:
6Özellikle tedavinin başlangıcında daha sık kan glukoz ölçümü yapmak gerekebilir. İhtiyaç
duyulursa, söz konusu tıbbi ürünle tedavi sırasında ve ürünün kesilmesi sonrasında metformin
dozunu ayarlayınız.
Organik katyon transporterleri (OKT)
Metformin, her iki taşıyıcının da (OKT1 ve OKT2) substratıdır.
Aşağıdakiler ile metforminin birlikte uygulamasında:
 Verapamil gibi OKT1 inhibitörleri metforminin etkililiğini azaltabilir.
 Rifampisin gibi OKT1 indükleyicileri metforminin etkililiğini ve gastrointestinal
absorpsiyonunu artırabilir.
 Simetidin, dolutegravir, ranolazin, trimetoprim, vandetanib, izavukonazol gibi OKT2
inhibitörleri metforminin renal eliminasyonunu azaltabilir, böylece metforminin plazma
konsantrasyonunda bir artışa neden olur.
 Krizonitib ve olaparib gibi OKT1 ve OKT2 inhibitörleri metforminin etkililiğini ve
renal eliminasyonunu değiştirebilir.
Bu ilaçlar metformin ile birlikte kullanıldığında metforminin plazma konsantrasyonu
artabileceğinden özellikle böbrek yetmezliği olan hastalarda özel dikkat gerekmektedir. OKT
inhibitörleri / indükleyicileri metforminin etkililiğini değiştirebileceğinden, gerekirse metformin
dozunun ayarlanması düşünülebilir.
Özel popülasyonlara ilişkin ek bilgiler:
Bilgi bulunmamaktadır.
Pediyatrik popülasyon:
Bilgi bulunmamaktadır.
4.6. Gebelik ve laktasyon
Genel tavsiye
Gebelik Kategorisi: B
7Çocuk doğurma potansiyeli bulunan kadınlar/Doğum kontrolü (Kontrasepsiyon)
Hasta hamile kalmayı planladığında ve hamilelik boyunca, fetüs malformasyon riskini azaltmak
için diyabetin ve pre-diyabetin metforminle tedavi edilmemesi, kan glukoz düzeylerini mümkün
olduğunca normale yakın tutmak için insülin kullanılması önerilmektedir.
Gebelik dönemi
Perikonsepsiyonel fazda ve gebelik sırasında kontrolsüz hiperglisemi, konjenital anormallikler,
gebelik kaybı, gebeliğe bağlı hipertansiyon, preeklampsi ve perinatal mortalite riskinde artış ile
ilişkilidir. Anne ve çocuğu için hiperglisemi ile ilgili olumsuz sonuçların riskini azaltmak için,
hamilelik boyunca kan şekeri düzeylerini mümkün olduğunca normale yakın tutmak önemlidir.
Metformin plasentayı maternal konsantrasyonlar kadar yüksek olabilen seviyelerde geçer.
Kayıt temelli bir kohort çalışmasından ve yayınlanmış verilerden (meta-analizler, klinik
çalışmalar ve kayıtlar) elde edilen hamile kadınlara ilişkin büyük miktarda veri (1000’den fazla
maruz kalma sonucu), perikonsepsiyonel fazda ve/veya hamilelik sırasında metformine
maruziyetten sonra konjenital anormallikler veya feto/neonatal toksisite riskinde artış olmadığını
göstermektedir.
Metformin'e in utero maruz kalan çocukların uzun dönem vücut ağırlığı sonuçları üzerinde
metforminin etkisine dair sınırlı ve kesin olmayan kanıtlar vardır. Uzun dönem sonuçlarla ilgili
veriler sınırlı olsa da, gebelik sırasında maruz kalan çocuklarda metforminin 4 yaşına kadar
motor ve sosyal gelişimi etkilemediği görünmektedir.
Klinik olarak ihtiyaç duyulursa, gebelik sırasında ve perikonsepsiyonel fazda insüline ek veya
alternatif olarak metformin kullanımı düşünülebilir.
Laktasyon dönemi
Metformin insanlarda anne sütüne geçmektedir. Emzirilen yenidoğan/bebeklerde, metformin
kullanan annelerde advers etki gözlenmemiştir. Bununla birlikte yalnızca sınırlı veriler mevcut
olduğundan metformin ile tedavi sırasında emzirme önerilmemektedir. Emzirme döneminde
kontrendikedir.
8Üreme yeteneği /Fertilite
Erkek ve dişi farelerde 600 mg/kg/gün yani; vücut yüzey alanı karşılaştırması esas alındığında
insanlarda tavsiye edilen günlük maksimum dozun yaklaşık 3 katına denk gelen yüksek doz
metformin kullanımı herhangi bir etki yaratmamıştır.
4.7. Araç ve makine kullanımı üzerindeki etkiler
Tek başına metformin tedavisi hipoglisemiye neden olmaz. Bu nedenle araç veya makine
kullanmayı etkilemez.
Fakat, metformin diğer antidiyabetik ilaçlarla (sülfonilüreler, insülin, meglitinidler) beraber
kullanıldığında araç ve makine kullanan hastalar hipoglisemi riski açısından uyarılmalıdır.
4.8. İstenmeyen etkiler
Tedavi başlangıcında en sık görülen advers reaksiyonlar çoğu olguda kendiliğinden düzelir;
bulantı, kusma, ishal, karın ağrısı ve iştah kaybıdır. Bunları önlemek için metforminin günde 2 ya
da 3 doz şeklinde alınması ve dozların yavaş bir şekilde artırılması önerilmektedir.
Laktik asidoz gibi ağır bir komplikasyon çok ender olarak ortaya çıkabilir (bkz.Bölüm 4.4).
Metformin tedavisi altında aşağıdaki advers reaksiyonlar gelişebilir. Advers reaksiyon ile ilgili
sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000) bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Çok seyrek: Kan pıhtılaşma bozuklukları, hemolitik anemi.
Metabolizma ve beslenme hastalıkları
Yaygın: B12 vitamini azalması/eksikliği
Çok seyrek: Kusma, kas krampları, karın ağrısı, halsizlik, kendini iyi hissetmeme, nefes almada
güçlük durumları ile kendini gösteren laktik asidoz (bkz. Bölüm 4.4),
9Sinir sistemi hastalıkları
Yaygın: Tat almada bozukluk (ağızda metalik tat), asteni, baş dönmesi ve sersemlik hali, baş
ağrısı.
Gastrointestinal hastalıklar
Çok yaygın: Bulantı, kusma, diyare, abdominal ağrı, abdominal rahatsızlık hissi, şişkinlik,
hazımsızlık, malabsorpsiyon ve iştah kaybı gibi gastrointestinal bozukluklar (Bu istenmeyen
etkiler, genellikle tedavinin başlangıcında görülür ve pek çok olguda kendiliğinden geriler.
Önlem olarak, metforminin iki veya üçe bölünmüş günlük dozlarda kullanılması ve yemek
sırasında veya yemek sonrasında alınması önerilir. Dozun yavaş yavaş artırılması da
gastrointestinal tolerabiliteyi iyileştirebilir).
Hepato-bilier hastalıklar
Çok seyrek: Karaciğer fonksiyon testlerindeki anormallikler veya hepatit (metforminin
kesilmesiyle düzelen hepatit). Kolestatik hepatit, karaciğer enzim seviyelerinde artma.
Deri ve deri altı doku hastalıkları
Çok seyrek: Liken planus, cilt döküntüsü, eritem, kaşıntı, ürtiker.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Metformin hidroklorür 85g’a kadar olan dozlarında belirli durumlarda laktik asidoz oluşmasına
rağmen hipoglisemi görülmemiştir. Metforminin yüksek doz aşımı veya eşlik eden riskler laktik
asidoza neden olabilir. Laktik asidoz tıbbi bir acil durumdur ve hastanede tedavi edilmelidir.
Laktat ve metformini vücuttan uzaklaştırmanın en etkili yolu hemodiyaliz uygulamaktır.
105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan glukozunu düşüren ilaçlar (insülin hariç), Biguanidler
ATC kodu: A10BA02
Etki mekanizması:
Metformin antihiperglisemik etkileri ile hem bazal hem de postprandial plazma glukoz düzeyini
düşüren bir biguaniddir. İnsülin sekresyonunu stimüle etmez ve bundan dolayı hipoglisemi
oluşturmaz.
Metformin aşağıdaki üç mekanizma yoluyla etki gösterebilir:
1) Glukoneojenez ve glikojenolizi inhibe ederek karaciğer glukoz üretimini azaltır.
2) Kaslarda, insülin duyarlılığını arttırarak periferik glukoz alımını ve kullanımını düzeltir.
3) İntestinal glukoz emilimini geciktirir.
Metformin, glikojen sentaz üzerinde etki göstererek hücre içi glikojen sentezini uyarır.
Metformin, bilinen tüm membran glukoz taşıyıcılarının (GLUTs) taşıma kapasitesini arttırır.
Klinik çalışmalarda metformin kullanımı ya vücut ağırlığının aynı kalması ya da orta derecede
kilo kaybı ile ilişkili bulunmuştur.
İnsanlarda, glisemi üzerindeki etkisinden bağımsız olarak, hemen salımlı metforminin lipid
metabolizması üzerine yararlı etkileri vardır. Bu yarar terapötik dozlarda kontrollü, orta-süreli
veya uzun-süreli klinik çalışmalarda gösterilmiştir: Hemen salımlı Metformin total kolesterol,
LDL kolesterol ve trigliserit seviyelerini düşürür. Uzatılmış salımlı formülasyonda benzer bir
etkinlik görülmemiştir, bunun muhtemel nedeni akşam uygulamasıdır ve trigliseritlerde artış
meydana gelebilir.
Klinik etkililik
Prospektif randomize bir çalışma (UKPDS), tip 2 diyabetli erişkin hastalarda sıkı kan glukoz
kontrolünün uzun süreli yararlarını ortaya çıkarmıştır.
Tek başına diyet tedavisinin başarısız olmasından sonra metformin ile tedavi edilen fazla kilolu
hastalardan elde edilen sonuçlar aşağıda gösterilmiştir:
11 Sadece diyetle tedavi edilenlere (43,3 vaka/1.000 hasta-yıl), p=0,0023 ve kombine sülfonilüre
ve insülin monoterapi gruplarına (40,1 vaka/1.000 hasta-yıl), p=0,0034, karşılık metformin
hidroklorür grubunda diyabete-bağlı mutlak komplikasyon riskinde belirgin bir düşüş (29,8
vaka/1.000 hasta-yıl).
 Diyabete bağlı mutlak mortalite riskinde belirgin bir düşüş: Metformin ile 7,5 vaka/1.000
hasta-yıl, tek başına diyet ile tedavi edilenlerde 12,7 vaka/1.000 hasta-yıl, p= 0,017.
 Toplam mutlak mortalite riskinde belirgin düşüş: Metformin ile 13,5 vaka/1.000 hasta-yıl,
yalnız diyet ile 20,6 vaka/1.000 hasta-yıl (p=0,011) ve sülfonilüre ile kombinasyon ve insülin
monoterapisi gruplarında 18,9 vaka/1.000 hasta-yıl (p=0,021).
 Miyokart infarktüsü mutlak riskinde belirgin düşüş: Metformin 11 vaka/1.000 hasta-yıl,
yalnızca diyet 18 vaka/1.000 hasta-yıl (p=0,01).
Metformin, ikinci seçenek tedavi olarak sülfonilüre ile birlikte kullanıldığında, klinik sonuçlar
açısından yararlılık gösterilememiştir.
Seçilmiş hastalarda Tip 1 diyabette metformin ve insülin kombinasyonu uygulanmış fakat bu
kombinasyonun klinik yararları resmi olarak ortaya konmamıştır.
5.2. Farmakokinetik özellikler
Genel özellikler
Emilim:
Metformin absorpsiyonu, uzatılmış salımlı tabletin bir oral dozundan sonra, hemen salımlı tablete
oranla 7 saatte t ile önemli ölçüde gecikir (hemen salımlı tablet için t 2,5 saat). Kararlı
maks maks
durum olarak, hemen salımlı formülasyona benzer şekilde C ve EAA uygulanan dozda
maks
orantısal olarak arttırılmaz. 2000 mg metformin uzatılmış salım tabletlerin tek oral
uygulamasından sonra EAA değeri, günde iki kez 1000 mg metformin hemen salımlı tabletlerin
uygulanmasından sonra görülen değerle benzerdir.
Metformin uzatılmış salım tabletler için denekler arasındaki C ve EAA farklılığı metformin
maks
hemen salımlı tabletler ile gözlenenle benzerdir.
Uzatılmış salımlı tablet açlık koşullarında uygulandığında, EAA % 30 oranında azalır (C ve
maks
t etkilenmez).
maks
12Uzatılmış salımlı formülasyondan ortalama metformin absorpsiyonu yemek bileşimi ile
değişmez.
Uzatılmış salımlı tabletler olarak 2000 mg metformin dozuna kadar tekrarlanan uygulamadan
sonra birikim gözlenmez.
1500 mg’lık metformin uzatılmış salımlı tablet oral uygulamasının ardından, 4-12 saat aralığında
ortalama 5. saatte 1193 ng/mL değerinde bir ortalama doruk plazma konsantrasyonu elde edilir.
Dağılım:
Plazma proteinlerine bağlanma ihmal edilebilir düzeydedir. Metformin eritrositler içine dağılım
göstermektedir. Kan doruk konsantrasyonu plazma doruk konsantrasyonundan düşüktür ve her
ikisine yaklaşık olarak aynı sürede ulaşılır. Dağılımın ikinci kompartımanı en büyük olasılıkla
kırmızı kan hücreleri oluşturmaktadır. Ortalama dağılım hacmi (Vd) 63- 276 L arasında
değişmektedir.
Biyotransformasyon:
Metformin idrar yoluyla, değişmemiş halde atılır. İnsanlarda metaboliti saptanmamıştır.
Eliminasyon:
Metforminin renal klerensi >400 mL/dakikadır; bu değer metforminin glomerüler filtrasyon ve
tübüler salgılama ile elimine edildiğini göstermektedir. Oral dozu takiben görünürdeki terminal
eliminasyon yarılanma ömrü yaklaşık 6.5 saattir.
Böbrek fonksiyonları bozulduğunda kreatinin klerensiyle orantılı olarak metforminin renal
klerensi azalır ve buna bağlı olarak eliminasyon yarılanma ömrü uzar; bu ise ilacın plazma
konsantrasyonlarında artış oluşturur.
Doğrusallık/Doğrusal olmayan durum:
Metformin emilim farmakokinetiğinin doğrusal olmadığı düşünülmektedir.
Hastalardaki karakteristik özellikler
Böbrek yetmezliği
Orta dereceli böbrek yetmezliği olan hastalar üzerindeki veriler yetersizdir ve bu alt grupta
metformine sistemik maruziyet normal böbrek fonksiyonuna sahip hastalar ile karşılaştırıldığında
yeterli güvenilir bir tahmine varılamaz. Bu nedenle, klinik etki ve tolerabilitesi göz önünde
bulundurularak doz ayarlaması yapılmalıdır.
13Pediyatrik popülasyon:
Tek doz çalışması: Metformin hidroklorür 500 mg’ın tek dozundan sonra pediyatrik hastalarda
sağlıklı erişkinlerdekine benzer bir farmakokinetik profil görülmüştür.
Çoklu doz çalışması: Veriler bir çalışma ile sınırlıdır. Pediyatrik hastalarda 7 gün süreyle tekrarlı
olarak günde iki kez verilen 500 mg’lık dozlardan sonra doruk plazma konsantrasyonu (C ) ve
maks
sistemik maruziyet (EAA0-t), 14 gün boyunca tekrarlı olarak günde iki kez 500 mg’lık dozların
uygulandığı erişkin diyabet hastalarındakine kıyasla sırasıyla %33 ve %40 civarında azalmıştır.
Doz glisemik kontrol bazında bireysel olarak ayarlandığından, bu azalma sınırlı bir klinik anlama
sahiptir.
5.3. Klinik öncesi güvenlilik verileri
İlacın güvenlilik farmakoloji, tekrarlayan doz toksisitesi, genotoksisite, karsinojenik potansiyel
ve üreme toksisitesine dayanan konvansiyonel çalışmalardan elde edilen preklinik çalışmaların
verileri insanlara yönelik belirgin bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
HPMC 4000 SR
Hidroksi propil selüloz
Kolloidal silikon dioksit
Magnezyum stearat
Opadry II 85G18490 White
 Polivinil alkol
 Titanyum dioksit (E171)
 Talk
 Makrogol/PEG 3350
 Lesitin (soya) (E322)
6.2. Geçimsizlikler
Geçerli değildir.
146.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
112 MR film tablet, şeffaf PVC-PVDC alüminyum blister ve karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Esenler/İSTANBUL
Telefon: 0 850 201 23 23
Fax: 0 212 481 61 11
e-mail: info@celtisilac.com.tr
8. RUHSAT NUMARASI
2019/454
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.09.2019
Ruhsat yenileme tarihi:
10. KÜB’ÜN YENİLENME TARİHİ
15