KISA ÜRÜN BİLGİSİ
1. BEŞERİ TIBBİ ÜRÜNÜN ADI
FELDEN FLASH 20 mg tablet
2. KALİTATİF VE KANTİTATİF BİLEŞİM
Etkin madde:
Piroksikam 20 mg
Yardımcı madde(ler):
Aspartam 0,25 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz veya kırık-beyaz, yuvarlak dondurularak kurutulmuş tabletlerdir.
4. KLİNİK ÖZELLİKLER
4.1. Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavisi
ile akut gut artriti, akut kas iskelet sistemi ağrıları, postoperatif ağrılar ve
dismenore tedavisinde endikedir.
Güvenlilik profilinden dolayı (bkz. Bölüm 4.2, 4.3 ve 4.4) NSAİ tedavisinde
piroksikam birinci basamak tedavi seçeneği değildir. Piroksikam reçete etme kararı
her bir hastanın toplam riskine göre değerlendirilmelidir (bkz. Bölüm 4.3 and 4.4).
4.2. Pozoloji ve uygulama şekli
Pozoloji
İstenmeyen etkiler, semptomları kontrol etmek için gereken en kısa süreyle
minimum etkili dozun kullanımıyla en aza indirilebilir.
Tedavinin sağladığı fayda ve tolerabilitesi 14 gün boyunca izlenmelidir.
Tedavinin devamı gerekli görülmesi durumunda buna sık gözlem eşlik etmelidir.
Uygulama sıklığı ve süresi:
Önerilen başlangıç dozu günde tek doz halinde 20 mg'dır. Hastaların büyük
çoğunluğunda 20 mg/gün idame dozudur (bkz. Bölüm 4.4).
Akut gut
Tedavi 40 mg’lık tek doz ile başlanmalı ve devam eden 4-6 günde tek doz
veya bölünmüş dozlar halinde verilen günlük 40 mg ile devam edilmelidir.
Piroksikam gutun idame tedavisinde endike değildir.
1Akut kas iskelet sistemi ağrıları
Tedaviye ilk 2 gün tek doz veya bölünmüş dozlar halinde 40 mg ile başlanmalı ve
tedavi süresinin geri kalanı olan 7-14 günde doz günlük olarak 20 mg’a
düşürülmelidir.
Dismenore
Primer dismenore tedavisine belirtilerin ilk hissedildiği anda tek doz veya
bölünmüş dozlar halinde ilk 2 gün 40 mg ile başlanması önerilir. Gerekli
durumlarda tedavi devam eden 1-3 gün boyunca günlük tek doz 20 mg ile devam
edilebilir.
Uygulama şekli:
Ağızdan alınır.
FELDEN FLASH tablet su ile yutulabilir veya dil üzerinde erimesi için konur
sonra tükürük veya su ile süspansiyon gibi yutulur. FELDEN FLASH ağızda
su veya tükürük varlığında hemen çözülür. Tercihen, yemekle birlikte ya da
yemekten sonra alınabilir.
Özel popülasyonlara ilişkin ek bilgiler:
Böbrek yetmezliği:
Hastalar yakından takip edilmeli ve gerekli ise doz azaltılmalıdır.
Karaciğer yetmezliği:
Hastalar yakından takip edilmeli ve gerekli ise doz azaltılmalıdır.
Pediyatrik popülasyon:
Pediyatrik hastalarda güvenliliği ve etkililiği henüz saptanmamıştır. Bu yüzden,
pediyatrik hastalarda kullanımı önerilmez.
Geriyatrik popülasyon:
Yaşlı ve güçten düşmüş bünyeli hastalar yan etkileri daha az tolere edebilir. Diğer
tüm nonsteroid antiinflamatuvar ilaçlarla (NSAİİ) olduğu gibi, piroksikam, böbrek
bozukluğu, karaciğer veya kalp rahatsızlığı bulunan hastalarda dikkatli
kullanılmalıdır.
80 yaşından büyük hastalarda kullanımından kaçınılmalıdır (bkz. Bölüm 4.4).
4.3. Kontrendikasyonlar
• Daha önce piroksikam veya bu ilacın içindeki herhangi bir bileşene karşı
aşırı duyarlılık göstermiş kişilerde, şiddetine bakılmaksızın piroksikama, diğer
NSAİİ’lere ve diğer ilaçlara karşı daha önce deri reaksiyonu göstermiş
kişilerde FELDEN FLASH kullanılmamalıdır. Aspirin ve diğer NSAİİ’lerle
2çapraz duyarlılık potansiyeli mevcuttur. FELDEN FLASH, aspirin veya diğer
NSAİİ’lerle astım semptomları, nazal polipler, anjioödem veya ürtiker görülen
hastalarda kullanılmamalıdır. Bu gibi hastalarda ciddi, nadiren fatal,
anafilaktoid benzeri reaksiyonlar bildirilmiştir (bkz. Bölüm 4.4).
• Koroner arter bypass greft uygulamasıyla ilişkili olarak operasyon öncesinde
ve sonrasındaki ağrı tedavisinde (bkz. Bölüm 4.4);
• İnflamatuvar gastrointestinal (Gİ) bozukluk ya da Gİ kanama varlığında;
• Gİ kanamaya yol açabilecek ülseratif kolit, Crohn hastalığı, Gİ kanser ya da
divertikülit hikayesi bulunan hastalarda;
• Şiddetli kalp yetmezliği olan hastalarda
• Hamileliğin son trimesterinde kontrendikedir.
• Eksfoliyatif dermatit, Stevens-Johnson sendromu ve toksik epidermal nekroliz
gibi ciddi alerjik deri reaksiyonları hikayesi bulunan hastalarda kontrendikedir.
• Antikoagülanlarla eş zamanlı kullanılmamalıdır.
• Gİ ülserasyon, kanama ya da perforasyon hikayesi olan hastalarda kontrendikedir.
• Aktif veya nükseden peptik ülser/hemoraji öyküsü (iki veya daha fazla kanıtlanmış
ülserasyon veya kanama epidozu) varsa;
• Diğer NSAİİ’lerle (analjezik dozda selektif COX-2 inhibitörleri ve aspirin
dahil) birlikte kullanılmamalıdır.
4.4. Özel kullanım uyarıları ve önlemleri
Piroksikamın, COX-2 inhibitörleri içeren NSAİİ’lerle eşzamanlı
kullanımından kaçınılmalıdır.
Kardiyovasküler risk
• NSAİİ’ler, ciddi kardiyovasküler trombotik olaylar, miyokard enfarktüsü ve
inme risklerinde ölümcül olabilecek artışlara sebep olabilirler. Bu risk
kullanım süresiyle birlikte artabilir. Kardiyovasküler hastalığı olan veya
kardiyovasküler hastalıkla ilgili risk faktörü taşıyan hastalarda bu risk en
yüksek düzeydedir.
• FELDEN FLASH’ın, koroner arter bypass greft uygulamasıyla ilişkili olarak
operasyon öncesinde ve sonrasındaki ağrı tedavisinde kullanılması
kontrendikedir.
Gastrointestinal risk
• NSAİİ’ler, kanama, ülser, mide ya da bağırsak perforasyonu gibi ciddi
gastrointestinal advers etkilerle ilgili riskte ölümcül olabilecek artış
ara sebep olabilir. Bu etkiler, kullanım sırasında her an, uyarıcı semptomlar
göstermeden ortaya çıkabilir. Ciddi Gİ etkiler için yaşlılar en büyük risk
grubunu oluşturur.
Tedavinin etkinliği ve tolerabilitesi periyodik olarak yeniden değerlendirilmelidir.
Gİ olaylarla ilişkili veya deri reaksiyonunun ilk olarak görülmesi durumunda
tedavi ivedilikle sonlandırılmalıdır.
Piroksikam ile tedavi edilen hastalarda advers olay riskini en aza indirmek için,
mümkün olan en kısa süreyle en düşük etkili doz kullanılmalıdır.
3Kardiyovasküler trombotik etkiler
Bazı selektif COX-2 inhibitörü ya da non-selektif NSAİİ’lerle, 3 yıla varan
klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini
göstermiştir. Bilinen kardiyovasküler hastalığı olan hastalar daha büyük risk
altında olabilir. Daha önce kardiyovasküler semptomlar yaşanmamış olsa bile,
hekimler ve hastalar bu tür olayların ortaya çıkmasına karşı tetikte olmalıdır.
Benzer şekilde kardiyovasküler (CV) olaylar için risk faktörlerine (örn.
hipertansiyon, hiperlipidemi, diyabet, sigara kullanımı) sahip hastaların uzun vadeli
tedavilerine başlamadan önce de dikkat edilmesi gerekmektedir. Hastalara, ciddi
kardiyovasküler toksisite belirti ve/veya semptomları hakkında ve meydana
geldikleri takdirde yapılması gerekenler hakkında bilgi verilmelidir (bkz. Bölüm
4.3).
Yapılan iki büyük kontrollü klinik araştırma sonucuna göre, koroner arter bypass
greft uygulamasını takiben 10-14 gün arasında ağrı tedavisi için bir COX-2
selektif NSAİİ kullanımının miyokard enfarktüsü ve inme riskinde artışa neden
olduğu gözlemlenmiştir (bkz. Bölüm 4.3).
Eş zamanlı aspirin kullanımının NSAİİ kullanımıyla ilişkili artmış ciddi KV
trombotik olay riskini azalttığını gösteren tutarlı bir kanıt yoktur. Aspirin ve
FELDEN’in eşzamanlı kullanımı ciddi gastrointestinal olay riskini artırmaktadır
(bkz. Bölüm 4.4).
Hipertansiyon
Diğer tüm NSAİİ’lerle olduğu gibi, piroksikam da hipertansiyon oluşumuna veya
daha önce mevcut hipertansiyonun kötüleşmesine ve bu iki durum da
kardiyovasküler olaylar riskinin artmasına neden olabilir. Tiazid diüretik ya da
loop diüretik alan hastalarda NSAİİ kullanımı, bu tedavilere yanıtın
bozulmasına neden olabilir. Piroksikam da dahil, NSAİİ’ ler hipertansiyonlu
hastalarda dikkatli kullanılmalıdır. Piroksikam tedavisi başlangıcında ve tedavi
boyunca kan basıncı yakından izlenmelidir.
Gİ etkiler, Gİ ülserasyon riski, kanama ve perforasyon
Piroksikam da dahil, NSAİİ’ler, kanama, ülserasyon ve midenin, ince bağırsağın
veya kalın bağırsağın perforasyonu gibi ölümcül olabilecek şekilde ciddi Gİ advers
olaylara neden olabilir. Kısa ve uzun süreli NSAİİ kullanımı Gİ olay riskini
artırır. Günde 20 mg’dan daha yüksek dozların uygulanması Gİ olay riskini
artırır. Gözlemsel çalışma sonuçlarına göre, piroksikam içeren preparatlar diğer
NSAİİ’lere kıyasla ciddi Gİ toksisite riski taşımaktadır. Bu ciddi yan etkiler
semptomları olsun veya olmasın herhangi bir zamanda NSAİİ’ler ile tedavi
edilen hastalarda oluşabilir. Gİ olaylar açısından belirgin riske sahip hastalar,
piroksikam tedavisine başlanmadan önce dikkatlice değerlendirilmelidir.
Gastrointestinal korumaya ihtiyaç duyan hastalarda koruyucu ajanlar (örn.
misoprostol veya proton pompası inhibitörleri) ile kombinasyon tedavisi
düşünülmelidir.
NSAİİ ile tedavi sırasında ciddi bir Gİ advers olay geliştiren her beş hastadan
yalnızca biri semptomatiktir. NSAİİ’ler nedeniyle üst Gİ ülser, büyük kanama
ve perforasyonların, 3 ila 6 ay süreyle tedavi edilen hastaların yaklaşık %1’inde,
bir yıl tedavi gören hastalarınsa yaklaşık %2 ila %4’ü arasında meydana geldiği
görülmektedir. Bu eğilimlerin zaman içinde sürmesi, hastanın tedavinin herhangi
4bir safhasında ciddi bir Gİ olay geliştirme olasılığını artırmaktadır. Ancak,
kısa süreli tedavi daha risksiz değildir. Önceden ülser hastalığı ya da Gİ kanama
hikayesi olan hastalara piroksikam dahil NSAİİ’ler önerilirken çok dikkatli
olunmalıdır. Önceden peptik ülser hastalığı ve/veya Gİ kanama hikayesi olan
NSAİİ kullanan hastalarda Gİ kanama görülme riski, bu risk faktörlerinden
hiçbirine sahip olmayan hastalara göre 10 kattan daha fazladır. NSAİİ ile tedavi
edilen hastalarda Gİ kanama riskini artıran diğer faktörler, beraberinde oral
kortikosteroid ya da antikoagülan kullanımı, daha uzun süreli NSAİİ tedavisi,
sigara içimi, alkol kullanımı, ileri yaş, genel sağlık durumunun zayıf olmasıdır.
Ölümcül Gİ olaylarla ilgili spontan bildirimler en çok yaşlı ve güçten düşmüş
hastalarda gerçekleşmektedir; bu nedenle bu popülasyonu tedavi ederken özel
dikkat gösterilmelidir.
NSAİİ ile tedavi edilen hastalarda advers Gİ olaylar ile ilgili potansiyel riski en aza
indirmek için, etkili olan en düşük dozlar mümkün olan en kısa süreyle
kullanılmalıdır. Hastalar ve hekimler NSAİİ tedavisi sırasında görülebilecek Gİ
ülserasyon ve kanama risklerine karşı dikkatli olmalı ve ciddi bir Gİ advers olaydan
şüphenildiğinde acilen yeni bir değerlendirme ve tedavi başlatılmalıdır. Bu da, ciddi
Gİ advers olay olasılığı ortadan kaldırılana kadar NSAİİ kullanımına ara verilmesini
kapsamalıdır. Yüksek risk altındaki hastalar için, NSAİİ’leri içermeyen alternatif
tedavi şekilleri düşünülmelidir.
Ciddi Gİ komplikasyonlar
Ciddi Gİ komplikasyonlar geliştirme riski yaş ile artar. 70 yaş ve üstü yaş
grubu yüksek komplikasyon riski ile ilişkilendirilirler. 80 yaşından büyük
hastalarda kullanımından kaçınılmalıdır.
Piroksikam alan hastalarda Gİ kanama veya ülserasyon meydana geldiğinde,
tedavi kesilmelidir. Yaşlılar, kardiyovasküler hastalığı olan hastalar, eşzamanlı
aspirin kullanan hastalar veya ülserasyon, Gİ kanama veya inflamatuvar
rahatsızlıklar gibi Gİ hastalık yaşamış veya yaşıyor olan hastalar, NSAİİ’lerle bu
tür Gİ komplikasyonları geliştirme riski en fazla olan hastalardır. Bu nedenle,
piroksikam bu hastalarda dikkatle kullanılmalıdır (bkz. Bölüm 4.3). Bu hastalar
tedaviye mümkün olan en düşük dozda başlamalıdır.
Gİ bulgu hikayesi olan hastalar, özellikle de yaşlılar, özellikle tedavinin
başlangıç evrelerindeki olağandışı abdominal semptomları (özellikle Gİ kanama)
bildirmelidir. Aşırı alkol tüketiminin yanı sıra, ülserasyon veya kanama riskini
artırabilecek oral kortikosteroidler, varfarin gibi antikoagülanlar, selektif
serotonin geri alım inhibitörleri veya aspirin gibi antitrombosit ajanlar benzeri
ilaçları eş zamanlı olarak alan hastalarda dikkatli olunmalıdır (bkz. Bölüm 4.5).
Diğer NSAİİ'lerde olduğu gibi, bu risk altındaki hastalarda piroksikamın koruyucu
ajanlar (örn. misoprostol veya proton pompası inhibitörleri) ile kombinasyon
tedavisi düşünülmelidir.
Renal etkiler
Nadir durumlarda, NSAİİ’ler interstisyel nefrit, glomerülit, papiller nekroz ve
nefrotik sendroma sebep olabilir.
NSAİİ’ler renal kan akımı ve kan volümü azalmış hastalarda böbrek
perfüzyonunun devamında destek rolü oynayan renal prostaglandin sentezini
inhibe eder. Bu hastalarda NSAİİ’lerin verilmesi belirgin böbrek
dekompensasyonunu hızlandırır ki, tipik olarak iyileşme NSAİİ’nin kesilmesinden
5sonra mümkün olabilir. Böyle bir reaksiyon için en büyük risk grubu kalp
yetmezliği, karaciğer sirozu, nefrotik sendrom, diüretik ve ADE inhibitörleri
kullanan hastalar, yaşlılar ve aşikar böbrek hastalığı olan hastalardır. Bu hastalar
NSAİİ tedavisi sırasında dikkatle takip edilmelidir.
Ciddi dehidratasyonlu hastalar ile böbrek hastalığı olan bireylerde dikkatli
olunmalıdır. NSAİİ tedavisinin durdurulmasının ardından genellikle tedavi öncesi
duruma geri dönülmektedir.
İlerlemiş böbrek hastalığı
FELDEN FLASH’ın ilerlemiş böbrek yetmezliği olan hastalarda kullanımına
ilişkin kontrollü klinik çalışmalardan elde edilen herhangi bir bilgi mevcut
değildir. Dolayısıyla, ilerlemiş böbrek hastalığı olanlarda FELDEN FLASH
tedavisi önerilmez. Ancak, FELDEN FLASH ile tedavi gerekliyse, hastanın
böbrek fonksiyonlarının yakından takip edilmesi tavsiye edilir.
Anafilaktoid reaksiyonlar
Diğer NSAİİ’lerde olduğu gibi, FELDEN FLASH tablete önceden bilinen bir
maruziyeti olmayan hastalarda anafilaktoid reaksiyonlar meydana gelebilir (bkz.
Bölüm 4.3). Anaflaktoid bir reaksiyon meydana geldiği takdirde, hastaya derhal
acil tedavi uygulanmalıdır.
Konjestif kalp yetmezliği ve ödem
Piroksikam da dahil olmak üzere prostaglandin sentezini inhibe eden NSAİİ
kullanan hastaların bazılarında sıvı tutulması ve ödem ortaya çıktığı bildirilmiştir.
Bu nedenle kalp fonksiyon bozukluğu, konjestif kalp yetmezliği ya da
hipertansiyonu olan hastalarda kullanılırken dikkatli olunmalıdır.
Deri reaksiyonları
Piroksikam kullanımı ile hayatı tehdit eden deri reaksiyonları (Stevens-Johnson
sendromu (SJS) ve toksik epidermal nekroliz (TEN)) bildirilmiştir. Hastalar belirti
ve semptomlarla ilgili bilgilendirilmeli ve cilt reaksiyonları açısından yakından
izlenmelidir. SJS veya TEN vakalarının ortaya çıkma riski tedavinin ilk haftalarında
en yüksektir. SJS veya TEN semptomları veya bulguları (örn. çoğunlukla blister ve
mukozal lezyonlu progresif deri döküntüsü) varsa piroksikam kesilmelidir.
SJS ve TEN tedavisindeki en iyi sonuçlar, erken teşhis ve şüpheli herhangi bir ilacın
derhal kesilmesiyle ortaya çıkmaktadır. Erken dönemde tedavinin kesilmesi daha
iyi bir prognoz ile ilişkilidir.
Eğer hasta piroksikam kullanımı ile Stevens-Johnson sendromu veya toksik
epidermal nekroliz geliştirdiyse, bu hastada piroksikam herhangi bir zamanda tekrar
başlatılmamalıdır.
NSAİİ’lerin kullanımıyla ilişkili olarak çok nadiren ve bazıları ölümcül olabilen,
eozinofili ile birlikte ilaç döküntüsü ve sistemik semptomlar (DRESS sendromu),
eksfoliyatif dermatit, Stevens-Johnson sendromu ve toksik epidermal nekroliz dahil
ciddi deri reaksiyonları bildirilmiştir. Gözlemsel çalışma bulguları, piroksikamın
diğer non-oksikam NSAİİ’lere göre daha fazla deri reaksiyonu riski olabileceği
yönündedir. Hastaların en çok tedavi seyrinin başlarında bu olaylarla ilgili risk
altında olduğu görülmektedir, olguların çoğunluğunda olay başlangıcı tedavinin
ilk haftalarında meydana gelmektedir. Ciddi deri reaksiyonlarının belirti ve
bulguları hakkında hastalar bilgilendirilmelidir. Deri döküntüsü, mukoza
lezyonları veya başka her türlü aşırı duyarlılık belirtisi ilk ortaya çıktığında
piroksikam kesilmelidir.
6Piroksikam kullanımı ile fiks ilaç erüpsiyonu (FİE) bildirilmiştir. Piroksikam
bağlantılı FİE öyküsü olan hastalara yeniden piroksikam verilmemelidir. Diğer
oksikamlarla potansiyel çapraz reaktivite meydana gelebilir.
Hepatik etkiler
FELDEN FLASH da dahil olmak üzere NSAİİ alan hastaların %15 kadarında bir
veya daha fazla karaciğer testinde sınır seviyede yükselmeler meydana gelebilir.
Bu laboratuvar anomalileri ilerleyebilir, değişmeden kalabilir veya tedaviye
devam edildiğinde kendiliğinden geçebilir. NSAİİ’lerle yapılan klinik
çalışmalarda, hastaların yaklaşık %1’inde ALT ve AST’de anlamlı yükselmeler
(normalin üst limitinin yaklaşık üç veya daha fazla katında) bildirilmiştir.
Karaciğer yetmezliğine işaret eden belirti ve/veya semptomlar gösteren veya
karaciğer test değerleri anormal olan bir hasta, FELDEN FLASH tedavisi
sırasında daha şiddetli bir karaciğer reaksiyonun gelişmesine karşı
değerlendirilmelidir. Bazıları ölümle sonuçlanmak üzere sarılık, fulminan hepatit,
karaciğer nekrozu ve karaciğer yetmezliği de dahil şiddetli karaciğer reaksiyonları
bildirilmiştir. Karaciğer hastalığına işaret eden klinik belirti ve semptomların
gelişmesi veya sistemik belirtilerin (örneğin, eozinofili, döküntü, vb.) meydana
gelmesi halinde, FELDEN FLASH tedavisi kesilmelidir.
Hematolojik etkiler
FELDEN FLASH da dahil olmak üzere NSAİİ alan hastalarda bazen anemi
görülür. Bunun nedeni sıvı retansiyonu, Gİ kan kaybı veya eritropoez üzerindeki
tam olarak tanımlamayan bir etki olabilir. FELDEN FLASH da dahil olmak
üzere NSAİİ’lerle uzun süreli tedavi edilen, herhangi bir anemi belirti veya
semptomu göstermeseler bile hemoglobin ve hematokrit seviyelerini düzenli
olarak kontrol ettirmelidirler.
Trombosit agregasyonunu inhibe eden NSAİİ’lerin bazı hastalarda kanama
süresini uzattıkları gösterilmiştir. Aspirinin tersine, bunların trombosit
fonksiyonu üzerindeki etkileri kalitatif açıdan daha az, daha kısa süreli ve
geri dönüşümlüdür. FELDEN FLASH genel olarak trombosit sayısı, protrombin
zamanı (PT) veya parsiyel tromboplastin zamanını (PTT) etkilemez. FELDEN
FLASH alan ve trombosit fonksiyonlarındaki değişimlerden koagülasyon
bozuklukları gibi advers şekilde etkilenebilecek ve antikoagülan kullananlar
hastalar dikkatle izlenmelidir.
Önceden var olan astım
Astım hastalarının aspirine duyarlı astımı olabilir. Aspirine duyarlı astım
hastalarında aspirin kullanımı, fatal olabilecek derecede şiddetli bronkospazma yol
açabilir. Bu gibi aspirine duyarlı hastalarda aspirin ve diğer NSAİİ arasında
bronkospazm da dahil olmak üzere çapraz reaksiyonlar bildirildiği için, aspirine
bu çeşit bir duyarlılığa sahip hastalar FELDEN FLASH kullanmamalı ve önceden
var olan astımı olan hastalarda dikkatli kullanılmalıdır (bkz. Bölüm 4.3).
Oftalmolojik etkiler
NSAİİ’lerle advers göz bulguları bildirildiğinden FELDEN FLASH ile tedavi
sırasında göz şikayetleri gelişen hastalarda oftalmik değerlendirme yapılmalıdır.
Bozulmuş kadın fertilitesi
Piroksikam kadın fertilitesini bozabilir. Bu nedenle gebe kalmak isteyen
kadınlara önerilmez.
7Laboratuvar testleri/monitörizasyon:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabileceğinden, hekimler Gİ kanamanın belirti ve semptomları açısından
hastaları izlemelidir. Uzun dönemli NSAİİ tedavisi gören hastaların tam kan
sayımı ve biyokimya profilleri periyodik olarak kontrol edilmelidir. Eğer
karaciğer ya da renal rahatsızlıkla uyumlu klinik belirti ve semptomlar gelişirse
ya da sistemik belirtiler (örneğin eozinofili, döküntü vb.) ortaya çıkarsa FELDEN
FLASH kesilmelidir.
Zayıf CYP2C9 metabolizörleri
CYP2C9 substratlarıyla önceki hikayesine/deneyimine dayanılarak zayıf CYP2C9
metabolizörü olduğu bilinen veya şüphelenilen hastalarda düşük metabolik
klerens nedeniyle plazma düzeyleri anormal derecede yüksek olabileceğinden,
bu hastalara piroksikam dikkatle uygulanmalıdır (bkz. Bölüm 5.2).
Yardımcı maddelerle ilgili uyarı
Genel
FELDEN FLASH içerdiği aspartama bağlı olarak 10 mg dozda 0,07 mg ve 20
mg dozda 0,14 mg fenilalanin içerir. Fenilketonürisi olan hastalar için zararlı
olabilir.
4.5. Diğer tıbbi ürünler ile etkileşimler ve diğer etkileşim şekilleri
Diüretikler, anjiyotensin dönüştürücü enzim (ADE) inhibitörleri ve anjiyotensin
II reseptör antagonistleri (ARA) dahil antihipertansifler
NSAİİ’ler, diüretiklerin ve diğer antihipertansif ilaçların etkililiğini azaltabilir.
Böbrek fonksiyonu azalmış hastalarda (örn., dehidrate hastalar veya böbrek
fonksiyonu azalmış yaşlı hastalar) bir ADE inhibitörü veya ARA’nın bir
siklooksijenaz inhibitörüyle birlikte uygulanması, genellikle geri döndürülebilen
olası akut böbrek yetmezliği de dahil olmak üzere, böbrek fonksiyonları
bozukluğu ile sonuçlanabilir. Piroksikamı bir diüretikle, bir ADE inhibitörü veya
bir ARA ile birlikte alan hastalarda bu etkileşimlerin meydana gelebileceği
dikkate alınmalıdır. Bu nedenle, bu ilaçların eşzamanlı uygulanması, özellikle de
yaşlılarda dikkatli şekilde yapılmalıdır. Hastalara uygun hidrasyon uygulanmalı
ve eşzamanlı tedavinin başında ve ondan sonra da düzenli olarak böbrek
fonksiyonu izlenmesinin gerekli olup olmadığı değerlendirilmelidir.
Furosemid:
Klinik çalışmalar ve pazarlama sonrası gözlemler, FELDEN FLASH dahil NSAİİ
kullanımının bazı hastalarda furosemid ve tiyazidlerin natriüretik etkisini
azaltabildiğini göstermektedir. Bu yanıt, renal prostaglandin sentezinin inhibe
edilmesine bağlanmaktadır. NSAİİ’lerle eş zamanlı olarak tedavi uygulandığında
hasta, böbrek yetmezliği belirtileri yönünden (bkz. bölüm 4.4) ve diüretik
etkililiğinden emin olmak için yakından izlenmelidir.
Aspirin ve diğer NSAİİ’ler:
FELDEN FLASH diğer NSAİİ’ler gibi trombosit agregasyonunu azaltarak
kanama süresini uzatabilir. Kanama zamanı takibinde bu husus akılda tutulmalıdır.
Diğer NSAİİ’lerde olduğu gibi, FELDEN FLASH’ın asetilsalisilik asit veya bir
8başka NSAİİ ile beraber kullanılması önerilmez. Çünkü kombinasyonun,
piroksikamın tek başına kullanımı ile elde edilenden daha fazla fayda sağlayacağı
konusundaki veriler yetersizdir ve advers reaksiyon potansiyeli artar.
İnsanlarda yapılan çalışmalar FELDEN FLASH ve asetilsalisilik asidin birlikte
verilmesinin piroksikamın plazma konsantrasyonunu normal değerin %80'ine
düşürdüğünü göstermiştir.
FELDEN FLASH aspirinle birlikte verildiğinde, serbest FELDEN FLASH klerensi
değişmese de protein bağlama oranı azalmaktadır. Bu etkileşimin klinik açıdan
önemi bilinmiyor olmakla birlikte, diğer NSAİİ’lerde olduğu gibi, piroksikam ve
aspirinin eş zamanlı olarak verilmesi, advers etki görülme olasılığını artırdığından,
genellikle önerilmemektedir.
Antikoagülanlar
Varfarin ve NSAİİ’lerin Gİ kanama üzerindeki etkileri sinerjiktir. İki ilacı birlikte
alan kullanıcılardaki ciddi Gİ kanama riski ilaçlardan sadece birini
kullananlardakinden daha yüksektir.
Varfarin gibi antikoagülanlarla birlikte FELDEN FLASH verilmesiyle diğer
NSAİİ’lerde de olduğu gibi antikoagülanların etkisinde artış olabilir. Bu nedenle
FELDEN FLASH ve oral antikoagülanların birlikte verilmesinden kaçınılmalıdır.
Antasitler
Antiasidler ile birlikte kullanımı piroksikamın plazma seviyesini etkilemez.
Antiplatelet ajanlar ve selektif serotonin geri alım inhibitörleri (SSRI’ler):
Gİ kanama riskinde artışa sebep olur.
Kardiyak glikozitler (digoksin ve digitoksin)
NSAİİ’ler kardiyak yetmezliğini ağırlaştırabilir, glomerüler filtrasyon hızını
(GFH) düşürebilir ve plazma glikozit düzeylerini artırabilir.
FELDEN FLASH’ın digoksin veya digitoksin ile birlikte kullanılması bu
ilaçların plazma düzeyini etkilememektedir.
Simetidin
İki ayrı klinik çalışmanın sonuçları simetidin verilmesinin ardından piroksikam
absorbsiyonunda hafif bir artış olduğunu ama eliminasyon parametrelerinde
anlamlı değişiklikler olmadığını göstermektedir. Simetidin piroksikamın eğri altı
alanını (EAA 0-120 saatler) ve Cmax'ını yaklaşık %13-15 artırır. Eliminasyon hızı
sabitleri ve yarı ömrü belirgin değişiklik göstermez. Absorbsiyondaki anlamlı ama
küçük artışın klinik olarak anlamlı olması muhtemel değildir.
Kortikosteroidler
Gİ ülserasyon veya kanama riskinde artma görülür. Kortikosteroid tedavisinin
aniden kesilmesi hastalığın şiddetlenmesine neden olabilir. Uzun süredir
kortikosteroid tedavisi alan hastalarda, tedavi yavaş yavaş azaltılmalıdır.
9Proteinlere bağlanan diğer ajanlar
FELDEN FLASH proteinlere yüksek oranda bağlanır bu yüzden diğer
proteinlere bağlanan ilaçlarla yer değiştirebilir. Proteinlere yüksek oranda
bağlanan ilaçlar alan hastalara FELDEN FLASH verirken, gerekli olabilecek
doz değişiklikleri için hekim hastayı yakından izlemelidir.
Lityum
FELDEN FLASH dahil NSAİİ’lerin lityumun plazma kararlı durum seviyelerini
etkilediği bildirilmiştir. FELDEN FLASH tedavisine başlarken, dozunu
ayarlarken veya keserken bu düzeylerin izlenmesi önerilir.
NSAİİ’ler plazma lityum düzeylerinde yükselme ve renal lityum klirensinde
azalmalara neden olmaktadır. Lityum için minimum konsantrasyon artışı % 15,
renal klirens azalması ise % 20’dir. Bu etkiler, NSAİİ’nin renal prostaglandin
sentezini inhibe etmesine bağlanmaktadır. Bu nedenle, NSAİİ’ler ve lityum eş
zamanlı kullanıldığında hastalar lityum toksisitesi ihtimaline karşı dikkatli bir
şekilde takip edilmelidir.
Metotreksat
Metotreksat eliminasyonunu azaltabileceğinden akut toksisiteye neden olabilir.
Metotreksatla birlikte NSAİİ’ler kullanıldığında, özellikle yüksek dozda
metotreksat alan hastalarda metotreksatın plazma seviyelerinin artmasına bağlı
toksisite meydana gelebileceği göz önünde bulundurulmalıdır. NSAİİ’lerin tavşan
böbrek kesitlerinde metotreksat birikimini rekabetçi şekilde inhibe ettikleri
bildirilmiştir. Bu, metotreksat toksisitesini artırabileceklerine işaret etmektedir.
NSAİİ’ler metotreksatla eş zamanlı kullanılırken dikkat edilmelidir.
Siklosporin, Takrolimus
NSAİİ’lerinsiklosporin veya takrolimus ile birlikte kullanımı nefrotoksisite
riskinde artış meydana getirebilir.
Kinolon grubu antibiyotikler:
Konvülsiyon riskinde artış olabilir.
Mifepriston:
NSAİİ’ler gebeliğin sonlandırılması için kullanılabilen mifepriston ile etkileşime
girebilir.
Kolestiramin:
Kolestiraminin oral klerensi artırdığı ve piroksikamın yarı ömrünü azalttığı
gösterilmiştir. Bu etkileşimi azaltmak için, piroksikamın kolestiraminden en az iki
saat önce ya da kolestiraminden 6 saat sonra verilmesi konusunda dikkatli
olunmalıdır.
Özel popülasyonlara ilişkin ek bilgiler:
Mevcut değildir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
FELDEN FLASH'ın güvenliği ve etkinliği çocuklarda belirlenmemiştir.
104.6. Gebelik ve laktasyon
Genel tavsiye
Gebelik kategorisi: 1. ve 2. trimesterde C son trimesterde X
Çocuk doğurma potansiyeli bulunan kadınlar /Doğum kontrolü
(Kontrasepsiyon)
Çocuk doğurma potansiyeli bulunan kadınlar, tedavi devamlılığı için doktora
danışmalıdır. FELDEN FLASH kullanımı doğurganlığı azaltabileceğinden hamile
kalmayı düşünen kadınlarda kullanılması tavsiye edilmez.
Gebelik dönemi
Hayvanlar üzerinde yapılan çalışmalar, gebelik veya doğum sonrası gelişim
üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
Hayvanlarda yapılan testlerde hiçbir teratojenik etki görülmemiş olsa da, FELDEN
FLASH’ın gebelik sırasındaki ya da laktasyon sırasındaki güvenliliği henüz
belirlenmemiştir. FELDEN FLASH siklooksijenaz enziminin reversible inhibisyonu
ile prostaglandin sentez ve salınımını inhibe eder. Prostaglandin sentezinin
inhibisyonu gebeliği olumsuz bir şekilde etkileyebilir. Bu etki, diğer NSAİİ’ lerde
olduğu gibi, gebe hayvanlarda gebeliğin son dönemlerine kadar kullanılmaya devam
edildiğinde distosi ve doğumun gecikmesi insidansında artış ile ilişkili bulunmuştur.
NSAİİ’lerin fetal kardiyovasküler (CV) sistemüzerindeki bilinen etkileri (duktus
arteriozus kapanması riski) dikkate alındığında, gebeliğin son trimesterinde
kullanılması kontrendikedir. Doğumun başlaması gecikebilir ve süre uzayabilir;
bunun yanı sıra hem annede hem de çocukta kanama eğilimi artar.
Prostaglandin sentezinin inhibisyonu gebelik üzerinde advers etki gösterebilir.
Epidemiyolojik çalışmalardan elde edilen veriler gebeliğin erken dönemlerinde
kullanılan prostaglandin sentez inhibitörlerinin kullanımı sonrasında spontan düşük
riskinde artış olduğunu göstermiştir. Hayvanlarda prostaglandin sentez inhibitörlerinin
kullanımının pre ve post-implantasyon kayıplarında artış ile sonuçlandığı
gösterilmiştir. NSAİİ’ler, hasta açısından potansiyel yararın fetüs açısından söz konusu
olan potansiyel riske göre ağır bastığı durumlar haricinde, gebeliğin ilk iki
trimesterinde kullanılmamalıdır.
Laktasyon dönemi
Yapılan bir çalışmada anne sütündeki piroksikam miktarının anne plazma
konsantrasyonunun %1 ila %3'ü kadar olduğu gösterilmiştir. 52 gün süreyle tedavi
sırasında plazmadaki piroksikamın sütte biriktiği görülmemiştir. Ancak emziren
annelerde klinik emniyeti henüz kanıtlanmadığından FELDEN FLASH
kullanılması önerilmez.
11Üreme yeteneği/Fertilite
Etki mekanizması baz alındığında piroksikamın dahil olduğu NSAİİ’in kullanımı
bazı kadınlarda reversible infertilite ile alakalı olarak yumurta foliküllerin
atılmasını geciktirebilir veya engelleyebilir. Gebe kalmada zorluk yaşayan veya
kısırlık problemi olup olmadığı araştırılan kadınlarda piroksikamın dahil olduğu
NSAİİ’ lerin bırakılması düşünülmelidir.
4.7. Araç ve makine kullanımı üzerindeki etkiler
NSAİİ’leri aldıktan sonra baş dönmesi, uyuşukluk, yorgunluk ve görme
rahatsızlığı gibi istenmeyen etkiler görülme ihtimali vardır. Bu belirtiler
gözlendiği takdirde hastaların araç ya da makine kullanmamaları tavsiye edilir.
4.8. İstenmeyen etkiler
FELDEN FLASH genellikle iyi tolere edilir. Gİ semptomlar en sık rastlanan
yan etkilerdir ama çoğunlukla tedaviyi engellemez.
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila
<1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Yaygın : Anemi, eozinofili, lökopeni, trombositopeni
Bilinmiyor : Aplastik anemi, hemolitik anemi
Bağışıklık sistemi hastalıkları
Bilinmiyor : Anafilaksi, serum hastalığı
Metabolizma ve beslenme hastalıkları
Yaygın : Anoreksi, hiperglisemi
Yaygın olmayan : Hipoglisemi
Bilinmiyor : Sıvı retansiyonu
Psikiyatrik hastalıklar
Bilinmiyor : Mizaç değişiklikleri, mental konfüzyon, depresyon, sinirlilik,
rüya anormallikleri, halüsinasyonlar, uykusuzluk
Sinir sistemi hastalıkları
Yaygın : Sersemlik, baş ağrısı, somnolans, vertigo
Bilinmiyor : Parestezi
Göz hastalıkları
Yaygın olmayan : Bulanık görme
Bilinmiyor : Gözlerde şişlik, gözde irritasyon
Kulak ve iç kulak hastalıkları
Yaygın : Kulak çınlaması,
12Bilinmiyor : Duymada güçlük
Kardiyak hastalıklar
Yaygın olmayan : Çarpıntı
Bilinmiyor : Kalp yetmezliği, arteriyel trombotik olaylar
Vasküler hastalıkları
Bilinmiyor : Hipertansiyon, vaskülit
Solunum, göğüs bozuklukları ve mediastinal hastalıklar
Bilinmiyor : Bronkospazm, epistaksis, dispne
Gastrointestinal hastalıklar
Yaygın : Abdominal rahatsızlık, karın ağrısı, diyare, gaz,
hazımsızlık, bulantı, kusma, kabızlık, epigastrik sıkıntı
Yaygın olmayan : Stomatit
Bilinmiyor : Pankreatit, perforasyon, ülserasyon, gastrit, Gİ kanama
(hematemez ve melena dahil), kolitte şiddetlenme, Crohn
hastalığı
Hepato-biliyer hastalıklar
Bilinmiyor : Sarılık, fatal hepatit
Deri ve deri altı doku hastalıkları
Yaygın : Kaşıntı, döküntü
Çok seyrek : Ciddi kutanöz advers reaksiyonlar (Stevens-Johnson
sendromu, toksik epidermal nekroliz)
Bilinmiyor : Alopesi, anjioödem, eksfolyatif dermatit, eritema
multiforma, nontrombositopenik purpura (Henoch-
Schönlein), onikoliz, fotoalerjik reaksiyonlar, ürtiker,
vezikülobüllöz reaksiyonlar, DRESS sendromu, fiks ilaç
erüpsiyonu (bkz. Bölüm 4.4)
Böbrek ve idrar yolu hastalıkları
Seyrek : İnterstisyel nefrit, nefrotik sendrom, böbrek yetmezliği, renal
papiller nekroz
Bilinmiyor : Glomerulonefrit
Üreme sistemi ve meme hastalıkları
Bilinmiyor : Dişi fertilitede azalma
Genel bozukluklar ve uygulama bölgesine ilişkin hastalıklar
Yaygın : Ödem (genellikle ayak bileklerinde)
Bilinmiyor : Halsizlik
Araştırmalar:
Yaygın : Serum transaminaz düzeyinde artış, kilo artışı
Bilinmiyor :Pozitif ANA, kilo azalması, aşikar Gİ kanamaya bağlı
olmaksızın hemoglobin ve hemotokrit düzeylerinde azalma,
BUN ve kreatinin değerinde geri dönüşümlü artış
13Gastrointestinal:
Bunlar en sık karşılaşılan yan etkilerdir; ancak çoğu durumda tedavinin seyrini
etkilememektedir. Gastrik mukoza görünümünün ve intestinal kan kaybının
objektif değerlendirilmesi, FELDEN FLASH'ın tek doz veya bölünmüş dozlar
halinde 20 mg/gün verilmesinin asetilsalisilik aside kıyasla Gİ traktüsü belirgin
olarak daha az tahriş ettiğini göstermiştir.
Bazı epidemiyoloji çalışmalarında, piroksikamda gastrointestinal advers
reaksiyonlar riskinin bazı NSAİİ’lere kıyasla daha yüksek olduğu öne
sürülmüştür; ancak bu durum çalışmaların hepsinde doğrulanmamıştır. 20 mg ve
üzeri dozların uzun süreli verilmesi (birkaç günden daha uzun süreyle) Gİ yan
etki riskini artırır. Ancak bu risk daha düşük dozlarda da oluşabilir (bkz. Bölüm
4.4).
NSAİİ tedavisi ile ilişkili olarak ödem, hipertansiyon ve kardiyak yetmezlik
bildirilmiştir. Dolayısıyla, yaşlı hastalarda ya da kardiyak fonksiyonu kompromize
olan hastalarda konjestif kalp yetmezliğine zemin hazırlama olasılığı akılda
tutulmalıdır.
Klinik çalışma verileri ve epidemiyolojik veriler, bazı NSAİİ’lerin kullanımının
(özellikle de yüksek dozlarda ve uzun dönemli tedavinin) arteriyel trombotik
olayların (örneğin miyokard infarktüsü ya da inme) görülme riskinde küçük
bir artışla ilişkili olabileceğini düşündürmektedir (bkz. Bölüm 4.4). Piroksikam
için böyle bir riski hariç tutmak için yeterli veri yoktur. Bu riskin nispi artışı,
bilinen CV hastalığı veya CV risk faktörleri olan veya olmayanlarda benzer
görünmektedir. Bununla birlikte, bilinen CV hastalığı veya CV risk faktörleri olan
hastalar, başlangıçtaki artmış oranları nedeniyle mutlak insidans açısından daha
büyük risk altında olabilirler.
Karaciğer fonksiyonu:
Çeşitli karaciğer fonksiyonu parametrelerinde değişiklikler gözlenmiştir. Bu tür
reaksiyonlar nadiren görülse de, karaciğer fonksiyon testlerindeki anormallik
devam eder ya da kötüleşirse, karaciğer hastalığıyla uyumlu klinik semptomlar
gelişirse ya da sistemik belirtiler meydana gelirse (örn. eozinofili, döküntü,
vb.), FELDEN FLASH uygulaması kesilmelidir.
Diğer:
Rutin oftalmoskopi ve yarık lamba muayeneleri, oküler değişikliklere dair
herhangi bir kanıt göstermemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın yarar/risk dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi’ne (TÜFAM)
bildirmeleri gerekmektedir (www.titck.gov.tr; e- posta: tufam@titck.gov.tr; tel:
0 800 314 00 08; faks: 0 312 218 35 99).
144.9. Doz aşımı ve tedavisi
FELDEN FLASH ile doz aşımı durumunda destek tedavisi ve semptomatik tedavi
gereklidir. Çalışmalar aktif kömür verilerek piroksikam absorbsiyon ve
reabsorbsiyonunun azaldığını bunun da vücuda girecek total aktif ilaç miktarını
azalttığını gösterir.
Henüz bu konuda bir çalışma yapılmamış olsa da, piroksikam yüksek oranda
proteinlere bağlandığı için, piroksikamın eliminasyonunu artırılmasında
hemodiyaliz muhtemelen yararlı olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroidal antiinflamatuvar ve antiromatik ilaçlar
(NSAİİ’ler)
ATC kodu: M01AC01
FELDEN FLASH analjezik ve antipiretik özelliklere de sahip bir non-steroidal
antiinflamatuvar ajandır. FELDEN FLASH uygulanmasıyla ödem, eritem, doku
proliferasyonu, ateş ve ağrının tümü inhibe edilebilir. Sebebi ne olursa olsun,
inflamasyona karşı etkilidir. Etki şekli tamamen anlaşılmamakla beraber,
birbirinden bağımsız in vitro ve in vivo çalışmalar, FELDEN FLASH’ın immün
ve inflamatuvar cevaplardaki birçok adımı aşağıdaki yolaklar aracılığıyla
etkilediğini göstermiştir:
• Prostaglandin de dahil olmak üzere, siklooksijenaz enziminin geri
dönüşümlü inhibisyonu yoluyla prostanoid sentezi inhibisyonu.
• Nötrofil agregasyon inhibisyonu.
• İnflamasyon bölgesine polimorfonükleer hücre ve monosit migrasyonunun
inhibisyonu.
• Stimüle lökositlerden lizozomal enzim salımının inhibisyonu.
• Seropozitif romatoid artrit hastalarında hem sistemik hem de sinovyal sıvı
romatoid faktör üretiminin azaltılması.
Piroksikamın hipofiz-adrenal aksisi stimulasyonu yolu ile etki göstermediği
belirlenmiştir. In vitro çalışmalar, kıkırdak metabolizması üzerinde herhangi
negatif bir etki göstermemiştir.
Klinik çalışmalarda piroksikam çeşitli etiyolojilere bağlı ağrılarda (posttravmatik
ağrı, post-operatif ağrı) etkili bulunmuştur. Analjezik etkinliği hızlı başlar.
5.2. Farmakokinetik özellikler
Genel özellikler
Emilim:
Oral alınımı takiben FELDEN FLASH iyi emilir. Yiyecek ile emilim hızı hafif
azalırsa da ağızdan alınmayı izleyen absorbsiyon düzeyi değişmez. İnsanda
plazma yarı ömrü yaklaşık 50 saattir ve günde tek dozla gün boyunca stabil
15plazma konsantrasyonları devam ettirilir. 20 mg/gün dozla bir yıllık sürekli tedavi,
ilk dozla elde edilen kararlılık durumuna benzer kan düzeyleri geliştirir.
Dağılım:
İlacın plazma konsantrasyonları 10 ve 20 mg dozları için orantılıdır ve genellikle
uygulamadan 3-5 saat sonra zirveye ulaşır. 20 mg'lık tek doz genellikle 1,5 -
2 mcg/ml'lik zirve plazma seviyeleri yaparken, 20 mg piroksikamın tekrarlanan
günlük oral alımlarından sonra varılan maksimum ilaç plazma konsantrasyonları
genellikle 3-8 mcg/ml arasında stabilize olur. Çoğu hasta 7-12 gün içinde kararlı
durum plazma düzeyine ulaşır.
İlk iki gün 40 mg/gün yükleme dozu rejiminin ardından 20 mg/gün ile devam
edilmesi, ikinci doz uygulamasının hemen ardından yüksek oranda (yaklaşık %76)
kararlı durum düzeylerine ulaşılmasını sağlar. Kararlı durum düzeyleri, eğri altı
alanı (EAA) ve eliminasyon yarı ömrü 20 mg/gün'lük doz rejimi ile benzerdir.
Biyotransformasyon:
CYP2C9 substratlarıyla önceki hikayesine/deneyimine dayanılarak zayıf
CYP2C9 metabolizörü olduğu bilinen veya şüphelenilen hastalarda düşük
metabolik klerens nedeniyle plazma düzeyleri anormal derecede yüksek
olabileceğinden, bu hastalara piroksikam dikkatle uygulanmalıdır.
Eliminasyon:
FELDEN FLASH yoğun olarak metabolize olur ve günlük dozun %5'den azı idrarla
ve feçesle değişmemiş olarak atılır. Piroksikamın metabolizması ağırlıklı olarak
karaciğerde ve sitokrom P450 CYP 2C9 aracılıdır. Önemli bir metabolik yol,
FELDEN FLASH yan zincirindeki pridil halkasının hidroksilasyonu ve bunu
takiben glukronik asitle konjugasyonu ve idrarla atılımıdır.
Doğrusallık/Doğrusal olmayan durum:
Doz oransallığı değerlendirilmemiştir.
Farmakogenetik:
Genetik polimorfizmleri olan kişilerde (CYP2C9*2 ve CYP2C9*3 polimorfizmleri
gibi) CYP2C9 aktivitesi azalır. Yayımlanmış iki raporda yer alan sınırlı veriler,
heterozigot CYP2C9*1/*2 (n=9), heterozigot CYP2C9*1/*3 (n=9) ve
homozigot CYP2C9*3/*3 (n=1) genotipleri olan gönüllülerde oral yolla tek doz
uygulamasını takiben piroksikam sistemik düzeylerinin CYP2C9*1/*1 (n=17,
normal metabolize edici genotip) genotipi olan gönüllülerdekinin sırasıyla 1,7,
1,7 ve 5,3 katı olduğunu göstermiştir. Piroksikamın CYP2C9*1/*3 (n=9) ve
CYP2C9*3/*3 (n=1) genotipleri olan gönüllülerdeki ortalama eliminasyon
yarılanma ömrü, CYP2C9*1/*1 (n=17) genotipi olan gönüllülerdekinin sırasıyla
1,7 ve 8,8 katı olmuştur. Çeşitli etnik gruplardaki homozigot *3/*3 genotipi
sıklığının %0 ila %5,7 olduğu tahmin edilmektedir.
165.3. Klinik öncesi güvenlilik verileri
Farelerde, sıçanlarda, köpek ve maymunlarda, 0,3 mg/kg/gün ile 25 mg/kg/gün
aralığında değişen dozlarda, subakut ve kronik toksisite çalışmaları yapılmıştır.
Tavsiye edilen insan dozunun yaklaşık 90 misline kadar doz uygulanmıştır.
Gözlenen patoloji, karakteristik olarak NSAİİ’lerin hayvan toksikolojisine eşlik
eden; renal papiller nekroz ve Gİ lezyonlardır. Bu dozda, maymunların bu etkiye
gayet dirençli olduğu gözlenmiştir, köpekler ise nadiren hassastır.
6. FARMASÖTİK ÖZELLİKLER
6.1 Yardımcı maddelerin listesi
Jelatin (sığır kaynaklı)
Mannitol
Aspartam (E951)
Sitrik asit (susuz)
Saf su
6.2. Geçimsizlikler
Mevcut değildir.
6.3. Raf ömrü
36 ay
6.4. Saklamaya yönelik özel tedbirler
30o C’nin altındaki oda sıcaklığında saklanmalıdır.
6.5. Ambalajın niteliği ve içeriği
PVDC kaplı PVC/ kağıt folyo laminat aluminyum blister ile ambalajlanmıştır.
Tabletin dondurularak kurutulmuş fiziksel yapısına bağlı olarak, tablet arkadan
basınca çıkan cinsten değildir. Tablet karşısına gelen kağıt kısmın kaldırılmasıyla
çıkmakta ve böylelikle tek tablet olarak çıkarılmaktadır. Her kutu 10 tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne
uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Muallim Naci Cad. No:55
34347 Ortaköy/İSTANBUL
Tel : 0 212 310 70 00
Faks : 0 212 310 70 58
178. RUHSAT NUMARASI
96/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.03.1995
Ruhsat yenileme tarihi: 16.10.2009
10. KÜB’ÜN YENİLENME TARİHİ
18