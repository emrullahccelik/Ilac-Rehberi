KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERPLEX FOL 40 mg + 0.185 mg/15 ml oral çözelti
2. KALİTATİF VE KANTİTATİF BİLEŞİM
Etkin madde:
Her bir 15 mL’lik flakon etken madde olarak 40 mg Fe3+ (üç değerlikli demir)’e eşdeğer miktarda
800 mg demir proteinsüksinilat ve rezervuarlı kapak içerisinde, bastırmakla çözelti içerisine giren
(0.185 mg folinik asit’e eşdeğer) 0,2 mg kalsiyum folinat pentahidrat içerir.
Yardımcı maddeler:
Sorbitol E420 1,4 mg
Sodyum metil hidroksibenzoat 0,045 g
Sodyum propil hidroksibenzoat 0,015 g
Yardımcı maddeler için Bölüm 6.1.’e bakınız.
3. FARMASÖTİK FORM
Oral çözelti
pH’ı 6,5 ila 8,5 olan berrak, kahverengi çözelti.
4. KLİNİK ÖZELLİKLER
4.1. Terapötik endikasyonlar
Demir ve folik asit eksikliğinin tedavisi veya önlenmesi.
4.2. Pozoloji ve uygulama şekli
Pozoloji/ uygulama sıklığı ve süresi:
FERPLEX FOL, yetişkinlerde günde 15 – 30 ml (40-80 mg demire eşdeğer) (1-2 flakon) iki eşit
doza bölünmüş olarak ve tercihen yemeklerden önce alınır.
Çocuklarda hekimin önerisine göre tercihen yemeklerden önce günde 1,5 mL/kg şeklindeki dozaj 2
veya 3’e bölünerek uygulanır.
Tedavi süresi: Vücut demir depoları normal düzeye gelinceye kadar (genellikle 2-3 ay) tedaviye
devam edilmelidir.
Uygulama şekli:
FERPLEX FOL, oral yoldan uygulanmalıdır.
Flakon üzerindeki koruyucu kapak kuvvetlice ileriye itilip kaldırıldıktan sonra kapağın tam
ortasındaki hazneli kısım kuvvetlice aşağıya bastırılır ve flakon iyice çalkalanır. Daha sonra kapak
açılıp su ile ya da direkt olarak flakondan içilir.
1/7Özel popülasyonlara ilişkin ek bilgiler:
Böbrek/Karaciğer yetmezliği:
FERPLEX FOL, ciddi karaciğer ve böbrek yetmezliğinde kullanılmamalıdır.
Pediyatrik popülasyon
Başka bir şeklide önerilmediği takdirde 1,5 ml/kg/gün (4 mg/kg/gün Fe3+ ve 0,0235 mg kalsiyum
folinata eşdeğer) günden iki veya üç seferde verilebilir.
Geriyatrik popülasyon
Yaşlılardaki uygulama aynen yetişkinlerdeki gibidir.
4.3. Kontrendikasyonlar
Demire, kalsiyum folinata veya FERPLEX'in içeriğindeki Bölüm 6.1'de yer alan maddelerden
herhangi birine karşı aşırı duyarlılıkta, hemokromatoziste, hemosiderozisde, aplastik anemi,
hemolitik anemi veya demir kullanımında bozukluktan kaynaklanan sideroakrestik (sideroblastik)
anemide, hemokromatozise bağlı gelişen karaciğer sirozunda veya kronik pankreatitte
kontrendikedir. Eğer B12 vitamini ile beraber uygulanmıyorsa, vitamin B12 eksikliğine sekonder
gelişen pernisiyöz (megaloblastik) anemide kullanılmamalıdır.
FERPLEX FOL içeriğinde 1,4 mg sorbitol bulunmaktadır. Nadir kalıtımsal fruktoz intolerans
problemi olan hastaların bu ilacı kullanmaması gerekir.
4.4. Özel kullanım uyarıları ve önlemleri
Demir eksikliği veya demir eksikliği anemisinin temelinde yer alabilecek hastalıklar tespit edilmeli
ve bu hastalıklar uygun şekilde tedavi edilmelidir.
Tolerans veya bağımlılık riski açısından özel bir uyarı yoktur. Sürekli kanama, menoraji veya
hamilelik durumları haricinde tedavi süresi 6 aydan uzun olmamalıdır.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
FERPLEX FOL, süt proteini içermesinden dolayı, süt proteini intoleransı olan ve alerjik
reaksiyonun gelişebileceği hastalarda dikkatle kullanılmalıdır.
FERPLEX FOL sodyum metil hidroksibenzoat (E219) ve sodyum propil hidroksibenzoat (E217)
içerdiğinden alerjik reaksiyonlara (muhtemelen gecikmiş) sebebiyet verebilir.
2/7İçeriğinde bulunan sorbitol E420 nedeniyle, nadir kalıtımsal fruktoz intolerans problemi olan
hastaların bu ilacı kullanmamaları gerekir.
Aşağıdaki durumlarda kullanımı dikkatle değerlendirilmelidir:
Alkolizm, hepatit, aktif infeksiyoz durumlar, enterit, kolit, divertikülit ve ülseratif kolit gibi
intestinal sistemin enflamatuvar durumları, pankreatit ve peptik ülser.
4.5. Diğer tıbbi ürünler ile etkileşimler ve diğer etkileşim şekilleri
Uzun süre üç değerli demirle birlikte alkol kullanımı, demirin absorbsiyonunu ve karaciğerde
depolanmasını arttıracağından toksisiteye neden olabilir. Demir türevleri; tetrasiklinler,
bisfosfonatlar, kinolon grubu antiinfektif ilaçlar, penisilamin, tiroksin, levadopa, karbidopa, alfa-
metildopa gibi ilaçların emilimini veya biyoyararlanımını azaltabilir. Bu ilaçlar FERPLEX FOL
uygulamasından en az 2 saat önce veya sonra uygulanmalıdır.
Demir emilimi, 200 mg’ın üzerinde askorbik asitin eş zamanlı uygulaması ile artabilmekte veya
antiasid kullanımı ile azalabilmektedir. Kloramfenikol demir tedavisine terapötik yanıtı
geciktirebilir.
H2-reseptör antagonistleri ile FERPLEX FOL eş zamanlı kullanımı sırasında farmakolojik etkileşim
rapor edilmemiştir.
Sebzelerin içeriğindeki fosfat, fitat, oksalat gibi demir ile kompleks yapan ajanlar ve süt, kahve
veya çay demir emilimini baskılar. Bu tür yiyecek ve içecekler FERPLEX FOL uygulamasından en
az 2 saat önce veya sonra uygulanmalıdır.
Levotiroksin içeren ilaçların demir içeren diğer ilaçlarla birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
Diyagnostik Test Sonuçları ile Etkileşimler
Demir, ortotoludin test sonuçları ile yalancı pozitif sonuçlar verir. Demir suplemanları ayrıca, Tc 99
m ile işaretli diyagnostik ajanların kemikte tutulumunun azalmasına yol açar. Dışkının rengini
siyaha boyadığından, gaytada kan aranması için yapılan testler FERPLEX FOL kullanımı sırasında
yapıldığında yanıltıcı olabilir.
Bazı antineoplastik ve antilösemik ilaçlar (aminopterin, metotreksat ve diğer pterinik türevleri) folik
asidin kompetitif antagonistleri olarak rol oynarlar. Bu nedenle folik asit veya folinik bazlı tüm
preparatlar gibi FERPLEX FOL uygulanması da neoplastik hastalıklar veya lösemi gibi antifolinik
ilaçlarla tedavi gören hastalarda kullanılmamalıdır. FERPLEX FOL, benzer antagonistik etkilerden
dolayı etkinliğin azalmasına yol açabileceğinden sülfamid ve trimetoprim gibi antibakteriyel
ajanlarla aynı zamanda uygulanmaması gerekir.
4.6. Gebelik ve laktasyon
Genel tavsiye
Gebelik kategorisi A’ dır.
Bu gebelik kategorisine rağmen hekim, gebenin ilacı kullanıp kullanmaması konusundaki
o
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
3/7Risk kategorileri ilacın gebelikteki potansiyel riski konusunda sağlık personeline yardımcı
o
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir bilgi
bulunmamaktadır.
Gebelik dönemi
İyi yönetilmiş epidemiyolojik çalışmalar etkin maddenin gebelik üzerinde ya da fetusun/yeni doğan
çocuğun sağlığı üzerinde advers etkileri olmadığını göstermektedir.
FERPLEX FOL’ün gebelik döneminde kullanımında sakınca yoktur.
Laktasyon dönemi
FERPLEX FOL’ün emzirme döneminde kullanımında sakınca yoktur.
Üreme yeteneği/ Fertilite
FERPLEX FOL’ün üreme yeteneği üzerine herhangi bir etkisi bulunmamaktadır.
4.7. Araç ve makine kullanımı üzerindeki etkiler
FERPLEX FOL’ün, araç ve makine kullanımı üzerine etkisi bildirilmemiştir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Yaygınlık şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Alerjik belirtiler
Gastrointestinal hastalıklar
Seyrek: Epigastrik ağrı, bulantı, konstipasyon, diyare
Bu yan etkiler dozun azaltılması veya tedavinin sonlandırılmasıyla geçer.
Demir preparatlarının oral kullanımı ile birlikte feçes genellikle siyah bir renk alır. Bunun sebebi
absorbe olmayan demir olup zararsız bir durumdur. Ayrıca yüksek dozlarda demir sülfid oluşumuna
bağlı olarak idrar rengi koyulaşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; tel:0 800
314 00 08; faks: 0 312 218 35 99)
4/74.9. Doz aşımı ve tedavisi
Akut toksisite çalışmalarında demir proteinsüksinilatın çok iyi tolere edildiği gösterilmiştir; fare ve
sıçanlarda oral uygulama sonrası LD değerleri 4000 mg/kg üzerindedir.
50
Demirin yüksek dozda alınımını izleyen 6 – 8 saatlik sürede hastada epigastrik ağrı, bulantı, kusma,
diyare ve hematemez görülebilir. Bu semptomlara solukluk, siyanoz, uyku hali, şok ve koma hali de
eşlik edebilir.
Ipeka şurubu ile emezis oluşturulur; hasta komatöz ise sodyum bikarbonatla lavaj yapılır. Sıvı ve
elektrolit dengesi sağlanmalıdır ve asidoz için i.v. sodyum bikarbonat uygulanır. Antidotu
deferoksamindir, şiddetli vakalarda yavaş i.v. enjeksiyon şeklinde uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Folik asit ile kombine ferrik demir içeren oral antianemik ilaç.
ATC kodu: B03AD
Demir, hemoglobin oluşumunda rol alan, etkin bir eritropoez ve kanın oksijen taşıma kapasitesi için
yeterli miktarda alınması gereken esansiyel bir elementtir. Ayrıca, miyoglobin üretiminde de benzer
bir fonksiyona sahip olan demir, birçok esansiyel enzim için de bir kofaktördür.
Demir proteinsüksinilat, Fe+3 iyonlarının proteik bir taşıyıcı olan kazeine bağlı olduğu, yarı sentetik
bir bileşiktir. Asit ortamda çözünmediğinden demir iyonlarının midede serbest hale geçmesi söz
konusu değildir. Bu özelliği ile diğer demir preparatlarından farklı olarak gastrik tolerans önemli
ölçüde artmış olup, mukoza irritasyonuna bağlı olarak ortaya çıkabilecek bulantı, mide yanması gibi
yan etkilerin görülme insidansı son derece düşüktür. Demir proteinsüksinilatın çözünürlüğü pH’ın
6,5’in üzerine çıkması ve duodenumdaki pankreatik enzimlerin proteik kompleksi parçalaması ile
oluşur ve serbest hale geçen demir absorbe olur.
Folinik asit (Leucovorin, citrovorum faktörü), biyolojik olarak aktif formunu temsil ettiği folik
asidin formil türevidir. Böylece folinik asidin doğrudan uygulanması, folik asidi dönüştüren ve
aktive eden hepatik ve medüller enzimlerde eksiklik olsa bile bazı metabolik aşamaların atlanmasını
ve vitamin eksikliklerinin düzeltilmesini sağlar. Folinik asit pürin ve pirimidin sentezinde önemli
rol oynar ve özellikle hematopoietik dokuda DNA sentezi için esansiyeldir. Folinik asit, folat
eksikliğinden kaynaklanan tüm anemi formlarında aktiftir. Yapılan deneyler, FERPLEX FOL'un
etkili bir antianemik aktiviteye sahip olduğunu göstermektedir.
5.2. Farmakokinetik özellikler
Genel özellikler
Demir:
Emilim:
Demir proteinsüksinilatın protein kısmı gastrointestinal sıvılarla sindirilince demir serbestleşerek
emilir. Demir proteinsüksinilat, başlıca duodenumdan absorbe olur. Demir eksikliği olmayan
bireylerde alınan demirin %3 ila 10’u absorbe olurken, demir eksikliğinde bu oran, eksiklikle
orantılı olarak, %20 – 30’lara erişir.
5/7Gıdalarla birlikte alındığında absorbsiyonu, boş midedekine kıyasla 1/2 ila 1/3 oranında azalır.
Dağılım:
Hemoglobin’e bağlanma oranı yüksektir.
Eliminasyon:
Demirin itrahı için herhangi bir fizyolojik sistem bulunmamakla birlikte deri, saç ve tırnaklardan;
feçes, ter, anne sütü (0,5 – 1 mg/gün), menstrüel kan ve idrarla, düşük miktarlarda bir kayıp söz
konusudur. Ortalama günlük kayıp, erkekler ve postmenopozal kadınlarda 1 mg.; premenopozal
kadınlarda ise 1,5 mg’dır.
Folik Asit:
Emilim:
Serbest folik asit ince barsağın tümü boyunca absorbe edilir. Bununla beraber mideden sonraki ilk
1/3 bölümünde absorpsiyon diğer bölümlerde olduğundan daha hızlıdır.
Demir proteinsüksinilat’ın fare ve ratlara oral uygulanması sonucu LD50> 4000 mg/kg olarak
bulunmuştur.
İntraperitoneal yolla uygulama sonucu farelerde LD = 707 mg/kg, ratlarda 708 mg/kg olarak tespit
50
edilmiştir.
Eliminasyon:
Atılım karaciğerden ve böbreklerden olur. Safra içinde barsağa gelen folik asidin bir kısmı
reabsorbsiyona uğrar.
5.3. Klinik öncesi güvenlilik verileri
Akut Toksisite:
50 mL/kg FERPLEX FOL (2000 mL/kg demir proteinsüksinilat ve 1000 mcg/kg kalsiyum folinat)
verilen ratlarda dispne, depresyon, hareketsizliğe yatkınlık belirtileri gözlenmiş ve bu belirtilerin
ilacın bırakılmasından 120 dakika sonra kaybolduğu bildirilmiştir.
Ratlarda LD ’nin 50 mL/kg (2000 mL/kg demir proteinsüksinilat ve 1000 mcg/kg kalsiyum
50
folinat)’ın üzerinde olduğu gözlenmiştir.
Kronik Toksisite:
Kronik toksisite çalışmaları 3 grup rat üzerinde yürütülmüştür.
1. grup: 2,5 mL/kg 100 mg demir proteinsüksinilat ve 50 mcg/kg kalsiyum folinata eşdeğer)
2. grup: 1,25 mL/kg (50 mg demir proteinsüksinilat ve 50 mcg/kg kalsiyum folinata eşdeğer)
3. grup: Kontrol
İlaç verilen grup ile kontrol grubu arasında vücut ağırlığı ve genel durum açısından bir farklılık
gözlenmemiştir. Ayrıca nekropside ve laboratuvar çalışmalarında her iki grup arasında bir farklılık
bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sorbitol E420
6/7Sodyum sakkarin
Sodyum metil hidroksibenzoat
Sodyum propil hidroksibenzoat
Mannitol
Propilen glikol
Vişne esansı
Saf su
6.2 Geçimsizlikler
Kuvvetli asitler ve alkalilerle veya indirgeyici bileşiklerle fiziksel ve kimyasal geçimsizlik
görülebilir. Demir, gaytada gizli kan testini bozabilir.
6.3. Raf ömrü
24 ay
6.4 Saklamaya yönelik özel tedbirler
300C altındaki oda sıcaklığında saklayınız.
6.5 Ambalajın niteliği ve içeriği
10 x 15 ml flakonlarda sunulur.
6.6 Tıbbi üründen arta kalan maddelerin imhası ve diger özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ITALFARMACO S.p.A. İtalya lisansı ile,
Abdi İbrahim İlaç San. ve Tic. A.Ş.
Reşitpaşa mahallesi,
Eski Büyükdere Cad. No:4 34467
Maslak /Sarıyer/ İstanbul
Tel: 0212 366 84 00
Faks: 0212 276 20 20
8. RUHSAT NUMARASI
203/ 40
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.11.2003
Ruhsat yenileme tarihi:
10. KÜB’ÜN YENİLENME TARİHİ:
7/7