KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİPVAKOL 10 mg film tablet
2. KALİTATİF VE KANTİTATİF BİLEŞİM
Etkin madde:
Simvastatin 10 mg
Yardımcı maddeler:
Laktoz monohidrat (inek sütü kaynaklı) 68.7 mg
Azorubine (E122) 0.02135 mg
Sunset sarısı FCF lak (E110) 0.006 mg
Yardımcı maddeler için 6.1’e bakınız.
3. FARMASÖTİK FORM
Film tablet
Pembe renkli, oval, film kaplı, bir yüzü 10 mg yazılı ve çentikli, diğer yüzü NOBEL yazılı
tabletler. Çentiğin amacı tabletin kırılmasını kolaylaştırmaktır.
4. KLİNİK ÖZELLİKLER
4.1.Terapötik endikasyonlar
Hiperkolesterolemi
Diyete ve diğer farmakolojik olmayan tedavilere cevabın (örn; egzersiz, kilo verme) yetersiz
kaldığı durumlarda diyete ilave olarak, karma dislipidemi veya primer hiperkolesteroleminin
tedavisi.
Diyete ve diğer lipid düşürücü tedavilere (LDL aferezi) ilave olarak veya bu gibi tedavilerin
uygun olmadığı durumlarda homozigot ailesel hiperkolesteroleminin tedavisi.
Kardiyovasküler koruma
Diğer risk faktörlerinin düzeltilmesi ve diğer kardiyoprotektif tedavilere ilave olarak,
kolesterol seviyeleri normal veya yükselmiş olan, aşikar diabetes mellitusu veya
aterosklerotik kardiyovasküler hastalığı olan hastalarda, kardiyovasküler mortalite ve
morbiditenin azaltılması.
4.2. Pozoloji ve uygulama şekli
Pozoloji/uygulama sıklığı ve süresi:
Doz aralığı akşamları tekli doz şeklinde oral yolla verilen 5-80 mg/gün'dür. Gerekirse, dozaj
ayarlamaları en az 4 haftalık aralıklarla yapılarak tek doz şeklinde akşamları verilen
maksimum günlük 80 mg doza ulaşılmalıdır. 80 mg dozu sadece ciddi hiperkolesterolemisi
1olup kardiyovasküler komplikasyonlar için yüksek risk taşıyan ve daha düşük dozlar ile tedavi
hedeflerine ulaşamamış hastalarda tedavi yararları potansiyel risklerden fazla olduğu zaman
tavsiye edilir (bkz. bölüm 4.4 ve 5.1).
Hiperkolesterolemi
Hasta standart bir kolesterol düşürücü diyete başlatılmalı ve LİPVAKOL tedavisi sırasında bu
diyete devam etmelidir. Klasik başlangıç dozu akşamları tek doz şeklinde verilen günde 10-20
mg'dir. LDL-Kolesterolde (LDL-C) büyük bir düşüşe ihtiyaç duyan hastalar (%45'den fazla)
akşamları tek doz şeklinde verilen günde 20-40 mg ile tedaviye başlayabilir. Gerekirse, doz
ayarlamaları yukarıda belirtilen şekilde yapılmalıdır.
Homozigot ailesel hiperkolesterolemi
Kontrollü bir klinik çalışmanın sonuçlarına göre, tavsiye edilen doz, akşamları 40 mg/gün ya
da 3 doza bölünen 20 mg, 20 mg ve akşam 40 mg'lık doz olmak üzere 80 mg/gün
LİPVAKOL’dür.
LİPVAKOL bu hastalarda, lipid-düşürücü diğer tedavilere (örneğin, LDL aferezi) ek olarak
ya da bu tür tedavilerin uygun olmadığı durumlarda kullanılmalıdır.
Kardiyovasküler koruma
Koroner kalp hastalığı (KKH) (hiperlipideminin eşlik ettiği veya etmediği KKH) için yüksek
risk taşıyan hastalarda klasik doz akşamları tek doz şeklinde verilen günde 20-40 mg'dir. İlaç
tedavisine diyet ve egzersizle eş zamanlı başlanabilir. Gerekirse, dozaj ayarlamaları yukarıda
belirtilen şekilde yapılmalıdır.
Eşzamanlı tedaviler
LİPVAKOL tek başına veya safra asidi sekestranları ile birlikte kullanılabilir. Doz safra asidi
sekestranı uygulanmadan en az 2 saat önce veya en az 4 saat sonra alınmalıdır.
LİPVAKOL ile birlikte siklosporin, danazol, gemfibrozil veya diğer fibratları (fenofibrat
hariç) alan hastalarda, LİPVAKOL’ün dozu günde 10 mg'yi aşmamalıdır. LİPVAKOL ile
birlikte amiodaron veya verapamil alan hastalarda, LİPVAKOL’ün dozu günde 20 mg'yi
aşmamalıdır. LİPVAKOL ile birlikte diltiazem veya amlodipin alan hastalarda
LİPVAKOL’ün dozu günde 40 mg'ı aşmamalıdır (bkz. bölüm 4.4 ve 4.5.).
Uygulama şekli:
Ağızdan kullanım içindir.
LİPVAKOL, yemeklerle birlikte veya öğünler arasında, bütün olarak yeterli miktar su ile
yutularak alınmalıdır.
Özel popülasyonlara ilişkin ek bilgiler
Böbrek yetmezliği:
Orta şiddetteki böbrek yetmezliği olan hastalarda doz ayarlamasına ihtiyaç yoktur. Şiddetli
böbrek yetmezliği (kreatinin klerensi <30 ml/dak.) olan hastalara günde 10 mg'yi aşan
dozların verilmesi dikkatle değerlendirilmeli ve gerekiyorsa, dikkatle verilmelidir.
Pediyatrik popülasyon:
Heterozigot ailesel hiperkolesterolemisi olan 10-17 yaş arası çocuklarda ve adolesanlarda
(erkekler: Tanner evresi II ve üzeri ve kızlar: menarştan sonra en az bir yıl geçmiş) tavsiye
edilen klasik başlangıç dozu günde bir kez akşamları verilen 10 mg'dir. Çocuklar ve
2adolesanlara, simvastatin tedavisine başlamadan önce standart bir kolesterol düşürücü tedavi
uygulanmalı ve simvastatin tedavisi süresince bu diyete devam edilmelidir.
Tavsiye edilen doz aralığı günde 10-40 mg'dir; tavsiye edilen en yüksek doz günde 40 mg'dir.
Dozlar, pediyatrik tedavi kılavuzlarında yer alan tedavi hedefine göre bireyselleştirilmelidir
(bkz. bölüm 4.4 ve 5.1). Doz ayarlamaları 4 hafta veya daha uzun aralıklarla yapılmalıdır.
Simvastatin, 10 yaşından küçük hastalarda ya da menarş öncesi kız çocuklarda
incelenmemiştir. Bu nedenle, çocuklarda simvastatin kullanımı önerilmez.
Geriyatrik popülasyon:
Yaşlı hastalarda doz ayarlamasına ihtiyaç yoktur.
4.3. Kontrendikasyonlar
LİPVAKOL’ün içerdiği maddelerden herhangi birine karşı aşırı duyarlılık.
Aktif karaciğer hastalığı ya da serum transaminazlarında açıklanamayan kalıcı yükselme.
Gebelik ve laktasyon (bkz. bölüm 4.6)
Güçlü sitokrom (CYP) 3A4 inhibitörleri (itrakonazol, ketokonozol, flukonazol, posakonazol,
HIV proteaz inhibitörleri (örn., nelfinavir), eritromisin, klaritromisin, telitromisin ve
nefazodon) ile kullanımı (bkz. bölüm 4.5).
4.4. Özel kullanım uyarıları ve önlemleri
Miyopati/Rabdomiyoliz
Diğer statinler gibi simvastatin de zaman zaman normal üst limitin (ULN) on kat üzerindeki
kreatin kinaz (CK) seviyesi ile birlikte kas ağrısı, dokunmaya karşı duyarlılık ya da güçsüzlük
olarak kendini gösteren miyopatiye neden olmaktadır. Miyopati bazen, miyoglobinüriye
sekonder olarak ortaya çıkan akut böbrek yetmezliği ile ya da akut böbrek yetmezliği
olmaksızın rabdomiyoliz formunu almakta ve nadiren ölümler meydana gelmektedir.
Miyopati riski, plazmadaki HMG-KoA redüktaz inhibitör etkinliğinin yüksek seviyeleri ile
artmaktadır.
Diğer statinlerde olduğu gibi, miyopati/rabdomiyoliz riski doza bağlıdır. En az dört yıl
boyunca tedavi edilen 41,413 hastanın 24,747'sinin (yaklaşık % 60) simvastatin ile tedavi
edildiği bir klinik çalışma veri tabanında, miyopati insidansı 20, 40 ve 80 mg/gün dozlarında
sırasıyla yaklaşık % 0.03, % 0.08 ve % 0.61'dir. Bu çalışmalarda, hastalar dikkatli şekilde
izlenmiş ve etkileşime giren bazı tıbbi ürünler hariç tutulmuştur.
Miyokard enfarktüsü (MI) öyküsü olan hastaların günde 80 mg simvastatin ile tedavi edildiği
bir klinik çalışmada (ortalama takip süresi 6.7 yıl), miyopati insidansı yaklaşık %1.0 iken,
günde 20 mg alan hastalarda %0.02'ydi. Bu miyopati olgularının yaklaşık yarısı tedavinin ilk
yılında ortaya çıkmıştır. Tedavinin sonraki her yılında miyopati insidansı yaklaşık %0.1'di.
(bkz. bölüm 4.8 ve 5.1).
Kreatin kinaz (CK) ölçümü
Ağır bir egzersizden sonra veya olası CK artışına neden olabilecek mantıklı bir alternatif
sebebin varlığında CK artışını değerlendirmek zor olduğundan CK ölçümü yapılmamalıdır.
Eğer CK seviyeleri başlangıca göre belirgin olarak yükselmişse (>5 x ULN) sonuçları
doğrulamak için 5 ila 7 gün sonra tekrar ölçüm yapılmalıdır.
3Tedaviden önce
Simvastatin ile tedaviye başlayan veya simvastatin dozu artırılan tüm hastalar miyopati
riskine karşı uyarılmalıdır ve açıklanamayan kas ağrısı, hassasiyeti veya zayıflığı hissetmeleri
durumunda hemen rapor etmeleri tavsiye edilmelidir.
Önceden rabdomiyolize zemin hazırlayan faktörleri olan hastalarda dikkatli olunmalıdır.
Referans taban değeri belirlemek için aşağıdaki durumlarda tedaviye başlamadan önce CK
seviyeleri ölçülmelidir:
-Yaşlılık (≥65 yaş)
- Kadın cinsiyet
-Böbrek yetmezliği
-Kontrol altına alınamayan hipotiroid hastalığı
-Bireysel veya ailesel geçmişte kalıtsal kas hastalığı olması
-Daha önceden bir fibrat veya statine karşı musküler toksisite oluşumu
-Aşırı alkol
Bu tür durumlarda olası faydaları dikkate alınarak tedavinin riskleri değerlendirilmelidir.
Klinik monitorizasyon önerilmektedir. Eğer hasta daha önceden bir fibrat veya statine karşı
bir kas bozukluğu yaşamışsa, bu sınıfın farklı bir üyesiyle tedaviye başlarken dikkatli
olunmalıdır. Eğer CK seviyeleri başlangıca göre belirgin olarak yükselmişse (>5 ULN)
tedaviye başlanılmamalıdır.
Tedavi sırasında
Bir statinle tedavi sırasında eğer hastada kas ağrısı, zayıflığı veya kramp oluşursa CK
seviyeleri ölçülmelidir. Eğer zorlu bir egzersiz yapılmamışsa ve değerler belirgin olarak
yüksek çıktıysa (>5 ULN) tedavi durdurulmalıdır. Eğer kas semptomları şiddetli ise ve günlük
hayatta sıkıntı oluşturuyorsa CK seviyeleri <5 ULN bile olsa tedaviye devam edilmemesi
düşünülmelidir. Başka herhangi bir nedenden dolayı miyopatiden şüpheleniliyorsa tedaviye
devam edilmemelidir.
Eğer semptomlar düzelir ve CK seviyeleri normale dönerse, statinlere tekrar başlanması veya
en düşük dozlarda alternatif bir statin verilmesine başlanması yakın gözlem altında
düşünülebilir.
80 mg dozuna çıkarılan hastalarda yüksek miyopati oranı gözlenmiştir (bkz. bölüm 5.1).
Periyodik CK ölçümleri, subklinik miyopati olgularını saptamakta olduğundan bu ölçümlerin
yapılması tavsiye edilir. Ancak bu tip takibin miyopatiyi önleyeceği garantisi yoktur.
Önceden bilinen büyük bir ameliyattan birkaç gün önce veya herhangi bir ciddi cerrahi veya
operasyon durumu öncesinde simvastatin tedavisi geçici olarak durdurulmalıdır.
İlaç etkileşimleri nedeniyle oluşan miyopati riskinin azaltılması için önlemler (bkz. bölüm
4.5).
Simvastatin ve güçlü CYP3A4 inhibitörlerinin (itrakonazol, ketakonazol, flukonazol,
posakonazol, eritromisin, klaritromisin, telitromisin, HIV proteaz inhibitörleri (örn.,
nelfinavir), nefazodon) ve gemfibrozil, siklosporin ve danazol ile birlikte kullanımında
miyopati ve rabdomiyoliz riski belirgin olarak artar (bkz. bölüm 4.2).
Aynı zamanda diğer fibratlarla birlikte veya amiodaron veya verapamil ile birlikte yüksek
dozda simvastatin kullanımı ile de miyopati ve rabdomiyoliz riski artar (bkz. bölüm 4.2 ve
44.5). Aynı zamanda diltiazem ile birlikte 80 mg simvastatin kullanıldığında riskte hafif bir
artış görülmüştür. Statinlerle birlikte fusidik asit kullanıldığında rabdomiyoliz dahil miyopati
riski artabilir (bkz. bölüm 4.5).
Sonuçta CYP3A4 inhibitörleri ile ilgili olarak, itrakonazol, ketakonazol, flukonazol,
posakonazol, HIV proteaz inhibitörleri (örn., nelfinavir), eritromisin, klaritromisin,
telitromisin ve nefazodon ile birlikte simvastatinin kullanımı kontrendikedir. (bkz. bölüm 4.3
ve 4.5). Eğer itrakonazol, ketakonazol, flukonazol, posakonazol, eritromisin, klaritromisin
veya telitromisin tedavisi sonlandırılamıyorsa bu tedavi sırasında simvastatine ara
verilmelidir. Ayrıca simvastatinin bazı diğer, daha az güçlü CYP3A4 inhibitörleri
(siklosporin, verapamil, diltiazem) ile birlikte kullanımında da dikkatli olunmalıdır (bkz.
bölüm 4.2 ve 4.5). Greyfurt suyu ile birlikte simvastatin alımından kaçınılmalıdır.
Siklosporin, danazol veya gemfibrozil ile birlikte simvastatin alan hastalarda simvastatin dozu
günde 10 mg'ı geçmemelidir. Faydaları, olası risklerden fazla olmadıkça simvastatinin
gemfibrozil ile birlikte kullanımından kaçınılmalıdır. Günde 10 mg simvastatinin diğer
fibratlarla (fenofibrat hariç), siklosporin veya danazol ile birlikte kullanımının faydaları
oluşabilecek potansiyel risklere karşı dikkatlice değerlendirilmelidir (bkz. bölüm 4.2 ve 4.5).
Her biri tek başına verildiğinde miyopatiye neden olabildiğinden fenofibrat ile birlikte
reçetelendirildiğinde dikkatli olunmalıdır.
Klinik faydaları artan miyopati riskinden fazla olmadıkça, 20 mg/gün'den yüksek dozlarda
simvastatinin amiadoron veya verapamil ile birlikte kullanımından kaçınılmalıdır (bkz. bölüm
4.2 ve 4.5).
Klinik faydaları artan miyopati riskinden fazla olmadıkça, günde 40 mg'den yüksek dozlarda
simvastatinin diltiazem veya amlodipin ile birlikte kullanımından kaçınılmalıdır (bkz. bölüm
4.2 ve 4.5).
HMG-KoA redüktaz inhibitörleri ile niasinin (nikotinik asit) lipid değiştirici dozlarının (≥1
g/gün) birlikte kullanımı nadir miyopati/rabdomiyoliz olgularıyla ilişkili bulunmuştur; bu
ajanlardan her biri tek başına verildiğinde miyopatiye neden olabilmektedir.
Simvastatin ile birlikte niasinin lipid değiştirici dozlarını (≥1 g/gün) veya niasin içeren
ürünleri birlikte kullanmayı düşünen hekimler potansiyel faydaları ve riskleri karşılaştırmalı
ve özellikle de, her bir ilacın dozunun yükseltildiği tedavinin ilk aylarında hastaları kaslarda
ağrı, hassasiyet veya güçsüzlük semptom ve bulguları yönünden dikkatle izlemelidir.
Devam eden klinik çalışmanın ara analizinde, bağımsız güvenlilik komitesi simvastatin 40 mg
ve nikotinik asit/laropropitant 200 mg/40 mg alan Çinli hastalarda beklenenden daha yüksek
sıklıkta miyopati tanımlamıştır. Bundan dolayı, Çinli hastaları özellikle 40 mg ya da daha
yüksek dozlarda simvastatinle niasinin (nikotinik asit) lipid düzenleyici dozlarıyla birarada (≥
1 g/gün) ya da niasin içeren ürünlerle tedavi ederken dikkatli olunmalıdır. Diğer Asyalı
hastalarda simvastatinin niasinin lipid düzenleyici dozlarıyla birlikte veya niasin içeren
ürünler uygulandığında tedavisinin (≥1 g/gün) miyopati için artmış riskte olup olmadığı
bilinmemektedir.
5Kombinasyonun gerekli olduğu kanıtlanırsa, fusidik asit ve simvastatini birlikte alan hastalar
yakından gözlenmelidir (bkz. bölüm 4.5). Simvastatin tedavisinin geçici olarak durdurulması
düşünülebilir.
Karaciğer fonksiyon bozukluğu
Klinik çalışmalarda simvastatin alan az sayıda erişkin hastanın serum transaminazlarında
kalıcı artışlar (ULN'nin 3 katından fazlasına kadar) meydana gelmiştir. Bu hastalarda ilaç
tedavisi durdurulduğunda ya da kesildiğinde, transaminaz seviyeleri genellikle yavaş şekilde
tedavi öncesi seviyelere düşmüştür.
Tedaviye başlanmadan önce karaciğer fonksiyon testlerinin ölçülmesi ve sonrasında klinik
yönden gerekli olduğunda tekrarlanması tavsiye edilmektedir. 80 mg doza titre edilen
hastalar, tedavinin ilk yılı için titrasyondan önce, 80 mg doza titrasyondan 3 ay sonra ve
ardından periyodik olarak (örneğin, yılda iki kez) ilave test yaptırmalıdır. Transaminaz
seviyelerinde artış meydana gelen hastalar, bulgunun doğrulanması için ikinci bir karaciğer
fonksiyon değerlendirmesi ile izlenmeli ve sonrasında anormallik(ler) normale dönene kadar
sık yapılan karaciğer fonksiyon testleri ile izlenmelidir. AST ya da ALT'de ULN'nin 3 katı
veya daha fazla kalıcı artış olursa, LİPVAKOL ile yapılan tedavinin kesilmesi tavsiye edilir.
Fazla miktarda alkol tüketen ve/veya karaciğer hastalığı geçmişi olan hastalarda ilaç dikkatli
kullanılmalıdır.
Lipid-düşürücü diğer ajanlarla olduğu gibi, simvastatin tedavisini takiben serum transaminaz
seviyelerinde orta dereceli (ULN'nin 3 katından az) yükselmeler bildirilmiştir. Bu değişimler,
simvastatin tedavisinin başlamasından hemen sonra ortaya çıkmış, çoğunlukla geçici olmuş,
beraberinde herhangi bir semptom oluşmamış ve tedavinin durdurulmasını gerektirmemiştir.
İnterstisyel akciğer hastalığı
Bazı statinler ile, özellikle uzun süren tedavide istisnai olarak interstisyel akciğer hastalığı
olguları bildirilmiştir (bkz. bölüm 4.8). Başvuru semptomları dispne, balgam üretmeyen
öksürük ve genel sağlık durumunda kötüleşmeyi (yorgunluk, kilo kaybı ve ateş) içerebilir.
Hastada interstisyel akciğer hastalığından kuşkulanılırsa statin tedavisi kesilmelidir.
Çocuklarda ve adolesanlarda kullanım (10-17 yaş)
Simvastatinin heterozigot ailesel hiperkolesterolemisi olan 10-17 yaşları arasında yatan
hastalardaki güvenilirlik ve etkinliği, adolesan erkek ve menarştan sonra en az bir yıl geçmiş
kız çocuklarda yapılan kontrollü bir klinik çalışmada değerlendirilmiştir. Simvastatin ile
tedavi edilen hastalarda, genel olarak plasebo ile tedavi edilen hastalardakine benzer bir
istenmeyen etki profili görülmüştür. 40 mg'ın üzerindeki dozlar bu popülasyonda
incelenmemiştir. Bu sınırlı kontrollü çalışmada, adolesan erkeklerde veya kızlarda büyüme
veya cinsel olgunlaşma üzerinde saptanabilen bir etki veya kızlarda menstrüel siklus uzunluğu
üzerinde herhangi bir etki görülmemiştir (bkz. bölüm 4.2, 4.8 ve 5.1.) Adolesan kızlara
simvastatin tedavisi sırasında uygun doğum kontrol yöntemleri hakkında bilgi verilmelidir
(bkz. bölüm 4.3 ve 4.6). 18 yaşından küçük hastalarda, 48 haftadan uzun tedavi sürelerinin
etkinliği ve güvenilirliği incelenmemiştir ve fiziksel, zihinsel ve cinsel olgunlaşma üzerindeki
uzun vadeli etkiler bilinmemektedir. Simvastatin 10 yaşından küçük hastalarda veya
püberteye girmemiş çocuklarda ve menarş-öncesi kızlarda çalışılmamıştır.
6Yardımcı maddeler
Her film tablet 68.7 mg laktoz monohidrat içerir. Nadir kalıtımsal galaktoz intoleransı, Lapp
laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
LİPVAKOL’ün boyar madde olarak içerdiği sunset sarısı FCF lak (E122) ve azorubin (E110)
alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca yetişkinlerde yapılmıştır.
Farmakodinamik etkileşimler
Tek başına verildiğinde miyopatiye neden olabilen lipid düşürücü ilaçlarla etkileşim:
Rabdomiyoliz dahil miyopati riski, fibratlar ile birlikte kullanımda artmaktadır. Ek olarak
gemfibrozil ile birlikte kullanımında farmakokinetik etkileşim oluşmakta ve simvastatinin
plazma seviyelerinde artış meydana gelmektedir (bkz. bölüm 4.2 ve 4.4). Simvastatin ve
fenofibrat birlikte verildiğinde miyopati riskinin her bir ilacın tek başına oluşturduğu riskin
toplamından fazla olduğuna dair bir kanıt yoktur. Diğer fibratlarla ilgili yeterli farmakokinetik
ve farmakovijilans verisi mevcut değildir. Niasinin lipid düzenleyici dozları (günde 1 g) ile
simvastatinin birlikte uygulanması, nadir miyopati/rabdomiyoliz olgularıyla ilişkili olmuştur
(bkz. bölüm 4.4).
Farmakokinetik etkileşimler
Etkileşime giren ilaçlarla ilgili reçeteleme önerileri aşağıdaki tabloda özetlenmiştir (daha fazla
detaylı bilgi için bölüm 4.2, 4.3 ve 4.4'e bakınız).
Artan miyopati/rabdomiyoliz riski ile ilişkili ilaç etkileşimleri
Etkileşime giren ajanlar Reçeteleme tavsiyeleri
Potent CYP3A4 inhibitörleri Simvastatin ile birlikte kullanımı kontrendikedir.
İtrakonazol
Ketokonazol
Flukonazol
Posakonazol
Eritromisin
Klaritromisin
Telitromisin
HIV proteaz inhibitörleri (örn., nelfinavir)
Nefazodon
Gemfibrozil Kaçınılmalıdır, ancak kullanılması gerekiyorsa
günlük simvastatin dozu 10 mg'ı geçmemeli
Siklosporin Günlük simvastatin dozu 10 mg'ı geçmemeli
Danazol
Diğer fibratlar (fenofibrat hariç)
Amiodaron Günlük simvastatin dozu 20 mg'ı geçmemeli
Verapamil
Diltiazem Günlük simvastatin dozu 40 mg'ı geçmemeli
Fusidik asit Hastalar yakından izlenmelidir. Simvastain
tedavisinin geçici olarak durdurulması
düşünülebilir.
7Greyfurt suyu Çok miktarda greyfurt suyundan kaçınılmalı
Diğer ilaçların simvastatine etkileri
CYP3A4'ün dahil olduğu etkileşimler
Simvastatin bir P450 3A4 substratıdır. Güçlü P450 3A4 inhibitörleri, simvastatin tedavisi
sırasında plazmada HMG-KoA redüktaz inhibitör aktivitesinin konsantrasyonunu artırarak
miyopati ve rabdomiyoliz riskini artırırlar. Bu inhibitörler, itrakonazol, ketakonozol,
flukonazol, posakonazol, eritromisin, klaritromisin, telitromisin, HIV proteaz inhibitörleri
(örn., nelfinavir) ve nefazodondur.
İtrakanozolle birlikte uygulanması, simvastatin aside (aktif beta-hidroksiasit metaboliti)
maruz kalımı 10 kattan fazla artırır. Telitromisin, simvastatin aside maruz kalımı 11 kat
artırmıştır.
Bu nedenle itrakonazol, ketakonazol, flukonazol, posakonazol, HIV proteaz inhibitörleri (örn.,
nelfinavir), eritromisin, klaritromisin, telitromisin ve nefazodon ile kombine kullanım
kontrendikedir. Eğer itrakonazol, ketakonazol, flukonazol, posakonazol, eritromisin,
klaritromisin ve telitromisin tedavisi sonlandırılamıyorsa bu tedavi sırasında simvastatine ara
verilmelidir. Ayrıca simvastatinin bazı diğer daha az güçlü CYP3A4 inhibitörleri (siklosporin,
verapamil, diltiazem) ile birlikte kullanımında da dikkatli olunmalıdır (bkz. bölüm 4.2 ve 4.4).
Siklosporin
Özellikle yüksek dozlarda simvastatin siklosporinlerle birlikte uygulandığında
miyopati/rabdomiyoliz riski artar (bkz. bölüm 4.2 ve 4.4). Bu nedenle siklosporin alan
hastalarda simvastatin dozu günde 10 mg'ı geçmemelidir. Mekanizması tam olarak
anlaşılamamış olsa da, siklosporinin HMG-KoA redüktaz inhibitörlerinin EAA (Eğri
Altındaki Alan)'sını artırdığı gösterilmiştir. Simvastatin asit EAA'sında artışın kısmen
CYP3A4 inhibisyonuna bağlı olması muhtemeldir.
Danazol
Özellikle yüksek dozlarda simvastatin, danazolle birlikte uygulandığında miyopati/
rabdomiyoliz riski artar (bkz. bölüm 4.2 ve 4.4).
Gemfibrozil
Muhtemelen glukoronidasyon yolağının inhibisyonuna bağlı olarak, gemfibrozil simvastatin
asidin EAA'sını 1-9 kat artırır (bkz. bölüm 4.2 ve 4.4).
Amiodaron
Yüksek dozlarda simvastatin amiodaron ile birlikte uygulandığında miyopati/ rabdomiyoliz
riski artar (bkz. bölüm 4.4). Klinik bir çalışmada 80 mg simvastatin ve amiodaron alan
hastaların %6'sında miyopati rapor edilmiştir. Bu nedenle, klinik fayda miyopati ve
rabdomiyoliz riskinde artışa üstün gelmedikçe, eş zamanlı olarak amiodaron alan hastalarda
simvastatin dozu günde 20 mg'yi aşmamalıdır.
Kalsiyum kanal blokerleri
Verapamil
40 veya 80 mg simvastatin ile birlikte verapamil alan hastalarda miyopati riski artar (bkz.
bölüm 4.4). Bir farmakokinetik çalışmada, simvastatin verapamil ile birlikte uygulandığında
muhtemelen kısmen CYP3A4 inhibisyonuna bağlı olarak simvastatin aside maruz kalımda 2-
83 kat artış görülmüştür. Bu nedenle klinik yararları, miyopati/rabdomiyoliz riskinde artışa
üstün gelmedikçe verapamil alan hastalarda simvastatin dozu günlük 20 mg'ı geçmemelidir.
Diltiazem
80 mg simvastatin ile birlikte diltiazem uygulanması miyopati riskini arttırır (bkz. bölüm 4.4).
40 mg simvastatin ile birlikte diltiazem alan hastalarda miyopati riskinde artış olmamıştır
(bkz. bölüm 4.4). Yapılan bir farmakokinetik çalışmasında muhtemelen CYP3A4
inhibisyonuna bağlı olarak simvastatin ile birlikte diltiazem uygulanmasıyla simvastatin aside
maruz kalımda 2.7 kat artış görülmüştür. Bu nedenle klinik yararları, miyopati/rabdomiyoliz
riskinde artışa üstün gelmedikçe diltiazem alan hastalarda simvastatin dozu günlük 40 mg'ı
geçmemelidir.
Amlodipin
80 mg simvastatin ile birlikte amlodipin tedavisi alan hastalarda miyopati riski artmıştır. 40
mg simvastatin ile birlikte amlodipin alan hastalarda miyopati riskinde artış olmamıştır.
Yapılan bir farmakokinetik çalışmasında, simvastatin ile birlikte amlodipin uygulanmasıyla
simvastatin aside maruz kalımda 1.6 kat artış görülmüştür. Bu nedenle klinik yararları,
miyopati/rabdomiyoliz riskinde artışa üstün gelmedikçe amlodipin alan hastalarda simvastatin
dozu günlük 40 mg'ı geçmemelidir.
Niasin
Niasinin lipid düşürücü dozları (günde 1 g) ile simvastatinin birlikte uygulanması, nadir
miyopati/rabdomiyoliz olgularıyla ilişkili olmuştur. Bir farmakokinetik çalışmasında, uzun
salımlı 2 g niasinin tekli dozunun 20 mg simvastatin ile birlikte uygulanması simvastatin ve
simvastatin asidinin EAA'sında ve simvastatin asidinin plazma konsantrasyonlarında hafif bir
artışa yol açmıştır.
Fusidik asit
Fusidik asit, simvastatin dahil statinlerle birlikte uygulandığında miyopati riski artabilir.
Rabdomiyoliz, simvastatin ile izole vakalarda rapor edilmiştir. Simvastatin tedavisinin geçici
olarak askıya alınması düşünülebilir. Eğer gerekli olduğu kanıtlanırsa simvastatin ve fusidik
asidi birlikte alan hastalar yakından gözlemlenmelidir (bkz. bölüm 4.4).
Greyfurt suyu
Greyfurt suyu CYP450 3A4'ü inhibe eder. Fazla miktarda (1 litreden fazla) greyfurt suyu ve
simvastatinin birlikte alımı simvastatin aside maruz kalımda 7 kat artışa yol açar. Sabahları
240 ml greyfurt suyu alımı ve akşam simvastatin alımı da 1.9 kat artışla sonuçlanmıştır.
Simvastatin tedavisi sırasında greyfurt suyu içilmesinden kaçınılmalıdır.
Kolşisin
Kolşisin ile simvastatinin birlikte uygulanması sırasında miyopati bildirilmiştir; ancak veriler
sınırlıdır.
Rifampisin
Rifampisin P450 3A4'ün bir indükleyicisi olduğundan, simvastatin ile birlikte uzun süreli
rifampisin tedavisi (örn., tüberküloz tedavisi) alan hastaların plazma kolesterol seviyeleri
takip edilmelidir. Lipid düzeylerinde tatminkar bir azalma sağlamak için simvastatin dozunda
uygun ayarlama gerekebilir. Sağlıklı gönüllülerle yürütülen bir farmakokinetik çalışmasında,
simvastatin asidinin plazma konsantrasyon (EAA) eş zamanlı rifampisin uygulanmasıyla %93
oranında azalmıştır.
9Simvastatinin diğer ilaçların farmakokinetiğine olan etkileri
Simvastatinin CYP450 3A4 üzerinde inhibe edici etkisi yoktur. Bu nedenle simvastatinin
sitokrom CYP450 3A4 ile metabolize olan maddelerin plazma konsantrasyonunu etkilemesi
beklenmez.
Oral antikoagülanlar
Biri sağlıklı gönüllülerde, diğeri hiperkolesterolemik hastalarda yapılan iki klinik çalışmada,
2040 mg/kg/gün simvastatin, kumarin türevi antikoagülanların etkisini orta derecede
güçlendirmiştir. Uluslararası Normalize Oran (INR) olarak rapor edilen protrombin zamanı,
gönüllülerde başlangıçta 1.7 den 1.8'e ve ve hastalarda 2.6'dan 3.4'e artmıştır. Çok seyrek INR
yükselme vakaları rapor edilmiştir. Kumarin alan hastalarda simvastatin tedavisine
başlamadan önce ve tedavinin başlangıcında yeteri sıklıkta protrombin zamanı ölçümü
yapılarak protrombin zamanında belirgin bir değişiklik olmadığından emin olunmalıdır. Stabil
bir protrombin zamanı elde edildiğinde, kumarin alan hastalar için genelde uygulanan
aralıklarla protrombin zamanı ölçümü yapılabilir. Eğer simvastatin dozu değiştirilir veya sona
erdirilirse aynı prosedür tekrarlanmalıdır. Antikoagülan kullanmayan hastalarda simvastatin
tedavisi kanama veya protrombin zamanındaki değişikliklerle ilişkilendirilmemiştir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir lipid bozukluğundan dolayı LİPVAKOL kullanmak durumunda kalan çocuk
doğurma potansiyeli bulunan kadınlara etkili bir kontrasepsiyon kullanmaları önerilmelidir.
Gebe kalmaya çalışan kadınlarda LİPVAKOL tedavisinin sonlandırılması düşünülmelidir.
Eğer gebelik meydana gelmişse LİPVAKOL tedavisi hemen sonlandırılmalıdır.
Gebelik dönemi
Gebe kadınlarda güvenlilik gösterilmemiştir. Simvastatin ile gebe kadınlarda kontrollü klinik
çalışmalar yapılmamıştır. HMG-KoA redüktaz inhibitörlerine rahim içi maruz kalımdan sonra
nadir konjenital anomali bildirimleri alınmıştır. Bununla birlikte, simvastatin veya yapısal
olarak ona çok benzer başka bir HMG-KoA redüktaz inhibitörüne gebeliğin ilk trimesterinde
maruz kalan ve 200 gebeliğin prospektif olarak izlendiği bir analizde, konjenital anomalilerin
insidansı genel popülasyondaki insidansla kıyaslanabilir bulunmuştur. Analizdeki gebelik
sayısı, toplumdaki insidansa göre konjenital anomalilerde 2.5 kat veya daha fazla artışı
dışlamak için istatistiksel olarak yeterlidir.
Simvastatin veya yapısal olarak çok benzer başka bir HMG-KoA redüktaz inhibitörünü alan
hastalardan doğan bebeklerde konjenital anomali insidansının genel popülasyonda
gözlenenden farklı olduğuna dair hiçbir kanıt bulunmamasına karşın, annenin simvastatin ile
tedavisi kolesterol biyosentezinin bir öncülü olan mevalonatın fetal düzeylerini azaltabilir.
Ateroskleroz kronik bir süreçtir ve gebelik döneminde lipid düşürücü tıbbi ürünlerin olağan
şekilde bırakılması, primer hiperkolesterolemiyle ilişkili uzun vadedeki risk üzerinde çok az
etki yaratır. Bu nedenlerle, LİPVAKOL gebe, gebe kalmaya çalışan veya gebe olduğundan
kuşkulanılan kadınlarda kullanılmamalıdır. LİPVAKOL tedavisine gebelik süresince veya
kadının gebe olmadığı belirleninceye kadar ara verilmelidir (bkz. bölüm 4.3 ve 5.3.).
10Laktasyon
Simvastatinin veya metabolitlerinin anne sütüne geçip geçmediği bilinmemektedir. Birçok
ilaç anne sütüne geçtiğinden ve emzirilen bebeklerdeki ciddi istenmeyen reaksiyon
potansiyelinden dolayı, simvastatin alan kadınlar bebeklerini emzirmemelidir (bkz. bölüm
4.3).
Üreme yeteneği / Fertilite
Üreme yeteneği üzerinde veri bulunmamaktadır.
4.7. Araç ve makine kullanımı üzerindeki etkiler
LİPVAKOL’ün araç ve makine kullanımı üzerinde ihmal edilebilir etkisi vardır ya da hiç
etkisi yoktur. Ancak pazarlama sonrası deneyimlerde araç ve makine kullanımı esnasında
nadiren baş dönmesi rapor edildiği göz önünde bulundurulmalıdır.
4.8. İstenmeyen etkiler
Klinik çalışmalar sırasında ve/veya pazarlama sonrası deneyimde rapor edilen istenmeyen
etkilerin sıklığı insidans oranlarının büyüklüğüne göre, uzun süreli, plasebo kontrollü klinik
çalışmalarda HPS ve 4S dahil olmak üzere 20,536 ve 4,444 hastada değerlendirilmiştir (bkz.
bölüm 5.1). HPS için miyalji, serum transaminazlarındaki ve CK'daki artışlar gibi yalnızca
ciddi istenmeyen etkiler bildirilmiştir. 4S için aşağıda belirtilen istenmeyen etkilerin hepsi
rapor edilmiştir. Bu çalışmalarda simvastatinin insidans oranı plasebodan az ise veya benzerse
ve mantıklı olarak benzer nedensel ilişkisi olan spontan vakalar rapor edilmişse bu
istenmeyen etkiler ''seyrek'' olarak nitelendirilmiştir.
HPS'ye (bkz. bölüm 5.1) 2,.536 hasta dahil olmuş ve 40 mg/kg/gün simvastatin (n=10,269)
veya plasebo (n=10,267) ile tedavi edilen hastalarda, simvastatin 40 mg ve plasebo ile tedavi
edilen hastaların güvenlilik profilleri bu 5 yıllık çalışmanın ortalamasında karşılaştırılabilir
olarak bulunmuştur. Yan etkilere bağlı olarak çalışmayı sonlandırma oranı (simvastatin 40 mg
ile tedavi edilen hastalarda %4.8 ve plasebo ile tedavi edilen hastalarda %5.1) olarak
bulunmuştur. Miyopati insidansı simvastatin 40 mg ile tedavi edilen hastalarda <%0.1'dir.
Transaminazlarda yükselme (>3 x ULN tekrarlı testlerle saptanmıştır) simvastatin 40 mg ile
tedavi edilen hastalarda %0.21 (n=21) ve plasebo ile tedavi edilen hastalarda %0.09 (n=9)'dur.
Sıklıklar şu şekilde tanımlanmıştır: Çok yaygın (≥ 1/10); yaygın (≥ 1/100 ila <1/10); yaygın
olmayan (≥ 1/1,000 ila <1/100); seyrek (≥1/10,000 ila <1/1,000); çok seyrek (<1/10,000);
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Anemi
Psikiyatrik hastalıklar
Çok seyrek: Uykusuzluk
Bilinmiyor: Depresyon
Sinir sistemi hastalıkları
Seyrek: Baş ağrısı, parestezi, baş dönmesi, periferal nöropati
Çok seyrek: Hafıza bozukluğu
11Gastrointestinal hastalıklar
Seyrek: Konstipasyon, abdominal ağrı, flatulans, dispepsi, diyare, bulantı, kusma, pankreatit
Hepato-biliyer hastalıklar
Seyrek: Hepatit / sarılık
Çok seyrek: Karaciğer bozukluğu
Deri ve deri altı doku hastalıkları
Seyrek: Döküntü, prurit, alopesi
Kas-iskelet, bağ doku bozuklukları ve kemik hastalıkları
Seyrek: Miyopati*(miyozit dahil), akut böbrek yetmezliğinin eşlik ettiği veya etmediği
rabdomiyoliz (bkz. bölüm 4.4), miyalji, kas krampları
*Klinik bir çalışmada miyopati simvastatin 80 mg/gün tedavisi alan hastalarda 20 m/gün alan
hastalara kıyasla yaygın şekilde görülmüştür (sırasıyla %1.0 ve %0.02).
Genel bozukluklar ve uygulama yerine ilişkin hastalıklar
Seyrek: Asteni
Nadir olarak aşağıda belirtilen vakaları içeren aşırı duyarlılık sendromu gözlenmiştir:
anjiyoödem, lupus-benzeri sendrom, romatizmal polimiyalji, dermatomiyozit, vaskülit,
trombositopeni, eozonofilli, ESR artışı, artrit ve artralji, ürtiker, fotosensitivite, ateş, sıcak
basması, dispne ve halsizlik.
Araştırmalar
Seyrek: Serum transaminazlarında artış (alanin aminotransferaz, aspartat aminotransferaz, γ-
glutamil transpeptidaz) (bkz. bölüm 4.4), alkalin fosfataz artışı; serum CK seviyesinde artış
(bkz. bölüm 4.4).
Bazı statinlerle aşağıdaki istenmeyen olaylar bildirilmiştir:
Uykusuzluk ve kabusları içeren uyku bozuklukları,
Cinsel fonksiyon bozukluğu,
Hafıza kaybı,
Özellikle uzun süreli tedavide istisnai interstisyel akciğer hastalığı (bkz. bölüm 4.4).
Çocuklar ve adolesanlar (10-17 yaş arası)
48 haftalık kontrollü bir çalışmada 10-17 yaş arasındaki heterozigot ailesel
hiperkolesterolemili erkekler ve en az 1 yıl menarş sonrası kızlar (n=175) plasebo ve
simvastatin ile (10-40 mg/gün) tedavi edildiğinde her iki grupta da güvenilirlik ve tolerabilite
profilinin benzer olduğu gözlenmiştir. 1 yıllık tedavi sonrasıyla ilgili yeterli veri şu an için
bulunmamaktadır (bkz. bölüm 4.2, 4.4 ve 5.1).
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
124.9. Doz aşımı ve tedavisi
Bugüne kadar simvastatin ile birkaç doz aşımı vakası bildirilmiştir; alınan maksimum doz 3.6
g'dır. Tüm hastalar, sekel olmaksızın iyileşmiştir. Doz aşımının tedavisine ilişkin hiçbir
spesifik bilgi yoktur. Aşırı doz durumunda semptomatik ve destekleyici tedavi
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: HMG-KoA redüktaz inhibitörleri
ATC kodu: C10AA01
İnaktif bir lakton olan simvastatin, oral yoldan alındıktan sonra karaciğerde beta hidroksiasit
formuna hidrolize olur ve bu metabolit HMG-KoA redüktazı (3 hidroksi-3 metilglutaril KoA
redüktaz) inhibe etme potansiyeline sahiptir. Bu enzim HMG-KoA'nın mevalonata
dönüşümünü katalizleyerek, kolesterol biyosentezinde ilk ve hız kısıtlayıcı bir basamak olan
HMG-KoA'nın mevalonata dönüşümünü katalize eder.
Simvastatinin hem normal hem de yükselmiş LDL-C konsantrasyonunu düşürdüğü
gösterilmiştir. LDL çok düşük dansiteli protein (VLDL)'den oluşur ve öncelikli olarak yüksek
afiniteli LDL reseptörleri tarafından katabolize edilir. Simvastatinin LDL düşürücü etki
mekanizması, hem VLDL-kolesterol (VLDL-C) konsantrasyonunun azalmasını hem de LDL-
C üretiminin azalması ve katabolizmasının artışına yol açan, LDL reseptörlerinin
indüksiyonunu içerir. Apolipoprotein B de simvastatin tedavisi sırasında önemli ölçüde düşer.
Simvastatin ek olarak, HDL-C'yi orta derecede artırır ve plazma TG'sini düşürür. Bu
değişiklikler sonucunda total/ HDL-C oranı ve LDL-C/ HDL-C oranı azalır.
Yüksek koroner kalp hastalığı riski (KKH) veya mevcut koroner kalp hastalığı
Simvastatin tedavisinin etkisi, kalp koruma çalışmasında (HPS) hiperlipidemisi olan veya
olmayan ve koroner kalp hastalığı, diğer oklüzif arter hastalığı veya diabetes mellitusu olan
20,536 hastada tayin edilmiştir. Bu çalışmada ortalama 5 yıl süresince 10,269 hasta
simvastatin 40 mg/gün ile ve 10,267 hasta plasebo ile tedavi edilmiştir. Başlangıçta 6,793
hastanın (%33) LDL-C seviyesi 116 mg/dl'nin altında, 5,063 hastanın 116 mg/dl ile 135 mg/dl
arasında ve 8,680 hastanın (%42) LDL seviyesi 135 mg/dl'nin üstündedir.
Simvastatin 40 mg/gün tedavisi plasebo ile karşılaştırıldığında tüm sebeplere bağlı mortaliteyi
anlamlı düzeyde azaltmıştır (simvastatinle tedavi edilen hastalarda 1328 (%12.9), plasebo
verilen hastalarda 1507 (%14.7); p=0.0003). Mortalitedeki bu azalma, koroner ölüm oranında
%18 azalmaya (587 (%5.7)'ye karşı 707 (%6.9); p=0.0005; tam risk azaltımı %1.2) bağlı
olarak gerçekleşmiştir.
Vasküler olmayan ölümlerdeki azalma istatistiksel olarak belirgin değildir. Simvastatin aynı
zamanda major koroner olayların (ölümcül olmayan MI veya KKH ölümlerini içeren birleşik
bir sonlanma noktası) riskini de %27 azaltmıştır (p<0.0001). Simvastatin koroner
revaskülarizasyon prosedürleri (koroner arter bypass grefti veya perkütanöz translüminal
koroner anjiyoplasti dahil) ve periferik ve diğer koroner olmayan revaskülarizasyon
prosedürlerine olan ihtiyacı sırasıyla %30 (p<0.0001) ve %16 (p=0.006) oranında azaltmıştır.
13Simvastatin, iskemik inmedeki %30 azalma (p<0.0001) ile ilişkili olarak inme riskini %25
(p<0.0001) azaltmıştır. Ek olarak diyabet alt grubundaki hastalarda simvastatin periferik
revaskülarizasyon prosedürleri (cerrahi veya anjiyoplasti), alt uzuv ampütasyonu veya bacak
ülserleri dahil makrovasküler komplikasyonların gelişme riskini %21 azaltmıştır (p=0.0293).
Bu çalışmada incelenen her bir hasta alt grubunda (koroner hastalığı olmayan ancak
serebrovasküler veya periferik arter hastalığı olanlar; erkekler ve kadınlar; çalışmaya girişte
70 yaş altı veya üzeri hastalar; hipertansiyonu olan veya olmayanlar ve özellikle de
çalışmanın başında LDL kolesterolü 3.0 mmol/l'nin altında olan hastaları içerir) olay oranında
orantılı azalma benzerdir.
İskandinav Simvastatin Sağkalım Çalışmasında (4S) simvastatin tedavisinin toplam
mortaliteye etkisi KKH'li ve başlangıçtaki total kolesterolü 212-309 mg/dl (5.5-8.0 mmol/l)
olan 4,444 hastada tayin edilmiştir. Bu çok-merkezli, randomize, çift-kör, plasebo-kontrollü
çalışmada angina veya önceden MI olan hastalar diyet, standart bakım ile birlikte simvastatin
20-40 mg/kg/gün (n=2,221) veya plasebo (n=2,223) ile ortalama 5.4 yıl süresince tedavi
edilmişlerdir. Simvastatin ölüm riskini %30 azaltmıştır (mutlak risk azaltımı %3.3). KKH'ye
bağlı ölümlerin riski %42 azalmıştır (mutlak risk azaltımı %3.5). Simvastatin aynı zamanda
major koroner olayların (KKH'ye bağlı ölümler ve hastanede doğrulanan, sessiz ölümcül
olmayan MI'lar) riskini % 34 azaltmıştır. Ayrıca, simvastatin ölümcül ve ölümcül olmayan
serebrovasküler olay (inme ve geçici iskemik ataklar) riskini belirgin bir şekilde (%28)
azaltmıştır. Kardiyovasküler dışı mortalite grupları arasında istatsitiksel olarak belirgin bir
farklılık yoktur.
Kolesterol ve Homosisteinde İlave Azaltımların Etkinliği Çalışması (SEARCH) simvastatin
80 mg ile tedavinin (ortalama takip süresi 6.7 yıl) majör vasküler olaylar (MVO'lar; ölümcül
KKH, ölümcül olmayan MI, koroner revaskülarizasyon prosedürü, ölümcül olan veya
olmayan inme ya da periferik revaskülarizasyon prosedürü) üzerindeki etkisini MI öyküsü
olan 12,064 hastada simvastatin 20 mg'ye göre değerlendirmiştir. İki grup arasında MVO'ların
insidansı bakımından anlamlı fark yoktu: Simvastatin 20 mg (n = 1553; %25.7) ve simvastatin
80 mg (n = 1477; %24.5 ); RR 0.94, %95 GA: 0.88 - 1.01. Çalışma süresince iki grup
arasında LDL-C bakımından mutlak farkın 0.35 ± 0.01 mmol/L olduğu görülmüştür. Miyopati
insidansının simvastatin 80 mg alan hastalarda yaklaşık %1.0 ve 20 mg alan hastalarda %0.02
olması dışında, güvenilirlik profillerinin iki tedavi grubunda benzer olduğu belirlenmiştir. Bu
miyopati olgularının yaklaşık yarısı tedavinin ilk yılında görülmüştür. Tedavinin sonraki her
bir yılında miyopati insidansının yaklaşık %0.1 olduğu gözlemlenmiştir.
Primer hiperkolesterolemi ve kombine hiperlipidemi
Hiperkolesterolemili hastalarda günde 10, 20, 40 ve 80 mg/gün dozundaki simvastatinin
etkililik ve güvenliliğini karşılaştıran çalışmalarda LDL-C'deki ortalama azalma sırasıyla
%30, %38, %41 ve %47 olarak bulunmuştur. Kombine hiperlipidemili hastalarda yapılan
çalışmalarda 40 ve 80 mg simvastatin trigliseridlerde ortalama %28 ve %33 (plasebo %2)
düşüş yaparken, ortalama HDL-C'de sırasıyla %13 ve %16 (plasebo %3) artış yapmıştır.
Çocuklar ve Adolesanlarda Yürütülen Klinik Çalışmalar (10 - 17 yaş arası)
Çift-kör, plasebo-kontrollü bir çalışmada, 10-17 yaş arası (ortalama yaş 14.1) heterozigot
ailesel hiperkolesterolemili (heFH) 175 hasta (99 erkek (Tanner evresi II ve üzeri) ve
menarştan sonra en az bir yıl geçmiş 76 kız) 24 hafta süreyle simvastatin veya plaseboya
randomize edilmiştir (ana çalışma). Çalışmaya giriş için başlangıçtaki LDL_C düzeyinin 160 -
400 mg/dL olması ve ebeveynlerden birinin LDL-C düzeyinin >189 mg/dL olması
14gerekiyordu. Simvastatin dozajı (günde bir kez akşamları) ilk 8 haftada 10 mg, ikinci 8
haftada 20 mg ve sonraki haftalarda 40 mg'ydi. 24 haftalık bir uzatmada, 144 hasta tedaviye
devam etmeyi seçmiş ve simvastatin 40 mg veya plasebo almıştır.
Simvastatin plazmadaki LDL-C, TG ve Apo B düzeylerini anlamlı olarak azaltmıştır. 48
haftaya kadar uzatma döneminin sonuçlarının, ana çalışmada gözlenenlerle benzer olduğu
gözlenmiştir.
24 hafta tedaviden sonra, ulaşılan ortalama LDL-C değeri simvastatin 40 mg grubunda 124.9
mg/dL (aralık: 64.0-289.0 mg/dL) iken plasebo grubunda 207.8 mg/dLydi (aralık: 128.0-
334.0 mg/dL).
24 hafta simvastatin tedavisinden sonra (günde 10, 20 mg'dan 8 hafta aralıklarla 40 mg'a
kadar çıkan dozajlarla), simvastatin ortalama LDL -C'yi %36.8 (plasebo: başlangıca göre
%1.1 artış), Apo B'yi %32.4 (plasebo: %0.5) ve medyan TG düzeylerini %7.9 (plasebo: %3.2)
azaltmış ve ortalama HDL_C düzeylerini %8.3 (plasebo: %3.6) yükseltmiştir. Heterozigot
ailesel hiperkolesterolemili çocuklarda uzun vadede simvastatinin kardiyovasküler olaylara
faydası bilinmemektedir.
Günde 40 mg'dan yüksek dozların güvenilirlik ve etkinliği heterozigot ailesel
hiperkolesterolemili çocuklarda çalışılmamıştır. Çocuklukta uygulanan simvastatin
tedavisinin erişkin çağda morbidite ve mortaliteyi azaltmadaki uzun vadeli etkinliği
belirlenmemiştir.
5.2. Farmakokinetik özellikler
Genel özellikler
Simvastatin, güçlü bir HMG-KoA redüktaz inhibitörü olan P-hidroksiaside in vivo olarak
kolaylıkla hidrolize olan inaktif bir laktondur. Hidroliz esas olarak karaciğerde gerçekleşir;
insan plazmasında hidroliz hızı çok yavaştır.
Farmakokinetik parametreler erişkinlerde incelenmiştir. Çocuklara ve adolesanlara ait
farmakokinetik veriler yoktur.
Emilim:
İnsanda simvastatin iyi bir şekilde emilir ve karaciğerde büyük oranda ilk-geçiş
metabolizmasına uğrar. Karaciğerdeki ekstraksiyon hepatik kan akışına bağımlıdır. Karaciğer
aktif formun esas etki bölgesidir. Simvastatinin oral bir dozundan sonra beta-hidroksiasidin
sistemik dolaşımdaki miktarının, dozun %5'inden daha az olduğu saptanmıştır. Aktif
inhibitörlerin maksimum plazma konsantrasyonuna, simvastatin uygulandıktan yaklaşık 1-2
saat sonra ulaşılır. Eş zamanlı gıda alımı emilimi etkilemez.
Simvastatinin tekli ve çoklu dozlarının farmakokinetiği, çoklu dozlarda tıbbi ürünün birikim
yapmadığını göstermiştir.
Dağılım:
Simvastatin ve aktif metabolitinin proteinlere bağlanma oranı % 95'den fazladır.
15Biyotransformasyon:
Simvastatin CYP3A4'ün bir sübstratıdır (bkz. bölüm 4.3 ve 4.5). Simvastatinin insan
plazmasındaki majör metabolitleri beta-hidroksiasit ve diğer dört aktif metabolittir.
Eliminasyon:
Radyoaktif simvastatinin oral bir dozu insana uygulandıktan sonra, radyoaktivitenin %13'ü
idrarla ve %60'ı feçesle 96 saat içerisinde atılmıştır. İntravenöz yolla enjekte edildikten sonra
beta-hidroksiasit metabolitinin yarı-ömrü ortalama 1.9 saat olarak belirlenmiştir. İntravenöz
dozun sadece ortalama %0.3'ü idrarla metabolitler şeklinde atılmıştır.
5.3. Klinik öncesi güvenlilik verileri
Farmakodinamik, tekrarlı doz toksisitesi, genotoksisite ve karsinojeniteyi içeren klasik hayvan
çalışmaları, hasta açısından, farmakolojik mekanizmadan beklenenden başka hiçbir riskin
olmadığını göstermiştir. Hem sıçanda hem de tavşanda, maksimum tolere edilen dozlarda
uygulanan simvastatin hiçbir fetal malformasyona yol açmamış ve fertilite, üreme fonksiyonu
veya yenidoğan gelişimi üzerinde hiçbir etki göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Butil hidroksianisol
Askorbik asit
Anhidr sitrik asit
Mikrokristal selüloz PH 102
Prejelatinize nişasta
Kroskarmelloz sodyum
Magnezyum stearat
Film kaplama materyali no II (opadry pink 20A24556): HPMC 2910, Titanyum dioksit,
Hidroksipropil selüloz, Azorubine (E122), Sarı demir oksit, Sunset sarısı FCF lak (E110),
İndigo karmin lak
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
PVC/PE/PVDC-Al blister
Kutuda 14 ya da 28 film tablet halinde.
166.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
İnkılap Mah. Akçakoca Sok. No:10
34768 Ümraniye / İstanbul
Tel: (0216) 633 60 00
Fax: (0216) 633 60 01 - 02
8. RUHSAT NUMARASI
182/90
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.06.1997
Ruhsat yenileme tarihi:
10. KÜB’ÜN YENİLENME TARİHİ
17