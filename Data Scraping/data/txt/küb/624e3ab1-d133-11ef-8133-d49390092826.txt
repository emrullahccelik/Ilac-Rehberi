KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROFENİD® 200 mg retard tablet
2. KALİTATİF VE KANTİTATİF BİLEŞİM
1 retard tablette
Etkin madde:
Ketoprofen 200 mg
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Retard tablet.
Oral kullanıma uygun şekilde yuvarlak, oval, beyaz retard tablet.
4. KLİNİK ÖZELLİKLER
4.1. Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas iskelet sistemi ağrıları, postoperatif ağrı ve dismenore tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Hekim başka türlü tavsiye etmemişse, akşam yemeği ile birlikte ya da yemekten sonra bir
PROFENİD 200 mg Retard Tablet alınır. Kullanım süresi, hastalığın gidişine ve hastanın
tedaviye vereceği cevaba göre hekim tarafından belirlenir.
Günlük maksimum doz 200 mg’dır.
Uygulama şekli:
Oral yoldan uygulanır.
PROFENİD, 200 mg retard tablet yemekler sırasında ya da yemeklerden sonra 1 bardak su ile
çiğnenmeden yutulmalıdır.
Özel popülasyonlara ilişkin ek bilgiler:
Böbrek yetmezliği:
Bu hastalara ketoprofen verilirken başlangıç dozunun düşürülmesi ve etkin olan minimum
dozun verilmesi önerilir. İleri derecede yetmezlik durumunda kullanılmaz (bkz. bölüm 4.3
Kontrendikasyonlar). Hastanın ilaca karşı toleransından emin olunduğunda, hastaya özel doz
ayarlaması düşünülebilir.
Karaciğer yetmezliği:
Bu hastalara ketoprofen verilirken minimum etkin günlük dozun uygulanması ve karaciğer
fonksiyonlarının takibi önerilir. Ciddi karaciğer yetmezliğinde kontrendikedir.
1 | 1 5Pediyatrik popülasyon:
Ketoprofenin çocuklardaki etkinliği ve güvenliliği kanıtlanmamıştır.
Geriyatrik popülasyon:
Bu hastalara ketoprofen verilirken başlangıç dozunun düşürülmesi ve etkin olan minimum
dozun verilmesi önerilir. Hastanın ilaca karşı toleransından emin olunduğunda, hastaya özel
doz ayarlaması düşünülebilir. Hasta gastrointestinal kanama açısından sürekli gözetim altında
tutulmalıdır.
4.3. Kontrendikasyonlar
PROFENID 200 retard tablet,
- Ketoprofen, asetilsalisilik asit (ASA) ve non-steroidal anti-inflamatuvar ajanlara (NSAİİ)
aşırı duyarlılık reaksiyonu (örn. bronkospazm, astım atakları, rinit, anjiyoödem, ürtiker) ve
diğer alerjik tipte reaksiyon geliştirdiği bilinen hastalarda kontrendikedir. Bu hastalarda
ciddi, nadiren ölümcül anafilaktik reaksiyonlar bildirilmiştir.
- Tabletin bileşiminde bulunan maddelerden herhangi birine aşırı duyarlılığı olduğu bilinen
kişilerde,
- Peptik ülser/hemoraji hastalığı olan veya hikayesi bulunan kişilerde (kanıtlanmış
ülserasyon ve kanamaya ilişkin iki veya daha fazla belirgin epizot)
- Daha önceki NSAİİ kullanımına bağlı olarak gastrointestinal kanama ve perforasyon
hikayesi olan hastalarda
- Hemoraji diyatezinde
- Ciddi kalp yetmezliğinde,
- Ciddi karaciğer yetmezliğinde
- Ciddi böbrek yetmezliğinde
- Gebeliğin son üç ayında,
- Koroner arteriyel by-pass grefti (CABG) cerrahisinde perioperatif ağrının tedavisinde
kontrendikedir.
4.4. Özel kullanım uyarıları ve önlemleri
Genel
PROFENİD 200 mg retard tablet’in kortikosteroidlerin yerine geçmesi veya kortikosteroid
yetersizliğini tedavi etmesi beklenemez. Kortikosteroidlerin birdenbire kesilmesi, hastalığın
alevlenmesine yol açabilir. Uzatılmış kortikosteroid tedavisi altındaki hastalarda; eğer
kortikosteroidlerin kesilmesi kararı alındıysa, tedavinin yavaşça azaltılarak sonlandırılması
gerekir.
İstenmeyen etkiler, semptomları kontrol altına almak için gereken en kısa süre boyunca
minimum etkili doz kullanılarak en düşük düzeye indirilebilir.
Ketoprofenin, siklooksijenaz-2 selektif inhibitörleri dahil diğer NSAİİ’ler ile eş zamanlı
kullanımından kaçınılmalıdır.
Yaşlılarda: Yaşlı hastalarda, özellikle ölümcül olabilecek gastrointestinal kanama ve
perforasyon olmak üzere, NSAİİ'lere karşı ortaya çıkan advers reaksiyon sıklığında artış söz
konusudur. Diğer NSAİİ’lerde olduğu gibi, yaşlıların (65 yaş ve üstü) tedavisi sırasında
dikkatli olunmalıdır.
2 | 1 5Kalp, böbrek ve karaciğer yetmezliği
Kalp yetmezliği, siroz ve nefrozu olan hastalar, diüretik tedavisi uygulanan hastalar ve kronik
böbrek fonksiyon bozukluğu olan hastalarda, özellikle de hastalar yaşlı ise tedavinin
başlangıcında böbrek fonksiyonu dikkatle takip edilmelidir. Bu hastalara ketoprofen
uygulanması, renal kan akımında prostaglandin inhibisyonundan kaynaklanan bir azalmaya
neden olabilmekte ve böbrek bozukluğuna yol açabilmektedir.
Renal etkiler
NSAİİ’lerin çeşitli formlarda nefrotoksisiteye neden olduğu bildirilmiştir ve bu, interstisiyel
nefrit, nefrotik sendrom ve böbrek yetmezliğine neden olabilir.
Hepatik etkiler
Karaciğer fonksiyon testleri anormal sonuç veren veya karaciğer hastalığı öyküsü olan
hastalarda, özellikle uzun süreli tedavi sırasında transaminaz seviyeleri periyodik olarak
değerlendirilmelidir. Ketoprofenle nadiren sarılık ve hepatit vakaları bildirilmiştir.
Bu laboratuvar anormallikleri, tedavinin sürdürülmesiyle ilerleyebilir, değişmeden kalabilir
veya geçici olabilir. NSAİ ilaçlarla yapılan klinik araştırmalarda, hastaların yaklaşık %1’inde
ALT ve AST düzeylerinde önemli artışlar (normalin üst sınırının yaklaşık üç katı veya
üstünde) görüldüğü rapor edilmiştir. Buna ilaveten, sarılık, ölümcül fulminant hepatit,
karaciğer nekrozu ve karaciğer yetmezliği gibi nadir ve bazıları ölümle sonuçlanan ağır
karaciğer reaksiyonları olan vakalar bildirilmiştir.
Karaciğer fonksiyon bozukluğunu gösteren semptom ve/veya bulguları olan ya da karaciğer
testlerinde anormallik bulunan bir hasta PROFENİD 200 mg retard tablet ile tedavi edilirken;
daha ağır bir karaciğer reaksiyonu gelişmesine kanıt olabilecek belirtiler açısından
incelenmesi gerekir. Eğer karaciğer hastalığıyla uyumlu klinik semptom ve bulgular gelişirse
ya da sistemik belirtiler (örn. eozinofili, döküntü, vb.) meydana gelirse, PROFENİD 200 mg
retard tablet’in kesilmesi gerekir.
Kardiyovasküler, serebrovasküler ve trombotik olaylar
NSAİİ tedavisiyle ilişkili olarak sıvı tutulması ve ödem bildirilmiş olması nedeniyle,
hipertansiyon ve/veya hafif ile orta şiddette konjestif kalp yetmezliği öyküsü olan hastalarda
dikkatli olunması gereklidir.
Klinik ve epidemiyolojik veriler bazı NSAİİ’lerin (özellikle yüksek dozda ve uzun süreli
kullanımda) arteriyal trombotik olayların (örneğin miyokardiyal enfarktüs veya inme) riskinde
küçük bir artışa neden olabileceğini öne sürmektedir. Selektif COX-2 inhibitörü olsun veya
olmasın, bütün NSAİİ’ler için benzer bir risk olabilir. Ketoprofeni bu riskten hariç tutacak
yeterli veri mevcut değildir.
Tüm NSAİİ’ler ile olduğu gibi, önceden mevcut kontrol altına alınamayan hipertansiyonu,
konjestif kalp yetmezliği, yerleşik iskemik kalp hastalığı, periferik arteriyel hastalığı ve/veya
serebrovasküler hastalığı olan hastaların tedavisinde dikkatli bir değerlendirme yapılmalıdır.
Benzer bir değerlendirme, kardiyovasküler hastalık için risk faktörlerinin (hipertansiyon,
hiperlipidemi, diabetes mellitus, sigara kullanımı) bulunduğu hastalarda uzun süreli tedaviye
başlamadan önce de yapılmalıdır.
3 | 1 5Aspirinin birlikte kullanılması durumunda, NSAİİ ile ilişkili ciddi kardiyovasküler trombotik
olay riskinin azalacağına dair tutarlı herhangi bir kanıt bulunmamaktadır. Aspirin ve bir
NSAİİ’nin eş zamanlı kullanımı ciddi gastrointestinal olay riskini kesinlikle arttırmaktadır.
Koroner arter by-pass (CABG) cerrahisini takiben ilk 10-14 gün içindeki ağrının tedavisi için
selektif bir COX-2 inhibitörü olan NSAİİ ile yapılan, geniş ölçekli, kontrollü iki klinik
çalışmada, miyokard enfarktüsü ve inme sıklığının arttığı bulunmuştur.
NSAİİ ile tedavi edilen hastalarda, istenmeyen kardiyovasküler olay riskini minimize etmek
için; en düşük etkili dozun, mümkün olan en kısa süre boyunca kullanılması gerekir.
Hastalar ciddi kardiyovasküler olayların semptom ve/veya bulguları hakkında
bilgilendirilmeli; bu semptomlar meydana gelirse alınacak önlemler hastalara öğretilmelidir.
Hipertansiyon
PROFENİD 200 mg retard tablet dahil, NSAİİ’ler hipertansiyonun yeni başlamasına veya
önceden var olan hipertansiyonun kötüleşmesine neden olabilir ki her iki durum da
kardiyovasküler olay sıklığının artışına katkı yapabilir. Tiazid veya loop diüretikleri kullanan
hastaların NSAİİ alırken bu tedavilere verdiği yanıt bozulabilir. PROFENİD 200 mg retard
tablet dahil, NSAİİ’ler hipertansiyonlu hastalarda dikkatli kullanılmalıdır. NSAİİ tedavisi
başlatıldığı sırada ve tedavi boyunca kan basıncı yakından takip edilmelidir.
Solunum bozuklukları
Kronik rinit, kronik sinüzit ve/veya nazal polipoz ile kombine astımı olan hastalar,
popülasyonun geri kalanına kıyasla aspirin ve/veya diğer NSAİİ’lere alerji geliştirme
açısından daha yüksek risk taşırlar. Özellikle aspirin veya NSAİİ’lere alerjisi olan hastalarda
bu ilacın kullanımı astım atakları ve bronkospazma neden olabilir.
Gastrointestinal kanama, ülserasyon ve perforasyon
Gastrointestinal bir bozukluk öyküsü bulunmayan veya öncü bir belirti bulunmayan kişilerde
de, tüm NSAİİ’ler ile tedavinin herhangi bir döneminde, ölümcül olabilecek gastrointestinal
kanama, inflamasyon, ülserasyon veya perforasyon riski bildirilmiştir.
Bazı klinik ve epidemiyolojik kanıtlar ketoprofenin, diğer NSAİİ’lere kıyasla, özellikle
yüksek dozlarda alındığında yüksek gastrointestinal kanama riskiyle ilişkili olabileceğini öne
sürmektedir.
Gastrointestinal kanama, ülserasyon ve perforasyon riski, özellikle hemoraji ve perforasyon
ile kombine ülser hikayesi olan hastalarda ve yaşlı hastalarda ve artan NSAİİ dozu ile
artmaktadır. Bu hastalarda tedaviye mevcut olan en düşük doz ile başlanmalıdır. Bu
hastalarda ve ayrıca eşzamanlı olarak düşük dozda aspirin ve gastrointestinal kanama riskini
arttırabilecek diğer ilaçları kullanan hastalarda koruyucu ajanlar (örn. Misoprostol veya
proton pompası inhibitörleri) ile kombinasyon düşünülmelidir.
NSAİİ'ler, gastrointestinal hastalık (örn. ülseratif kolit, Crohn hastalığı) geçmişi olan
hastaların durumlarını kötüleştirebileceği için bu hastalara dikkatle verilmelidir.
Özellikle tedavinin ilk evrelerinde, gastrointestinal toksisite hikayesi olan, özellikle yaşlı
hastalar, herhangi bir sıra dışı abdominal semptomu bildirmelidir.
4 | 1 5Bu ciddi advers olaylar, NSAİİ ile tedavi edilen hastalarda, bir uyarı semptomuyla birlikte
olsun veya olmasın; herhangi bir anda meydana gelebilir. Üst gastrointestinal sistemde ciddi
bir advers olay oluşan beş hastadan sadece birinde semptom görülür. NSAİİ’lerin neden
olduğu üst gastrointestinal ülserler, ağır kanama veya perforasyon, 3-6 ay süreyle tedavi
edilmiş hastaların yaklaşık % 1’inde, bir yıl süreyle tedavi edilmiş hastaların yaklaşık %2-
4’ünde meydana gelir. Bu eğilim kullanım süresi uzadıkça devam eder ve tedavinin gidişatı
sırasında herhangi bir anda ciddi bir gastrointestinal olayın oluşması ihtimalini arttırır. Ancak
kısa süreli tedavi de risksiz değildir.
Oral kortikosteroidler, antikoagülanlar (örn. varfarin), selektif serotonin-reuptake inhibitörleri
(SSRI) veya anti-platelet ajanlar (örn. aspirin) gibi ülser ve kanama riskini arttırabilecek
ilaçlarla eş zamanlı kullanan hastalarda dikkatli olunması önerilmektedir.
NSAİİ ile tedavi edilen hastalarda gastrointestinal kanama riskini arttıran diğer faktörler;
NSAİİ tedavisi süresinin uzun olması, sigara kullanımı, alkol kullanımı, ileri yaş ve genel
sağlık durumunun bozuk olmasıdır. Spontan rapor edilen ölümcül gastrointestinal olayların
çoğu, yaşlı veya zayıf düşmüş hastalarda meydana gelmektedir ve bu nedenle bu hasta
popülasyonunun tedavisinde özel dikkat gösterilmesi gerekir.
NSAİİ’ler ile ilişkili olarak çok seyrek pankreatit bildirilmiştir.
Ketoprofen alan hastalarda gastrointestinal kanama veya ülserasyon meydana gelmesi
durumunda tedaviye son verilmelidir.
NSAİİ ile tedavi edilen hastalarda potansiyel advers gastrointestinal olay riskini minimize
etmek için, en düşük etkili doz, mümkün olan en kısa süre boyunca kullanılmalıdır. Hastalar
ve hekimler, NSAİİ tedavisi sırasında gastrointestinal ülserasyon ve kanama semptomları ve
bulguları açısından tetikte olmalıdır. Eğer ciddi bir gastrointestinal advers olay şüphesi varsa,
derhal ilave değerlendirme yapılmalı ve tedavi başlatılmalıdır. Ciddi bir gastrointestinal
advers olay olasılığı ortadan kalkana kadar; NSAİİ kesilmelidir. Yüksek risk bulunan
hastalarda, NSAİİ dışındaki alternatif tedaviler dikkate alınmalıdır.
Hematolojik etkiler
PROFENİD 200 mg retard tablet dahil, NSAİİ alan hastalarda bazen anemi görülür. Bunun
nedeni sıvı tutulması, gizli veya ağır gastrointestinal kan kaybı ya da ilacın kan yapımı
(eritropoiezis) üstünde tam olarak açıklanamayan etkisi olabilir. PROFENİD 200 mg retard
tablet dahil, NSAİİ’lerle uzun süreli tedavi gören hastalarda eğer anemi semptom veya
bulguları görülürse, hemoglobin veya hematokrit kontrolü yapılmalıdır. NSAİİ’ler trombosit
agregasyonunu inhibe eder. Bazı hastalarda kanama zamanını uzattıkları gösterilmiştir.
Aspirinin tersine, trombosit fonksiyonu üstündeki etkileri niceliksel olarak daha az, daha kısa
süreli ve geri dönüşümlüdür. PROFENİD 200 mg retard tablet alan hastalar, trombosit
fonksiyonlarındaki değişikliklerden ters etkilenebilecekleri için; tıpkı kanama bozukluğu olan
ya da antikoagülan alan hastalar gibi dikkatle takip edilmelidir.
Önceden mevcut olan astım
Astımı olan hastalarda aspirine duyarlı astım bulunabilir. Aspirine duyarlı astım bulunan
hastalarda aspirin kullanılmasıyla ölümcül olan ağır bronkospazm meydana gelmesi
ilişkilendirilmiştir. Aspirine duyarlı hastalarda, aspirin ile diğer NSAİİ’ler arasında çapraz
reaktivite rapor edilmiştir. PROFENİD 200 mg retard tablet, bu tip aspirin duyarlılığı bulunan
5 | 1 5hastalarda uygulanmamalıdır ve önceden mevcut astımı olan hastalarda dikkatli
kullanılmalıdır.
Kadın doğurganlığı
Diğer NSAİİ'lerde olduğu gibi ketoprofenin kullanımı kadınlarda doğurganlığı azaltabilir ve
gebe kalmaya çalışan kadınlar için tavsiye edilmemektedir. Gebe kalmakta güçlük çeken veya
infertilite tetkikleri yaptırmakta olan kadınlarda NSAİİ kullanımının bırakılması
düşünülmelidir.
Cilt reaksiyonları
NSAİİ’lerin kullanımıyla ilişkili olarak eksfolyatif dermatit, Stevens-Johnson sendromu (SJS)
ve toksik epidermal nekroliz (TEN) gibi bazıları ölümcül olabilecek ciddi cilt reaksiyonları
çok nadiren bildirilmiştir. Tedavinin başlangıcındaki hastaların bu reaksiyonlara ilişkin
yüksek risk grubunda olduğu görülmüştür. Hastalarda bu reaksiyonların ortaya çıkma riskinin
tedavinin erken döneminde en yüksek düzeyde olduğu ve ortaya çıkan reaksiyonun, olguların
çoğunda tedavinin ilk ayı içinde başladığı görülmektedir. Bu ciddi olaylar herhangi bir ön
uyarı olmaksızın meydana gelebilir. Hastaların ciddi cilt semptom ve bulguları hususunda
bilgilendirilmesi gerekir. Ciltte döküntü, mukozal lezyon ve herhangi bir aşırı duyarlılık
reaksiyonunu görülür görülmez tedaviye son verilmelidir.
Enfeksiyöz hastalıklar
Diğer NSAİİ'lerde de olduğu gibi, enfeksiyöz bir hastalık varlığında ketoprofenin anti-
inflamatuvar, analjezik ve antipiretik özelliklerinin ateş gibi enfeksiyonun ilerlediğini
gösteren olağan belirtileri maskeleyebileceği göz önünde bulundurulmalıdır.
Görme bozuklukları
Bulanık görme gibi görsel rahatsızlıklar ortaya çıkması halinde tedavi durdurulmalıdır.
Anafilaktoid reaksiyonlar
Diğer NSAİİ’lerle olduğu gibi, daha önce bilinen PROFENİD 200 mg retard tablet kullanımı
olmayan hastalarda anafilaktoid reaksiyonlar meydana gelebilir. PROFENİD 200 mg retard
tablet, aspirin triadı bulunan hastalara verilmemelidir. Bu semptom kompleksi tipik olarak
astımlı hastalarda, aspirin veya diğer NSAİİ’leri aldıktan sonra meydana gelir. Nazal polipi
olsun veya olmasın; astımlı hastada rinit belirtileri veya ağır, ölümcül bronkospazm oluşabilir
(bkz. Kontrendikasyonlar ve önlemler- Önceden mevcut olan astım) Anafilaktoid reaksiyon
meydana gelen vakalarda acil tıbbi yardım aranması gerekir.
Hastalar için bilgi
Bir NSAİİ ile tedaviyi başlatmadan önce ve devam eden tedavi süresince, periyodik olarak
hastalara aşağıdaki bilgilerin verilmesi gerekir. Hastaların yazılan her reçeteye eşlik eden
NSAİİ Kılavuzu’nu okuması teşvik edilmelidir.
1- Diğer NSAİİ’ler gibi, PROFENİD 200 mg retard tablet de miyokard enfarktüsü veya inme
gibi ciddi kardiyovasküler yan etkilere neden olabilir ki bunlar hastaneye yatışla ve hatta
ölümle neticelenebilir. Her ne kadar ciddi kardiyovasküler olaylar uyarıcı semptomlar
olmadan meydana gelebilirse de, hastaların göğüs ağrısı, nefes darlığı, halsizlik, konuşma
güçlüğü gibi semptom ve bulgular konusunda tetikte olmaları ve gösterge oluşturan herhangi
bir semptom veya bulgu gözlediği anda tıbbi tavsiye aramaları gerekir. Hastalara bu izlemin
taşıdığı önemin anlatılması gerekir.
6 | 1 52- Diğer NSAİİ’ler gibi, PROFENİD 200 mg retard tablet de gastrointestinal rahatsızlık ve
nadir olarak ülser, kanama gibi hastaneye yatışla ve hatta ölümle neticelenen ciddi
gastrointestinal yan etkilere neden olabilir. Her ne kadar ciddi gastrointestinal kanal
ülserasyonları ve kanama, uyarı semptomları olmadan meydana gelebilirse de, hastaların
ülserasyon ve kanama semptomlarına karşı tetikte olması; epigastrik ağrı, dispepsi, melena ve
hematemez gibi gösterge oluşturan herhangi bir semptom veya bulgu gözlediği anda tıbbi
tavsiye istemeleri gerekir. Hastalara bu takibin öneminin anlatılması gerekir.
3- Diğer NSAİİ’ler gibi, PROFENİD 200 mg retard tablet de ciltte eksfolyatif dermatit,
Stevens-Johnson Sendromu (SJS) ve toksik epidermal nekroliz (TEN) gibi ciddi yan etkilere
neden olabilir; bunlar hastaneye yatış ve hatta ölümle neticelenebilir. Her ne kadar ciddi cilt
reaksiyonları uyarı semptomları ve bulguları olmadan meydana gelebilirse de, hastaların ciltte
kabartı, döküntü, ateş veya kaşıntı gibi aşırı duyarlılık semptom ve bulgularına karşı tetikte
olması; gösterge oluşturan herhangi bir semptom veya bulgu gözlediği anda tıbbi tavsiye
istemesi gerekir. Hastalara, herhangi bir tipte cilt döküntüsü gelişirse derhal ilacı kesmeleri ve
en kısa sürede hekime başvurmaları tavsiye edilmelidir.
4- Hastaların açıklanamayan kilo artışı veya ödemle ilgili semptom ve bulgularını derhal
hekimlerine bildirmesi gerekir.
5- Hastaların karaciğer toksisitesiyle ilgili uyarıcı semptom ve bulgular (örn. bulantı,
yorgunluk, uyuşukluk, kaşıntı, sarılık, karın sağ üst kadranında hassasiyet ve grip benzeri
semptomlar) hakkında bilgilendirilmesi gerekir. Eğer bunlar oluşursa, hastanın tedaviyi derhal
kesmesi ve hemen tıbbi tedavi araması gerektiği anlatılmalıdır.
6- Hastaların anafilaksi benzeri reaksiyonun belirtileri (örn. soluk alma güçlüğü, yüzde ve
boğazda şişme) konusunda bilgilendirilmesi gerekir. Eğer bunlar meydana gelirse, hastanın
derhal acil tıbbi tedavi araması gerektiği anlatılmalıdır.
7- Hamileliğin son trimesterinde PROFENİD 200 mg retard tablet kontrendikedir. Diğer
NSAİİ’lerde olduğu gibi duktus arteriozusun erken kapanmasına neden olabilir.
Laboratuvar testleri
Ciddi gastrointestinal kanal ülserasyonları ve kanama, uyarı semptomları olmadan meydana
gelebileceğinden; hekimlerin gastrointestinal kanama semptom ve bulgularını takip etmesi
gerekir. NSAİİ’lerle uzun süreli tedavi altındaki hastaların tam kan sayımları ve biyokimya
profilleri periyodik olarak kontrol edilmelidir. Eğer karaciğer veya böbrek hastalığıyla
uyumlu klinik bulgu ve semptomlar gelişirse, sistemik göstergeler ortaya çıkarsa (örn.
eozinofili, ciltte döküntü, vb.) veya anormal karaciğer testleri devam ederse veya kötüleşirse;
PROFENİD 200 mg retard tablet’in kesilmesi gerekir.
4.5. Diğer tıbbi ürünler ile etkileşimler ve diğer etkileşim şekilleri
- Diğer NSAİİ'ler (siklooksijenaz-2 selektifi inhibitörleri dahil) ve yüksek doz salisilatlar:
Gastrointestinal ülserasyon ve kanama riskinde artış
- Antikoagülanlar (heparin ve varfarin) ve trombosit agregasyonu inhibitörleri (örn.
tiklopidin, klopidogrel):
Kanama riskinde artış. Eşzamanlı uygulama kaçınılmaz olduğunda, hasta yakından
izlenmelidir.
7 | 1 5- Lityum:
Böbrek yoluyla lityum atılımının azalması nedeniyle, plazma lityum seviyesinde, bazen
toksik düzeylere ulaşabilen artış riski. Minimum lityum konsantrasyonu ortalaması % 15
oranında artmıştır ve böbrek lityum klerensi yaklaşık % 20 oranında azalmıştır. Gerekli
görülen durumlarda plazma lityum düzeyleri yakından izlenmeli ve NSAİİ tedavisi
sırasında ve sonrasında lityum doz düzeyleri ayarlanmalıdır.
- 15 mg/haftanın üzerinde dozlarda metotreksat:
Özellikle yüksek dozlarda (> 15 mg/hafta) uygulandığında, muhtemelen proteine bağlı
metotreksatın yerini alması ve metotreksatın renal klerensinin azalması ile ilişkili olarak
hematolojik metotreksat toksisitesi riskinde artış.
- Zidovudin:
Hematolojik toksisite NSAİİ’lerin zidovudin ile eş zamanlı kullanımıyla artmaktadır.
Eşzamanlı zidovudin ve ibuprofen tedavisi alan HIV (+) hemofili hastalarında hemartroz
ve hematom riskinde artış görüldüğüne dair kanıt mevcuttur.
- Kortikosteroidler: Gastrointestinal ülserasyon veya kanama riskinde artış
- Diüretikler:
Diüretik etkide azalma. Diüretik alan ve özellikle dehidratasyon olmuş hastalarda,
prostaglandin inhibisyonunun neden olduğu renal kan akışındaki azalmaya bağlı sekonder
olarak böbrek yetmezliği gelişme riski daha yüksektir. Bu hastalarda, eş zamanlı tedaviye
başlamadan rehidratasyon sağlanmalı ve tedaviye başladığında böbrek fonksiyonu
izlenmelidir.
- ADE inhibitörleri ve Anjiyotensin II Antagonistleri:
Antihipertansif etkide azalma. Böbrek fonksiyonu bozulmuş olan hastalarda (örneğin,
dehidratasyon bulunan hastalar ya da yaşlı hastalar) bir ACE inhibitörü veya Anjiyotensin
II antagonistinin siklooksijenazı inhibe eden ajanlarla birlikte uygulanması, olası bir akut
böbrek yetmezliği de dahil olmak üzere, böbrek fonksiyonunun daha da kötüleşmesine yol
açabilir.
- 15 mg/haftadan düşük dozlarda metotreksat:
Kombinasyon tedavisinin ilk haftalarında, tam kan sayımı haftalık olarak takip edilmelidir.
Böbrek fonksiyonunda herhangi bir değişiklik varsa ya da hastanın yaşlı olması
durumunda, daha sık takip yapılmalıdır. NSAİİ’lerin tavşan böbreği kesitlerinde
metotreksat birikmesini kompetitif olarak inhibe ettiği rapor edilmiştir. Bu bulgu
metotreksat toksisitesini arttırabileceğine işaret edebilir. NSAİİ’lerin metotreksat ile
birlikte uygulanması sırasından dikkatli olunmalıdır.
- Pentoksifilin:
Kanama riskinde artış söz konusudur. Daha sık klinik takip ve kanama süresinin izlenmesi
gereklidir.
- Mifepriston:
NSAİİ’ler mifepristonun etkisini azaltabileceği için, mifepriston alımını takip eden 8 – 12
gün boyunca NSAİİ kullanılmamalıdır.
8 | 1 5- Anti-hipertansif ajanlar (beta blokerler, anjiyotensin dönüştürücü enzim inhibitörleri,
diüretikler): Anti-hipertansif potens azalması riski (vazodilatör prostaglandinlerin
NSAİİ'ler tarafından inhibe edilmesi).
- Probenesid:
Eşzamanlı probenesid uygulanması ketoprofenin plazma klerensini belirgin ölçüde
azaltabilir.
- Selektif serotonin geri alım inhibitörleri (SSRI'lar):
Gastrointestinal kanama riskinde artış
- Kardiyak glikozidler:
NSAİİ’ler kalp yetmezliğini şiddetlendirebilir, GFR’yi düşürebilir ve plazma glikozid
seviyelerinde artışa neden olabilir.
- Kinolon antibiyotikler:
Hayvan verileri NSAİİ’lerin kinolon antibiyotikler ile birlikte konvülziyon riskini
arttırabileceğini göstermiştir. NSAİİ ile kinolon antibiyotikleri eş zamanlı kullanan
hastalarda konvülziyon gelişme riskinde artış gözlenebilir.
- Trombolitikler:
Kanama riskinde artış
- Takrolimus:
NSAİİ’lerin takrolimus ile eş zamanlı olarak, özellikle yaşlı hastalarda kullanımında olası
nefrotoksisite riskinde artış
- Siklosporin
Nefrotoksisite riskinde artış, özellikle yaşlı hastalarda
4.6. Gebelik ve laktasyon
Gebelik kategorisi:
Birinci ve ikinci trimester: C
Üçüncü trimester: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kalma potansiyeli olan kadınlara reçete edildiğinde, hastaya gebe kalma kararı verirse
ya da gebelik şüphesi durumunda ilacın kesilmesi için hekime danışması önerilir.
Kontrasepsiyon üzerine etkisine ilişkin bir bilgi bulunmamaktadır.
Gebelik dönemi
Prostaglandin sentezinin inhibisyonu, gebeliği ve/veya embriyo/fetal gelişimi olumsuz yönde
etkileyebilir. Epidemiyoloji çalışmalarından elde edilen veriler, gebeliğin erken dönemlerinde
prostaglandin sentez inhibitörü kullanımından sonra düşük, kardiyak malformasyon ve
gastroşizis riskinde artış olduğuna işaret etmektedir. Mutlak kardiyovasküler malformasyon
riski, %1’den daha küçük bir orandan yaklaşık %1,5 oranına yükselmiştir. Riskin dozla ve
tedavi süresiyle doğru orantılı olarak arttığına inanılmaktadır. Hayvanlarla yapılan
çalışmalarda, prostaglandin sentez inhibitörlerinin uygulanmasının pre ve post-implantasyon
9 | 1 5kaybında ve embriyo-fetal letalitede artışla sonuçlandığı gösterilmiştir. Ayrıca, organojenez
döneminde bir prostaglandin sentez inhibitörü verilen hayvanlarda, kardiyovasküler
malformasyonlar da dahil olmak üzere çeşitli malformasyonların insidansında artış
bildirilmiştir. Ancak hayvanlarda yapılan üreme çalışmaları her zaman insanlardaki yanıtın
önceden tahmin edilebilmesini sağlayamaz. Gebe kadınlarda yapılmış yeterli ve iyi kontrollü
çalışmalar bulunmamaktadır. Açıkça gerekli olmadıkça, gebeliğin ilk ve ikinci trimesterindeki
kadınlara ketoprofen verilmemelidir. Hamile kalmaya çalışan veya gebeliğin ilk ya da ikinci
trimesterinde olan bir kadının, ketoprofen kullanması durumunda, doz düşük ve tedavi süresi
de mümkün olduğunca kısa tutulmalıdır.
Gebeliğin üçüncü trimesterinde, tüm prostaglandin sentez inhibitörleri, fetusun, annenin ya da
yenidoğanın aşağıdaki durumlara maruz kalmasına yol açabilir:
Fetusun:
- kardiyopulmoner toksisiteye (duktus arteriozusun erken kapanması ve pulmoner
hipertansiyonla birlikte);
- fetusun oligo-hidroamniyozla birlikte böbrek yetmezliğine neden olabilecek renal
disfonksiyona;
Anne ve yenidoğan, gebeliğin sonunda:
- kanama süresinde artış olasılığına (çok düşük dozlarda bile ortaya çıkabilen
agregasyon önleyici bir etkidir).
- doğumun gecikmesine ya da uzamasına neden olan uterus kontraksiyonu
inhibisyonuna
Sıçanlarda NSAİİ’lerle yapılan çalışmalarda prostaglandin sentezini inhibe eden diğer
ilaçlarla olduğu gibi distosi (güç doğum) ve gecikmiş doğum sıklığında artış, sağ kalan yavru
sayısında azalma görülmüştür. PROFENİD 200 mg retard tablet’in gebe kadınlarda doğum
eylemi üzerindeki etkileri bilinmemektedir
Bu nedenle, gebeliğin son trimesterinde ketoprofen kullanımı kontrendikedir.
Laktasyon dönemi
Ketoprofenin anne sütüne geçip geçmediğine ilişkin herhangi bir veri mevcut değildir. Pek
çok ilaç insan sütüne geçtiğinden ve PROFENİD 200 mg retard tablet ’in süt emen bebeklerde
ciddi advers etki yapması ihtimali bulunduğundan; ilacın anne için taşıdığı önem dikkate
alınarak, emzirmenin sonlandırılmasına veya ilacın kesilmesine karar verilmelidir.
Ketoprofenin emziren annelerde kullanımı önerilmemektedir.
Üreme yeteneği/Fertilite
Diğer NSAİİ'lerde olduğu gibi ketoprofenin kullanımı kadınlarda doğurganlığı azaltabilir ve
gebe kalmaya çalışan kadınlar için tavsiye edilmemektedir. Gebe kalmakta güçlük çeken veya
infertilite tetkikleri yaptırmakta olan kadınlarda NSAİİ kullanımının bırakılması
düşünülmelidir.
4.7. Araç ve makine kullanımı üzerindeki etkiler
Hastalar; baş dönmesi, uyku hali, konvülziyonlar, uyuşukluk, bitkinlik ve görme bozuklukları
ortaya çıkabileceği konusunda uyarılmalı ve bu semptomlar ortaya çıkarsa araç ve makine
kullanmamaları önerilmelidir.
10 | 1 54.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin
edilemiyor).
Kan ve lenf sistemi hastalıkları
Seyrek: Hemorajik anemi, lökopeni
Bilinmiyor: Agranülositoz, trombositopeni, kemik iliği yetmezliği, nötropeni
Bağışıklık sistemi hastalıkları
Seyrek: Anafilaktik reaksiyonlar (şok dahil), anjiyoödem
Psikiyatrik hastalıkları
Bilinmiyor: Duygu durum değişikliği
Sinir sistemi hastalıkları
Yaygın olmayan: Baş ağrısı, baş dönmesi, somnolans
Seyrek: Parestezi
Bilinmiyor: Konvülziyonlar, disguzi, depresyon, konfüzyon, vertigo, malazi, sersemlik,
aseptik menenjit
Göz hastalıkları
Seyrek: Bulanık görme gibi görme bozuklukları
Kulak ve iç kulak hastalıkları
Seyrek: Tinnitus
Kardiyak hastalıkları
Bilinmiyor: Kalp yetmezliğinde şiddetlenme
Vasküler hastalıkları
Bilinmiyor: Hipertansiyon, vazodilatasyon
Solunum, göğüs bozuklukları ve mediastinal hastalıkları
Seyrek: Astım, astım atağı
Bilinmiyor: Bronkospazm (özellikle ASA ve diğer NSAİİ’lere aşırı duyarlı olduğu bilinen
hastalarda), rinit, spesifik olmayan alerjik reaksiyonlar, dispne
Gastrointestinal hastalıkları
Yaygın: Dispepsi, bulantı, karın ağrısı, kusma
Yaygın olmayan: Konstipasyon, diyare, gaz, gastrit
Seyrek: Stomatit, peptik ülser
Bilinmiyor: Kolitte şiddetlenme ve Crohn hastalığı, gastrointestinal hemoraji ve perforasyon,
gastralji, melena, hematemez, pankreatit
Gastrointestinal kanama özellikle yaşlı hastalarda kimi zaman ölümcül olabilir.
Hepato-bilier hastalıkları
Seyrek: Hepatit, transaminazlarda artış, hepatit bozukluklara bağlı olarak serum bilirubin
düzeylerinde yükselme
Bilinmiyor: Karaciğer fonksiyonunda anormallik, sarılık
11 | 1 5Deri ve deri altı doku hastalıkları
Yaygın olmayan: Döküntü, kaşıntı
Bilinmiyor: Fotosensitivite reaksiyonları, alopesi, ürtiker, anjiyoödem, Stevens-Johnson
sendromu ve bülloz döküntüler (toksik epidermal nekroliz, eritem multiform), purpura
Böbrek ve idrar hastalıkları
Bilinmiyor: Akut böbrek yetmezliği, tubulointerstisiyel nefrit, nefritik sendrom, renal
fonksiyon testlerinde anormallik
Genel bozukluklar ve uygulama bölgesine ilişkin hastalıkları
Yaygın olmayan: Ödem, halsizlik
Bilinmiyor: Baş ağrısı, tat duyumsaması değişikliği
Araştırmalar
Seyrek: Kilo artışı
Klinik ve epidemiyolojik veriler bazı NSAİİ’lerin (özellikle yüksek dozda ve uzun süreli
kullanımda) arteriyal trombotik olayların (örneğin miyokardiyal enfarktüs veya inme) riskinde
küçük bir artışa neden olabileceğini öne sürmektedir.
Majör yan etkilerin görüldüğü tüm durumlarda PROFENİD 200 mg retard tablet tedavisi
sonlandırılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Ketoprofen için doz aşımı vakaları 2.5 g’a kadar olan dozlarda raporlanmıştır. Çoğu vakada,
gözlemlenen belirtiler benign ve letarji, baş dönmesi, bulantı, kusma, diyare ve karın ağrısı ile
sınırlıdır. Baş ağrısı, nadiren diyare, dezoryantasyon, eksitasyon, koma, baş dönmesi, tinnitus,
baygınlık, ara sıra konvülziyonlar görülebilir. Hipotansiyon, bronkospazm ve gastrointestinal
hemoraji gibi propiyonik asit türevlerinin doz aşımında görülen yan etkiler beklenebilir.
Belirgin zehirlenme durumunda, akut renal yetmezlik ve karaciğer harabiyeti olasıdır.
Tedavi
Ketoprofen doz aşımının spesifik antidot yoktur. Ağır doz aşımından şüphelenildiği
durumlarda gastrik lavaj uygulanması önerilir. Dehidrasyonu telafi etmek için üriner atılımı
gözlemlemek ve varsa asidozisi düzeltmek için semptomatik ve destekleyici tedavi
uygulanmalıdır.
PROFENİD 200 mg Retard Tablet’in yavaş salınımına bağlı olarak, ketoprofenin sindirimden
sonraki 16 saate kadar absorbe edilmeye devam etmesi beklenir.
12 | 1 5Alındıktan sonraki 1 saat içerisinde, yavaş salınan ketoprofenin absorbsiyonunu azaltmak için
aktif kömür uygulanması düşünülebilir. Alternatif olarak, yetişkinlerde potansiyel olarak
toksik miktarda ilaç alındıktan sonraki 1 saat içerisinde gastrik lavaj yapılması düşünülmelidir.
İdrar çıkışından emin olunmalıdır.
Böbrek ve karaciğer fonksiyonları yakından takip edilmelidir.
Potansiyel toksik miktarın alımını takiben hastalar en az 4 saat boyunca gözlenmelidir.
Renal yetmezliğin mevcudiyeti durumunda, sirküle eden tıbbi ürünün uzaklaştırılması için
hemodiyaliz faydalı olabilir.
Tekrarlayan ve uzayan konvülziyonlar intravenöz diazepam ile tedavi edilmelidir.
Gastrik dekontaminasyonun faydası bilinmemektedir.
Hastanın klinik durumuna göre diğer tedaviler uygulanabilir.
5.FARMAKOLOJİK ÖZELLİKLERİ
5.1. Farmakodinamik özellikler
ATC kodu: M01A E03 Propiyonik asit türevi non-steroid anti-inflamatuvar
Ketoprofen, non-steroidal anti-inflamatuvar ilaçların propiyonik asit alt grubuna ait olan
arilkarboksilik asit türevi bir non-steroidal anti-inflamatuvardır. Prostaglandin sentezini inhibe
ederek; merkezi ve periferik analjezik, antipiretik ve anti-inflamatuvar etkinliği vardır;
trombosit işlevlerini kısa süreli olarak inhibe eder.
Diğer NSAİİ’ler gibi, ketoprofenin de, merkezi etkisiyle analjezi ortaya çıkardığı
gösterilmiştir.
5.2. Farmakokinetik özellikleri
Genel özellikler:
Emilim:
Ketoprofen gastrointestinal kanaldan yavaş fakat tamamen emilir.
Oral kullanımı takip eden 60 ila 90 dakika içinde maksimum plazma seviyelerine ulaşılır.
Ketoprofenin gıda ile birlikte alımında, elimim hızı yavaşlayarak gecikmiş ve düşük pik
konsantrasyonuna (Cmaks) sebep olur; ancak bu toplam biyoyararlanımı etkilemez.
*Geciktirilmiş salımlı formülasyonlar: Yüksek kalorili gıdalar ile birlikte alındığında,
biyoyararlanımda hafif bir azalma (%13) gözlenmiştir.
Dağılım:
Ketoprofen % 99 oranında plazma proteinlerine bağlanır.
Ketoprofen sinoviyal sıvıya ve intraartiküler, kapsüler, sinoviyal ve tendon dokulara geçer.
Kan-beyin bariyerini ve plasenta bariyerini geçer. Plazma eliminasyon yarı ömrü yaklaşık 2
saattir. Hacim dağılımı yaklaşık 7 lt’dir.
*Geciktirilmiş salımlı formülasyonlar: Platodan sonra (5. ila 12. saat), ketoprofen seviyeleri
belirgin bir 3-4 saatlik yarılanma ömrü ile düşer. Tekrarlayan dozların ardından ilacın birikimi
gözlenmemiştir.
13 | 1 5Biyotransformasyon:
Ketoprofenin biyotransformasyonu iki ana yol ile karakterize edilir; hidroksilasyon ve
glukoronik asit ile konjugasyon, konjügasyon insanlarda ana metabolik yoldur.
Ketoprofenin değişmemiş ilaç olarak atılımı çok düşüktür (%1’den az). Uygulanan
ketoprofenin hemen hemen tamamı idrar içerisinde metabolit olarak atılır, dozun % 65-75’i
glukuronid metaboliti olarak atılır.
Eliminasyon:
Uygulanan dozun %50’si alımı takip eden 6 saat içerisinde idrar ile atılır. Beş gün oral
uygulama sonrasında, dozun % 75-90’ı idrarla atılır. Feçesle atılım oranı çok düşüktür (% 1 ila
8).
Doğrusallık/Doğrusal olmayan durum:
Veri bulunmamaktadır.
Hastalardaki karakteristik özellikler
Yaşlılar:
Yaşlılarda emilim değişmez ancak eliminasyon yarılanma süresi uzar (3 saat) ve böbrek ve
plazma klerensinde azalma görülür.
Karaciğer yetmezliği:
Plazma klerensinde ve eliminasyon yarılanma ömründe belirgin bir değişiklik yoktur. Ancak,
bağlanmamış fraksiyon yaklaşık olarak iki katıdır.
Böbrek yetmezliği:
Böbrek yetmezliğinin ciddiyeti ile ilişkili olarak renal ve plazma klerensinde azalma ve
yarılanma ömründe artış gözlenmektedir.
5.3. Klinik öncesi güvenlilik verileri
Diğer bölümlerde bildirilenler dışında, deney hayvanları üzerinde yapılan araştırmalarda,
kullanım güvenirliği açısından yararlı olabilecek ek bir bulgu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Dibazik kalsiyum fosfat
Natrosol 250 HHX (hidroksietil selüloz)
Magnezyum stearat
Selüloz asetoftalat
Dietil ftalat
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
14 | 1 56.4. Saklamaya yönelik özel tedbirler
25o C’ın altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, PVC/Al blisterde, 10 tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Sanofi-aventis İlaçları Ltd. Şti.
Büyükdere Cad. No:193
Levent –Şişli- İSTANBUL
Tel: (212) 339 10 00
Faks: (212) 339 10 89
8. RUHSAT NUMARASI
231/62
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 09.05.2011
Ruhsat yenileme tarihi:
10. KÜB’ÜN YENİLENME TARİHİ
15 | 1 5