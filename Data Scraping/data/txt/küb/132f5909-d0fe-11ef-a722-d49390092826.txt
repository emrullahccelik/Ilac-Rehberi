KISA ÜRÜN BİLGİSİ
1. BEŞERİ TIBBİ ÜRÜNÜN ADI
AİRFİBRO 300 mg/5 mL nebülizasyon çözeltisi
Steril
2. KALİTATİF VE KANTİTATİF BİLEŞİM
Etkin madde:
Tobramisin 300 mg (5 mL’lik her flakonda)
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Nebülizasyon çözeltisi
Berrak ve hafif sarı renkli çözelti
4. KLİNİK ÖZELLİKLER
4.1. Terapötik endikasyonlar
6 yaş ve üstündeki kistik fibroz (KF) hastalarında Pseudomonas aeruginosa’ya bağlı kronik
akciğer enfeksiyonun tedavisinde endikedir.
4.2. Pozoloji ve uygulama şekli
Genel Bilgiler
AİRFİBRO solunum yoluyla kullanmak üzere hazırlanmıştır ve parenteral kullanım
için uygun değildir.
Pozoloji / uygulama sıklığı ve süresi:
Kullanılacak AİRFİBRO dozu yaş ve kiloya bakılmaksızın tüm hastalarda aynıdır. Yetişkinler
ve çocuklar (6 yaş ve üzeri) için önerilen doz, 28 gün boyunca günde iki kez bir flakondur (tek
kullanımlık 300 mg/5 mL’lik flakonlar). Doz aralığı mümkün olduğunca 12 saat olmalı ve 6
saatten az olmamalıdır. 28 günlük tedaviden sonra, hastalar AİRFİBRO tedavisine müteakip 28
gün ara vermelidir. 28 günlük aktif tedavi ve 28 günlük dinlenme devreleri tekrarlanmalıdır.
Kontrollü Klinik Çalışmalarda AİRFİBRO Doz Rejimi
Döngü 1 Döngü 2 Döngü 3
28 Gün 28 Gün 28 Gün 28 Gün 28 Gün 28 Gün
Günde 2 kere Günde 2 kere Günde 2 kere
AİRFİBRO 300 Standart AİRFİBRO 300 Standart AİRFİBRO 300 Standart
mg tedavisi + bakım mg tedavisi + bakım mg tedavisi + bakım
standart bakım standart bakım standart bakım
*Standart bakım: Kistik fibrozlu hastaların tedavisinde standart olarak kullanılan oral veya
parenteral anti-psödomonal antibiyotikleri, beta 2 agonistleri, kromolini, inhale
1/19kortikosteroidleri, hava yollarını temizlemeye yönelik teknikleri içermektedir. Ek olarak
hastaların yaklaşık %77’si dornaz alfa kullanmaktadır.
Altı yaşından daha küçük hastalarda, beklenen FEV ’i (1.saniyedeki Zorlu Ekspiratuvar Hacim)
1
<%25 veya >%75 olan hastalarda veya Burkholderia cepacia kolonizasyonu olan hastalarda
güvenlilik ve etkililik gösterilmemiştir.
Tedaviye kistik fibroz tedavisinde deneyimli bir hekim tarafından başlanmalıdır. AİRFİBRO
tedavisine, hekim hastanın AİRFİBRO tedavisinden klinik yarar sağladığını düşündüğü sürece
belirtilen devreler şeklinde devam edilmelidir. Akciğerlerde klinik olarak kötüleşme söz
konusuysa ayrıca anti-psödomonal tedavi uygulanmalıdır.
Klinik çalışmalar, ilaca karşı in vitro direnç gösterildiğini belirten mikrobiyolojik raporlar
bulunsa bile hastaların klinik açıdan fayda görebildiğini göstermektedir.
Uygulama şekli:
AİRFİBRO, folyo saşe içinde yer alan, her biri 300 mg tobramisin içeren tek dozluk flakonlar
şeklinde satılır. Bir AİRFİBRO flakonun içeriği nebülizöre boşaltılır, sonra elle kullanılan jet
kompresörlü tekrar kullanılabilir uygun bir nebülizatör ile yaklaşık 15 dakika solunur.
Kompresörün uygun sayılması için jet kompresörlü nebülizöre takıldığında 4 – 6 L/dk akış hızı
ve/veya 110 – 227 kPa geri basınç sağlaması gerekir. Üreticilerin nebülizör ve kompresör
bakımına ve kullanımına ilişkin talimatları yerine getirilmelidir.
Hastalar dik otururken veya ayakta dururken ve nebülizörün ağızlığından normal nefes alırken
AİRFİBRO solunmalıdır. Hastaların ağızlarından nefes almasına yardımcı olması için burun
klipsleri kullanılabilir. Hastalar kendi standart göğüs fizyoterapisi doz rejimlerine devam
etmelidir. Klinik açıdan gerekli görüldüğü takdirde uygun bronkodilatörler kullanmaya devam
edilmelidir. Hastalar solunum sistemine doğrudan etkili birden fazla tedavi görüyorsa bunların
aşağıda belirtilen sıraya göre uygulanması tavsiye edilir:
1) Bronkodilatör,
2) Göğüs fizyoterapisi,
3) İnhalasyonla kullanılan diğer tıbbi ürünler,
4) Son olarak AİRFİBRO.
AİRFİBRO kullanımına ilişkin temel talimatlar aşağıdaki gibidir:
Hazırlanması
1. Ellerinizi su ve sabunla iyice yıkayın ve tam olarak kurulayın.
2. Tüpün ucunu kompresörün hava çıkışına bağlayın. Tüp buraya rahatça oturmalıdır.
Kompresörü elektrik prizine takın.
3. Tek bir AİRFİBRO flakonu çıkarın; alt kısmından hafifçe çekerek bağlı olduğu diğer
flakonlardan ayırın.
2/194. Nebülizörü temiz kuru kağıt veya bez bir havlu üzerine serin.
5. Nebülizörün üst kısmını alt kısmından ayırın ve temiz bir kağıt veya bez bir havlunun
üzerine koyun. Nebülizörün alt kısmını havlunun üzerine dik olarak koyun.
6. Flakonu bir elinize alın, diğer elinizle flakonun üstünü çevirerek açın. Flakonun içeriğini
nebülizörün alt kısmına boşaltmaya hazır olana kadar flakonu sıkmamaya dikkat edin.
7. Flakonun içeriğinin tamamını nebülizörün alt kısmına sıkın.
8. Nebülizörün üst kısmını geri takın.
9. Ağızlığı nebülizör çıkışına takın. İnspiratuvar valf başlığını nebülizör girişine sıkıca itin.
10. Kompresörün bağlantı borusunu nebülizörün altına bağlayın ve nebülizörü dik tutmaya
dikkat edin. Boruyu sıkıca hava giriş yerine doğru bastırın.
AİRFİBRO Tedavisi
1. Kompresörü çalıştırın.
2. Ağızlıktan buhar çıkışını kontrol edin. Buhar çıkışı yoksa tüm tüp bağlantılarını kontrol
edin ve kompresörün doğru şekilde çalıştığından emin olun.
3. Normal şekilde nefes almanıza olanak tanıyacak şekilde dik olarak oturun veya ayakta
durun.
4. Ağızlığı dişleriniz ile dilinizin üstü arasına yerleştirin ve sadece ağız yoluyla normal bir
şekilde nefes alıp verin. Burun klipsi kullanılması burundan değil, ağızdan nefes alıp
vermenize yardımcı olabilir. Hava akışını dilinizle bloke etmeyin.
5. AİRFİBRO çözeltisi nebülize olana ve artık buhar çıkmayıncaya kadar tedaviye devam
edin. Nebülizörün alt kısmı boşaldığında bir fışkırma sesi duyulabilir. AİRFİBRO
tedavisinin tamamı yaklaşık 15 dakika sürmelidir. Not: tedavi sırasında kesinti olması veya
öksürme ya da dinlenme ihtiyacı duyulması halinde kompresörü kapatarak ilacın ziyan
olmasını önleyin. Tedaviye yeniden başlamaya hazır olduğunuzda kompresörü yeniden
çalıştırın.
6. Tedavi bittikten sonra nebülizörü üretici talimatlarına uygun olarak temizleyin ve
dezenfekte edin.
Tolere edilebilir en yüksek günlük doz:
AİRFİBRO’nun tolere edilebilir en yüksek günlük dozu saptanmamıştır.
Özel popülasyonlara ilişkin ek bilgiler:
Böbrek yetmezliği:
Tobramisin büyük oranda idrar yoluyla, değişmemiş olarak atılır ve böbrek fonksiyonunun
tobramisine maruziyeti etkilemesi beklenir. Serum kreatinini 2 mg/dL veya üstünde olan ya da
kan üre azotu (BUN) 40 mg/dL veya üstünde olan hastalar klinik çalışmalara dahil
edilmemişlerdir ve bu popülasyonda AİRFİBRO’de doz değişikliği yapılması yönünde veya
aleyhinde önerileri destekleyen veri mevcut değildir (Bkz Bölüm 4.4).
3/19Karaciğer yetmezliği:
Karaciğer yetmezliği olan hastalarda yapılmış çalışma bulunmamaktadır. Tobramisin
metabolize edilmediğinden, karaciğer yetmezliğinin tobramisin maruziyetini etkilemesi
beklenmez (Bkz. Bölüm 5.2).
Pediyatrik popülasyon:
AİRFİBRO, 6 yaşın altındaki hastalarda kullanılmamalıdır.
Geriyatrik popülasyon:
Bu popülasyonda bir doz ayarlaması yapılması yönünde veya aleyhine öneriyi destekleyen
veriler yetersizdir. Yaşlı hastalarda AİRFİBRO kullanımı sırasında böbrek fonksiyonları göz
önüne alınmalıdır (Bkz. Bölüm 4.4).
Organ transplantasyonu yapılmış hastalar:
Organ transplantasyonu yapılmış hastalarda AİRFİBRO kullanımına ilişkin yeterli veri
bulunmamaktadır.
4.3. Kontrendikasyonlar
AİRFİBRO aminoglikozitlerden herhangi birine karşı aşırı duyarlılığı olduğu bilinen hastalarda
kontrendikedir.
4.4. Özel kullanım uyarıları ve önlemleri
Ototoksisite:
Parenteral yoldan aminoglikozit uygulanan hastalarda hem işitsel (işitme kaybı) hem de
vestibüler toksisite olarak ortaya çıkan ototoksisite bildirilmiştir. Vestibüler toksisite belirtileri
arasında vertigo, ataksi veya sersemlik bulunabilir. Tinnitus, ototoksisitenin başlangıç bulgusu
olabilir ve bu nedenle bu semptomun ortaya çıkması önlem alınmasını gerektirir.
Klinik çalışmalarda AİRFİBRO tedavisi sırasında işitme kaybı şikayeti veya odyometrik
incelemelerle saptanan ototoksisite gözlenmemiştir. Pazarlama sonrası deneyimlerde,
AİRFİBRO kullanan hastalarda işitme kaybı bildirilmiştir. Bunlardan bazıları önceden veya eş
zamanlı sistemik aminoglikozit tedavisi görmüş hastalarda bildirilmiştir. İşitme kaybı olan
hastalarda tinnitus sıklıkla bildirilmiştir.
Bilinen veya şüpheli bir işitsel ya da vestibüler disfonksiyonu olan hastalara AİRFİBRO reçete
edilirken dikkatli olunmalıdır. Hekimler, aminoglikozitlerin vestibüler veya kohlear toksisiteye
yol açma potansiyelini dikkate almalı ve AİRFİBRO tedavisi sırasında işitme ile ilgili işlevleri
uygun şekilde ölçmelidirler. Önceden uzun süreli sistemik aminoglikozit tedavisine bağlı olarak
risk bulunan hastalarda, AİRFİBRO tedavisine başlanmadan önce odyolojik değerlendirme
yapılması gerekebilir.
4/19Mitokondriyal DNA Varyantlarına Bağlı Ototoksisite Riski
Mitokondriyal olarak kodlanan 12S rRNA geninde (MT-RNR1), özellikle m.1555A>G
varyantı olmak üzere, belirli varyantlara sahip hastalarda aminoglikozitlerle birlikte ototoksisite
vakaları gözlenmiştir. Bazı hastalarda aminoglikozit serum seviyeleri tavsiye edilen aralıkta
olsa dahi ototoksisite meydana gelmiştir. Mitokondriyal DNA varyantları, genel ABD
popülasyonunun %1’inden daha azında mevcuttur ve ototoksisite şiddetinin yanı sıra
ototoksisite geliştirebilecek varyant taşıyıcılarının oranı bilinmemektedir. Aminoglikozit
kullanımı nedeniyle annede bilinen ototoksisite öyküsü veya hastada bilinen bir mitokondriyal
DNA varyantı olması durumunda, kalıcı işitme kaybının artan riski, enfeksiyonun şiddeti ve
güvenli ve etkili bir alternatif tedavi eksikliğinden daha fazla değilse, aminoglikozitler dışındaki
alternatif tedaviler düşünülmelidir.
Kulak çınlamasının başlaması önemli bir uyarıdır, çünkü ototoksisitenin uyarıcı belirtilerinden
biridir. Eğer bir hasta aminoglikozit tedavisi sırasında kulak çınlaması veya işitme kaybı
şikayeti bildirirse hekim odyolojik inceleme yaptırmalıdır. Aynı zamanda parenteral
aminoglikozit tedavisi gören hastalar, kümülatif toksisite riski dikkate alınarak klinik açıdan
uygun şekilde gözlenmelidir. Serum tobramisin konsantrasyonlarının takibi ile ilgili olarak
“Laboratuvar testi ve takibi” bölümüne bakınız.
Nefrotoksisite:
Parenteral aminoglikozit tedavisinde nefrotoksisiteye rastlanmıştır, ancak AİRFİBRO ile
yapılan klinik çalışmalar sırasında nefrotoksisite kanıtına rastlanmamıştır. AİRFİBRO, böbrek
fonksiyon bozukluğu bilinen veya şüphelenilen hastalarda dikkatli kullanılmalıdır ve
tobramisin serum konsantrasyonları gözlenmelidir. Serum tobramisin konsantrasyonlarının
takibi ile ilgili olarak “Laboratuvar testi ve takibi” bölümüne bakınız.
Şiddetli böbrek yetmezliği olan hastalar, örneğin serum kreatinini 2 mg/dL (176,8 μmol/L)’nin
üzerinde olanlar, klinik çalışmalara dahil edilmemiştir.
Mevcut klinik uygulamalara göre, böbrek fonksiyonunun alt sınırı incelenmelidir. Tamamlanan
her altı AİRFİBRO tedavi devresinin ardından (180 günlük nebülizör ile uygulanan
aminoglikozit tedavisi) üre ve kreatinin değerleri tekrar değerlendirilmelidir. Nefrotoksisiteyi
gösteren bir kanıt bulunursa, serum konsantrasyonları 2 mcg/mL’nin altına düşene kadar tüm
tobramisin tedavisi durdurulmalıdır. Daha sonra hekimin görüşüne göre AİRFİBRO tedavisine
devam edilebilir. AİRFİBRO ve beraberinde parenteral aminoglikozit tedavisi gören hastalar
kümülatif toksisite riski dikkate alınarak klinik açıdan uygun şekilde gözlenmelidir.
Klinik olarak gerekli görüldüğünde de böbrek fonksiyonuna ilişkin laboratuvar testleri
yapılmalıdır.
Laboratuvar testleri ve takibi - serum konsantrasyonları:
Bilinen veya şüpheli işitsel veya renal fonksiyon bozukluğu olan hastalarda serum tobramisin
konsantrasyonlarının takip edilmesi gerekir. AİRFİBRO kullanan hastalarda ototoksisite veya
5/19nefrotoksisite görülmesi halinde serum konsantrasyonları 2 mcg/mL’nin altında düşene kadar
tobramisin tedavisinin kesilmesi gerekir.
Böbrek fonksiyonları normal olan ve AİRFİBRO tedavisi gören hastalarda serum tobramisin
konsantrasyonlarının doz uygulamasından bir saat sonra yaklaşık 1 mcg/mL olması gerekir.
Eş zamanlı parenteral aminoglikozit tedavisi (veya böbrek atılımı etkileyebilecek diğer ilaçları
kullanan) gören hastalarda serum tobramisin konsantrasyonlarının takip edilmesi gerekir. Bu
hastalar klinik olarak gerekli görüldüğünde takip edilmelidir.
Serum tobramisin konsantrasyonu, parmak ucundan kan örneklemesi ile değil, sadece ven
ponksiyonu ile kan örneklemesi ile takip edilmelidir. Parmak derisi ile tobramisinin temas
etmesi ilacın serum düzeylerinde yanlış yüksek sonuçlar elde edilmesine yol açabilir. Bu
bulaşma, testten önce ellerin yıkanmasıyla bütünüyle önlenemez.
Bronkospazm:
Tıbbi ürünler inhalasyon yolu ile alındığında bronkospazm meydana gelebilir. Tobramisinin
nebülizör ile uygulanmasında bronkospazm meydana geldiği bildirilmiştir. İlk AİRFİBRO
dozu gözetim altında verilmeli ve eğer hastanın mevcut doz rejiminin bir parçası ise ön-
nebülizasyon ile bronkodilatör ilaç kullanılmalıdır. Nebülizasyondan önce ve sonra FEV
1
değeri ölçülmelidir. Eğer bronkodilatör ilaç almayan bir hastada tedavinin bronkospazma yol
açtığı saptanırsa, test başka bir zamanda bronkodilatör kullanarak tekrar yapılmalıdır.
Bronkodilatör ilaç tedavisi sırasında bronkospazmın meydana gelmesi alerjik bir yanıtı
belirtiyor olabilir. Alerjik bir yanıttan şüphelenilirse AİRFİBRO kullanımına son verilmelidir.
Bronkospazm uygun bir tıbbi yöntemle tedavi edilmelidir.
Nöromüsküler bozukluklar:
Miyastenia gravis veya Parkinson hastalığı gibi bilinen veya şüpheli bir nöromüsküler
bozukluğu olan hastalara AİRFİBRO reçete ederken dikkatli olunmalıdır. Aminoglikozidtler
nöromüsküler fonksiyon üzerindeki potansiyel kürar benzeri etkileri ile kas zayıflığını
artırabilir.
Hemoptizi (Kan tükürme):
Nebülizör ile uygulanan çözeltilerin teneffüs edilmesi, öksürük refleksini artırabilir. Aktif,
şiddetli hemoptizisi olan hastalarda AİRFİBRO, sadece tedavinin faydalarının kanamayı
artırma riskinden fazla olması durumunda uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
AİRFİBRO ile yapılmış klinik ilaç etkileşimi çalışması bulunmamaktadır. Bazı diüretikler
serum ve dokudaki antibiyotik konsantrasyonlarını değiştirerek aminoglikozit toksisitesini
artırabilmektedir. AİRFİBRO’nun etakrinik asit, furosemid, üre veya intravenöz mannitol ile
eş zamanlı kullanılmaması gerekir.
6/19AİRFİBRO’nun nörotoksik, nefrotoksik veya ototoksik potansiyele sahip diğer ilaçlarla eş
zamanlı ve/veya ardışık kullanımından kaçınılmalıdır.
Etkileşim yokluğu
AİRFİBRO ile yapılan klinik çalışmalarda AİRFİBRO ile eş zamanlı olarak dornaz alfa, β
agonist, inhaler kortikosteroid, diğer anti-psödomonal antibiyotikleri veya parenteral
aminoglikozitleri kullanan hastalarda gözlenen advers olay profilleri çalışma popülasyonunun
geneli ile benzerlik göstermiştir.
Parenteral olarak uygulanan aminoglikozitlerin olası toksisitesini artırdığı bildirilen diğer
ilaçlar aşağıda belirtilmiştir:
• Amfoterisin B, sefalotin, siklosporin, takrolimus, polimiksin (nefrotoksisiteyi artırma riski)
• Platin bileşikleri (nefrotoksisiteyi ve ototoksisiteyi artırma riski)
• Antikolinesterazlar, botulinum toksinleri (nöromüsküler etkiler)
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar AİRFİBRO’yu kullanmadan önce hekime
danışmalıdır. Hekimler, hastanın durumunu, altta yatan hastalığı, mevcut durumu, birlikte
kullanılan ilaçları ve anneye yararları ile fetüs üzerindeki riskleri göz önünde bulundurmalıdır.
Mevcut verilere dayanarak, AİRFİBRO ile kontraseptif ilaç/yöntemler arasında ilaç
etkileşimine yönelik herhangi bir kanıt olduğu görünmemektedir.
Gebelik dönemi
Tobramisinin gebe kadınlarda inhalasyon yoluyla kullanımına ilişkin yeterli veri
bulunmamaktadır. Aminoglikozitler gebe kadınlarda yüksek sistemik konsantrasyonlara
ulaştıklarında fetusta hasara yol açabilirler (örn. konjenital sağırlık). AİRFİBRO, gerekli
olmadıkça gebelik döneminde kullanılmamalıdır.
Laktasyon dönemi
İnhalasyon yoluyla uygulama sonrasında anne sütüne geçen tobramisin miktarı
bilinmemektedir. Bebeklerde ototoksisite ve nefrotoksisite potansiyeli nedeniyle, ilacın anne
açısından olan önemi de dikkate alınarak emzirmenin sonlandırılması veya AİRFİBRO
tedavisinin sürdürülmesi konusunda bir karar verilmelidir.
Üreme yeteneği / Fertilite
Hayvanlarda subkutan tobramisin uygulamasına ilişkin veriler erkek veya dişilerde fertiliteye
ilişkin bir soruna veya olası bir soruna işaret etmemiştir (Bkz. Bölüm 5.3)
İnhalasyon yoluyla uygulanan tobramisin ile herhangi bir üreme toksikolojisi çalışması
yapılmamıştır.
7/194.7. Araç ve makine kullanımı üzerindeki etkiler
Bildirilen advers etki reaksiyonlarına göre, AİRFİBRO’nun araç ve makine kullanma üzerine
etkisi olmadığı tahmin edilmektedir.
4.8. İstenmeyen etkiler
Güvenlilik profilinin özeti
Tobramisinin güvenlilik profili iki randomize, çift kör, plasebo kontrollü çalışmada (paralel
olarak yürütülmüş) ve iki ardışık açık etiketli takip çalışmasında değerlendirilmiştir. Dört
çalışmanın tümünde de hastalara 28 gün ilaç kullanılan ve 28 gün ilaç kullanılmayan sikluslar
halinde günde iki kez çalışma ilacı verilmiştir. Çift kör çalışmalarda hastalar tobramisin veya
plasebo ile tedavi gruplarına randomize edilmiştir. Açık etiketli çalışmalarda tüm hastalara
tobramisin verilmiştir.
Plasebo kontrollü çalışmalarda 24 haftalık tedavi dönemleri uygulanmış ve çalışma serilerinin
açık etiketli izlem çalışmalarını da içeren toplam süresi 96 hafta olmuştur. 24 haftalık iki çift
kör çalışmayı tamamlayan 464 hastanın 396'sı açık etiketli uzatma çalışmalarına katılmıştır.
Toplamda 313, 264 ve 120 hasta sırasıyla 48, 72 ve 96 haftalık tobramisin tedavilerini
tamamlamıştır.
Bu çalışma serileri boyunca tüm hastalara çalışma ilacının yanı sıra doktorlarının takdirine göre
kistik fibroza yönelik standart bakım verilmiştir.
İki paralel 24-haftalık plasebo kontrollü klinik çalışmada tobramisin yaşları 6 ila 48 arasındaki
258 kistik fibroz hastasında genel olarak iyi tolere edilmiştir.
En yaygın (≥%10) bildirilen advers olaylar (çalışma ilacı ile ilişkisine bakılmaksızın) ve
bunların plasebo kontrollü çalışmalardaki sıklıkları (tobramisine karşılık plasebo) şu şekildedir:
Advers olay Sıklık
Öksürük %46,1’e karşılık %47,3
Farenjit %38,0’a karşılık %39,3
Balgamlı öksürük %37,6’ya karşılık %39,7
Asteni %35,7’ye karşılık %39,3
Rinit %34,5’e karşılık %33,6
Dispne %33,7’ye karşılık %38,5
Pireksi %32,9’a karşılık %43,5
Akciğer hastalığı %31,4’e karşılık %31,3
Baş ağrısı %26,7’ye karşılık %32,1
Göğüs ağrısı %26,0’a karşılık %29,8
Balgamda renk değişikliği %21,3’e karşılık %19,8
Hemoptizi %19,4'e karşılık %23,7
Anoreksi %18,6’ya karşılık %27,9
8/19Akciğer fonksiyon testlerinde azalma %16,3’e karşılık %15,3
Astım %15,9’a karşılık %20,2
Kusma %14,0’a karşılık %22,1
Karın ağrısı %12,8’e karşılık %23,7
Disfoni %12,8’e karşılık %6,5
Bulantı %11,2’ye karşılık %16,0
Kilo kaybı %10,1’e karşılık %15,3
Plasebo grubuna kıyasla tobramisin grubunda anlamlı olarak daha sık bildirilen tek advers ilaç
reaksiyonu disfoni (tobramisin ve plasebo tedavi gruplarında sırasıyla %12,8 ve %6,5) ve
tinnitus (sırasıyla %3,1 ve %0) olmuştur. Disfoni genel olarak hafif olmuştur ve ilaç kullanılan
dönemlerde daha sık görülmüştür.
Tüm tinnitus olayları geçici karakterde olmuş ve tedavinin bırakılması ile düzelmiş, işitme
kaybına yol açmamıştır. Baş dönmesi gibi vestibüler advers deneyimler bildiren hastaların
sayısı tobramisin ve plasebo gruplarında benzer bulunmuştur. Ayrıca tobramisin ile yapılan çift
kör çalışmalarda, 8000 Hz’e kadarki işitmenin değerlendirildiği odyometrik testlerde işitme
kaybı saptanmamıştır. Pazarlama sonrası deneyimde, tobramisin kullanan hastalarda işitme
kaybı bildirilmiştir. Bu raporlardan bazıları önceden ve eş zamanlı sistemik aminoglikozit
tedavisi görmüş hastalarda bildirilmiştir. İşitme kaybı olan hastalarda tinnitus sıklıkla
bildirilmiştir.
İstenmeyen etkiler aşağıdaki sıklık derecelerine göre sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle sıklığı
tahmin edilemiyor).
Enfeksiyonlar ve enfestasyonlar
Yaygın: Larenjit
Kulak ve iç kulak hastalıkları
Yaygın: Kulak çınlaması
Solunum, göğüs bozuklukları ve mediastinal hastalıkları
Çok yaygın: Akciğer hastalığı, rinit, ses değişikliği, balgamda renk değişikliği
Kas-iskelet bozuklukları, bağ doku ve kemik hastalıkları
Yaygın: Miyalji
Genel bozukluklar ve uygulama bölgesine ilişkin hastalıklar
Yaygın: Keyifsizlik
Araştırmalar
Çok yaygın: Akciğer fonksiyon testlerinde bozulma
9/19Açık etiketli çalışmalarda ve ürün piyasaya çıktıktan sonra elde edilen deneyimlere göre, daha
önceden uzun süreli intravenöz aminoglikozit kullanım öyküsü olan hastalarda veya
AİRFİBRO ile beraber intravenöz aminoglikozit kullanan hastalarda işitme kaybı meydana
gelmiştir (Bkz. Bölüm 4.4). Parenteral aminoglikozitler; aşırı duyarlılık, ototoksisite ve
nefrotoksisite ile ilişkilendirilmiştir (Bkz. Bölüm 4.3, 4.4).
İki açık etiketli uzatma çalışmasında, AİRFİBRO’ya maruziyetin süresi arttıkça balgamlı
öksürük ve akciğer fonksiyon testlerinde bozulma da artış; fakat disfoni insidansında düşüş
gözlenmiştir. Genel olarak aşağıdaki MedDRA Sistem Organ Sınıfına (SOC) ilişkin advers
olayların insidansı AİRFİBRO’ya maruziyetin artmasıyla azalmıştır: Solunum, göğüs
bozuklukları ve mediasten hastalıklar, gastrointestinal hastalıklar, genel bozukluklar ve
uygulama bölgesine ilişkin bozuklukları
Spontan bildirimlerden elde edilen advers ilaç reaksiyonları
Aşağıda yer alan spontan bildirilen advers reaksiyonlar gönüllü olarak bildirilmiştir ve sıklık
veya ilaca maruziyet ile nedensel ilişkinin kurulması her zaman için mümkün değildir. Bu
sebeple ‘bilinmiyor’ olarak sınıflandırılmıştır.
Sinir sistemi bozuklukları
Afoni, disgözi
Kulak ve labirent bozuklukları
İşitme kaybı
Solunum, toraks ve mediasten bozuklukları
Bronkospazm, orofaringeal ağrı, balgamda artış, göğüs ağrısı
Deri ve subkutan doku bozuklukları
Aşırı duyarlılık, kaşıntı, ürtiker, döküntü
Genel bozukluklar ve uygulama bölgesine ilişkin hastalıklar
İştahta azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
AİRFİBRO’nun tolere edilebilen maksimum dozu belirlenmemiştir. Tobramisin serum
konsantrasyonları doz aşımının takibinde yararlı olabilmektedir.
10/19Akut toksisite, AİRFİBRO derhal kesilerek tedavi edilmeli ve temel renal fonksiyon testleri
yapılmalıdır.
Tobramisinin gastrointestinal sistemden emilimi çok az olduğundan, AİRFİBRO’nun
yanlışlıkla oral yoldan alınması halinde sistemik toksisite beklenmez.
AİRFİBRO’in yanlışlıkla intravenöz yoldan uygulanması halinde baş dönmesi, tinnitus,
vertigo, yüksek tonda işitme keskinliği kaybı, solunum sıkıntısı, nöromüsküler blokaj ve böbrek
bozukluğu gibi parenteral tobramisin doz aşımı belirti ve semptomları ortaya çıkabilir.
Hemodiyaliz tobramisinin vücuttan uzaklaştırılmasında yararlı olabilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller – Diğer aminoglikozitler
ATC kodu: J01GB01
Etki mekanizması:
Tobramisin, Streptomyces tenebrarius tarafından üretilen bir aminoglikozit antibiyotiktir.
Etkisini esas olarak bakteri hücresinde protein sentezini bozarak gösterir. Protein sentezinin
bozulması bakteri hücre membran geçirgenliğini değiştirir, bakteri hücre duvarını ileriye dönük
bozar ve sonuçta bakteri hücresinin ölümüne sebep olur. İnhibitör konsantrasyonlarına eşit veya
biraz daha yüksek konsantrasyonlarda bakterisit etki gösterir.
Duyarlılık Testi:
Parenteral tobramisin tedavisinde kullanılan in vitro antimikrobiyal duyarlılık test yöntemleri
kistik fibroz hastalarından izole edilen P. aeruginosa duyarlılığının takibinde kullanılabilir.
Tobramisin parenteral uygulaması için bilinen duyarlılık kırılma noktaları inhaler tobramisin
uygulaması için geçerli değildir.
Kistik fibrozda balgamın nebülize aminoglikozitlerin lokal biyolojik etkisi üzerinde inhibitör
etkisi vardır. Bu balgamdaki aerosol tobramisin konsantrasyonlarının, P. Aeruginosa üzerine
büyümeyi baskılayıcı ve bakterisit etkisi için Minimum İnhibitör Konsantrasyonların (MİK)
sırasıyla on ve yirmi beş kat üzerinde olmasını gerektirir. Kontrollü klinik çalışmalarda
Tobramisin kullanan hastaların %97’sinde (300 mg bid) hastadan kültürü yapılan en yüksek P.
aeruginosa MİK değerinin 10 katı balgam konsantrasyonlarına ve Tobramisin kullanan
hastaların %95’inde en yüksek MİK değerinin 25 katına ulaşılmıştır. MİK değerleri parenteral
kırılma noktasının üzerinde kültür suşları olan hastaların çoğunda da klinik yarar
sağlanmaktadır (Bkz. Bölüm 5.1).
11/19Farmakodinamik özellikler – mikrobiyoloji:
İki klinik çalışmada tobramisin ile 6 aylık tedavi, test edilen P. aeruginosa izolatlarının
çoğunun duyarlılığını etkilememiştir; ancak bazı hastalarda artan MİK kaydedilmiştir.
Tobramisin MİK değerleri, ≥ 16 mg/mL olan P. aeruginosa izolatlı hastaların yüzdesi
başlangıçta %13,4 ve aralıklı tobramisin tedavisinin 6. ayının sonunda %23,2 olmuştur.
Bu verinin klinik anlamı, kistik fibroz hastalarında P. aeruginosa’nın tedavisinde net olarak
belirlenmemiştir. In vitro duyarlılık test sonuçları ile tobramisin tedavisinin klinik sonucu
arasındaki ilişki net değildir.
Nebülize uygulama yolu için konvansiyonel duyarlılık sınır değerlerinin yokluğunda,
organizmaları nebülize tobramisine duyarlı ve duyarlı değil şeklinde tanımlarken dikkat
edilmelidir.
Tobramisin klinik çalışmalar, ilaca karşı in vitro direnç gösterildiğini belirten mikrobiyolojik
raporlar bulunsa bile hastaların klinik açıdan fayda görebildiğini göstermektedir. Tobramisin
ile yapılan klinik çalışmalarda, başlangıçta <128 mcg/mL’lik tobramisin MİK’leri ile P.
aeruginosa izolatlarına sahip çoğu hasta tobramisin ile tedaviyi takiben akciğer fonksiyonunda
iyileşme göstermiştir. ≥128 mcg/mL’lik MİK değerlerine sahip P. aeruginosa izolatları ile
klinik çalışmaya başlayan dört hasta FEV1’de artış veya balgamdaki bakteriyel yoğunlukta
azalma göstermedi. Bununla birlikte, plasebo kontrollü çalışmalarda tobramisin kullanırken
≥128 mcg/mL MİK ile izolat edinmiş 13 hastadan yedisi (%54) pulmoner fonksiyonda iyileşme
göstermiştir.
96 haftalık tedavi süresince, başlangıçta MİK değeri ≥128 mcg/mL olan P. aeruginosa izolatına
sahip hastalarda, tobramisin MİK değerlerinin AİRFİBRO tedavisinin her 3 ilave siklusu ile
çok az arttığı, ancak bu değişikliğin akciğer fonksiyon yanıtına yönelik zayıf bir prediktör
olduğu kaydedilmiştir. 96 haftalık çalışmanın tamamı süresince, P. aeruginosa için tobramisin
MİK 50, 1’den 2 mcg/mL’ye ve MİK 90, 8’den 32 mcg/mL’ye yükselmiştir.
İn vitro ve/veya klinik çalışma deneyimine dayalı olarak, kistik fibrozda pulmoner
enfeksiyonlarla ilişkili organizmaların tobramisin tedavisine aşağıdaki şekilde yanıt vermesi
beklenebilir.
Pseudomonas aeruginosa
Duyarlı Haemophilus influanzae
Staphylococcus aureus
Burkholderia cepacia
Duyarlı değil Stenotrophomonas maltophilia
Alcaligenes xylosoxidans
Klinik çalışmalarda tobramisin rejimi ile tedavi, test edilen P. aeruginosa izolatları için
tobramisin, amikasin ve gentamisin Minimum İnhibe Edici Konsantrasyonlarında küçük ancak
12/19net bir artışı göstermiştir. Her bir ilave 6 aylık tedavi, 6 aylık kontrollü çalışmalarda gözlenene
benzer boyutta yükselen artışlarla sonuçlanmıştır. Kronik enfeksiyon görülen kistik fibroz
hastalarından izole edilen P. aeruginosa’da tespit edilen en baskın aminoglikozidaz direnç
mekanizması, tüm aminoglikozitlere genel bir duyarlılık eksikliği olarak tanımlanan
impermeabilitedir. Kistik fibroz hastalarından izole edilen P. aeruginosa’nın ayrıca antibiyotik
uzaklaştırıldığında duyarlılığa geri dönme ile karakterize adaptif bir aminoglikozit direnci
sergilediği gösterilmiştir.
Klinik çalışmalar:
P. aeruginosa’lı kistik fibroz hastalarında eş tasarımlı, çift kör, randomize, plasebo kontrollü,
paralel grup, 24 haftalık iki klinik çalışma (Çalışma 1 ve Çalışma 2) yapılmıştır. Bu çalışmalara
başlangıçtaki FEV değeri ön görülen normal değerin %25 ve %75’i arasında olan 520 olgu
1
katılmıştır. Altı yaşın altında olan veya başlangıçtaki kreatinin düzeyi >2 mg/dL olan veya
balgamından Burkholderia cepacia izole edilen hastalar çalışmadan dışlanmıştır. Bu klinik
çalışmalarda 258 hastaya elle kullanılan Jet Kompresörlü Nebülizör ve kompresör aracılığıyla
ayaktan tedavi şeklinde tobramisin uygulanmıştır (Bkz. Tablo 1).
Tablo 1. Klinik çalışmalardaki doz rejimleri
Siklus 1 Siklus 2 Siklus 3
28 gün 28 gün 28 gün 28 gün 28 gün 28 gün
Tobramisin Tobramisin Standart Tobramisin Standart Tobramisin Standart
300 mg bakım 300 mg bakım 300 mg bakım
rejimi
BID + BID + BID +
n=258
standart standart standart
bakım bakım bakım
Plasebo Plasebo Standart Plasebo Standart Plasebo Standart
bakım bakım bakım
rejimi BID + BID + BID +
standart standart standart
n=262
bakım bakım bakım
Tüm hastalara kistik fibroz hastaları için önerilen ve oral ve parenteral anti-psödomonal tedavi,
β2 agonisti, kromolin, inhaler steroid ve hava yolu klirens yöntemlerini içeren standart tedaviye
ek olarak Tobramisin veya plasebo (tatlandırıcı olarak 1,25 mg kinin) verilmiştir. Ayrıca
hastaların yaklaşık %77’sine dornaz alfa ile eş zamanlı tedavi uygulanmıştır.
Her çalışmada Tobramisin ile tedavi edilen hastaların solunum fonksiyonlarında anlamlı
düzeyde iyileşme gözlenmiştir. Çalışma 1’de 24 haftalık süre içerisinde Tobramisin grubunda
FEV ’de başlangıca göre yaklaşık %11’lik bir ortalama artış gözlenirken plasebo hastalarında
1
ortalama değişiklik olmamıştır. Çalışma 2’de Tobramisin ile tedavi edilen hastalarda FEV ’de
1
yaklaşık %7 ortalama artış kaydedilirken plasebo ile tedavi edilen hastalarda yaklaşık %1
ortalama azalma kaydedilmiştir. Şekil 1-2 her iki çalışmada da 24 haftalık dönemde FEV ’deki
1
13/19ortalama bağıl değişikliği göstermektedir. İlaç kullanılmayan 28 günlük dönemlerde ortalama
FEV başlangıcın üzerinde seyretmiş, fakat bazen tersine de dönebilmiştir.
1
Şekil 1 - Başlangıçtaki %FEV ’e göre bağıl değişiklik
1
Her çalışmada tobramisin tedavisi, ilaç kullanılan dönemlerde balgamın gramı başına düşen P.
aeruginosa CFU (“colony forming unit”) sayısında anlamlı azalmaya (Çalışma 1’de log -1,17 ve
Çalışma 2’de log -0,99) yol açmıştır. İlaç kullanılmayan dönemlerde balgamın bakteriyel
yoğunluğu başlangıçtaki düzeylerine dönmüştür. Balgamdaki bakteriyel yoğunluktaki azalma
ardışık her siklusta giderek azalmıştır (Bkz. Şekil 2).
Şekil 2 - log10 CFU’larda başlangıca göre mutlak değişiklik
Tobramisin ile tedavi edilen hastalar ortalama 5,1 gün hastanede yatarken bu oran plasebo ile
tedavi edilen hastalarda 8,1 olmuştur. Tobramisin ile tedavi edilen hastalarda ortalama 9.6 gün
parenteral anti-psödomonal antibiyotik tedavisi uygulanması gerekirken plasebo ile tedavi
edilen hastalarda bu süre 14,1 gün olmuştur. Altı aylık tedavi döneminde Tobramisin
14/19hastalarının %40’ı ve plasebo hastalarının %53’ü parenteral anti-psödomonal antibiyotik ile
tedavi edilmiştir.
24 haftalık iki çift kör çalışmaları tamamlayan 464 hastanın 396'sı açık etiketli uzatma
çalışmalarına katılmıştır. Toplamda 313, 264 ve 120 hasta sırasıyla 48, 72 ve 96 haftalık
Tobramisin tedavilerini tamamlamıştır.
Akciğer fonksiyonundaki kaybın oranı çift kör randomize tedavi döneminde Tobramisin
tedavisinin başlatılmasından sonra plasebo hastalarındakine kıyasla anlamlı olarak daha düşük
bulunmuştur. Ortalama akciğer fonksiyonu değerleri, Tobramisin tedavisinin başlangıcında
kaydedilenlerden yüksek (ortalama FEV ’de başlangıca göre %4,7 bağıl değişiklik) ve 96
1
haftaya kadar plasebo ile tedavi edilen hastalarda regresyon modelinde hesaplanandan yüksek
seyretmiştir. Akciğer fonksiyonundaki kaybın regresyon modelinde hesaplanan eğimi
körleştirilmiş plasebo tedavisinde -%6,52 ve Tobramisin tedavisi sırasında -%2,53 bulunmuştur
(p=0.0001).
Diğer Bilgiler – Pediyatrik klinik çalışma
18 aya kadar tobramisin ile tedavi edilen hastaların B. cepacia, S. maltophilia veya A.
xylosoxidans edinme açısından tobramisin ile tedavi edilmeyen hastalarda beklenenden daha
büyük bir risk taşıdıklarına dair bir kanıt yoktur. Aspergillus türleri tobramisin kullanan
hastaların balgamından daha sık olarak geri kazanılmıştır; ancak, Alerjik Bronkopulmoner
Aspergilloz (ABPA) gibi klinik sekel nadiren ve kontrol grubundaki benzer bir sıklıkta
bildirilmiştir.
Çift kör, randomize, plasebo kontrollü bir çalışmada, kistik fibroz tanısı konulmuş ve P.
aeruginosa ile erken kolonizasyonu (genel olarak ilk pozitif kültür veya en az 1 yıllık negatif
kültür öyküsünden sonra ilk pozitif kültür şeklinde tanımlanan) olan 3 ay ila 7 yaşından küçük
51 hasta; tobramisin veya plasebo ile bir nebülizör yoluyla 28 gün boyunca günde iki kez inhale
edilerek tedavi edilmiştir. Bir önceki yılda anti-psödomonal tedavi alan hastalar çalışma dışı
bırakılmıştır.
Birincil sonuç, 28 günlük bir tedavi süresinin tamamlanmasının ardından balgam/boğaz sürüntü
kültürü ile değerlendirilen P. aeruginosa kolonizasyonu olmayan hasta oranı olup, tobramisin
ve plasebo grupları için sırasıyla %84,6 ve %24 (p<0,001)’dir.
7 yaşından küçük çocuklarda gözlenen advers olayların sıklığı, tipi ve şiddeti, tobramisinin
bilinen güvenlilik profili ile tutarlı olmuştur.
Tobramisin kullanımı 6 yaşından küçük çocuklarda endike değildir (Bkz. Bölüm 4.2).
15/195.2. Farmakokinetik özellikler
Genel özellikler:
Tobramisin içeren AİRFİBRO, katyonik polar bir molekül olup ve epitel membranlardan
kolayca geçemez.
AİRFİBRO özel olarak inhalasyon yoluyla uygulanmak üzere formüle edilmiştir. AİRFİBRO
uygulamasını takiben, tobramisin özellikle hava yolunda konsantre halde bulunur.
Emilim:
AİRFİBRO inhalasyonu sonrasında tobramisine sistemik maruziyetin akciğerlere ulaştırılan
doz fraksiyonunun pulmoner emiliminden kaynaklanması beklenir; çünkü tobramisin oral
yoldan uygulandığında dikkate değer düzeyde emilmez. AİRFİBRO’in biyoyararlanımı
nebülizör performansı ve hava yolu patolojisindeki bireysel farklılıklara bağlı olarak değişiklik
gösterebilmektedir.
Balgam konsantrasyonları:
İlk 300 mg AİRFİBRO dozunun inhalasyonundan on dakika sonra balgamdaki ortalama
tobramisin konsantrasyonu 1,237 mcg/g bulunmuştur (35 ila 7,414 mcg/g aralığında).
Tobramisin balgamda birikmez; 20 haftalık AİRFİBRO rejimi tedavisinden sonra tobramisinin
inhalasyondan 10 dakika sonraki ortalama balgam konsantrasyonu 1,154 mcg/g (aralık: 39 ila
8,085 mcg/g’a kadar) bulunmuştur. Balgam tobramisin konsantrasyonlarında yüksek
değişkenlik de gözlenmiştir. İnhalasyondan iki saat sonra balgam konsantrasyonları
inhalasyondan sonraki 10. dakikada ölçülen tobramisin düzeylerinin yaklaşık %14’üne
düşmüştür.
Serum konsantrasyonları:
Kistik fibroz hastalarında tek bir 300 mg’lık AİRFİBRO dozunun inhalasyonundan 1 saat
sonraki ortalama serum tobramisin konsantrasyonu 0.95 mcg/mL bulunmuştur (aralık:
kantitasyon sınırının altında [BLQ] – 3.62 mcg/mL). Yirmi haftalık AİRFİBRO tedavisinden
sonra doz uygulamasından 1 saat sonraki ortalama serum tobramisin konsantrasyonu 1.05
mcg/mL bulunmuştur (aralık: BLQ - 3.41 mcg/mL).
Dağılım:
AİRFİBRO uygulamasından sonra tobramisin primer olarak hava yollarında konsantre olur.
Tobramisinin serum proteinlerine bağlanması ihmal edilebilir düzeydedir.
Biyotransformasyon:
Tobramisin metabolize edilmez ve büyük oranda idrarla değişmemiş halde atılır.
Eliminasyon:
İnhalasyon yolu ile uygulanan tobramisinin eliminasyonu araştırılmamıştır.
16/19İntravenöz uygulamayı takiben, sistematik olarak emilen tobramisin başlıca glomerüler
filtrasyonu yoluyla atılır. 300 mg’lık tek doz AİRFİBRO’nun inhalasyonu sonrasında
tobramisinin serumdan eliminasyon yarılanma ömrü kistik fibroz hastalarında yaklaşık 3 saattir.
AİRFİBRO uygulamasını takiben emilmemiş tobramisin muhtemelen başlıca çıkartılmış
balgamda elimine edilir.
Doğrusallık/doğrusal olmayan durum:
Veri bulunmamaktadır.
Hastalardaki karakteristik özellikler
Karaciğer yetmezliği:
Tobramisin metabolize edilmediğinden, karaciğer yetmezliğinin tobramisin maruziyetine
etkisinin olması beklenmez (Bkz. Bölüm 4.2.).
Böbrek yetmezliği:
Tobramisin büyük oranda idrar yoluyla, değişmemiş olarak atılır ve böbrek fonksiyonunun
tobramisine maruziyeti etkilemesi beklenir.
Pediyatrik popülasyon:
AİRFİBRO, 6 yaşın altındaki hastalarda kullanılmamalıdır.
Geriyatrik popülasyon:
Bu popülasyonda bir doz ayarlaması yapılması yönünde veya aleyhine öneriyi destekleyen
veriler yetersizdir.
5.3. Klinik öncesi güvenlilik verileri
Preklinik veriler güvenlilik farmakolojisi, tekrarlanan doz toksisitesi, genotoksisite veya üreme
toksisitesi çalışmaları ışığında insanlardaki başlıca tehlikenin renal toksisite ve ototoksisite
olduğunu göstermiştir. Tekrarlanan doz toksisitesi çalışmalarında, hedef toksisite organları
böbrekler ve vestibüler/koklear fonksiyonlardır. Genel olarak önerilen klinik dozda inhalasyon
ile elde edilebilecek olandan daha yüksek sistemik tobramisin düzeylerinde toksisite
gözlenmiştir.
Tobramisinin karsinojenik potansiyelini araştıran iki yıllık bir sıçan inhalasyon toksikolojisi
çalışması tamamlanmıştır. Sıçanlar 95 hafta boyunca günde 1,5 saat süresince tobramisine
maruz bırakılmıştır. Sıçanlarda 35 mcg/mL’ye varan serum tobramisin düzeyleri bulunurken,
klinik çalışmalarda kistik fibroz hastalarında maksimum 3,62 mcg/mL düzeyi gözlenmiştir.
Herhangi bir tümör türünün insidansında ilaca bağlı artış gözlenmemiştir.
Ayrıca tobramisin bir dizi in vitro ve in vivo testte genotoksisite yönünden de
değerlendirilmiştir. Beş test suşu üzerinde gerçekleştirilen Ames bakteriyel reversiyon testinde
hiç bir suşta metabolik aktivasyonlu veya aktivasyonsuz olarak revertanlarda anlamlı bir artış
gösterilmemiştir. Tobramisin için “fare lenfoma ileriye dönük mutasyon deneyi” negatif
17/19bulunmuş; Çin hamsteri over hücrelerinde kromozomal sapmaları tetiklememiş ve fare
mikronükleus testinde negatif bulunmuştur.
İnhalasyon yoluyla uygulanan tobramisin ile üreme toksikolojisi çalışması yapılmamıştır. Fakat
tobramisinin organogenez sırasında 100 (sıçan) veya 20 (tavşan) mg/kg/gün dozlarında
subkutan yoldan uygulanması teratojen bulunmamıştır. Tobramisinin ≥ 40 mg/kg/gün dozları
dişi tavşanlarda ağır derecede maternal toksisiteye neden olmuş (spontan abort ve ölüme yol
açan nefrotoksisite) ve teratojenite değerlendirmesine engel olmuştur. Tobramisin ile yapılan
klinik dışı üreme toksisitesi çalışmalarında yavrularda ototoksisite değerlendirilmemiştir.
Hayvanlardan elde edilmiş mevcut veriler doğrultusunda prenatal maruziyet düzeylerinde
toksisite (örn. ototoksisite) riski dışlanamaz.
Tobramisinin 100 mg/kg’a kadar subkutan yoldan uygulanması erkek veya dişi sıçanlarda
çiftleşme davranışını etkilememiş veya fertilitede bozulmaya yol açmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
Sülfürik asit (pH ayarlaması için)
Sodyum hidroksit (pH ayarlaması için)
6.2. Geçimsizlikler
AİRFİBRO, nebülizör içinde diğer ilaçlarla seyreltilmemeli veya karıştırılmamalıdır.
6.3. Raf ömrü
24 ay
Flakonun açılmasından hemen sonra tüm içeriği kullanılmalıdır (Bkz. Bölüm 6.6).
6.4. Saklamaya yönelik özel tedbirler
2-8°C arasında buzdolabında ve orijinal kutusunda saklayınız. AİRFİBRO yoğun ışığa karşı
hassastır.
Buzdolabından (2-8ºC) çıkartıldıktan sonra veya buzdolabının bulunmadığı ortamlarda,
AİRFİBRO’nun 3 katmanlı (PET/Alu/LDPE) folyo saşeleri (kapalı veya açık), 25°C altında en
fazla 28 gün saklanabilir.
AİRFİBRO’nun buzdolabında saklandığında (2-8ºC) flakon üzerinde basılı olan son kullanma
tarihinden sonra veya oda sıcaklığında saklandığında (25ºC) 28 günden uzun süre
kullanılmaması gerekir. Flakonlar bulanıksa, çözelti içerisinde parçacıklar varsa veya 28
18/19günden uzun süreyle oda sıcaklığında saklanmışsa kullanılmamalıdır. AİRFİBRO flakonları
yoğun ışığa maruziyetten korunmalıdır.
Buzdolabında saklanmaması halinde normalde hafif sarı renkli olan AİRFİBRO' nun zamanla
rengi koyulaşabilir; fakat ürün önerilen saklama koşullarında saklandığı müddetçe renk
değişikliği ürünün kalitesinde değişiklik olduğunu göstermez.
Açıldıktan sonra flakonun tüm içeriği kullanılmalıdır; açılmış flakonlar asla yeniden
kullanılmak üzere saklanmamalıdır.
6.5. Ambalajın niteliği ve içeriği
Karton kutuda, 3 katmanlı (PET / Alu / LDPE) folyo saşe içerisinde 5 mL’lik, tek dozluk, düşük
yoğunluklu polietilen (LDPE) toplam 56 adet flakon içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
AİRFİBRO, sadece tek kullanımlık, steril, pirojenik olmayan sulu bir preparattır. İçeriğinde
koruyucu madde olmadığı için açıldıktan sonra tüm flakon içeriği hemen kullanılmalı ve
kullanılmamış çözelti çöpe atılmalıdır. Açılan flakonlar hiçbir zaman tekrar kullanım için
saklanmamalıdır.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI
2024/190
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.06.2024
Ruhsat yenileme tarihi:
10. KÜB’ÜN YENİLENME TARİHİ
19/19