                       1 / 5  KULLANMA TALİMATI  
 
MAGNEDUO  365 mg tek kullanımlık toz içeren saşe 
 
Ağız yolu ile kullanılır . 
 
• Etkin madde: Her bir saşe 365 mg magnezyum  iyonuna eşdeğer 670 mg  magnezyum 
karbonat ve 342 mg magnezyum oksit  içerir.  
 
• Yardımcı maddeler: Susuz sitrik asit, sor bitol (E420), sodyum siklamat  susuz,  sodyum 
bikarbonat, sodyum sakarin, polivinil prolidon K30, limon esansı, FD C yellow N o. 5 
(E102) içerir.  
 
Bu ilacı kullanmaya başlamadan önce bu KULLANMA T ALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında , doktora veya hastaneye gittiğinizde doktorunuza bu  ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
1. MAGNEDUO  nedir ve ne için kullanılır?  
2. MAGNEDUO ’yu kullanmadan önce dikkat edilmesi gerekenler  
3. MAGNEDUO  nasıl kullanılır?  
4. Olası yan etkiler nelerdir?  
5. MAGNEDUO’ nu n saklanması  
 
Başlıkları yer almaktadır.  
 
1. MAGNEDUO  nedir ve ne için kullanılır?  
• MAGNEDUO  etkin madde olarak magnezyum karbonat ve magnezyum oksit içerir.  
• Magnezyum, mineral destek ürünleri olarak isimlendirilen ilaç grubuna dahildir.  
• MAGNEDUO  kuşe kağıt/Al/ LDPE ambalajlarda  10, 20 veya 30 adet saşe içermektedir.   
 
• MAGNEDUO ;  
- Magnezyum eksikliğinde ortaya çıkan belirtilerin  giderilmesi  
- Kalp ve damar sisteminde: Kalp atımının hızlanması, kalp atım düzensizliği, kalp krizi, 
kalbi besleyen damarların daralması/tıkanması ile ortaya çıkan göğüs ağrısı (anjina 
pektoris), hafif şiddette yüksek tansiyon  
- Sinir ve kaslar: Kaslarda ani ve aşırı kasılmalar (tetani), kaslarda kramp oluşumu, mide -
barsak krampları, kas ve sinirlerin artmış uyarılabilirliği, baldır krampları, yeni doğmuş ve 
küçük çocuklardaki kramplı durumlar ve stres  
- Kadın hastalıkları , doğum v e gebelik ile ilgili: Zamanından önce (pre -term) kasılmalar, 
rahim ağzı yetmezliği, erken zar yırtılması, gebelikte kasılmalar (eklampsi [gebelikte 
havale nöbetleri, kan basıncı artışı, idrarda protein bulunması ve vücudun su tutmasıyla                        2 / 5  seyreden hastalık]/pre -eklampsi [gebelikte kan basıncı artışı, idrarda protein bulunması ve 
vücudun su  tutmasıyla seyreden hastalık]), betamimetik türü ilaç  kullanımını gerektiren 
tokolizis (döl yatağı kasılmalarının durdurulması) , ağrılı adet gö rme 
- Ortopedi: Kireçlenme ve kemikleşmeler  
- Böbrek taşı oluşumunun önlenmesi (kalsiyum oksalat ür olityazı tekrarının önlenmesi)  
- Şeker hastalığı tedavisi v e bir çeşit baş ağrısı olan migren  durumlarının tedavisinde 
kullanılır.  
 
2.  MAGNEDUO ’yu kullanmadan önce dikkat edilmesi gerekenler  
MAGNEDUO ’yu aşağıdaki durumlarda KULLANMAYINIZ  
Eğer;  
• MAGNEDUO’ un içeriğindeki yardımcı maddelerden herhan gi birine karşı alerjiniz varsa  
• Ciddi böbrek bozuklu ğunuz veya yetmezliğiniz varsa  
 
MAGNEDUO 'yu aşağıdaki durumlarda DİKKATLİ KULLANINIZ  
Eğer;   
• Ciddi böbrek yetmezliğiniz varsa  bu ilacı kullanmadan önce doktorunuza bildiriniz.  
• Kalp yetmezliğinde kullanılan d igital gr ubu ilaçlardan kullanıyorsanız  
• Heyecan bozukluğuna bağlı olarak gelişen duygu değişikliği ve depresyon hallerinin kontrolü 
için lityum tedavisi görüyorsanız   
• Magnezyum seviyeler iniz 1,5 mEq/L’nin altında ise  
• Orta yaşın üstündeki hastalarda, hastalık veya ilaç kullanımına bağlı olarak ishale sebep 
olabilir. İshal oluşumu halinde doktorunuzu bilgilendiriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MAGNEDUO ’nun yiyecek ve içecek ile kullanılması  
MAGNEDUO  yemekl erle birlikte alınmalıdır. Aç karnına kullan ımı ishale neden olabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
MAGNEDUO’yu  hamilelik döneminde doktorunuza danışmadan kullanmayınız.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
MAGNEDUO ’yu emzirme döneminde doktorunuza danışmadan  kullanmayınız.  
 
Araç ve makine kullanımı  
MAGNEDUO ’nun araç ve makine kullan ımına  karşı olumsuz bir etkisi yoktur.  
 
 
                        3 / 5  MAGNEDUO ’nun içeriğinde bulunan bazı yardımcı maddeler hakkında önemli bilgiler  
İçeriğinde bulunan sorbitol (E420) nedeniyle, daha önceden doktorunuz tarafından bazı şekerlere 
karşı dayanıksızlığınız olduğu söylenmişse MAGNEDUO ’yu kullanma dan önce doktorunuzla 
temasa geçiniz.  
 
İçerdiği FD&C yellow N o.5 (E102) boyar maddesi ned eniyle alerjik reaksiyonlara sebep olabilir.  
 
Bir saşe 106,3 mg (4,67 mmol)  sodyum iyonu  içerir. Bu durum kontrollü sodyum diyetinde olan 
hastalar için göz önünde bulundurulmalıdır.  
 
Diğer ilaçlar ile birlikte kullanımı  
Diğer ilaçlar MAGNEDUO  ile tedaviyi etkileyebilir. Aşağıdaki ilaçlardan herhangi birini 
kullanıyorsanız mutlaka doktorunuza bildiriniz:  
 
• Kas gevşetici ilaçlar ( non-depolarize edici nöromusküler blok örler), 
• Aminokinolonlar, nitrofurantoin, penisilamin, tetrasiklinler,  florokinolonlar (antib iyotik) , 
• Digoksin (kalp yetmezliği tedavisi),  
• Lityum (Duygu değişikliği ve depresyon hallerinin kontrolü),  
• Sodyum polistiren sülfonat (potasyumun vücuttan atılmasını sağlar),  
• Selüloz sodyum fosfat (böbrek taşlarını önlemek için kullanılır),  
• Magnezyum içeren diğer ilaçlar (magnezyum enemaları dahil)  
• Barbiturat (uykusuzluk tedavisi için kullanılan ilaçlar), opioidler (vücutta morfin gibi etki 
gösteren maddeler), hipnotikler (uyku vericiler),  
• Nifedipin (yüksek tansiyon veya kalp problemlerinde kullanılan ilaçlar),  
• Levotiroksin içeren ilaçların magnezyum ile birlikte alındığında emilimi bozulduğundan, iki 
ilacın en az 2 saat ara verilerek alınması gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
 
3. MAGNEDUO  nasıl kullanılır?  
Uygun kullanım ve doz/ uygulama sıklığı için talimatlar:  
Doktor tarafından başka şekilde tavsiye edilmediği takdirde;  
Yetişkinler ve ergenler  (12-17 yaş) için önerilen günlük doz 1 -2 saşedir.  
Hamilelikte ve laktasyon döneminde önerilen günlük doz 1 -2 saşedir.  
 
Uygulama yolu ve metodu:  
MAGNEDUO  ağız yolu ile  kullanım içindir.  
1 saşe’yi 75 ml (yarım su bardağı) suda eriterek yemekle birlikte alınız.  
 
Değişik yaş grupları:  
Çocuklarda kullanımı:   
6-11 yaş arası çocuklarda önerilen günlük doz ½ (yarım) -1 saşedir . 6 yaşından küçük çocuklarda 
doktor kontrolünde kullanılmalıdır.  
 
Yaşlılarda kullanımı:   
Yaşlı popülasyonlarda kullanımı üzerine veri bulunmamaktadır.  
                        4 / 5  Özel kullanım durumları : 
Böbrek yetmezliği:   
Ciddi böbrek yetmezliği olan hastalarda MAGNEDUO  kullanılmamalıdır.  
 
Karaciğer yetmezliği:   
Karaciğer yetmezliği olan hastalar üzerine veri bulunmamaktadır.  
 
Eğer MAGNEDUO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla  MAGNEDUO  kullandıysanız:  
MAGNEDUO ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MAGNEDUO ’yu kullanmayı unutursanız:  
Unutulan dozları dengelemek için çift doz almayınız .  
 
MAGNEDUO  ile tedavi sonlandırıldığında oluşabilecek etkiler:  
MAGNEDUO’yu kullanmayı doktorunuza danışmadan bırakmayınız.  
 
4.  Olası yan etkiler nelerdir?  
Tüm ilaçlar gibi, MAGNEDUO ’nun içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, MAGNEDUO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
• Ciddi alerjik reaksiyon (örn. ağız ve boğazın şişmesi, kaşıntı, döküntü, kızarıklık)  
• Solunum depresyonu  
• Koma  
 
Bunların hepsi çok ciddi yan etkilerdir.  Acil tıbbi müdahaleye veya hastaneye yatırılmanıza gerek 
olabilir.  
 
Diğer yan etkiler  
Yan etkiler sıklıklarına göre aşağıdaki kategorilerde gösterildiği şekilde sıralanmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:        100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın  
• İshal  
 
Yaygın  
• Depresyon  
• Zihin karışıklığı  
• Koma  
• Düşük tansiyon                         5 / 5  • Kalbin elektriksel etkinliğine ait kayıt (EKG) değişiklikleri  
• Solunum depresyonu (yavaş ve verimsiz solunum)  
• Bulantı  
• Kusma  
 
Bilinmiyor  
• Alerjik reaksiyon  
• Kızarıklık  
• Kaşıntı  
• Kramp  
• Yorgunluk hissi  
• Zayıflık  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan  “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenl iliği 
hakkında daha fazla bilgi  edinilmesine katkı sağlamış olacaksınız.  
 
5. MAGNEDUO ’nun  saklanması  
MAGNEDUO’yu çocukların göremeyeceği,  erişemeyeceği yerlerde ve ambalajında saklayınız.  
25°C altındaki oda sıcaklığında ve nemden uzakta  saklayınız.  
 
Son kullanma tarihi ile uyumlu olarak kullanınız.  
MAGNEDUO’yu  saşenin veya ambalajın üzerinde belirtilen son kullanma tarihinden önce 
kullanınız.  
Eğer üründe ve/veya ambalajında bozukluklar fark ederseniz MAGNEDUO’yu  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve, Şehircilik ve 
İklim Değişikliği belirlenen toplama sistemine veriniz.  
 
Ruhsat s ahibi:  
Berat Beran İlaç Sanayi ve Tic . Ltd. Şti.  
Yenişehir Mah. Özgür Sok. No: 16 Ataşehir/İstanbul  
0 216 456 65 70 (Pbx) 
0 216 456 65 79  (Faks)  
info@beratberan.com.tr  
 
Üretim y eri:   
Berko İlaç ve Kimya Sanayi  A.Ş. 
Adil Mah. Yörükler Sok. No: 2 Sultanbeyli/ İstanbul  
0 216 592 33 00 (Pbx)  
0 216 592 00 62 (Faks)  
 
Bu kullanma talimatı  …/…/….  tarihinde onaylanmıştır.  