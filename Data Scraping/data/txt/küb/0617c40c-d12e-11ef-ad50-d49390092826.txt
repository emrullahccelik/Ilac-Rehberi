KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEGACE 160 mg tablet
2. KALİTATİF VE KANTİTATİF BİLEŞİM
Etkin madde:
Megestrol asetat 160 mg
Yardımcı maddeler:
Laktoz monohidrat 224,50 mg
Sodyum nişasta glikolat 28 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz-beyazımsı renkte, oval, bikonveks, bir yüzü “160” baskılı diğer yüzü kırma çentikli,
görünür kontaminasyon olmayan tabletler şeklindedir.
4. KLİNİK ÖZELLİKLER
4.1 Terapötik endikasyonlar
MEGACE, ilerlemiş meme kanserinin palyatif tedavisinde (örn. reküran, inoperabl ya da
metastatik durumlarda) ve ayrıca kansere bağlı anoreksi ya da kilo kaybı tedavisinde
endikedir.
4.2 Pozoloji ve uygulama şekli
Pozoloji/ uygulama sıklığı ve süresi:
Aşağıdaki endikasyonların herbirinde en az iki ay süreyle kesintisiz tedavi tavsiye edilir.
Meme kanseri: 160 mg/gün (tek veya bölünmüş dozlar halinde)
Anoreksi veya kilo kaybı: 400 – 800 mg, günde tek doz.
Uygulama şekli:
MEGACE tablet yeterli miktarda (örneğin bir bardak) su ile alınır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği olan hastalarda doz ayarlaması gerekmez. Megestrol asetatın büyük ölçüde
böbrek yoluyla atıldığı bilinmektedir ve bu ilaca karşı toksik reaksiyon görülme riski
bozulmuş böbrek fonksiyonu olan hastalarda daha fazla olabilir.
Karaciğer yetmezliği olan hastalarda doz ayarlaması gerekmez.
1 / 8Pediyatrik popülasyon:
Pediyatrik hastalarda güvenliliği ve etkililiği araştırılmamıştır.
MEGACE’in çocuklarda kullanımı önerilmemektedir.
Geriyatrik popülasyon:
Megestrol asetatın klinik çalışmalarından elde edilen veriler, 65 yaşın üzerindeki hastalardaki
yanıtın genç hastalardan farklı olup olmadığını belirlemek için yeterli değildir. MEGACE
yaşlı hastalarda kullanılırken dikkatli olunmalıdır.
Ekseriya hepatik, renal ve kardiyak fonksiyonların azalmış olması ve başka bir hastalık
nedeniyle kullanmakta olduğu diğer ilaçlar nedeniyle başlangıç dozu düşük ve kullanım
sıklığının daha büyük olmasına özen gösterilir.
4.3 Kontrendikasyonlar
Megestrol asetata veya bölüm 6.1’de listelenen yardımcı maddelere karşı aşırı duyarlılığı
olanlarda kontrendikedir.
MEGACE gebelikte kontrendikedir.
4.4 Özel kullanım uyarıları ve önlemleri
Önlemler:
MEGACE, tromboflebit öyküsü olan hastalarda ve ciddi karaciğer fonksiyon bozukluğu olan
hastalarda dikkatli kullanılmalıdır.
Bu ürün uzman gözetimi altında kullanılmalı ve hasta düzenli olarak takip edilmelidir. Bu
ürün adrenokortikal etkiler gösterebilir. Bu nedenle hasta takibi göz önünde
bulundurulmalıdır.
Megestrol asetat ile yapılan klinik çalışmalardaki 65 yaş ve üzerinde olan hastaların ilaca
genç hastalara göre farklı cevap verip vermediğini gösteren veriler yetersizdir. Bildirilen diğer
klinik deneyimlerde, yaşlı ve genç hastalar arasında ilaca verilen cevap açısından bir farklılık
belirlenmemiştir. Genel olarak, yaşlı hastalarda kullanılırken dikkatli olunmalı, karaciğer,
böbrek veya kalp fonksiyonlarının azalma derecesi ve eş zamanlı hastalıklar veya diğer ilaç
tedavileri göz önünde bulundurulmalıdır. Megestrol asetatın büyük ölçüde böbrek yoluyla
atıldığı bilinmektedir ve bu ilaca karşı toksik reaksiyon görülme riski bozulmuş böbrek
fonksiyonu olan hastalarda daha fazla olabilir. Böbrek fonksiyonlarında yavaşlama yaşlı
hastalarda daha fazla görülebileceğinden, megestrol asetat ile tedavi sırasında dikkatli
olunmalıdır ve hastanın böbrek fonksiyonlarının takibi yararlı olabilir.
İçeriğinde bulunan laktoz nedeniyle, kalıtımsal galaktoz intoleransı, Lapp laktoz yetmezliği
ya da glikoz-galaktoz malabsorpsiyon problemi olan hastaların bu ilacı kullanmamaları
gerekir.
2 / 8Megace 160 mg tablet sodyum içerir. Bu tıbbi ürün her tablette 28 mg sodyum nişasta glikolat
ihtiva eder. Bu durum, kontrollü sodyum diyetinde olan hastalar için göz önünde
bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır.
4.6 Gebelik ve laktasyon
Genel tavsiye
Gebelik Kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon):
Megestrol asetatın gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
Çocuk doğurma potansiyeli olan kadınlar bu ilacı kullanırken gebe kalmaktan kaçınmalıdırlar.
Tedavi süresince etkili doğum kontrolü uygulamak zorundadırlar.
Gebelik dönemi:
Hamilelik döneminde MEGACE kullanımı önerilmemektedir.
Hamileliğin ilk trimesterinde progestasyonel ilaçlara rahim içi maruziyetin erkek ve dişi
fetuslarda genital abnormaliteler görülmesi ile ilişkili olduğuna dair çeşitli raporlar
bulunmaktadır. Genel popülasyondaki her 1000 erkek doğumundan 5 ila 8’inde görülen
hipospadias riski bu ilaçlarla iki kat artabilir. Dişi fetuslarda oluşan riski belirlemek için
yeterli veri yoktur, ancak bu ilaçlardan bazıları dişi fetusların dış genital organlarında hafif
virilizasyona neden olur.
Eğer hasta gebeliğin ilk dört ayında MEGACE alırsa ya da bu ilacı almaktayken gebe kalırsa,
hasta ilacın fetusa verebileceği potansiyel riskler hakkında bilgilendirilmelidir.
Laktasyon dönemi:
Emzirme döneminde MEGACE kullanımı önerilmemektedir.
Potansiyel yan etkileri nedeniyle MEGACE ile tedavi sırasında emzirme durdurulmalıdır.
Üreme yeteneği / Fertilite:
Yüksek doz megestrol asetatla yapılan fertilite ve üreme çalışmaları bazı erkek sıçan
fetuslarında geri-dönüşebilir feminizasyon belirtileri olduğunu göstermiştir.
4.7 Araç ve makine kullanımı üzerindeki etkiler
Megestrol asetatın araç ve makine kullanımı üzerine bilinen bir etkisi yoktur.
3 / 84.8 İstenmeyen etkiler
Megestrol asetatı özellikle yüksek dozlarda alan hastalarda gözlemlenen başlıca yan etki,
genellikle sıvı tutulumuyla ilişkili olmayan ancak artan iştah ve besin tüketimini takip eden
kilo alımıdır. Kilo alımı, vücuttaki artan yağ ve hücre kütlesi ile ilişkilendirilir.
Klinik çalışmalarda yüksek doz megestrol asetat alan hastalarda konstipasyon ve sık idrara
çıkma da bildirilmiştir.
İlaca karşı muhtemel idiyosinkratik reaksiyon olan ürtiker, megestrol asetatın uzun süreli
kullanımıyla seyrek olarak karşılaşılan bir yan etkisidir. Bu ilaç, birçok sitotoksik ilaca özgü
olan miyelosupresif aktiviteden yoksundur ve hematoloji, biyokimya ve idrar tahlillerinde
önemli derecede değişikliğe neden olmaz.
Megestrol asetat kullanımı ile glukoz intoleransı, yeni ortaya çıkan diyabet, glukoz
toleransında azalma ile birlikte daha önceden var olan diyabetin alevlenmesi, Cushing
sendromu dahil hipofiz-adrenal aks anormallikleri kaydedilmiştir. Megestrol asetatın
kesilmesinden kısa süre sonra nadiren klinik olarak anlamlı adrenal yetersizlik bildirilmiştir.
Kronik megestrol asetat tedavisi gören ya da bu tedaviyi bırakan bütün hastalarda adrenal
süpresyon olasılığı dikkate alınmalıdır. Glukokortikoidlerle replasman tedavisi gerekebilir.
Klinik Deneyim:
Klinik deneyim sırasında bildirilen istenmeyen etkiler sistem organ sınıfına göre ve MedDRA
terimleri kullanılarak sıralanmıştır ve listelemek için aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila 1/10); yaygın olmayan (≥1/1,000 ila 1/100); seyrek
(≥1/10,000 ila 1/1,000); çok seyrek (1/10,000), bilinmiyor (eldeki verilerden hareketle
tahmin edilemiyor)
(Kist ve polipler dahil olmak üzere) iyi huylu ve kötü huylu neoplazmalar
Yaygın: Tümör alevlenmesi#
Endokrin hastalıkları
Çok yaygın: Adrenal yetersizlik, cushingoid, Cushing sendromu
Metabolizma ve beslenme hastalıkları
Çok yaygın: Diabetes mellitus, glukoz tolerans bozukluğu, hiperglisemi, iştah artışı
Psikiyatrik hastalıklar
Yaygın: Duygudurum değişikliği
Sinir sistemi hastalıkları
Yaygın: Carpal tünel sendromu, letarji
Kardiyak hastalıklar
Yaygın: Kardiyak yetmezlik
4 / 8Vasküler hastalıklar
Çok yaygın: Tromboflebit, pulmoner embolizm*,hipertansiyon, sıcak basması
Solunum, göğüs bozuklukları ve mediastinal hastalıklar
Çok yaygın: Dispne
Gastrointestinal hastalıklar
Çok yaygın: Konstipasyon
Yaygın: Bulantı, kusma, diyare, şişkinlik
Deri ve deri altı doku hastalıkları
Yaygın: Döküntü, alopesi
Böbrek ve idrar hastalıkları
Yaygın: Pollakiüri
Üreme sistemi ve meme hastalıkları
Yaygın: Menoraji, erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Asteni, ağrı, ödem
Araştırmalar
Çok yaygın: Kilo artışı
# Hiperkalseminin eşlik ettiği veya etmediği
* Pulmoner embolizm (bazı vakalarda ölümcül)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 0312 218 35 99)
4.9 Doz aşımı ve tedavisi
6 ay ya da daha uzun süre 1600 mg/gün’lük megestrol asetat dozu kullanılarak yapılan
çalışmalarda akut toksik etki görülmemiştir.
Doz aşımı vakaları pazarlama sonrasında da bildirilmiştir. Doz aşımında diyare, bulantı, karın
ağrısı, nefes darlığı, öksürük, dengesiz yürüme, halsizlik, gögüs ağrısı görülmüştür. Spesifik
bir antidotu yoktur. Doz aşımı durumunda uygun destekleyici tedavi uygulanmalıdır.
5 / 85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progesteronlar
ATC kodu: L02AB01
MEGACE (megestrol asetat) doğal progesteronlar ile benzer farmakolojik özelliğe sahiptir.
Progestasyonel aktivitesi medroksiprogesteron asetat, noretindron, noretindron asetat ve
noretinodrelden biraz daha yüksek olup; klormadinon asetattan biraz daha az; norjestrelden
ise çok daha azdır.
Megestrol asetat büyük ölçüde anti-östrojenik etkiye sahip güçlü birprogestojendir.
Androjenik veya östrojenik özelliği bulunmamaktadır. Anti-gonadotropik, anti-uterotropik ve
anti-androjenik/anti-miyotropik etkileri bulunmaktadır. Megestrol asetatın hafif ancak anlamlı
glukokortikoid etkisi ve çok az mineralokortikoid etkisi vardır.
5.2 Farmakokinetik özellikler
Genel özellikler
Emilim:
Megestrol asetat, oral uygulama sonrasında 20, 40, 80 ve 200 mg dozlarında hızla absorbe
olur. Megestrol serum konsantrasyonları artan dozlarla artar. Artan doz ile serum seviyesi
arasındaki ilişki aritmetik olarak orantılı değildir. Test edilen 4 doz için ortalama pik serum
konsantrasyonları 89, 190, 209 ve 465 ng / ml olarak saptanmıştır.
Dağılım:
Çalışılan tüm dozlar için tek doz uygulamadan 3 saat sonra ortalama pik plazma
konsantrasyonları bulunmuştur. Serum konsantrasyon eğrisi bifazik görünümlü, beta-faz yarı
ömrü 15 ila 20 saattir.
3 günlük bir süre boyunca verilen çoklu dozdan sonra serum düzeyleri her gün artar ve 3.
günde %80 ila %90 oranında beklenen kararlı durum düzeyine ulaştığı tahmin edilmektedir.
Biyotransformasyon
Megestrol asetat metabolitleri olan 17-alfa-asetoksi-2-alfa-hidroksi-6-metilpregna-4,6-dien-
3,20-dion; 17-alfa-asetoksi-6-hidroksimetil pregna-4,6-dien-3,20-dion ve 17-alfa-asetoksi-2-
alfa-hidroksi-6-hidroksimetilpregna-4,6-dien-3,20-dion idrarda glukuronid konjugatları olarak
bulunmuştur. Bu metabolitler uygulanan dozun sadece %5 ila 8’ini oluşturmuştur.
Oral olarak tekli ve çoklu uygulanan megestrol asetat dozlarından sonra serum
konsantrasyonları ölçülmüştür. 65 yaşından büyük olmayan yetişkin erkek ve menapoz
sonrası dönemdeki kadın gönüllüler çalışmada yer almıştır.
Eliminasyon
Trityum ile işaretlenmiş megestrol asetat ve metabolitlerinin pik plazma seviyesine oral
uygulamadan 1 ila 3 saat arasında ulaşılır. Kadınlara 4 ila 91 mg c-işaretli megestrol asetat
oral olarak verildiğinde, ilaç eliminasyonu esas olarak idrar yoluyla olmuştur. Toplam
6 / 8radyoaktivitenin 10 gün içinde üriner ve fekal geri kazanımı sırasıyla %56.6 ila %78.4
(ortalama %66.4) ve %7.7 ila %30.3 (ortalama %19.8) arasında olmuştur. Geri kazanılan
toplam radyoaktivite %83.1 ile %94.7 (ortalama %86.2) arasında olmuştur.
5.3 Klinik öncesi güvenlilik verileri
7 yaşına kadar olan dişi köpeklere megestrol asetat uygulanması, benign ve malingnant meme
tümörlerinin insidansında artış ile ilişkilendirilmiştir. Sıçanlar ve maymunlarda yapılan
karşılaştırılabilir çalışmalarda ise tümör insidansında artış olmamıştır. Megestrol asetata bağlı
köpeklerde meydana gelen tümör artışı ile insanlarda oluşabilecek risk arasındaki bağlantı
bilinmemektedir ancak megestrol asetat reçete edilirken yarar-zarar oranı göz önünde
bulundurulmalı ve hasta tedavi sırasında gözetim altında tutulmalıdır.
Yüksek doz megestrol asetat içeren fertilite ve üreme çalışmaları, bazı erkek sıçan
fetüslerinda geçici seviyede feminizasyon etkileri olduğunu göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat
Mikrokristalize selüloz
Kolloidal silikon dioksit
Povidon K30
Sodyum nişasta glikolat
Magnezyum stearat
Saf su*
*Üretim esnasında kullanılır. Bitmiş ürün tabletinde yer almaz.
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır.
6.5 Ambalajın niteliği ve içeriği
30 tabletlik blister ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7 / 87. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
231/50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.05.2011
Ruhsat yenileme tarihi:
10.KÜB’ÜN YENİLENME TARİHİ
8 / 8