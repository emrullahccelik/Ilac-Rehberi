1 / 13 
 KULLANMA TALİMATI  
 
DULAMON 2 00 mcg/5 mcg basınçlı inhalasyon, süspansiyon  
Ağızdan solunarak kullanılır.  
 
 Etkin maddeler: Hastaya ulaşan her bir doz 2 00 mcg mometazon furoat ve 5 mc g 
formoterol fumarat dihidrat  içerir.  
 Yardımcı maddeler: Etil alkol (susuz), oleik asit, HFA -227 ea Pharma Grade .  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsi niz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullan dığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. DULAMON nedir ve ne için kullanılır?  
2. DULAMON’u  kullanmadan önce dikkat edilmesi gerekenler  
3. DULAMON nasıl kullanılır?  
4. Olası yan etkiler nelerdir?  
5. DULAMON’un saklanması  
 
Başlıkları yer almaktadır.  
 
1. DULAMON nedir ve ne için kullanılır?  
DULAMON inhalasyon cihazı ile kullanılmaktadır ve 2 00 mcg mometazon furoat ve 5 mcg 
formoterol fumarat dihidrat etkin maddelerini içerir.  
 
DULAMON, 60 ve ya 120 dozluk ölçüm valfli alüminyum vialler (tüp) içerisinde 
bulunmaktadır. Mavi renkli gövde ve yeşil renkli kapağından oluşan sayaçlı plastik 
püskürtüc ü (aktivatör) içine yerleştirilmiştir.  
 
DULAMON’un içeriğindeki formoterol, “uzun etkili beta 2-agonistler ” olarak adlandırılan bir 
ilaç grubunun üyesidir. Akciğerlerinizde solunum yollarının çevresindeki kasların 
gevşemesini sağlayarak hırıltı, nefes darlığı gibi astım semptomlarına engel olur. Bu sizin 
daha kolay nefes almanızı sağlar.  
 
DULAMON’u n içeriğind eki mometazon furoat, “kortikosteroidler” olarak adlandırılan bir 
ilaç grubunun üyesidir. Kortikosteroidler, sahip oldukları iltihap giderici etki nedeniyle, astım  2 / 13 
 ataklarının önlenmesinde kullanılır. Akciğerlerdeki küçük hava geçitlerinde mevcut şişliğin 
ve tahrişin kortikosteroidlerin etkisiyle azalması, astım semptomlarını hafifletir.  
 
DULAMON,  
 Astım belirtilerinin düzeltilmesi ve kontrol altına alınması amacıyla kullanılır. Astım 
hastalığının basamaklı tedavisinde 3. basamaktan itibaren kullanılır.  
 
2. DULAMON’u kullanmadan önce dikkat edilmesi gerekenler  
DULAMON’ u aşağıdaki durumlarda KULLANMAYINIZ  
Eğer;  
 Formoterol fumarata, mometazona furoata ve/veya ürünün içindeki yardımcı maddelerden 
herhangi birine karşı alerjiniz varsa,  
 Status astmatikus (a stım nöbeti) olarak bilinen durumda veya ani gelişen astım ataklarının 
tedavisinde DULAMON’u kullanmayınız. Ani gelişen astım belirtilerinin tedavisi için 
doktorunuz tarafından verilen çabuk ve kısa etkili kurtarıcı inhalerinizi yanınızda 
bulundurunuz.  
 Kurtarıcı inhaler  olarak  kullanmayınız.  
 
DULAMON’u aşağıdaki durumlarda DİKKATLİ KULLANINIZ  
Eğer;  
 Tüberküloz (verem) hastasıysanız ya da daha önce tüberküloz (verem) geçirmişseniz,  
 Gözünüzde Herpes simpleks (uçuk virüsü) enfeksiyonu ya da vücudunuzun herh angi bir 
yerinde veya derinizde başka bir tip enfeksiyon varsa,  
 Kalp rahatsızlığınız varsa (kalp damarlarının sertleşmesi [koroner yetmezlik] gibi),  
 Kalp atım düzensizliğiniz varsa,  
 Yüksek kan basıncı (hipertansiyon) probleminiz varsa,  
 Anevrizmanız (atardamar duvarının zayıf olması nedeniyle atardamarın bir torba gibi 
şiştiği bir alan) varsa,  
 Feokromositomanız (kan basıncını etkileyebilen bir böbreküstü bezi tümörü) varsa,  
 Kalp sorununuz, örneğin elektrokardiyogram (EKG) ölçümlerinizde  değişiklikler varsa,  
 Tiroid beziniz normalden fazla çalışıyorsa,  
 Azalmış kemik mineral yoğunluğunuz varsa,  
 Osteoporozunuz (kemik erimesi) varsa,  
 Şeker hastalığınız varsa,  
 Kan potasyum düzeyiniz düşükse,  
 Nöbet  geçiriyorsanız, nöbet geçirmenize neden olan bir hastalığınız varsa,  
 Görmenizde değişiklik, göz içi basıncınızda artma (glokom) ve/veya göze perde inmesi 
(katarakt) gibi durumlar sizde mevcut ise veya geçmişte yaşadıysanız,  
 Hamileyseniz veya hamile kalmayı planlıyorsanız,  
 Emziriyorsanız,  
 Bağı şıklık sisteminiz baskılanmış durumda ise,  
 Cerrahi bir operasyona girecekseniz,  3 / 13 
  Karaciğer problemleriniz varsa,  
 Kullanmakta olduğunuz sistemik steroid tedavisinden inhale DULAMON tedavisine geçiş 
yapıyorsanız, daha önceden kontrol altında tutulmuş olan; gözlerde kaşınma, sulanma 
veya deri döküntüsü gibi alerji belirtileri ortaya çıkabilir. Bu belirtileri nasıl kontrol altına 
alabileceğinizi, doktorunuza sorun. Bunların yanı sıra kuvvetsizlik, mide bulantısı, kusma, 
tansiyon düşüklüğü, eklem veya kas ağrıl arı, depresyon duyguları, yorgunluk veya uyku 
hali görülürse, doktorunuza söylemelisiniz.  
 DULAMON’u kullanırken hırıltıda ani bir artışla birlikte solunum yollarında 
beklenmeyen bir daralma ve nefes darlığı yaşarsanız derhal doktorunuza danışınız.  
 Ani aş ırı duyarlılık reaksiyonları meydana gelirse (örn, döküntü, ciltte kızarıklık, kaşıntı, 
alerji sonucu yüz ve boyunda şişme, hırıltılı solunum, soluk alamama) hemen doktorunuza 
danışınız.  
 Kızamık veya suçiçeği geçirmemişseniz ya da bu enfeksiyonlara karşı bağışıklığınız 
yoksa, inhale kortikosteroidleri kullanırken kızamık hastalığı veya suçiçeği hastalığı olan 
hastalarla temastan kaçınmalıdır. Bu enfeksiyonlara sahip herhangi biri ile temas etmeniz 
halinde, doktorunuzu bilgilendiriniz. Bu durum özellikle er genler için çok önemlidir.  
 Ağzınızda veya boğazınızda beyaz plaklar şeklinde kendini gösteren ve pamukçuk adı 
verilen mantar enfeksiyonu ortaya çıkarsa, tedaviye ihtiyaç duyacağınızdan, doktorunuza 
söyleyiniz. Doktorunuz sizden, DULAMON tedavisini geçici olarak durdurmanızı 
isteyebilir veya farklı bir inhalerle tedavi edilmenizi kararlaştırabilir. Dozu aldıktan sonra 
ağzınızı suyla çalkalayıp daha sonra tükürmeniz, pamukçuk gelişmesinin önlenmesinde 
size yardımcı olabilir.  
 Vitamin ve bitkisel ürünler kull anıyorsanız doktorunuza söyleyiniz.  
 Mantar enfeksiyonlarının tedavisinde (örn, ketokonazol, itrakonazol içeren ilaçlar), bazı 
virüs enfeksiyonlarının (HIV) tedavisinde (örn, ritonavir, atazanavir, indinavir, nelfinavir 
ve sakinavir içeren ilaçlar) bakteri yel enfeksiyonların tedavisinde (örn, klaritromisin ve 
telitromisin içeren ilaçlar) depresyon tedavisinde (nefazodon içeren ilaçlar) kullanılan bir 
ilaç kullanıyorsanız doktorunuza söyleyiniz.  
 Uzun etkili beta agonist preparatlarına (formoterol, salmetero l vb.) bağlı olarak nadiren, 
ciddi ve bazen ölümcül olabilen astım ile ilgili solunum problemleri meydana gelebilir.  
 DULAMON  astım hastalığının başlangıç tedavisi için önerilmez.  
 Uzun etkili beta agonistler (formoterol, salmeterol vb.)  astım semptom kontrolünü 
sağlayan en kısa süre boyunca kullanılmalı ve astım kontrolüne ulaşıldığında doktorunuz 
eğer mümküne kullanımınızı durduracaktır. Sonrasında doktorunuz kontrol edici bir 
tedaviyle sürekliliğini sağlayacaktır.  
 İnhale kortikosteroid e (siklesonid , flutikazon, budesonid vb.)  ek olarak uzun etkili beta 
agonist  (formoterol, salmeterol vb.) kullanan pediyatrik ve adölesan hastaysanız, he r iki 
ilaca uyumu garanti altın a almak için, doktorunuz size hem inhale kortikosteroid 
(siklesonid , flu tikazon, budesonid vb.)  hem de uzun etkili beta agonist (formoterol, 
salmeterol vb.) içeren bir kombinasyon preparat ı kullanmanızı önerecektir.  
 Eğer alevlenme döneminde iseniz ya da önemli ölçüde veya akut olarak kötüye giden 
astım şikayetleriniz varsa, uzun etkili beta agonist (formoterol, salmeterol vb.)  ile tedaviye 
başlanmamalıdır.  4 / 13 
 Tüm steroid (hormon türevi) içeren ilaçlar özellikle uzun süre kullanıldıklarında böbrek üstü 
bezlerinin çalışmasını etkileyebilir. Doktorunuz zaman zaman böbrek üstü bezleri nizin 
çalışmasını kontrol edecektir.  
 
DULAMON gibi ilaçlarla uygulanan tedavi, vücuttaki normal steroid (hormon türevi) 
üretimini etkileyebilir. Uzun süre bu çeşit tedavi gören ergenlerin, akranlarına kıyasla daha 
yavaş büyümesi, bunun etkilerinden biri ol abilir. DULAMON’u kullanan bir ergenseniz 
doktorunuz, zaman zaman boyunuzu kontrol edecektir.  
 
DULAMON, bronşların hızla daralmasını veya astım ataklarını hızla ortadan kaldırmayı 
amaçlamadığından, ani gelişen astım ataklarının tedavisi için, bronşları ge nişleten ve etkisi 
çabuk ortaya çıkıp kısa süren bir inhaleri (astım atağını gideren rahatlatıcı ilaç) her zaman 
yanınızda bulundurmalısınız. Doktorunuz bu amaçla size başka bir inhaler ilaç verecektir.  
Çabuk ve kısa etkili (rahatlatıcı) inhalerinizin kul lanım sıklığı arttıysa ve sizi rahatlatmıyorsa, 
derhal doktorunuzla bağlantıya geçin.  
 
Astım belirtileriniz DULAMON’u 1 -2 hafta düzenli kullanmanıza rağmen iyileşmiyorsa 
derhal doktorunuzla bağlantıya geçiniz.  
  
Bu uyarılar geçmişteki herhangi bir dönemde  dahi olsa sizin için geçerliyse lütfen 
doktorunuza danışınız.  
 
DULAMON’un yiyecek ve içecek ile birlikte kullanılması  
DULAMON’un gıdalarla birlikte alınması halinde etkileşim konusunda bilgi yoktur.  
Solunum yolu ve beslenme yolunun farklı olması nedeniyle etkinliğinde bir azalma veya 
artma beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamile kalmayı planlıyorsanız doktorunuza bildiriniz . Doktorunuz dikkatli 
bir risk -yarar değerlendirmesi yaptıktan sonra gerekli görüyorsa DULAMON kullanmalısınız.  
Hamileliğiniz sırasında DULAMON kullandıysanız, çocuğunuzun böbrek üstü bezi 
fonksiyonları dikkatle takip edilecektir.  
 
Tedaviniz sırasında ham ile oldu ğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız doktorunuzu  bilgilendiriniz. Doktorunuz dikkatli bir risk -yarar 
değerlendirmesi yaptıktan sonra gerekli görüyorsa DULAMON kullanmalısınız.  
 
 
 5 / 13 
 Araç ve makine kullanımı  
DULAMON’un araç ve makine kullanımı üzerindeki etkileri bilinmemektedir. Baş dönmesi, 
titreme veya  benzer etkiler görüldüğünde araç ve makine kullanmayınız.  
 
DULAMON’u n içeriğinde bulunan bazı yardımcı maddeler hakkında önemli bilgiler  
DULAMON içeriğinde uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Eğer aşağıd aki ilaçlardan herhangi birini kullanıyorsanız DULAMON’ u kullanmadan önce 
doktorunuza bildiriniz:  
 Mantar enfeksiyonlarının tedavisinde kullanılan ilaçlar (ketokonazol, itrakonazol gibi),  
 Virüs enfeksiyonlarının tedavisinde kullanılan ilaçlar (ritonavir, atazanavir, indinavir, 
nelfinavir, sakinavir gibi),  
 Bakteriyel enfeksiyonların tedavisinde kullanılan ilaçlar (klaritromisin, telitromisin gibi),  
 Nefazodon gibi depresyon tedavisinde kullanılan bir ilaç,  
 QTc aralığını  uzattığı bilinen ilaçlar (sınıf IA ve sınıf III kalp ritm bozukluğuna karşı 
kullanılan ilaçlar ( antiaritmikler )), arsenik trioksit, halofantrin, levometadil asetat, 
mezoridazin, tiyoridazin, pimozid, sparfloksasin, gatifloksasin, moksifloksasin, dolasetron 
mesilat, meflokin, sertindol, dofe tilid, sotalol, kinidin, klorpromazin, droperidol, 
pentamidin, probu kol, takrolimus veya sisaprid), kalpte yaşamı tehdit eden atım 
bozukluğu ( ventriküler aritmi ) riskinde artışa neden olur.  
 Adrenerjik madde içeren ilaçlar (astım, soğuk algınlığı, depresyon  veya uyku bozuklukları 
gibi durumlarda kullanılan bazı ilaçlar beta adrenerjik maddeler içerebilir),  
 Astım ve kronik obstrüktif (tıkayıcı) hava yolu hastalıklarını tedavi etmek için kullanılan 
bir ilaç sınıfı olan ksantin türevleri (teofilin, aminofilin gibi),  
 Ödem (su tutulması), kalp yetmezliği ve yüksek kan basıncını tedavi etmek için kullanılan 
diüretik adı verilen idrar söktürücü ilaçlar,  
 Depresyon ve duygu -durum bozukluklarını tedavi etmek için kullanılan monoamin 
oksidaz inhibitörleri (MAO inhibi törleri) ya da trisiklik antidepresanlar,  
 Yüksek kan basıncı, kalp yetmezliği, göğüs ağrısı, anksiyete (kaygı, endişe), anormal kalp 
ritmini tedavi etmek için kullanılan bir ilaç tipi olan beta -blokörler [glokom (göz içi 
basıncının artması) tedavisinde ku llanılan bazı göz damlaları beta -blokör içerebilir],  
 Çoğunlukla kalp yetmezliğinin tedavisinde kullanılan kardiyak glikozidleri,  
 Genel olarak hareket bozukluklarını, barsak kramplarını veya solunum yolu hastalıklarını 
tedavi etmek için kullanılan antikol inerjik ilaçlar.  
 DULAMON’u önerilen dozda kullanırken uzun etkili beta 2 agonist içeren diğer ilaçları 
kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 6 / 13 
 3. DULAMON nasıl kullanılır?  
Uygun kullanım ve doz/uygulama sıklığı için talimatlar:  
DULAMON’u  her zaman için doktorunuzun önerdiği şekilde kullanınız. Nasıl 
kullanacağınızdan emin değilseniz doktorunuza başvurunuz.  
 
Yetişkinler ve 12 yaş ve üzeri ergenler:  
DULAMON’u, her gün günde iki kez (sabah ve akşam) iki inhalasyon olarak uygulayınız.  
 
Orta doz inhale kortikosteroid kullanan hastalar için önerilen başlangıç dozu günde iki kez iki 
inhalasyon 100 mcg mometazon furoat/ 5 mcg formoterol fumarat dihidrat ’ın inhale 
edilmesidir. Önerilen maksimum günlük doz 400 mcg mometazon furoat / 20 mcg formoter ol 
fumarat dihidrat’dı r. 
 
Yüksek doz inhale kortikosteroid kullanan hastalar için önerilen başlangıç dozu günde iki kez 
iki inhalasyon DULAMON 200 / 5 mcg ’nin inhale edilmesidir. Önerilen maksimum günlük 
doz 800 mcg mometazon furoat / 20 mcg formoterol fuma rat dihidrat’dı r.  
 
DULAMON’u günde iki kez iki inhalasyondan fazla kullanmayınız.  
 
DULAMON’u ani gelişen astım ataklarının rahatlatılması için kullanmayınız. Doz uygulama 
aralıklarında belirtiler meydana gelirse, hemen rahatlamanın sağlanabilmesi için, k ısa etkili 
bir inhale beta 2-agonist (rahatlatıcı inhaler) kullanmalısınız.  
 
Daha önceden etkili olan DULAMON dozunun yeterli astım kontrolü sağlamadığını 
düşünüyorsanız, doktorunuza danışınız.  
 
Doktorunuzla konuşmadan doktorunuzun reçetelediği DULAMON do zunu artırmayınız.  
 
DULAMON’u astım veya KOAH için düzenli olarak kullanıyorsanız, herhangi bir 
semptomunuz olmasa bile ilacınızı kullanmaya devam etmelisiniz.  
 
Maksimum fayda, tedavi başlangıcından 1 hafta veya daha uzun bir süre sonraya kadar elde 
edilemeyebilir. Her bir hasta, belirti rahatlamasının başladığı süre ve belirtilerin rahatlama 
derecesi bakımından farklılık yaşayabilir. 2 haftalık tedaviye yeterli oranda cevap vermeyen 
12 yaş ve üzeri hastalarda doktor kontrolünde daha yüksek dozlar ile  ilave astım kontrolü 
sağlanması gerekebilir.  
 
Uygulama yolu ve metodu:  
İnhalasyon spreyinin doğru kullanımı doktor veya eczacı tarafından size gösterilecektir.  
Doktorunuz inhalasyon spreyini nasıl kullandığınızı zaman zaman kontrol etmelidir.  
Hastalığı nızın kontrolünün sağlanabilmesi için, DULAMON inhalasyon spreyinizi düzenli bir 
şekilde ve size reçetelendiği gibi kullanmalısınız.  
İlaç, ağızlığın da dahil olduğu plastik gövde içerisinde basınçlı bir tüpte yer almaktadır.  
  7 / 13 
 İnhalasyon spreyinin doğru k ullanımı için aşağıda verilen kuralları dikkatle izleyiniz.  
 
İnhalasyon spreyinin kullanım talimatı  
İnhalasyon spreyinin test edilmesi:  
 
         (Resim 1)  
 
İnhalasyon spreyinizi ilk kez kullanacağınız zaman çalışıp çalışmadığını test ediniz. Ağızlık 
kapağını baş parmağınız ve parmaklarınız ile yanlardan hafifçe sıkarak çıkarınız ve çekip 
ayırınız.  
 
Çalıştığından emin olmak için, inhaler spreyinizi sallayınız, ağızlığı kendinizden uzak tutunuz 
ve havaya bir puf serbest bırakılması için tüpü bastırınız. İ nhalasyon spreyinizi bir hafta veya 
daha uzun süre kullanmadığınızda ağızlık kapağını çıkarmalısınız ve boşluğa iki kez sıkım 
yapmalısınız.  
 
İnhalasyon spreyinizi kullanacağınız zaman oturunuz veya ayakta dik durunuz.  
1. Ağızlık kapağını çıkarınız  (Resim 1) . Ağızlığın temiz olduğundan emin olmak için içini 
ve dışını kontrol ediniz.  
 
2. İnhalasyon spreyinizi her kullanımdan önce iyice çalkalayınız.  
 
3. İnhalasyon spreyinizi baş parmağınız ağızlığın altında, inhalasyon  spreyinizin tabanında 
olacak şekilde dik tutunuz.  
 
        
 
8 / 13 
 4. Ağızlığı dişlerinizin arasına koyunuz ve dudaklarınızı sıkıca kapatınız.  
 
 
5. Ağzınızdan yavaş ve derin nefes alınız ve aynı anda bir puf doz boşaltmak için inhalasyon 
spreyinizin üst kısmına ba sınız.  
 
 
6. Nefesinizi yaklaşık 10 saniye veya rahatça tutabildiğiniz kadar tutunuz ve ağızlığı 
ağzınızdan çıkarıp parmağınızı inhalasyon spreyinizin üst kısmından çekiniz. Sonra 
yavaşça ağızdan nefes veriniz. İnhalerin içine nefes vermekten kaçınınız.  
 
 
7. Her bir puf ilaç alımı arasında yaklaşık yarım dakika bekleyiniz ve sonra 2 -6. basamakları 
tekrarlayınız.  
8. Daha sonra, ağzınızı su ile çalkalayınız ve tükürünüz. Bunu yapmanız ağzınızda 
pamukçuk oluşumunun ve ses kısıklığının önlenmesine yardımcı olmak içi n önemlidir.  
9.  Kullanımdan sonra tozdan korumak için ağızlığın kapağını hemen kapatınız. Ağızlık 
kapağı doğru bir şekilde yerleştirildiğinde tam yerine oturacaktır. Eğer yerine 
oturmuyorsa, ağızlık kapağını diğer yöne çeviriniz. Çok fazla güç uygulamayınız .  
 
Eğer spreyin üst kısmından veya ağzınızın yanlarından “buhar” geldiğini görürseniz, 2. 
basamaktan itibaren uygulamaya tekrar başlamalısınız.  
 
İnhalasyon spreyinin temizlenmesi  
İnhalasyon spreyinizi haftada en az bir kez temizleyiniz.  
1. Ağızlık kapağını çıkarınız.  
2. Tüpü plastik gövdeden çıkarmayınız.  
9 / 13 
 3. Kuru bir bez veya kumaş ile ağızlığın içini ve dışını ve plastik gövdeyi siliniz.  
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç 
uygula mayınız.  
 
Dikkat!  
İnhalasyon spreyinizi göze sıkmayınız. Yanlışlıkla sıkılırsa gözlerinizi suyla yıkayınız, 
kızarıklık veya iritasyon oluşursa doktorunuza başvurunuz.  
 
Değişik yaş grupları:  
Çocuklarda kullanım:  
DULAMON, 12 yaşından küçük çocuklarda kul lanılmamalıdır.  
 
Yaşlılarda kullanım:  
Yaşlılarda DULAMON için doz ayarlaması gerekli değildir.  
  
Özel popülasyonlara ilişkin ek bilgiler  
Böbrek yetmezliği:  
Böbrek yetmezliğiniz varsa DULAMON’u doktorunuzun önerisi doğrultusunda kullanınız.  
 
Karaciğer y etmezliği:  
Karaciğer yetmezliğiniz varsa DULAMON’u doktorunuzun önerisi doğrultusunda kullanınız.  
 
Eğer DULAMON’un etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha  fazla DULAMON kullandıysanız  
Size önerilen dozdan daha fazla DULAMON aldıysanız hemen doktorunuzu arayınız.  
 
DULAMON’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
DULAMON’u kullanmayı unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız.  
 
Unutulan dozları d engelemek için çift doz almayınız.  
 
DULAMON ile tedavi sonlandırıldığında oluşabilecek etkiler  
İlacı kullanmayı doktorunuza danışmadan aniden kesmeyiniz.  
Doktorunuzun önerisi dışında tedaviyi sonlandırmanız, hastalığınızın şiddetlenmesine ve 
tedavinin ak samasına neden olabilir.  10 / 13 
 4. Olası yan etkiler nelerdir?  
Tüm ilaçlar gibi DULAMON’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, DULAMON’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Ani aşırı duyarlılık reaksiyonları (döküntü, kaşıntı, kurdeşen, gözlerde, dudaklarda, yüzde, 
boğazda kızarıklık ve şişme, alerji sonucu yüz ve boğazda şişme [anjiyonörotik ödem]),  
 Şiddetli hipotansi yon (düşük kan basıncı),  
 Solunum yollarında meydana gelen beklenmeyen bir daralma ve nefes darlığı (paradoksal 
bronkospazm),  
 Baskı tarzında göğüs ağrınız varsa (anjina pektoris adı verilen kalbi besleyen damarların 
daralması/tıkanması ile ortaya çıkan gö ğüs ağrısı),  
 Bağışıklık sisteminin baskılanması,  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 DULAMON ile kötüleşen solunum yolu problemleriniz varsa,  
 Kurtarıcı inhalerinizi daha sık kullanma ihtiyacı hissediyorsanız,  
 Kurtarıcı inhaleriniz semptomlarınızı hafifletme konusunda yeteri kadar iyi değilse,  
 Kurtarıcı inhalerinizi 2 gün üst üste günde 4 kereden fazla inhale etmeniz gerekiyorsa,  
 Kurtarıcı inhalerinizin 1 tüpünü 4 hafta içerisinde bitiriyorsanız,  
 Pik debimetre sonuçlarınız düşüyorsa . Doktorunuz  size uygun rakamları  söyleyecektir.  
 DULAMON ’u düzenli  kullanmaya başladıktan 2 hafta sonra astım semptomlarınızda bir 
düzelme olmazsa . 
 
Uzun etkili beta -agonist ( LABA ) ilaçlarının  çok fazla miktarda kullanımı aşağıdaki 
etkilere neden olabilir:  
 Göğüs ağrısı  
 Hızlı ve düzensiz kalp atışı  
 Titreme  
 Baş dönmesi  
 Nöbetler  
 Artmış veya azalmış kan basıncı  
 Baş ağrısı  
 Sinirlilik  
 Zayıflık  
 Elektrokardiyografi  (EKG) değişiklikleri  
 
Yan etkiler görülme sıklıklarına göre aşağıdaki şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 000 hastanın birinden fazla görülebilir.  11 / 13 
 Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
 Ağız ya da boğazda (beyaz benekler halinde) kandida enfeksiyonu (ağız mukozasında 
mantar enfeksiyonu).  
 
Yaygın:  
 Burun ve boğaz iltihabı,  
 Yüz kemiklerinin içindeki hava boşluklarının iltihabı (sinüzit),  
 Baş ağrısı,  
 Titreme,  
 Konuşmanın bozulması (disfo ni),  
 Yutak iltihabı,  
 Bulantı , 
 Kas krampları,  
 Çarpıntı , 
 
Yaygın olmayan:  
 Huzursuzluk (ajitasyon),  
 Kaygı, endişe (anksiyete),  
 Sinirlilik,  
 Uykusuzluk,  
 Baş dönmesi,  
 Kalp atımının hızlanması (taşikardi),  
 Kalp ritminde düzensizlikler (supraventriküler  taşikardi, ekstrasistoller) , 
 Kas ağrısı,  
 Boğaz tahrişi,   
 Kan basıncında değişiklikler  
 Döküntü, kaşıntı ve bronkospazm gibi alerjik reaksiyonlar  
 
Seyrek:  
 Huzursuzluk ve sıkıntılı hissetmek  
 
Çok seyrek:  
 Düşük tansiyon, ekzantem  gibi aşırı duyarlılık reaksiyonları,  
 Tat alma duyusu bozuklukları,  
 Kol ve bacaklarda su toplaması,  
 
Bilinmiyor:  
 Kalpte atım düzensizlikleri ( atriyal fibrilasyon , ventriküler ekstrasistoller,  taşiaritmi),  12 / 13 
  Kan basıncında artış (hipertansiyon dahil),  
 Kalbin elektrik faaliyetinde bozulma (Elektrokardiyogramda QT uzaması),  
 Kan şeker düzeyinde artış (hiperglisemi),  
 Kan potasyum düzeyinin normalin altına düşmesi (hipokalemi),  
 Kemik mineral yoğunluğunda azalma,  
 Adrenal baskılanma (böbrek üstü bezlerinde baskılanma),  
 Astım atakları,  
 Göz içi basıncının artması (glokom),  
 Katarakt (göze perde inmesi),  
 Ergenlerde büyümede azalma,  
 Öksürük,  
 Kusma,  
 Ateş,  
 Yorgun hissetme,  
 Ağrı,  
 Hazımsızlık,  
 Kilo artışı,  
 Ağız ve boğaz kuruluğu,  
 Deri döküntüsü, kaşıntı dahil ani ve gecikmiş aşırı duyarlılık reaksiyonları  (kurdeşen, 
gözlerde, dudaklarda, yüzde, boğazda kızarıklık ve şişme, alerji sonucu yüz ve boğazda 
şişme [anjiyonörotik ödem] ), 
 Astımın şiddetlenmesi (öksürük, nefes darlığı, hırıltı ve bronşların daralma sı dahil).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Far makovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DULAMON’un saklanması  
DULAMON’u  çocukların göremeyeceği, erişemeyeceği yerlerde ve ambalajında saklayınız.  
  
25°C altındaki oda sıcaklığında saklayınız. Direkt gün ışığından ve donmaktan koruyunuz. 
Alüminyum viallerin kutusu delinmemeli, boş olsa bile kırılmamalı, ateşten uzak tutulmalı dır. 
  
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DULAMON’u kullanmayınız.  13 / 13 
 Eğer üründe ve/veya ambalajında bozukluklar fark ederseniz, DULAMON’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Fax: 0212 697 00 24  
E-mail: deva@devaholding.com.tr  
 
Üretim yeri:  
Deva Holding A.Ş  
Kapaklı/Tekirdağ  
 
 
Bu kullanma talimatı 12/06/2019  tarihinde  onaylanmıştır.  