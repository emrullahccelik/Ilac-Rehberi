1 / 14 KULLANMA TALİMATI  
 
FASTAİR  100 mcg  / 6 mcg İnhalasyon Tozu, Sert Kapsül  
Ağız yolundan nefes ile alınarak kullanılır.  
 
Etkin madde:   
100 mikrogram beklometazon dipropiyonat  (aktarılan doz 81,9 mikrogram) , 6 mikrogram 
formoterol fumarat (dihidrat olarak)  (aktarılan doz 5 mikrogram)  
Yardımcı maddeler: Laktoz  (inek sütü kaynaklıdır)  
 
 
Bu Kullanma Talimatında : 
 
1. FASTAİR  nedir ve ne için kullanılır?  
2. FASTAİR ’i kullanmadan önce dikkat edilmesi  gerekenler  
3. FASTAİR  nasıl  kullanılır?  
4. Olası yan etkiler  nelerdir?  
5. FASTAİR ’in saklanması  
 
Başlıkları yer almaktadır.  
 
1. FASTAİR  nedir ve ne için kullanılır?  
FASTAİR ağızdan solunan ve kuru toz halindeki etkin maddelerin akciğerlerdeki 
havayollarına iletimini sağlayan inhaler tipi bir ilaçtır.  
 
FASTAİR, 120 doz içerir ve her soluma dozunda 100 mikrogram anhidröz beklometazon 
dipropiyonat ve 6 mikrogram formoterol fumarat dihidrat bulunur.  
 
FASTAİR , desikant kapaklı HDPE şişede yer alan 120 adet kapsülden ve kapsül içeriğinin 
nefes yoluyla alınmasını sağlayan bir i nhalasyon cihazından oluşmaktadır.  
 
FASTAİR  iki ayrı aktif (etkin) madde içerir;  anhidröz  beklometazon dipropiyonat ve  
formoterol fumarat  dihidrat . 
 
Birinci etkin madde olan anhidröz beklometazon dipropiyonat; kortikosteroid adı verilen ve 
akciğerlerdeki hava yollarının iltihabını/inflamasyonunu gideren bir ilaç grubunun üyesidir ve 
akciğerlerdeki havayolları duvarında oluşan şişkinlik, hassasiyet ve iltihabı giderir.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
- Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
- Eğer ilave sorularınız olursa, lütfen doktorunuza veya eczacınıza  danışınız.  
- Bu ilaç kişisel olarak sizin için reçete edilmiştir, başkalarına  vermeyiniz.  
- Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
- Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  2 / 14  
İkinci etkin madde olan formoterol fumarat dihidrat ise uzun -etkili bronkodilatörler (bronş 
genişleticileri) olarak adlandırılan ilaç grubu üyesidir ve akciğerlerdeki hava yollarının 
duvarlarında bulunan kasları gevşeterek genişlemelerini sağlar.  
 
Doktorunuz size bu ilacı, astım veya KOAH (kronik, tıkayıcı akciğer hastalığı) hastalığınızın 
tedavisi için reçete etmiştir.  
 
FASTAİR; aşağıda belirtilen hastalıkların tedavisinde kullanılır:  
Uzun etkili beta 2-agonisti+inhale kortikosteroid kombinasyonları ile tedavilerde olduğu üzere 
FASTAİR, astım semptomlarının düzeltilmesi ve kontrol altına alınması amacıyla kullanılır. 
Astım hastalığının basamaklı tedavisinde 3. basamaktan itibaren verilir. Orta ve ağır KOAH 
olgularında semptomları ve atak sıklığını azaltır.  
 
- KOAH’lı  hastalarda nefes alma sorunlarını önlemek ve bronkodilatasyonu (bronşların 
genişlemesi) sağlamak,  
 
- Astım hastalarında, astım belirtilerini düzeltmek ve kontrol altına almak. Bu amaçla 
FASTAİR astım tedavisinde şu şekilde kullanılabilir;  
 
• Nefes darlığı, hışıltılı solunum ve öksürük gibi astım belirtilerinin kontrol altına 
alınmasını amaçlayan düzenli tedavide . 
 
2. FASTAİR ’i kullanmadan önce dikkat edilmesi gerekenler  
 
FASTAİR ’i aşağıdaki durumlarda  KULLANMAYINIZ  
Eğer;  
• FASTAİR ’in içeriğindeki etkin  maddele re ve/veya diğer yardımcı madde lere karşı aşırı 
duyarlılığınız varsa,  
• Nefes darlığı, hırıltı veya öksürük gibi akut astım belirtileri ile karşılaşıyorsanız, astımınız 
kötüleşiyorsa veya akut astım atağı geçiriyorsanız bu ilacı kullanmayınız. Ani olarak 
gelişen bu belirtilerinizi hafifletmek için her zaman yanınızda taşımanız gereken hızlı etkili 
“kurtarıcı” inhaleri kullanmalısınız.  
 
FASTAİR ’i aşağıdaki durumlarda DİKKATLİ KULLANINIZ  
Eğer;  
• Anjina (kalpte ağrı, göğüste ağrı), özellikle son dönemde yaşanmış bir kalp krizi (miyokard 
enfarktüsü), kalp yetmezliği, kalbinizin etrafındaki atardamarlarda daralma (koroner kalp 
hastalığı), kalp kapakçığı hastalığı veya kalbinizdeki bilinen diğer anormallikler veya 
hipertofik obstrüktif kardiyomiyopati (HOCM olarak bilinen, kalp kasının anormal olduğu 
bir durum) gibi herhangi bir kalp probleminiz  varsa,  
• Kalp atış hızında bir artış veya düzensizlik gibi kalp ritmi ile ilgili rahatsızlıklar, kalp 
kapağı bozukluğu veya belli elektrokardiyogram anormallikleri veya diğer kalp 
hastalıklarınız  varsa,  
• Yüksek kan basıncı (yüksek tansiyon) varsa  
• Kan damarlarınızda daralma (arteriyoskleroz başta olmak üzere oklüzif (tıkayıcı) arter 
(atardamar) hastalıkları ) veya kan damarı duvarlarında anormal genişleme (anevrizma) 
varsa , 
• Tiroid bezini n aşırı çalışması durumunda (tirotoksikoz) , 3 / 14 • Düşük potasyum kan düzeylerinde (hipokalemi) , 
• Karaciğer veya böbreklerinizdeki  herhangi bir hastalı k durumunda , 
• Şeker hastalığınız  (diabetes mellitus)  varsa ( Yüksek dozda formoterol solursanız  kan 
şekeri niz yükselebilir  ve bu nedenle , bu inhaler kullanmaya başladığınızda  ve tedavi 
boyunca  zaman zaman  kan şekerinizi n kontrol edilmesi  için ilave kan testleri nden  
geçmeniz  gerekebilir) , 
• Böbrek üstü bezinizde  (adrenal kortekste)  tümör varsa  (feokromositoma) , 
• Anestezi uygulanacak ise, lütfen doktorunuza FASTAİR  kullandığınızı söyleyiniz. 
Planlanan anestezi türüne bağlı olarak, anesteziden en az 12 saat öncesinde FASTAİR  
kullanmayı bırakmanız  gerekebilir , 
• Tüberküloz (v erem  hastalığı)  tedavisi görüyorsanız  veya gördüyseniz  veya göğsünüzde 
bilinen viral ya da mantar enfeksiyonu  varsa,  
• Herhangi bir nedenle alkol almanız  durumunda . 
• Uzun etkili beta agonist preparatlarına (formoterol, salmeterol vb.) bağlı olarak nadiren, 
ciddi ve bazen  ölümcül olabilen astım ile ilgili solunum problemleri meydana gelebilir.  
• FASTAİR  astım hastalığının başlangıç tedavisi i çin önerilmez.  
• Uzun etkili beta agonist  preparatları (formoterol, salmeterol vb.) astım semptom 
kontrol ünü sağlayan en kısa s üre boyunca kullanılmalı ve astım kontrol üne ulaşıldığında 
doktorunuz eğer m ümkünse kullanımınızı durduracaktır. Sonrasında doktorunuz kontrol 
edici bir tedaviyle  sürekliliğini sağlayacaktır.  
• İnhale kortikosteroide (siklesonid, flutikazon, budesonid vb.) ek olarak uzun etkili beta 
agonist (formoterol, salmeterol vb.) kullanan pedi yatrik ve ad ölesan hastaysanız, her iki 
ilaca uyumu garanti altına almak i çin, doktorunuz size hem inhale kortikosteroid 
(siklesonid, flutikazon, budesonid vb.) hem de uzun etkili beta agonist (formoterol, 
salmeterol vb.) içeren bir kombinasyon preparatı kullanmanızı önerecektir.  
• Eğer alevlenme d öneminde iseniz ya da önemli ölçüde veya akut olarak k ötüye giden astım 
şikayetleriniz varsa, uzun etkili beta agonistler  (formoterol, salmeterol vb.) i le tedaviye 
başlanmamalıdır.  
 
Yukarıdakilerden herhangi biri sizin için geçerli ise, FASTAİR  kullanmadan önce 
doktorunuzu bilgilendiriniz.  
 
Formoterol, astımlı hastalarda tek başına monoterapi olarak kullanılmamalıdır . 
 
FASTAİR ’i kullanabileceğinizden emin değilseniz, inhaleri kullanmadan önce doktorunuz 
veya eczacınıza danışınız/destek alınız.  
 
Doktorunuz tedavinizin sonlandırılmasına karar verdiğinde ilacınızın dozunu azaltarak 
tedaviyi sonlandıracaktır. İlacı ani olarak bırakmayınız. Doktorunuz tarafından ilacı 
bırakmanız gerektiği tespit edilinceye kadar hastalığınızın tüm belirtileri ortadan kalkmış olsa 
bile FASTAİR ’i kullanmaya devam ediniz.  
 
Eğer tedavinin etkisiz olduğunu veya FASTAİR  ile tedaviye başladıktan sonra hastalığınızın 
kötüleştiğini düşünüyorsanız, “kurtarıcı” bronş genişletici (bronkodilatör) kullanımınız 
artmışsa veya doz alımı sonrasında hırıltılı solunum, öksürük ve nefes darlığında ani bir artış 
meydana geliyorsa mutlaka doktorunuza başvurunuz.  
 4 / 14 Eğer şiddetli astımınız varsa, özel bakım almanız gerekir. Kandaki oksijen yokluğu ve 
FASTAİR ile birlikte kalp hastalığınızı ya da yüksek kan basıncını tedavi etmek için alınan 
diüretikler veya “idrar söktürücü” olarak bilinen ilaçlar veya astım tedavisinde kullanılan 
diğer ilaçlar potasyum seviyelerini düşürerek kötüleştirebilir. Bu nedenle doktorunuz zaman 
zaman kanınızdaki potasyum seviyelerini ölçmek isteyebilir.  
 
Uzun bir süredir yüksek dozda kortikosteroid gerekliliği nedeniyle inhaler tedavisi alıyorsanız 
stres durumlarında daha çok kortikosteroide ihtiyaç duyabilirsiniz. Stresli durumlar; kaza 
sonrası hastaneye götürülme, ciddi bir yaralanma veya ameliyat öncesi olabilir. Bu durumda, 
doktorunuz kortikosteroid dozunuzu artırmaya ihtiyacınız olup olmadığına karar verecek ve 
steroid tabletleri veya steroid enjeksiyonu reçeteleyebilecektir.  
 
Hastaneye gitmeniz gerekirse, FASTAİR dahil tüm ilaç ve inhalerlerinizi ve reçetesiz sat ın 
alınan tüm ilaç veya tabletleri, mümkünse orijinal ambalajında, yanınıza almayı unutmayınız.  
 
FASTAİR kullanımı esnasında bulanık görme veya diğer görme bozuklukları meydana gelirse 
derhal bir göz doktoruna başvurunuz.  
 
İnhale  kortikosteroidlerle yüksek dozda uzun süreli tedavilerde sistemik etkiler ortaya 
çıkabilir. Bu etkilerin ortaya çıkma olasılığı ağız yoluyla alınan (oral) kortikosteroidlere göre 
daha azdır. Olası sistemik etkiler; kilo artışı, yüzde yuvarlaklaşma ve kan basıncında artışla 
kendini gösteren bazı böbreküstü bezi hastalıkları (Cushing sendromu, Cushingoid belirtiler), 
andrenal (böbreküstü) bezlerin yeterli miktarda steroid hormonu üretememesi durumu 
(adrenal baskılanma), çocuklarda ve ergenlerde büyüme geriliği, kemik mineral yoğunluğunda 
azalma, katarakt, göz tansiyonu (glokom) ve daha nadiren fiziksel ve ruhsal aşırı hareketlilik 
durumu (psikomotor hiperaktivite), uyku bozuklukları, aşırı endişe (anksiyete), depresyon 
veya saldırganlık hali (agresyon) dahil bir dizi psikolojik bozukluk veya davranış 
bozukluklarıdır. Bu nedenle inhale kortikosteroid dozunun doktorunuz tarafından astımın 
etkili bir şekilde kontrol edildiği en düşük doza ayarlanması önemlidir.  
 
FASTAİR  kullanımına bağlı olarak ağız veya boğazda mantar enfeksiyonu veya ses kısıklığı 
(disfoni) meydana gelme riskini azaltmak için ilacı kullandıktan sonra ağzınızı su ile 
çalkalayın veya gargara yapın veya dişlerinizi fırçalayınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FASTAİR ’in yiyecek ve içecek ile kullanılması  
FASTAİR ’in yiyecek ler ile bilinen herhangi etkileşimi yoktur.  
Fakat öncelikle doktorunuzla konuşmadıkça alkol almaktan kaçınmalısınız. Alkol, 
FASTAİR’in etkin maddelerinden biri olan formoterol’e karşı kalbinizin toleransını azaltabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
FASTAİR ’in hamilelikte kullanımına dair klinik veri bulunmamaktadır.  
Hamile olduğunuzu düşünüyorsanız ya da hamile kalmayı planlıyorsanız lütfen doktorunu za 
danışınız. Gebe hayvanlar üzerinde yapılan çalışmalar yüksek kortikosteroid dozlarının yarık 
damak ve rahim içi büyüme geriliği gibi gelişim bozukluklarına neden olduğunu 
gösterdiğinden, FASTAİR ’i gebelikte, yalnızca doktorunuz tarafından tavsiye edildiğinde 5 / 14 kullanmalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız  
 
Emzirme  
İlacı kullanmadan önce doktorunuza veya eczacınıza danışınız.  
Emzirme esnasında FASTAİR’i kullanmayı bırakmanızın zorunlu olup olmadığına ya da 
FASTAİR’i kullanırken emzirmekten kaçınmanızın gerekli olup olmadığına doktorunuz karar 
verecektir. Doktorunuzun tavsiyesine daima tam olarak uyunuz.  
 
Araç ve makine kullanımı  
FASTAİR ’in araç ve ya makine kullanma kabiliyetinizi etkilemesi beklenmez.  
Bununla birlikte, baş dönmesi ve/veya titreme gibi yan etkilerle karşılaşırsanız, araç veya 
makine kullanma kabiliyetiniz etkilenmiş olabilir.  
 
FASTAİR ’in içeriğinde bulunan bazı yardımcı maddeler hakkında önemli bilgiler  
FASTAİR laktoz içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Tedaviye başlamadan önce, reçetesiz alınan ilaçlar da dahil olmak üzere şu anda aldığınız 
veya son dönemde almış olduğunuz diğer ilaçları lütfen doktorunuza veya eczacınıza 
bildiriniz.  
 
AİDS tedavisinde kullanılan ritonavir veya kobisistat etkin maddelerini içeren ilaçlar 
kullanıyorsanız doktorunuzu mutlaka bilgilendirin. Bu ilaçlar FASTAİR ’in etkilerini 
artırabilir.  
 
FASTAİR ’i, kalple ilgili problemler, yüksek tansiyon ve göz tansiyonu (glokom) dahil birçok 
hastalığın tedavisinde kullanılan ve beta blokörler olarak adlandırılan ilaçlar (atenolol, 
karvedilol, propranolol, metoprolol, nebivolol vb. etkin maddeleri içeren hipertansiyon 
ve/veya koroner arter hastalığı tedavisinde kullanılan ilaçlar, göz tansiyonu tedavisinde 
kullanılan timolol etkin maddeli ilaçlar gibi) ile birlikte kullanmayınız. Eğer, beta blokör (göz 
damlaları dahil) kullanmanız gerekiyorsa, formoterol’ün etkisi zayıflayabilir ve hatta ortadan 
kalkabilir.  
 
• Formoterolle  aynı şekilde etkili olan diğer ilaçlar (yani, genellikle astımı tedavi etmek için 
kullanılan beta adrenerjik ilaçlar) formoterolün etkilerini artırabilir.  
• Anormal kalp ritmini tedavi eden ilaçlar (kinidin, disopiramid, prokainamid), alerji etkisini 
ortadan kaldırmak için kullanılan bazı antihistaminik ilaçlar ( örneğin; terfenadin ), 
depresyon semptomlarında veya mental (zihinsel) bozuklukların tedavisinde kullanılan 
monoaminoksidaz inhibitörleri veya  trisiklik antidepresanlar (örn., fenelzin, izokarboksazit, 
amitriplin ve imipramin , fenotiyazinler ), elektrokardiyogramda (EKG, kalbin izlenmesi) 
bazı değişikliklere neden olabilir. Bunlar ayrıca kalp ritminde bozulma (ventriküler 
aritmiler) riskini de artırabilir.  
• Parkinson hastalığını tedavi eden ilaçlar (L -dopa), yetersiz  çalışan  tiroid bezini tedavi eden 
ilaçlar (L -tiroksin), rahim kasılmasına neden olan oksitosin içerikli ilaçlar  ve alkol, 
kalbinizin formoterol gibi beta -2 agonistlerine olan toleransını azaltabilir.  6 / 14 • Bağırsak enfeksiyonları ve ishal tedavisinde kullanılan furazolidon ve tümör tedavisinde 
kullanılan prokarbazin gibi ilaçlar dahil ruhsal tedavilerde kullanılan monoaminoksidaz 
inhibitörleri (MAOI’ler) kan basıncında artışa yol  açabilir.  
• Kalp hastalığının tedavisinde kullanılan  digoksin içerikli  ilaçlar kanınızdaki potasyum 
seviyesinde düşmeye yol açabilir. Bu da kalpte ritim problemlerinin artma ihtimaline sebep  
olabilir . 
• Astımı tedavi eden diğer ilaçlar (teofilin, aminofilin veya steroidler) ve idrar söktürücü 
ilaçlar ( diüretikler ) potasyum düzeyinizde bir düşüşe neden  olabilir.  
• Bazı aneste zik ilaçlar  anormal kalp ritmi  riskini arttırabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FASTAİR  nasıl  kullanılır?  
Uygun kullanım ve doz/uygulama sıklığı için talimatlar:  
 
FASTAİR’i her zaman için doktorunuzun önerdiği şekilde kullanınız. Nasıl kullanacağınızdan 
emin değilseniz doktorunuza veya eczacınıza danışınız. Doktorunuz FASTAİR’i ideal dozda 
alıp almadığınızdan emin olmak için sizi düzenli olarak kontrolden geçirecektir. Doktorunuz 
tedaviyi hastalığınızın belirtilerini en iyi biçimde kontrol eden en düşük doza ayarlayacaktır. 
Hiç bir şekilde doktorunuzla konuşmadan kullandığınız dozu değiştirmeyiniz.  
 
Astım tedavisinde FASTAİR, doktorunuz tarafından şu şekilde uygulanabilir:  
 
Astım belirtilerini düzeltmek ve kontrol altına almak amacı ile “olağan doz” uygulaması;  
 
18 yaş ve üstü erişkinler ve yaşlılarda bu ilacın önerilen dozu günde iki kez 1 veya 2  
inhalasyondur (nefesle birlikte akciğerlere çekme). Maksimum günlük doz 4 inhalasyondur.  
 
Astımınızın kontrol altında bulunmasını sağlayan olağan FASTAİR dozunuzu doktorunuz 
reçetelediği şekilde düzenli olarak kullanınız.  
 
Astım belirtilerinizin kontrolü için daha fazla FASTAİR dozuna ihtiyaç duyuyorsanız 
doktorunuzla konuşunuz, bu durumda tedavinizin değiştirilmesi gerekebilir.  
 
Astım hastalığınız esnasında inhaler tedavisi altında olsanız dahi, herhangi bir düzensiz 
solunum riskine karşı “kısa etkili rahatlatıcı” inhalerinizi daima yanınızda bulundurunuz.  
 
KOAH (Kronik Obstrüktif Akciğer Hastalığı) tedavisinde FASTAİR;  
18 yaş ve üstü erişkinler ve yaşlılarda bu ilacın önerilen dozu sabah 2, akşam 2 inhalasyondur.  
 
FASTAİR’in maksimum günlük dozu 4 kapsül’dür .  
 
Risk altındaki hastalar:  
FASTAİR, beklometazon dipropiyonat içeren diğer bazı inhalerlerden daha düşük 
dozda beklometazon dipropiyonat içeren bir ilaçtır. Öncesinde beklometazon 
dipropiyonat içeren farklı bir inhaler kullanıyorsanız, doktorunuz size astımınız için 
almanız gereken FASTAİR dozunu söyleyecektir.  
 
Eğer nefes almanız kötüleşiyorsa  7 / 14 Eğer nefes darlığınız varsa ve durumunuz ilacınızı inhale ettikten (soluduktan) hemen sonra 
daha da kötüleşmiş veya hışıltılı (işitilebilir bir ıslık sesiyle nefes alma) bir hal almışsa hemen 
FASTAİR’i kullanmayı bırakın ve kısa etkili bir “rahatlatıcı” bir inhaler kullanın. Hemen 
doktorunuzla iletişime geçin. Doktorunuz belirtilerinizi değerlendirecek ve gerektiğinde farklı 
bir tedavi kürü uygulayacaktır.  
 
Eğer belirtileriniz kötüleşirse  
Eğer semptomlarınız/hastalık belirtileriniz kötüleşirse veya kontrol altına alınması zorlaşırsa 
(örn.“rahatlatıcı” inhalerinizi olduğundan daha sık kullanıyorsanız), “rahatlatıcı” inhalerinizin 
semptomlarınızı geçirip geçirmediğini anlamak için hemen doktorunuza muayene olmalısınız. 
Hastalığınız ağırlaşmış olabilir ve doktorunuz dozunuzu değiştirmek veya size bir başka ilaç 
yazmak zorunda kalabilir.  
 
Uygulama yolu ve metodu:  
 
• Kapsülleri yutmayınız.  Kapsüller yalnızca kutunun içerisinde yer alan inhalasyon 
cihazı  ile birlikte kullanılmalıdır. Bu cihaz, özel olarak FASTAİR  kapsülleri ile birlikte 
kullanılmak üzere tasarlanmıştır.  
• Kapsüllerin içerisindeki toz yalnızca teneffüs edilerek (nefes yoluyla) kullanılacaktır.  
• Kapsülleri kullanmadan hemen önce şişesinden  çıkarınız. Kapsüllerin ıslanmaması için 
parmaklarınızın kuru olduğundan emin olunuz.  
• İlacınızı kullandıktan sonra ağzınızı su ile iyice çalkalayınız ve çalkaladıktan sonra 
ağzınızdaki suyu tükürünüz. Bunu yapmak, ağzınızda mantar enfeksiyonu (pamukçuk) 
gelişmesi riskini azaltır.  
• Kapsülleri inhalasyon cihazı dışında başka bir cihaz ile kullanmayınız.  
• FASTAİR ’i her gün aynı saatlerde kullanmanız ilacınızı ne zaman kullanacağınızı 
hatırlamanıza yardımcı olacaktır.  
• FASTAİR ’i doktorunuzun talimatına göre, düzenli olarak kullanmanız önemlidir. Astım 
belirtileriniz olmasa bile FASTAİR ’ı kullanmaya devam etmelisiniz çünkü bu astım 
nöbetlerinin oluşmamasına yardımcı olur.  
• Eğer ne kadar süre FASTAİR  kullanacağınız hakkında sorularınız varsa, doktorunuza ya da 
eczacınıza danışınız.  
 
Hastaların jelatin kapsülün parçalanabileceğini ve küçük jelatin parçalarının 
inhalasyondan sonra ağız veya boğaz bölgesine ulaşabileceğini bilmesi önemlidir.  
Hastaya jelatinin zararsız olduğu, ağızda yumuşayacağı ve yutulabildiği söylenmelidir.  
Kapsülü bir defadan fazla delmemek suretiyle parçalanma olasılığı asgari düzeye  
indirilebilir.  
  8 / 14   
 
1-Kapağı çekip çıkarınız.  
 
  
2-Kapsül bölmesini açınız.  
 
İnhalerin  tabanını sıkıca tutup, açmak için 
ağızlığı üzerinde yer alan ok işareti yönünde 
döndürünüz.  
  
3-Parmaklarınızın tamamen kuru 
olduğundan emin olunuz. Şişesinden  bir 
kapsül çıkarınız ve bu kapsülü cihazın 
tabanındaki kapsül bölmesine yatık olarak 
yerleştiriniz. Kapsülleri, kullanımdan hemen 
önce şişesinden  çıkarmanız önemlidir.  
 
ÖNEMLİ: Kapsülü ağızlığın içerisine 
yerleştirmeyiniz!  
 
 
  
4-Ağızlığı “klik” sesi duyana kadar geri 
çevirerek kapalı duruma getiriniz.  
9 / 14 
 5-Tozu kapsülden serbestlemek için:  
• Cihazı ağızlık yukarı doğru bakacak 
şekilde dik olarak tutunuz.  
• Kenarlardaki iki kulakçığa (düğmelere) 
aynı anda  ve sadece bir kez  sıkıca basarak 
kapsülü deliniz.  
Not: Kapsül bu aşamada parçalanabilir ve 
küçük jelatin parçacıkları ağzınıza ya da 
boğazınıza gelebilir. Fakat jelatin yenebilir 
nitelikte olduğu için zararlı değildir.  
  
6-Nefesinizi olabildiğince dışarıya veriniz.  
 7-İlacı derin bir şekilde hava yollarınıza 
çekmek için:  
• Ağızlığı ağzınıza yerleştiriniz ve başınızı 
hafifçe geriye doğru eğiniz.  
• Dudaklarınızla ağızlığın etrafını sıkıca 
sarınız.  
• Hızlı, duraksamadan ve alabildiğiniz 
kadar derin bir nefes alınız.  
Not:  Kapsülün, kapsül bölmesinin 
üzerindeki alanda dönmesine bağlı olarak 
bir vızıldama sesi duymalısınız. Eğer bu 
vızıldama sesini duymazsanız, kapsül 
bölmesini açınız ve kapsülün, kapsül 
bölmesinde sıkışıp sıkışmadığını kontrol 
ediniz. Daha sonra 7. basamağı  
tekrarlayınız. Kapsülü sıkıştığı yerden 
kurtarmak için düğmelere tekrar 
BASMAYINIZ.  
Cihazın içerisinden nefes aldıktan sonra, 5 ila 10 saniye boyunca ya da rahat edebildiğiniz 
sürece nefesinizi tutunuz ve cihazı ağzınızdan çıkarınız. Sonra burnunuzdan nefes veriniz. 
Kapsül bölmesini açınız ve kapsülde toz kalıp kalmadığını kontrol ediniz. Eğer kalmış ise 
6, 7 ve 8 no’ lu işlemleri tekrarlayınız.  
8- Tüm tozu kullandıktan sonra kapsül bölmesini açınız (Bkz. basamak 2). Boş kapsülü 
çıkarınız. doktorunuzun önerisi doğrultusunda aynı işlemleri diğer kapsüller için de 
tekrarlayınız.  
9-  İçeride kalan tozları temizlemek için kuru bir kağıt mendil ya da fırça kullanınız.  
Not: İnhalasyon cihazını temizlemek için SU KULLANMAYINIZ.   
Önce ağızlığı, ardından kapağı kapatınız.  
10 / 14  
İlacınızı kullandıktan sonra ağzınızı su ile iyice çalkalayınız ve çalkaladıktan sonra 
ağzınızdaki suyu tükürünüz. Bunu yapmak, ağzınızda mantar enfeksiyonu (pamukçuk) 
gelişmesi riskini azaltır.  
 
Uygulamaya ilişkin sorular ve cevapları  
 
1.Kapsüllerin küçük parçacıklara ayrılmasını nasıl önlerim?  
Cihazın yanındaki kulakçıklıklara  (düğmelere) bastığınızda (5.basamak), kapsüller kırılabilir 
ve nefes alırken ağzınıza ya da boğazınıza küçük parçalar kaçabilir. Bunu aşağıdakileri 
uygulayarak önleyebilirsiniz:  
• Kulakcıklara (düğmelere) yalnızca bir kere  basarak.  
• Kapsülleri kullanmadan önce orjinal ambalajında tutarak.  
• Kapsülleri 25oC altındaki oda sıcaklığında saklayarak.  
• Kapsülleri nemden koruyarak.  
 
2.Kapsül parçacıkları zararlı mıdır?  
Hayır. Kapsül, zararlı olmayan yenilebilir nitelikte jelatinden yapılmıştır. Ağzınıza ya da 
boğazınıza kaçan jelatin parçacıkları yutulabilir.  
 
3.Kapsül bölmesinde sıkışan kapsülü nasıl çıkartacağım?  
İnhalasyon cihazını açın, baş aşağı çevirin ve yavaşça dibine vurun.  
 
4.Eğer kulakçıklar (düğmeler) sıkışırsa ne yapmalıyım?  
Kulakçıkları (düğmeleri) yavaşça kanatçıkların yardımıyla ilk konumuna geri çekin.  
 
5.Dozu gerçekten alıp almadığımı nasıl bileceğim?  
• İnhalasyon cihazınızın içerisinden nefes aldığınızda bir vızıldama sesi duyacaksınız.  
• Ağzınızda laktozdan kaynaklanan 'şeker tadı' hissedeceksiniz. Boğazınızın arka kısmında 
toz hissedebilirsiniz. Bu normaldir.  
• Doz alındığında kapsül boşalmış olacaktır.  
 
6.İnhalasyon cihazının içerisindeki tozu nasıl temizlerim?  
• Kuru bir kâğıt mendil ya da yumuşak bir fırça kullanınız.  
• İnhalasyon cihazını asla yıkamamanız gerektiğini unutmamalısınız.  
 
Değişik yaş grupları:  
Çocuklarda kullanımı : 
Çocuklarda ve 18 yaş ından küçük  ergen lerde  kullan ılmamalıdır.  
 
Yaşlılarda kullanımı:  
Yaşlı hastalarda doz ayarlaması gerekli değildir.  
 
Özel kullanım durumları:  
Böbrek/Karaciğer Yetmezliği : 
FASTAİR ’in karaciğer veya böbrek problemleri görülen kişilerdeki kullanımına ilişkin  bilgi 
bulunmamaktadır.  
 
Eğer FASTAİR ’in etkisinin çok güçlü veya zayıf olduğuna dair bir izleniminiz var ise 11 / 14 doktorunuz veya eczacınız ile konuşunuz.  
 
Kullanmanız gerekenden daha fazla FASTAİR  kullandıysanız:  
 
• Derhal doktorunuza ya da en yakın hastanenin acil servisine başvurunuz. Kullandığınız 
ilaçları yanınıza alınız.  
• Yan etkiler gelişebilir. Doktorunuz, ilave testlerin yapılmasını isteyebileceğinden ya da 
gerekli olabilecek tüm önlemlere dair karar verebileceği için olağan dışı belirtileriniz 
varsa doktorunuza söyleyiniz.  
• Almanız gereken formoterolden  fazlasını alırsanız şu etkilerle karşılaşabilirsiniz : 
Bulantı, kusma, titreme (tremor), uyku hali, çarpıntı, kalp atımlarının hızlanma sı 
(taşikardi) , kalp ritim bozukluk ları (ventriküler aritmi) , bilinç dağınıklığı, durgunluk, 
uyku bozukluğu,  kusma, bulantı, baş ağrısı ile kendini gösteren bir durum (metabolik 
asidoz), kanda düşük potasyum seviyeleri  (hipokalemi) , kanda yüksek şeker  seviyeleri  
(hiperglisemi) . 
• Çok fazla beklometazon dipropiyonat alırsanız adrenal bezlerin baskılanmasına bağlı 
olarak vücutta şişkinlik, kilo artışı gibi geçici sorunlarla karşılaşabilirsiniz. Ancak bu 
durum, birkaç gün içerisinde  düzelir.  
 
FASTAİR’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FASTAİR ’i kullanmayı unutursanız : 
Hatırladığınız anda alınız. Eğer bir sonraki doz zamanı nız yaklaştıysa, atladığınız dozu 
almayınız, sadece zamanı geldiğinde bir sonraki dozu alınız.  
 
Unutulan dozları dengelemek için çift doz almayınız.  
 
FASTAİR  ile tedaviyi sonlandırıldığında oluşabilecek etkiler  
Kendi başınıza dozu azaltma veya ilacı kesme yoluna gitmeyiniz, doktor 
gözetiminde/tavsiyesiyle dozun aniden değil, azaltılarak kesilmesi gerekmektedir.  
Kendinizi daha iyi hissetseniz bile, FASTAİR ’i almaya son vermeyiniz veya dozu 
azaltmayınız. Eğer bunu yapmak istiyorsanız, doktorunuzla konuşunuz. Herhangi bir belirti 
olmasa dahi FASTAİR ’i düzenli olarak kullanmanız çok önemlidir.  
 
Eğer bu ürünün kullanımı konusunda sormak istediğiniz başka sorular olursa, doktorunuza 
veya eczacınıza danışınız.  
 
4. Olası yan etkiler  nelerdir?  
Tüm ilaçlar gibi FASTAİR ’in içeriğinde bulunan maddelere duyarlı olan kişilerde yan etkiler 
olabilir.  
 
Diğer inhaler tedavilerinde olduğu gibi, FASTAİR ’i kullandıktan hemen sonra nefes darlığı, 
öksürük ve hırıltılı solunumun kötüleşme riski bulunmaktadır ve bu durum paradoksal 
(umulanın tersine) bronkospazm olarak bilinir. Böyle bir durumda FASTAİR ’i kullanmayı 
derhal bırakmalı ve belirtileri tedavi etmek için hemen hızlı etkili “kurtarıcı” inhalerinizi 
kullanmalısınız . Doktorunuzla derhal irtibat kurmalısınız.  
 
Aşağıdakilerden biri olursa, FASTAİR’i kullanmayı durdurunuz ve DERHAL 12 / 14 doktorunuza bildiriniz veya size en yakın hastanenin acil bölümüne başvurunuz:  
• Cilt alerjileri, deri kaşıntısı, deri döküntüsü, derinin kızarması, deride ya da mukus 
membranlarda (zarlarda) özellikle göz, yüz, dudak veya boğazda şişlik gibi alerjik 
reaksiyonlar.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FASTAİR 'e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
FASTAİR  tedavisi esnasında karşılaşabileceğiniz diğer olası yan etkiler, sıklıklarına göre 
aşağıdaki gibidir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
İstenmeyen olaylar aşağıda belirtilen sıklıklara göre sınıflandırılmıştır: Çok  
yaygın  : 10 hastanın en az 1'inde  görülebilir  
Yaygın   : 10 hastanın 1’inden az, fakat 100 hastanın 1’inden  fazla görülebilir.  
Yaygın olmayan   : 100 hastanın 1’inden az, fakat 1.000 hastanın 1’inden fazla görülebilir. 
Seyrek   : 1.000 hastanın 1’inden az, fakat 10.000 hastanın 1’inden  fazla görülebilir. 
Çok seyrek   : 10.000 hastanın 1’inden az görülebilir (izole vakalar da  dahil)  
Bilinmiyor  : Eldeki verilerden hareketle sıklık derecesi tahmin  edilemiyor.  
 
Yaygın  
• Titreme   
• KOAH’lı hastalarda pnömoni (akciğerde enfeksiyon, zatürre)  
 
FASTAİR  kullanırken aşağıdaki belirtilerden birisini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir.  
• Ateş veya titreme  
• Mukus (balgam benzeri solunum yolu salgısı) üretiminde artış, mukus renginde 
değişiklik  
• Artmış öksürük veya nefes alma güçlüğünde artış  
 
Yaygın olmayan  
• Astım belirtilerinde kötüleşme  
• Nefes almada güçlük, nefes darlığı (dispne)  
• Kalp hızında artma veya azalma  
• Kalbinizdeki elektrik iletisinin grafiğinde (Elektrokardiyogram/EKG) değişiklik  
• Kan potasyum seviyesinde art ış 
• Kan şekeri  seviyesinde artış  
• Kanda yüksek yağ düzeyi (hipertrigliseridemi)  
• Göğüste ağrı  
• İdrar veya kanda düşük kortizol seviyeleri  
• Boğaz kuruluğu, ağız veya boğazda mantar enfeksiyonu veya ağrı (orofarengeal 
enfeksiyon veya ağrı) (inhalasyon sonrasında ağzı su ile çalkalamak su ile gargara, 13 / 14 dişlerin fırçalanması ilgili yan etki gelişimini önleyebilir)  
• Öksürük  
• Soğuk algınlığına benzer belirtiler  
• Boğaz da tahriş  
• Ses kısıklığı  
• Konuşma bozuklukları (disfoni)  
• Bulantı  
• Baş ağrısı  
• Kendini hasta hissetme  
• Yorgunluk  hissi, sinirlilik  
 
Bilinmiyor:  
• Fiziksel ve ruhsal aşırı hareketlilik durumu (psikomotor hiperaktivite)  
• Uyku bozuklukları  
• Aşırı endişe (anksiyete)  
• Depresyon  
• Saldırganlık hali (agresyon)  
• Davranış değişiklikleri  
• Huzursuzluk  
• Bulanık görme  
 
Bunların hepsi ciddi yan etkilerdir. Acil tıbbi müdahale gerekebilir.  
 
Beklometazon dipropiyonat ve/veya formoterol içeren inhalasyon için benzer ilaçlarda 
gözlenmiş olan yan etkiler:  
• Çarpıntı  
• Düzensiz kalp atımı  
• Anormal veya bozulmuş tat duygusu  
• Kas ağrısı ve kas krampları  
• Huzursuzluk  
• Baş dönmesi  
• Kaygılı hissetme  
• Uyku bozukluğu  
• Kandaki potasyum düzeyinde azalma  
• Kan basıncında artış veya azalma  
 
İnhale edilen kortikostereoidlerin  uzun süreyle kullanılması sistemik etkilere yol 
açabilir ve bu etkiler arasında;  
• Adrenal (böbreküstü) bezlerin çalışmasıyla ilgili problemler (adrenosupresyon)  
• Kemik mineral yoğunluğunda azalma  
• Çocuklarda ve ergenlerde büyüme geriliği  
• Göziçi basıncında artış (glokom) ve katarakt  
• Özellikle yüz ve gövde bölümünde belirgin olan hızlı kilo alımı  
• Uyku sorunları, depresyon ya da endişe hali, huzursuzluk, gerginlik, aşırı heyecan 
veya hırçınlık hali (bu etkiler daha çok çocuklarda görülür)  
• Davranış bozukluğu  14 / 14  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. FASTAİR ’in saklanması  
FASTAİR ’i çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında ve kuru bir yerde saklayınız.  
Donma ve doğrudan güneş ışığından koruyunuz.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra FASTAİR ’i kullanmayınız.  
Eğer üründe ve/veya ambalajında bozukluklar fark ederseniz FASTAİR ’i kullanmayınız.  
Kapsülleri , inhaler (cihaz) ile birlikte orij inal ambalajında  saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
• Her zaman eski inhalasyon cihazını atınız ve her bir yeni ambalaj ile verilen yeni 
inhalasyon cihazını kullanınız.  
• Kullanılmayan ilaçları eczacınıza iade ediniz.  
 
 
Ruhsat Sahibi:  
Arımed İlaç San. ve Tic. A.Ş.  
Kağıthane/İstanbul  
 
Üretici:        
Arımed İlaç San. ve Tic. A. Ş.  
Vize/Kırklareli  
 
Bu kullanma talimatı  ../../….  tarihinde onaylanmıştır.  