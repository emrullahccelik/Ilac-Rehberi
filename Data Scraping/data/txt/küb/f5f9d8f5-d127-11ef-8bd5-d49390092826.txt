KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENZYDEX % 0.15 oral sprey, çözelti
2. KALİTATİF VE KANTİTATİF BİLEŞİM
Her 1 ml çözelti,
Etkin madde:
Benzidamin HCl 1,5 mg içerir.
Yardımcı maddeler:
Metil paraben (E218) 1,000 mg
Polioksil 40 hidrojenize hint yağı 1,550 mg
Gliserin 50 mg
Sodyum Sakarin 0.300 mg
Sodyum Bikarbonat 0.008 mg
Etanol (%96) 100.0 mg
Yardımcı maddeler için 6.1’e bakınız.
3. FARMASÖTİK FORM
Sprey
Yeşil renkte, berrak, karakteristik kokulu (nane) çözelti
4. KLİNİK ÖZELLİKLER
4.1. Terapötik endikasyonlar
 Ağız ve boğaz mukozasında enflamasyon ve ağrıyla seyreden gingivit, stomatit, farenjit,
tonsilit ve aftöz lezyonlarda,
 Hastanın yutma fonksiyonunun rahatlatılması ve diş eti rahatsızlıklarında semptom giderici
olarak,
 Periodontal girişimlerden sonra kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
BENZYDEX, aşağıdaki dozlarda kullanılır:
Yetişkinlerde - Günde 2-6 kez 4-8 püskürtme şeklinde uygulanır.
Önerilen dozlar aşılmamalıdır.
Tedavi süresi ortalama 4-5 gündür.
Bu süre içinde olumlu sonuç alınamadığı takdirde hekime danışılmalıdır.
Uygulama şekli:
1.İlk kullanımda düzenli bir püskürtme elde edinceye kadar pompalama düğmesine birkaç kez
basın.
2.Ağzınızı iyice açın ve sprey borusunu ağzınıza sokarak hastalıklı bölgeye doğru yönlendirin.
3.İlacı püskürtmek için pompalama düğmesine süratle basın; bu işlemi yukarıda belirtilen
sayılarda tekrarlayın.
4.Şişeyi kutusuna yerleştirip dik duracak şekilde saklayın.
Özel popülasyonlara ilişkin ek bilgiler
Böbrek / Karaciğer yetmezliği:
Böbrek/karaciğer yetmezliği olan hastalarda kullanımına ilişkin özel bir durum bulunmamaktadır.
1 / 5Pediyatrik popülasyon:
6 yaş ve üzerinde kullanılabilir.
6-12 yaş arasındaki çocuklarda - Günde 2-6 kez 4 püskürtme şeklinde uygulanır.
Geriyatrik popülasyon:
Geriyatrik popülasyonda kullanımına ilişkin özel bir durum bulunmamaktadır.
4.3. Kontrendikasyonlar
Benzidamin HCl’e ve/veya BENZYDEX içeriğinde bulunan yardımcı maddelerden herhangi
birine karşı aşırı hassasiyeti olduğu bilinenlerde kontrendikedir.
4.4. Özel kullanım uyarıları ve önlemleri
 Gözlerle temasından kaçınınız.
 BENZYDEX’ in tavsiye edilen dozu (1 defada 4 püskürtme =1,08 mg; günde 6 defa =6,48 mg)
oral dozun yaklaşık 20'de biridir. Bu sebeple, sistemik aşırı doz veya toksisite söz konusu değildir.
 Uzun süreli kullanıldığında hassaslaşma durumuna neden olabilir; böyle bir durumda ilacı
kesip hekime haber verilmelidir.
 Sınırlı sayıdaki hastada orofarenks ülserleri daha ağır patolojilerin bulgusu olabilir. Bu nedenle,
semptomların üç günden fazla sürdüğü durumlarda, hasta ihtiyaca göre doktoruna veya diş
hekimine başvurmalıdır.
 Asetilsalisilik asit veya diğer NSAİİ’ lere karşı aşırı duyarlılığı olan hastalarda benzidamin
kullanılması önerilmez.
 Geçmişte bronşiyal astım nöbeti geçirmiş olan kişilerde BENZYDEX dikkatle uygulanmalıdır.
Çünkü bu tür hastalarda bronkospazm görülebilir.
 BENZYDEX, özellikle gargara yapma güçlüğü çeken hastalarda kullanılır.
 BENZYDEX’ in içeriğinde bulunan metil paraben (E218) alerjik reaksiyonlara (muhtemelen
gecikmiş) sebebiyet verebilir.
 BENZYDEX’ in içeriğinde bulunan polioksil 40 hidrojenize hint yağı, deri reaksiyonlarına
sebep olabilir.
 BENZYDEX’ in içeriğinde bulunan gliserin, etanol ve sodyum kullanım yolu nedeniyle
herhangi bir uyarı gerektirmez.
4.5. Diğer tıbbi ürünler ile etkileşimler ve diğer etkileşim şekilleri
Bildirilmemiştir.
Özel popülasyonlara ilişkin ek bilgiler: Özel popülasyon üzerinde etkileşim çalışması
yapılmamıştır.
Pediyatrik popülasyon: Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BENZYDEX’ in çocuk doğurma potansiyeli bulunan kadınlara herhangi bir etkisi olduğu ve
doğum kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
Gebelikte yeterli sayıda çalışma olmadığından kullanılmamalıdır. Hayvanlar üzerinde yapılan
çalışmalar, gebelik ve/veya embriyonal/fetal gelişim ve/veya doğum ve/veya doğum sonrası
gelişim üzerindeki etkiler bakımından yetersizdir.
2 / 5Laktasyon dönemi
Emziren kadınlarda yeterli sayıda çalışma olmadığından emzirme döneminde kullanılmamalıdır.
Üreme yeteneği/Fertilite
BENZYDEX tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkileri
Benzidaminin önerilen dozlarda topikal kullanımı, araç ve makine kullanma yeteneğini etkilemez.
4.8. İstenmeyen etkiler
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥1/10); yaygın (≥ 1/100 ila <1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Çok seyrek: Aşırı duyarlılık reaksiyonları (bu reaksiyonlar kaşıntı, döküntü, ürtiker, fotodermatit
ve bazen de laringospazm veya bronkospazm ile ilişkili olabilir)
Uzun süreli tedaviler, hassaslaşma durumlarına neden olabilir. Her iki durumda da ilacı kesip
doktora danışılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Yanlışlıkla içilse dahi doz aşımı bahis konusu değildir. Antidotu yoktur. Çocuklar yanlışlıkla
içerse halüsinasyon, konvülsiyon, eksitasyon ve somnolans görülebilir; semptomatik tedavi
uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal oral non-steroid antiinflamatuvar
ATC kodu: A01AD02
Benzidamin HCl, sistemik ve topikal yolla kullanılabilen analjezik ve antiinflamatuvar bir
ajandır. Bu etkilerini hücre membranını stabilize ederek, damar permeabilitesini azaltarak ve
düşük konsantrasyonlarda, muhtemelen prostaglandin sentezini inhibe etmeden gösterir.
Bu farmakolojik etkileri sebebi ile benzidamin HCl, muhtelif sebeplerle ortaya çıkan yumuşak
doku zedelenmesine bağlı akut (primer) inflamasyonlarda, inflamasyonun lokal mekanizmalarını
etkileyerek antiinflamatuvar, ödem giderici ve analjezik etki gösterir.
5.2. Farmakokinetik özellikler
Genel özellikler
Emilim:
Benzidamin, oral uygulamayı takiben hızla sindirim sisteminden emilir ve 2-4 saat sonra
maksimum plazma seviyelerine ulaşılır.
Dağılım:
Benzidaminin dokulara dağılımının en önemli yönü, enflamasyon bölgesinde konsantre olma
eğilimidir.
3 / 5Biyotransformasyon:
Benzidamin esas olarak oksidasyon, konjugasyon ve dealkilasyon yolu ile metabolize edilir.
Eliminasyon:
Benzidamin çoğunlukla inaktif metabolitler ve konjugasyon ürünleri şeklinde esas olarak idrarla
atılır.
5.3. Klinik öncesi güvenlilik verileri
Benzidamin, çok düşük toksisite özelliği gösterir ve önemli histopatolojik değişiklikler
oluşturmaz.
LD ve tek terapötik oral doz arasındaki güvenlik sınırı, 1000:1’dir.
50
Benzidamin, gastrointestinal kanalı etkilemez. İlacın teratojenik etkileri yoktur ve embriyonun
normal gelişimine zarar vermez.
6. FARMASÖTİK ÖZELLİKLER
6.1. Yardımcı maddelerin listesi
Gliserin
Etanol (%96)
Metil paraben (E218)
Nane aroması
Sodyum sakarin
Patent mavisi (E131)
Kinolin sarısı (E104)
Sodyum bikarbonat
Polioksil 40 hidrojenize hint yağı
Deiyonize su
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25 oC’nin altındaki oda sıcaklığında saklayınız.
6.5. Ambalajın niteliği ve içeriği
BENZYDEX; şişenin içine daldırılmış PE kapiler boru ve PP sprey başlıklı, amber renkli cam
şişelerde (Tip III) pazarlanmaktadır.
Her bir karton kutu; 30 ml çözelti içeren 1 adet sprey başlıklı şişe içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri” ne uygun olarak imha edilmelidir.
4 / 57. RUHSAT SAHİBİ
Lilyum İlaç ve Kimya Sanayi Ticaret Limited Şirketi
Fatih Sultan Mehmet Mah. Poligon Cad. No: 8C/1 Ümraniye/İstanbul
0 850 885 21 99 (Pbx)
0 850 885 21 99 (Faks)
info@lilyumilac.com.tr
8. RUHSAT NUMARASI
2019/229
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.04.2019
Ruhsat yenileme tarihi: -
10. KÜB’ÜN YENİLENME TARİHİ
24.04.2019
5 / 5