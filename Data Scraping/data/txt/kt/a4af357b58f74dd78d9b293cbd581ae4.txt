 
 Sayfa 1/8   
KULLANMA TALİMATI  
 
TRAVATAN® % 0.004 steril oftalmik solüsyon   
Göze damlatılarak uygulanır. 
 
• Etkin madde:  40 mikrogram/ml travoprost 
• Yardımcı maddeler:  Polikuaterniyum-1 ( POLYQUAD), polioksietilen hidrojene hint yağı 
40 (HCO -40), borik asit (E284), mannitol (E421), sodyum klorür, propilen glikol 
(E1520), sodyum hidroksit ve/veya hidroklorik asit (pH ayarı için), saf su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanm a talimatını saklayınız. Daha sonra tekrar okumaya ihtiyaç 
duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için reçetelendirilmiştir, başkalarına vermeyiniz. 
• Bu ilacın kullanımı sıra sında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında s ize önerilen dozun dışında 
yüksek veya düşük  doz kullanmayınız. 
 
 
Bu Kullanma T alimatında : 
 
1. TRAVATAN® nedir ve ne için kullanılır ? 
2. TRAVATAN®’ı kullanmadan önce dikkat edilmesi gerekenler  
3. TRAVATAN® nasıl kullanılır?  
4. Olası yan etkiler nelerdir? 
5. TRAVATAN®’ın saklanması 
 
Başlıkları yer almaktadır.  
1. TRAVATAN
® nedir ve ne için kullanılır?  
 
TRAVATAN renksiz, berrak  çözelti içeren bir göz damlası. 2,5 mL’lik polipropilen 
oval şişe, polipropilen kendinden damlalıklı tıpa ve kilitli kapak ile koruyucu bir kılıf 
içerisinde sunulmaktadır. 
TRAVATAN, prostaglandin analogları olarak adlandırılan ilaç grubunda yer al an 
travoprost içermektedir . Göz içi basıncının  düşmesini sağlar . Tek başına veya ör neğin 
beta-blokörler gibi göz içi basıncını düşürebilen diğer damlalar ile birlikte de 
kullanılabilir.  
 
TRAVATAN göz damlası, gözdeki yüksek basıncı tedavi etmesi amacıyla kullanılmaktadır. Bu basınç glokom (göz tansiyonu) adlı hastalığa yol açabilir.      
 Sayfa 2/8   
2. TRAVATAN®’ı kullanmadan önce dikkat edilmesi gerekenler  
 
TRAVATAN’ı  aşağıdaki durumlarda KULLANMAYINIZ  
• Eğer prostaglandinlere veya ilacın içerdiği diğer maddelere karşı alerjiniz var 
(aşırı duyarlılığınız) ise. 
• 18 yaşın altında iseniz. 
 
TRAVATAN’ı aşağıdaki durumlarda DİKKATLE KULLANINIZ  
 
• TRAVATAN kirpiklerinizin uzunluğunu, kalınlığını, rengini ve/veya sayısını 
arttırabilir ve göz kapaklarınız üzerinde alışılmadık kıllanmalara neden olabi lir. 
• TRAVATAN iris (gözünüzün renkli kısmı) renginizi değiştirebilir. Bu değişiklik kalıcı olabilir.  
• TRAVATAN nadiren soluk almada zorlanma, nefessiz kalma ve hırıltıya yol 
açabilir ya da astım  belirtilerini arttırabilir. TRAVATAN kullanımı sırasında 
nefes alıp verişinizde değişiklik fark ederseniz DERHAL doktorunuza 
danışınız.  
• Katarakt ameliyatı geçirdiyseniz TRAVATAN kullanmadan önce doktorunuza danışınız.  
• Gözünüzde daha önce iltihap (yangı) oluştuysa veya şu anda iltihap varsa TRAVATAN kullanmadan önce doktorunuza danışınız.  
• Göz kapağında veya göz çevresindeki dokularda değişiklikler oluşabilir.  
• Travoprost , deriden emilebilir. Ürün, deri ile temas ederse derhal yıkanmalıdır.  
Bu durum hamileyseniz veya hamile kalmayı planlıyorsanız özellikle 
önemlidir.    
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız .  
 
TRAVATAN’ın yiyecek ve içecek ile kullanılması 
 
Ürün önerildiği şekilde kullanıldığı takdirde, besinlerle ve içeceklerle bir ilişkisi 
yoktur.  
Hamilelik  
İlacı kullanmadan önce doktorunuza veya eczacınıza danışınız. 
 
Doktorunuz tarafından kullanmanız söylenmedikçe, hamile yseniz TRAVATAN’ı 
kullanmayınız. Eğer hamile olduğunuzu düşünüyorsanız bunu doktorunuza söyleyiniz. Eğer doğurma potansiyeliniz varsa ilacın kullanımı sırasında uygun gebelikten 
korunma yöntemlerine başvurunuz.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız. 
 
Emzirme döneminde iseniz  TRAVATAN’ı kullanmayınız.  TRAVATAN sütünüze 
geçebilir. Doktorunuz kullanıp kullanmayacağınızı size söyleyecektir.  
 Sayfa 3/8   
Araç ve makine kullanımı  
TRAVATAN kullandıktan hemen sonra görüşünüzde bul anıklaşma olabilir. Bulanıklık  
geçinceye kadar araç ya da makine kullanmayınız. 
 
TRAVATAN’ın içeriğinde bulunan bazı yardımcı maddeler hakkında önemli 
bilgiler 
TRAVATAN deri reaksiyonlarına ve iritasyona (tahriş) yol açabilen hidrojene  hint yağı 
ve propilen glikol içermektedir.  
 
Diğer ilaçlar ile birlikte kullanımı 
Reçetesiz kullandığınız herhangi başka bir ilaç varsa lütfen doktorunuza veya 
eczacınıza söyleyiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise doktorunuza veya eczacınıza bunlar hakkında bilgi veriniz. 
 
3. TRAVATAN
® nasıl kullanılır?  
 
TRAVATAN’ı kullanırken her zaman doktorunuzun talimatlarına kesin olarak uyunuz.  
Emin olmadığınızda doktorunuza veya eczacınıza sorunuz. 
 
Uygun kullanım ve doz/uygulama sıklığı için talimatlar 
Günde 1 kere hasta göze/gözlere bir damla – akşamları  
 
Uygulama yolu ve metodu 
 
 
1. İlk seferinde, kullanımdan hemen önce poşeti yırtarak şişeyi çıkartınız (Resim 
1) ve etiket üzerinde belirtilen yere açma tarihini yazınız.  
2. Ellerinizi yıkayınız . 
3. Kapağını açınız. 
4. Ucu aşağıya bakacak şekilde şişeyi baş  parmağınız ile diğer parmaklarınız ın 
arasında tutunuz. 
5. Başınızı arkaya doğru itiniz. Gözünüz ve göz kapağınız arasında bir alan oluşuncaya kadar temiz bir parmağınızın yardımıyla göz kapağınızı aşağıya doğru çekiniz. D amla bu alana damlatılacaktır ( Resim 2). 
6. Şişenin ucunu gözünüze yakın bir noktaya getiriniz. Yardımı olacaksa bir ayna kullanınız. 
7. Gözünüze ya da göz kapağınıza, etrafındaki alanlara veya diğer bölgelere şişenin damlatıcı ucunu dokundurmayınız. Damlaya mikro p bulaşabilir. 
8. Bir seferde bir damla TRAVATAN damlatmak için şişeyi hafifçe sıkınız  
(Resim 3). 
9. TRAVATAN’ı kullandıktan sonra, bir parmağınızı gözünüzün iç köşesine yavaşça bastırınız ( Resim 4).   
 Sayfa 4/8   
10. Eğer uygulamayı iki gözünüze de yapacaksanız, aynı basamaklar ı diğer 
gözünüz için de uygulayınız. 
11. Kullandıktan hemen sonra şişenin kapağını sıkıca kapatınız. 
12. Kullanım sırasında sadece bir şişeyi açınız  (Açılan şişenin içeriğini bitirmeden, 
yeni bir şişe açıp kullanmayınız ). Şişeyi kullanmaya ihtiyacınız olana dek 
poşetini yırtmayınız . 
 
            Damla gözünüze gelmediğinde tekrar deneyiniz. 
 
Değişik yaş grupları: 
Çocuklarda kullanımı:  
18 yaşın altında olan çocuklarda TRAVATAN kullanılmamalıdır.  
 Yaşlılarda kullanımı:  
Yaşlılarda kullanımı yetişkinlerdeki kullanımı ile aynıdr.  
Özel kullanım durumları:  
Özel kullanımı yoktur.  
 
Sadece doktorunuz size talimat verdi ise TRAVATAN’ı iki gözünüze de kullanınız. Doktorunuzun size talimat verdiği süre boyunca kullanınız.  TRAVATAN’ı sadece gözünüze damlatma amacıyla kullanınız.  
 Eğer başka bir göz damlası kullanıyorsanız, TRAVATAN ve diğer uygulamalar arasında en az 5 dakika bekleyiniz.  Eğer kontakt lens kullanıyorsanız, l ensleriniz  gözünüzde takılı iken damlayı 
kullanmayınız. Damlatmanın ardından lenslerinizi tekrar takıncaya kadar 15 dakika bekleyiniz.  Eğer TRAVATAN’ın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
Kullanmanız  gerekenden daha fazla TRAVATAN kullandıysanız  
 Kullanmanız gerekenden fazla TRAVATAN kullandıysanız, gözünüzü ılık su ile yıkayınız. Planlanmış bir sonraki doza kadar yeni bir doz damlatmayınız.  TRAVATAN’dan kullanmanız gerekenden fazlasını kullanmışsanız bir doktor veya eczacı ile konuşunuz. 
 
TRAVATAN’ı kullanmayı unutursanız  
 Unutulan dozları dengelemek için çift doz damlatmayınız.  
Planlandığı gibi bir sonraki doz ile devam ediniz.
 Tedavi gören göze(lere) günde bir 
kez, bir damladan fazla kullanmayınız. 
 
   
 Sayfa 5/8   
TRAVATAN ile tedavi sonlandırıldığındaki oluşabilecek  etkiler 
 
Doktorunuza danışmadan TRAVATAN’ı kulla nmayı bırakırsanız , gözünüzdeki basınç 
kontrol edilemez ve bu durum görme kaybına neden olabilir.  
4. Olası yan etkiler nelerdir? 
 
Tüm ilaçlar gibi, TRAVATAN’ı n içeriğinde bulunan maddelere duyarlı olan kişi lerde 
yan etkiler olabilir.  
Yan etkiler çok ciddi olmadığı müddetçe ilacı kullanmaya devam edebilirsiniz. 
Endişelenirseniz doktor ya da eczacınızla konuşunuz. Doktorunuzla konuşmadan TRAVATAN kullanımını kesmeyiniz.  
Yan etkiler aşağıdaki kategorilerde göst erildiği şekilde sıralanmıştır: 
 
Çok yaygın         :10 hastanın en az 1’inde görülebilir. Yaygın               :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1000 hastanın birinden fazla görülebilir.  
Seyrek               :1000 hastanın birinden az, fakat 10.000 hastanın birinden fazla 
görülebilir.  
Çok seyrek          :10000 hastanın birinden az görülebilir. Bilinmiyor          : Eldeki verilerden hareketle sıklığı tahmin edilemiyor. 
 
Çok yaygın: 
• gözlerde kızarıklık 
 
Yaygın: 
• gözün renkli kısmında (iris) renk değişikliği 
• gözde ağrı  
• gözde rahatsızlık  
• göz tahrişi 
• göz kuruluğu 
• gözde kaşıntı 
 
Yaygın olmayan: 
• gözün ön yüzeyinde (korneal) bozukluk 
• gözde iltihap  
• gözün renkli bölümünde (iris) iltihaplanma  
• gözün iç kısmında iltihaplanma  
• göz yüzeyinde iltihap (yüzey hasarı olan/olmayan) 
• ışığa karşı duyarlılık  
• gözde akıntı 
• göz kapağında iltihaplanma 
• göz kapağında kızarıklık 
• göz çevresinde şişkinlik 
• göz kapağı kaşıntısı 
• görme keskinliğinde azalma  
• bulanık görme 
• göz yaşında artış  
 Sayfa 6/8   
• gözün konjonktiva bölgesinde iltihaplanma veya enfeksiyon (konjonktivit)  
• alt göz kapağının anormal şekilde dışarı dönmesi 
• gözün bulanıklaşması 
• göz kapağı kenarında çapaklanma 
• kirpiklerde uzama 
• kirpiklerde renk değişikliği 
• gözde yorgunluk  
• alerjik reaksiyonlarda artış 
• baş ağrısı 
• baş dönmesi 
• kalp atımında düzensizlik 
• nefes darlığı 
• astım 
• burun tıkanıklığı 
• burunda rahatsızlık 
• boğazda tahriş 
• göz çevresindeki deride koyulaşma 
• kıl dokusunda anormallik 
• kıllanmada artış  
• deride renk değ işikliği 
 
Seyrek: 
• gözde ışık çakmaları hissi 
• göz kapağında egzema 
• gözde şişlik 
• halka şeklinde görme 
• göz hassasiyetinde azalma 
• göz kapağı bezlerinde iltihaplanma 
• gözün içinde pigmentasyon (renklenme) artışı 
• Göz bebeği büyüklüğünde artış 
• kirpik dokusunda değ işme 
• gözde viral enfeksiyon 
• kötü tat 
• düzensiz veya azalmış kalp ritmi  
• düşük kan basıncı 
• yüksek kan basıncı 
• öksürük 
• ses değişikliği 
• mide-barsak rahatsızlığı veya ülser 
• kabızlık 
•  ağız kuruluğu 
• deride kızarıklık veya kaşıntı 
• döküntü 
• kıl renginde değişiklik 
• kirpiklerde dökülme 
• kas-iskelet ağrısı  
• genel vücu t güçsüzlüğü   
 Sayfa 7/8   
 
 
Bilinmiyor:  
• gözün arkasında iltihap 
• kalp atımının hızlanması 
• gözlerde çökme  
• kulaklarda çınlama  
• depresyon  
• anksiyete 
• göğüs ağrısı  
• astımın kötüye gitmesi  
• diyare 
• karın ağrısı  
• bulantı 
• kaşıntı 
• kıl uzamasında anormallik  
• eklemlerde ağrı  
• ağrılı yada istemsiz idrar yapma  
• artmış prostat kanseri markeri 
• Yanlış hareket ediyormuş hissi  
 
Yan etkilerin raporlanması: Kullanma Talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edilnilmesine katkı sağlamış olacaksınız.  
  
5. TRAVATAN
®’ın saklanması 
 TRAVATAN’ı çocukların göremeyeceği, erişemeyeceği  yerlerde ve ambalajında 
saklayınız. 
 
Son kullanma tarihiyle uyumlu olarak kullanınız.   
Ambalajdaki/kartondaki/şişedeki son kullanma tarihinden sonra TRAVATAN’ı 
kullanmayınız / son kullanma tarihinden önce kullanınız.  Kullanmadığınız zaman şişenin kapağını sıkıca kapatınız.  25ºC’nin altındaki oda sıcaklığında saklanmalıdır.  Mikrop kapmayı önlemek için ilacı açtıktan 4 hafta sonra şişeyi atınız  ve yeni şişe 
kullanınız. Şişenin ilk açılma tarihini, şişe etiketinin üzerine ve dış ambalajında, ayrılan yere yazınız.  
  
 Sayfa 8/8   
İlacınızı evdeki çöpünüze veya sulandırarak atmayınız. İhtiyacınız olmayan ilacın 
atılma koşullarını eczacınıza danışınız. Bu durum, çevreyi korumaya yardım edecektir. 
  Ruhsat Sahibi : Alcon Laboratuvarları Tic. A.Ş. 
         Kavacık Ticaret Mer kezi Kavak Sok. 
No: 18 B-Blok Kat: 1 34805 Kavacık-Beykoz / İstanbul  
 
Üretim yeri:    Alcon Pharmaceuticals Ltd. /İsviçre lisansı ile 
                    S.A. Alcon Couvreur N.V.  
         Rijksweg 14, 2870  
         Puurs / BELÇİKA  
               Bu kullanma talimatı .......... tarihinde onaylanmıştır.   