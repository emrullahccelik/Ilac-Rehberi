KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNHİBACE 1 mg film kaplı tablet
2. KALİTATİF VE KANTİTATİF BİLEŞİM
Etkin madde:
Silazapril 1 mg
Yardımcı maddeler:
Laktoz (inek sütünden üretilir) 81,506 mg
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
Bir tarafında çentik bulunan sarı renkli oval, bikonveks film kaplı tabletler.
4. KLİNİK ÖZELLİKLER
4.1 Terapötik endikasyonları
İNHİBACE, esansiyel hipertansiyonun tüm evrelerinde ve renal hipertansiyonun tedavisinde
endikedir. İNHİBACE ayrıca, kronik kalp yetmezliği tedavisinde, dijital ve/veya diüretiklerle
birlikte endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Standart doz
İNHİBACE günde bir kez verilmelidir. Yemek yemenin emilim üzerine klinik olarak anlamlı
bir etkisi olmadığı için, İNHİBACE yemekten önce veya sonra verilebilir. Doz daima günün
yaklaşık aynı saatinde alınmalıdır.
Özel doz talimatları
Esansiyel hipertansiyon
Önerilen başlangıç dozu günde bir kez 1-1,25 mg’dır. Kan basıncı değerlendirilmeli ve doz
kan basıncı yanıtına göre bireysel olarak ayarlanmalıdır. İNHİBACE’in normal dozu günde
bir kez 2,5 ile 5 mg arasındadır. Günde 5 mg İNHİBACE ile yeterli kan basıncı kontrolü
sağlanamazsa; potasyum tutucu olmayan bir diüretiğin düşük dozu ile birlikte verilerek
antihipertansif etki artırılabilir.
Renovasküler hipertansiyon
Bu hasta grubunda, esansiyel hipertansiyon vakalarına göre ACE inhibitörlerine yanıt olarak
daha belirgin kan basıncı düşüşleri ile karşılaşılabileceğinden, tedaviye günde bir kez 0,5 mg
ya da daha az İNHİBACE ile başlanmalıdır. İdame dozu bireysel olarak belirlenmelidir.
1 / 14Diüretik kullanan hipertansif hastalar
Semptomatik hipotansiyon olasılığını azaltmak için, İNHİBACE tedavisine başlamadan
2-3 gün önce diüretik kesilmelidir. Daha sonra gerek duyulursa diüretik tedavisine devam
edilebilir. Bu hastalarda önerilen başlangıç dozu günde bir kez 0,5 mg’dır.
Kronik kalp yetmezliği
Kronik kalp yetmezliği hastalarında, İNHİBACE dijital ve/veya diüretiklerle birlikte
kullanılabilir. İNHİBACE tedavisine, hasta yakından takip edilerek, günde 0,5 mg ile
başlanması önerilmektedir. Tolerans ve klinik tablo göz önünde bulundurularak bu doz,
günlük minimum idame dozu olan 1 mg’a yükseltilmelidir. Hastanın yanıtı, klinik durumu ve
toleransı göz önünde bulundurularak idame dozu, 1 mg-2,5 mg arasında düzenlenir. Normal
koşullarda en yüksek günlük doz, bir kerede verilen 5 mg’dır. Klinik araştırma sonuçları,
kronik kalp yetmezliği vakalarındaki silazaprilat klirensi ile kreatinin klirensi arasında
korelasyon olduğunu ortaya koymuştur. Dolayısıyla, kronik kalp yetmezliği ve böbrek
fonksiyon bozukluğu vakalarında "Böbrek yetmezliği" başlığı adı altında belirtilen özel doz
önerilerine uyulması gerekir.
Uygulama şekli:
İNHİBACE oral yolla, aç veya tok karnına bir bardak su ile alınır.
Özel popülasyona ilişkin ek bilgiler:
Böbrek yetmezliği:
Böbrek fonksiyonlarında bozukluk olan hastalarda, kreatinin klirensi göz önünde
bulundurularak daha düşük dozların kullanılması gerekebilmektedir (bkz. Bölüm 4.4).
Aşağıdaki doz şeması önerilmektedir:
Kreatinin klirensi İNHİBACE başlangıç dozu En yüksek İNHİBACE dozu
> 40 mL/dk Günde bir kez 1 mg Günde bir kez 5 mg
10-40 mL /dk Günde bir kez 0,5 mg Günde bir kez 2,5 mg
< 10 mL /dk Önerilmemektedir.
Karaciğer yetmezliği:
Karaciğer sirozu
Nadir durumlarda, karaciğer sirozu vakalarında silazapril kullanımına gerek duyulabilir.
Belirgin hipotansiyon oluşabileceğinden, tedaviye 0,5 mg ya da daha düşük dozlar ile
başlanmalı ve dikkatli olunmalıdır.
Hipertansiyonu olan yaşlılarda: İNHİBACE tedavisi günde bir kez 0,5-1 mg’lık bir dozla
başlatılmalıdır. Daha sonra, İNHİBACE’in idame dozu bireysel tolerabilite ve yanıtla, klinik
duruma göre ayarlanmalıdır.
Pediatrik popülasyon:
Çocuklardaki etkinlik ve güvenirliği bilinmediğinden, silazaprilin çocuklarda kullanımı
önerilmemektedir.
2 / 14Geriyatrik popülasyon:
Hipertansiyon: İNHİBACE ile tedavi, günde bir kez 0,5 ila 1 mg arasında bir doz ile
başlanmalıdır. Bundan sonra, idame dozu bireysel tolere, tepki ve klinik durumuna göre
ayarlanmalıdır.
Kronik kalp yetmezliği: Önerilen 0,5 mg ’lık İNHİBACE başlangıç dozuna kesinlikle
uyulmalıdır.
4.3. Kontrendikasyonlar
İNHİBACE, silazapril maddesine, ilacın içerdiği diğer yardımcı maddelerden herhangi birine
veya diğer ACE inhibitörlerine aşırı duyarlı olan hastalarda kontrendikedir.
Diğer ACE inhibitörleri gibi İNHİBACE de, herediter veya idiyopatik anjiyoödem hikayesi
olanlarda ve önceden ACE inhibitörleri ile tedaviye bağlı anjiyoödem hikayesi olanlarda
kontrendikedir.
Anjiyotensin II reseptör blokerleri (ARB’ler) veya anjiyotensin dönüştürücü enzim (ACE)
inhibitörleri ile aliskirenin beraber kullanımı diabetes mellitus veya böbrek yetmezliği
(GFR<60 ml/dak/1,73 m2) olan hastalarda kontrendikedir (bkz. Bölüm 4.4 ve 4.5).
İNHİBACE, diğer ACE inhibitörlerinde olduğu gibi, gebelikte ve laktasyon sırasında
kontrendikedir (bkz. Bölüm 4.6).
4.4. Özel kullanım uyarıları ve önlemleri
İNHİBACE, diğer ACE inhibitörlerinde olduğu gibi, aort stenozu ve diğer darlık-tıkanma
patolojileri olan vakalarda dikkatli kullanılmalıdır. Yüksek doz diüretik kullanmakta olan
yaşlı kronik kalp yetmezliği vakalarında, önerilen 0,5 mg’lık İNHİBACE başlangıç dozuna
kesinlikle uyulmalıdır.
Hamilelik
ACE inhibitörlerine hamilelik döneminde başlanmamalıdır. ACE inhibitör tedavisine devam
edilmesi kesin olarak gerekli görülmediği sürece; hamile kalmayı planlayan hastalarda,
hamilelikte kullanıma ilişkin güvenlik profili belirlenmiş olan alternatif antihipertansif
tedavilere geçilmelidir. Hamilelik tespit edildiğinde, ACE inhibitörleri ile tedavi derhal
durdurulmalı ve uygunsa, alternatif tedaviye başlanmalıdır (bkz. bölümler 4.3 ve 4.6).
Semptomatik hipotansiyon: Bazı durumlarda; özellikle kusma, ishal, daha önceki diüretik
tedavisi, düşük sodyumlu diyet ve diyaliz gibi; önemli miktarda sodyum ve su kaybının söz
konusu olduğu vakalarda, ACE inhibitörü tedavisine bağlı semptomatik hipotansiyon
bildirilmiştir. Akut hipotansiyon, hastayı sırtüstü yatırarak ve gerektiğinde serum fizyolojik ve
benzeri replasman sıvıları verilerek tedavi edilmelidir. Sıvı replasmanı sonrasında İNHİBACE
tedavisine devam edilebilir. Fakat eğer semptomlar devam ederse; doz azaltılmalı ya da ilaç
kesilmelidir. Kronik kalp yetmezliği hastalarında, ACE inhibitörlerine yanıt olarak kan
basıncında belirgin düşüş olabilir. Fakat kronik kalp yetmezliği vakalarına 0,5 mg İNHİBACE
3 / 14verilerek yürütülen klinik çalışmalarda, ilk doz sonrasında semptomatik hipotansiyon ile
karşılaşılmamıştır.
Hipotansiyonun miyokardial veya serebral iskemiye sebep olduğu hastalarda, anjina pektoris
veya serabrovasküler hastalıkta benzer önlemler alınmalıdır.
Renin-anjiyotensin-aldosteron sisteminin (RAAS) dual blokajı: Duyarlı kişilerde, özellikle bu
sistemi etkileyecek kombinasyon kullanımlarında hipotansiyon, senkop, inme, hiperkalemi ve
renal fonksiyonlarda değişiklikler (akut renal yetmezlik dahil) rapor edilmiştir. RAAS’ın dual
blokajına yol açtığından ARB veya ACE inhibitörlerinin aliskiren ile beraber kullanımı
önerilmemektedir. Aliskirenin ARB’ler veya ACE inhibitörleri ile beraber kullanımı diabetes
mellitus veya böbrek yetmezliği (GFR<60 ml/dak/1,73 m2) olan hastalarda kontrendikedir
(bkz. Bölüm 4.3).
Böbrek bozukluğu: Böbrek fonksiyon bozukluğu bulunan hastalarda, kreatinin klirensine
bağlı olarak daha düşük dozlara gereksinim duyulabilir (bkz. Bölüm 4.2 - Özel popülasyona
ilişkin ek bilgiler). Ciddi kalp yetmezliği veya tek ya da çift taraflı renal arter stenozlu
hastalar gibi, renal fonksiyonu başlıca renin-anjiyotensin-aldosteron sistemine bağlı olan
hastalarda, İNHİBACE dahil ACE inhibitörleriyle tedavi, kan üre azotu ve/veya serum
kreatinininde artışa neden olabilir. Bu değişiklikler İNHİBACE ve/veya diüretik tedavisinin
kesilmesiyle genellikle düzelmesine rağmen; ciddi renal disfonksiyon vakaları ve nadiren akut
böbrek yetmezliği bildirilmiştir. Bu hasta popülasyonunda böbrek fonksiyonları tedavinin ilk
haftalarında izlenmelidir.
Renal arter stenozu olan hastalarda, renin-anjiyotensin-aldosteron sisteminin aktivasyonu
eferent arteriyol konstrüksiyonu aracılığıyla renal perfüzyonun sağlanmasına yardımcı olur.
Bu nedenle, anjiyotensin II oluşumunun blokajı, ayrıca bradikinin olası artışı efferent
arteriyoler vazodilatasyona neden olur. Bu etkinin sonucunda glomerüler filtrasyon
basıncında azalma meydana gelir. Hipotansiyon bunun ötesinde renal perfüzyona da katkı
sağlamaktadır.
Renin-anjiyotensin-aldosteron sistemi üzerine etkili diğer ajanlarda olduğu gibi, silazapril
tedavisi alan renal arter stenozlu hastalarda akut renal yetersizlik de dahil olmak üzere artan
böbrek yetersizliği riski vardır. Tedavi sırasında bu hasta grubunda dikkatli olunmalıdır ve
eğer böbrek yetmezliği gelişiyorsa silazapril tedavisi kesilmelidir.
Hipersensitivite/anjiyoödem
Anjiyoödem, tekrar eden %0,1-0,5 insidansıyla, ACE inhibitörleriyle bağdaştırılmıştır. ACE
inhibitörleri kaynaklı anjiyoödem; ilacın kesilmesiyle ortadan kalkan, tekrarlayan yüzde şişlik
epizotları veya acil tedavi gerektiren ve ölümcül olabilen akut orofaringeal ödem ve hava
yolları tıkanıklığı olarak kendini gösterebilir. Değişken bir formu da, daha çok tedavinin ilk
24-48 haftasında ortaya çıkan bağırsak anjiyoödemidir. Anjiyoödem risk, siyah tenli olmayan
hastalara oranla siyah tenli hastalarda daha yüksektir. ACE inhibitörleriyle ilişkili olmayan
anjiyoödem öyküsü olan hastalarda risk daha yüksek olabilir.
4 / 14ACE inhibitörlerinin, mTOR inhibitörü (örn. temsirolimus, everolimus) veya DPP-IV
inhibitörü (örn. vildagliptin) tedavisi ile eş zamanlı kullanımı, anjiyoödem riskinin artmasına
neden olabilir. ACE inhibitörü almakta olan bir hastada mTOR inhibitörü veya DPP-IV
inhibitörü ile tedaviye başlanırken dikkatli olunmalıdır.
Karaciğer yetmezliği: Ender olarak, ACE inhibitörleri kolestatik sarılık ile başlayan ve
fulminan hepatik nekroza ve bazen de ölüme kadar ilerleyebilen bir sendrom ile ilişkili
olmuştur. Bu sendromun mekanizması anlaşılamamıştır. ACE inhibitörleri kullanan ve sarılık
gelişen veya karaciğer enzimlerinde anlamlı artışlar olan ve asidi olan hastalar, ACE
inhibitörüne son vermeli ve uygun bir medikal izlemeye alınmalıdır.
Serum potasyumu: Özellikle böbrek yetmezliği vakalarında ve/veya birlikte uygulanan
potasyum-tutucu diüretikler (özellikle aldosteron antagonistleri) veya potasyum yerine koyma
tedavisi ile serum potasyum seviyesi artmaktadır. Dolayısıyla, bu tür ilaçlar da tedaviye eşlik
edecekse, İNHİBACE’e başlandıktan sonra dozları azaltılmalı, serum potasyumu ve böbrek
fonksiyonları dikkatle izlenmelidir (bkz. Bölüm 4.5).
Cerrahi / anestezi: ACE inhibitörlerinin, tansiyon düşürücü etkisi olan anestezik ilaçlarla
birlikte kullanılması arteriyel hipotansiyon oluşturabilir. Bu durum ortaya çıkarsa, intravenöz
infüzyon ile volüm artırılması ile düzeltilebilir.
Hemodiyaliz/anafilaksi: İlgili mekanizma tam olarak tanımlanmasa da, silazapril dahil ACE
inhibitörleri ile tedavi edilen hastalarda, poliakrilonitrit metalil sülfat yüksek akım membranı
(örn.AN69) veya LDL aferezi ile hemodiyaliz veya hemofiltrasyonun hayatı tehdit eden şoku
da kapsayan anafilaktik/anafilaktoid reaksiyonların provokasyonuna neden olacağına dair
bulgular vardır. Bu nedenle; bu tip hastalarda yukarıda bahsedilen tipteki diyaliz
membranlarından sakınmalıdır. ACE inhibitörleri kullanırken, arı zehiri için desensitizasyon
tedavisi gören hastalarda da anafilaktik reaksiyonlar oluşabilir. Bu yüzden desensitizasyon
tedavisine başlamadan önce silazaprile ara verilmelidir. Ayrıca, bu durumda silazaprilin
yerine beta blokör kullanılmamalıdır.
Diyabet: Diyabetli hastalara ACE inhibitörü verilmesi oral hipoglisemik ilaç veya insülinin
kan şekeri düşürücü etkisini özellikle renal yetmezliği olan hastalarda potansiyalize edebilir.
Bu hastalarda kan-glukoz düzeyi izlenmelidir.
Nötropeni: Nötropeni ve agranülositoz, ACE inhibitörü kullanan, özellikle böbrek yetmezliği
veya kollajen vasküler hastalığı olan ve immünosupresif tedavi gören hastalarda seyrek olarak
görülür. Bu hastalarda periyodik olarak lökosit sayımı yapılması önerilir.
Aort stenozu / hipertrofik kardiyomiyopati: ACE inhibitörleri, obstruktif kardiyak hastalığı
(örneğin mitral stenoz, aort stenoz, hipertrofik kardiyomiyopati) olanlarda dikkatli
kullanılmalıdır çünkü kalp debisi sistemik vazodilatasyonu dengelebilecek kadar yükselemez
ve bu sebepten şiddetli hipotansiyon riski vardır.
5 / 14Laktoz intoleransı: Laktoz monohidrat içermesinden dolayı, kalıtsal galaktoz intoleransı, Lapp
laktaz eksikliği veya glukoz-galaktoz malobsorbsiyonu bulunan hastalar bu ilacı
kullanmamalıdır.
Etnik farklılık: Siyah ten rengine sahip hastalarda ACE inhibitörleri daha az etkilidir. Bu
hastalar aynı zamanda anjioödem açısından da daha fazla risk taşırlar.
4.5. Diğer tıbbi ürünler ile etkileşimler ve diğer etkileşim şekilleri
Lityum
Lityum ve ACE inhibitörlerinin eş zamanlı kullanımı sonucunda serum lityum
konsantrasyonlarında revesibl bir yükselme ve toksisite rapor edilmiştir. Tiazid diüretikleri ile
lityumun eş zamanlı kullanılması da lityum toksisitesini artırabileceği gibi ACE
inhibitörleriyle birlikte kullanılması sonucu oluşmuş lityum toksisite riskini de yükseltir.
Silazapril ile lityumun eşzamanlı kullanılması önerilmemekle beraber, birlikte kullanımın
zorunlu olduğu durumlarda dikkatli kullanılmalı ve serum lityum düzeyi düzenli olarak
gözlenmelidir.
Diğer antihipertansif ajanlar
İNHİBACE kan basıncını düşüren diğer ilaçlarla birlikte uygulandığında, aditif bir etki
gözlemlenebilir.
Aliskiren
ARB veya ACE inhibitörlerinin aliskirenle kullanımı diabetes mellitus veya böbrek
yetmezliği (GFR<60 ml/dak/1,73 m2) olan hastalarda kontrendikedir (bkz. Bölüm 4.3 ve 4.4).
Potasyum tutucu diüretikler, Potasyum takviyesi ve/veya Potasyum içeren tuzlar
Serum potasyum değerleri genellikle normal limitler içerisinde seyretmesine karşın bazı
hastalarda silazapril kullanımına bağlı olarak hiperkalemi görülebilir. İNHİBACE ile birlikte
kullanılan potasyum tutucu diüretikler (örneğin; spironolakton, triamteren veya amilorid) ve
potasyum ilaveleri, özellikle böbrek yetmezliği vakalarında serum potasyumunu
artırabilmektedir (bkz. Bölüm 4.4 ve Bölüm 5). Bu sebeple, yukarıda sözü edilen ilaçlar ile
silazaprilin eş zamanlı kullanılması önerilmez (bkz. Bölüm 4.4). Ancak, bu ilaçlar hipokalemi
tedavisi için kombine uygulanacakları zaman, dikkatli kullanılmalı ve serum potasyum
düzeyinin sık aralıklarla izlenmesi gerekmektedir.
Diüretikler (Tiazid ve/veya loop diüretikleri)
Önceki yüksek doz diüretik tedavisi ile sıvı kaybı görülebilir ve silazapril tedavisine
başlanması, hipotansiyon riski oluşturabilir (bkz. Bölüm 4.4) Hipotansiyon riski, tuz
alınımının azaltılması ve hacmin artırılması suretiyle diüretik kullanımının kesilmesi veya
clizapril tedavisine düşük dozla başlanması ile azaltılabilir. İNHİBACE ve furosemid veya
tiazidler arasında anlamlı herhangi bir farmakokinetik ilaç etkileşmesi bildirilmemiştir.
6 / 14Anjiyotensin-reseptör antagonistleri
ACE inhibitörleri ve anjiotensin-reseptör blokerleri ile eş zamanlı kullanımı tek bir renin-
anjiyotensin-aldosteron sistemi ajanı kullanımı ile karşılaştırıldığında hipotansiyon, senkop,
hiperkalemi ve kötüleşen böbrek fonksiyonu (akut böbrek yetmezliği dahil) sıklığı artmıştır.
Çift blokaj (örn ACE-inhibitörü ile anjiotensin II reseptör antagonistinin kombine
kullanılması) ayrı ayrı böbrek fonksiyonu, potasyum düzeyleri ve kan basıncı yakından takip
edilerek kişiye göre sınırlandırılmalıdır.(bkz.Bölüm 4.4).
Trisiklik antidepresanlar / Antipsikotikler / Aneztezikler/ Narkotikler
Bazı anestezik medikal ürünler, trisiklik antidepresanlar ve/veya antipsikotik ilaçlar ile ACE
inhibitörlerinin eş zamanlı kullanımı, kan basıncının beklenenden fazla düşmesine sebep
olabilir. (bkz. Bölüm 4.4)
Non-Steroid Antiinflamatuvar İlaçlar (NSAİİ) (Aspirin dahil) 3 g/gün
Diğer ACE inhibitörleriyle olduğu gibi, İNHİBACE’in non steroid antiinflamatuar bir ilaçla
(örneğin, asetilsalisilik asitin antiinflamatuvar dozları, COX-2 inhibitörleri ve selektif
olmayan NSAİİ) birlikte kullanımı, İNHİBACE’in antihipertansif etkisini azaltabilir. Bu etki,
NSAID kullanımından önce İNHİBACE tedavisi yapılan hastalarda ortaya çıkmamaktadır.
ACE inhibitörleri ve NSAİİ’nin birlikte kullanılması, özellikle azalmış böbrek fonksiyonu
olan hastalarda, akut böbrek yetmezliği de dahil böbrek fonksiyonlarında bozulma ve serum
potasyum düzeylerinde artışa sebep olabilir. Bu ilaçların kombinasyonu, özellikle de yetişkin
hastalarda dikkatli kullanılmalıdır. Hastalar, kombine kullanımın başlamasından sonra,
periyodik olarak yeterli miktarda hidrate edilmeli ve renal fonksiyonları izlenmelidir.
mTOR İnhibitörleri
ACE inhibitörlerinin, mTOR inhibitörü (örn. temsirolimus, everolimus) terapisi ile eş zamanlı
kullanımı, anjiyoödem riskinin artmasına neden olabilir. (bkz. Bölüm 4.4)
Sempatomimetikler
Sempatomimetikler, ACE inhibitörlerinin antihipertansif etkilerini azaltabilir.
Antidiyabetikler
Epidemiyolojik çalışmalar, ACE inhibitörleri ile antidiyabetik ilaçların (insülin, oral
hipoglisemik ajanlar) eş zamanlı kullanılmasının, kan glikoz değerini düşürme etkisini
artırabileceği ve sonuç olarak hipoglisemi riski oluşturduğunu ortaya koymuştur. Bu fenomen
ayrıca, kombine tedavinin ilk haftalarında ve renal yetmezliği olan hastalarda bu etkinin
oluşma ihtimalinin daha yüksek olduğunu da göstermiştir.
Altın içeren preparatlar
ACE inhibitörleri ile eş zamanlı olarak enjektabl altın (sodyum aurothiomalate) tedavisi gören
hastalarda, seyrek olarak Nitritoid rekasiyonları (yüz kızarması, bulantı, kusma ve
hipotansiyon semptomlarını içeren) rapor edilmiştir.
7 / 14Diğerleri
İNHİBACE, digoksin ile birlikte uygulandığında, digoksinin plazma konsantrasyonlarında
artışla karşılaşılmamıştır. İNHİBACE nitratlar, kumarin antikoagülanlar ve H reseptör
2
blokörleri ile birlikte kullanıldığında klinikte anlamlı herhangi bir ilaç etkileşimi
gözlenmemiştir.
4.6. Gebelik ve laktasyon
Genel tavsiye
Gebelik Kategorisi: D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
İNHİBACE’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
İNHİBACE gerekli olmadıkça gebelik döneminde kullanılmamalıdır.
İNHİBACE ile deneyim olmamasına karşın, diğer ACE inhibitörlerinin gebe kadınlarda
oligohidramnioz ve neonatal hipotansiyon ve/veya anüriye neden olduğu bilinmektedir. Gebe
kadınlara fetusa zarar potansiyeli konusunda bilgi verilmelidir (bkz. Bölüm 4.3).
Gebelik teşhis edildiğinde İNHİBACE tedavisi durdurulmalı ve uygun alternatif tedavi
başlatılmalıdır.
Laktasyon dönemi
İNHİBACE’in insanda anne sütüne geçip geçmediği bilinmemektedir. İNHİBACE emziren
annelerde kullanılmamalıdır.
Üreme yeteneği/Fertilite
Bilinmemektedir.
4.7. Araç ve makine kullanımı üzerindeki etkiler
Özellikle tedaviye yeni başlandığında baş dönmesi ve halsizlik gibi etkilerin ortaya
çıkabileceği araç ve makine kullanırken göz önünde bulundurulmalıdır.
4.8. İstenmeyen etkiler
a) Güvenlik profili
ACE inhibitörü kullanan hastalarda ilaca bağlı en sık görülen advers etki öksürük, deri
döküntüsü, renal disfonksiyondur. Kadınlarda ve sigara içmeyen kişilerde öksürük daha sık
gözlenmiştir. Öksürüğü tolere edebilen hastalarda, tedaviye devam edilmesi uygun
bulunmaktadır. Bazı durumlarda ise dozun azaltılması gerekebilir.
8 / 14Tedavinin kesilmesine neden olacak şiddetteki ilaca bağlı yan etkiler, ACE inhibitörü alan
hastaların % 5’inden daha az kısmında görülmektedir.
b) Advers etki listesi
Silazapril ve/veya diğer ACE inhibitörlerinin kullanımına bağlı klinik çalışmalardan ve
pazarlama sonrası verilerden elde edilen advers reaksiyonlar aşağıda belirtilmiştir. Sıklık
tahmini toplam 7171 hastanın katıldığı silazapril klinik çalışmasında her bir advers etkiyi
raporlayan hasta oranına göre yapılmıştır. Silazapril klinik çalışması sırasında gözlenmeyen
ancak ACE inhibitörlerinin kullanımına bağlı olarak veya pazarlama sonrası bildirilen vaka
raporları ‘seyrek’ olarak sınıflandırılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Seyrek: Nötropeni, agranülositoz, trombositopeni, anemi
Bağışıklık sistemi hastalıkları
Yaygın olmayan: Anjiyoödem (yüz, dil, dudak, larenks, gastrointestinal sistemi içerebilir)
Seyrek: Anafilaksi, Lupus benzeri sendrom (vaskülit, miyalji, artralji/artrit,
pozitif antinükleer antikorlar, elektrolit sedimentasyon oranında artış, eozinofili, lökositoz
gibi belirtileri içerebilir)
Sinir sistemi hastalıkları
Yaygın: Baş ağrısı
Yaygın olmayan: Disguzi
Seyrek: Serebral iskemi, geçici iskemik atak, iskemik inme, periferal nöropati
Kardiyak hastalıklar
Yaygın olmayan: Miyokardiyal iskemi, anjina pektoris, taşikardi, palpitasyon
Seyrek: Miyokard infarktüsü, aritmi
Vasküler hastalıklar
Yaygın: Baş dönmesi
Yaygın olmayan: Hipotansiyon, postural hipotansiyon. Hipotansiyon belirtileri senkop,
güçsüzlük, baş dönmesi ve görme bozukluğu olabilir.
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan: Dispne, bronkospazm, rinit
Seyrek: İntersitisyel akciğer hastalığı, bronşit, sinüzit
9 / 14Gastrointestinal hastalıklar
Yaygın: Bulantı
Yaygın olmayan: Ağız kuruluğu, aftöz stomatit, iştah artışı, diyare, kusma
Seyrek: Glossit, pankreatit
Hepato-bilier hastalıklar
Seyrek: Yüksek karaciğer fonksiyon testleri (transaminazlar, bilirubin, alkalen
fosfataz, gama GT) ve nekrozlu veya nekrozsuz kolestatik hepatit
Deri ve deri altı doku hastalıkları
Yaygın olmayan: Döküntü, makülopapüler döküntü
Seyrek: Psoriasiform dermatit, psoriasis, liken planus, eksfoliyatif dermatit,
ürtiker, eritema multiforme, Stevens-Johnson sendromu, toksik epidermal nekroliz, büllöz
pemfigoid, pemfigus, kaposi sarkomu, vaskulit/purpura, fotosensitivite reaksiyonları, alopesi,
onikoliz.
Kas-iskelet bozuklukları, bağ doku ve kemik hastalıkları
Yaygın olmayan: Kas krampları, miyalji, artralji,
Böbrek ve idrar yolu hastalıkları
Seyrek: Renal bozukluk, akut renal yetmezlik, kan kreatinin artışı, kan üre atışı,
hiperkalemi, hiponatremi, proteinüri, nefrotik sendrom, nefrit.
Üreme sistemi ve meme hastalıkları
Yaygın olmayan: İmpotans
Seyrek: Jinekomasti
Genel bozukluklar ve uygulama bölgesine ilişkin hastalıklar
Yaygın: Yorgunluk,
Yaygın olmayan: Aşırı terleme, al basması (flushing) asteni, uyku bozukluğu
c) Seçilmiş advers olayların açıklanması
Hipotansiyon ve postural hipotansiyon özellikle risk altındaki hastalarda tedavinin
başlangıcında veya doz artışına bağlı görülebilir.
Renal hasar ve böbrek yetmezliği büyük olasılıkla şiddetli kalp yetmezliği, renal arter
stenozu, önceden böbrek hastalığı var olan hastalarda veya volüm açığı olan kişilerde
meydana gelir.
Hiperkalemi daha çok potasyum tutucu diüretikler veya potasyum takviyesi kullanmakta olan
hastalarda ortaya çıkar.
10 / 14Serebrovasküler hastalığı olan kişilerde ACE inhibitörlerine bağlı seyrek olarak raporlanan
serebral iskemi, geçici iskemik atak ve iskemik şok hipotansiyonla ilişkili olabilir. Benzer
biçimde, iskemik kalp hastalığı olan kişilerde miyokard iskemisi hipotansiyona bağlı olabilir.
Plasebo alan hastalardaki baş ağrısı insidansı ACE inhibitörü kullanan hastalara göre daha
yüksek olmasına karşın en sık raporlanan advers olaydır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 0008; faks: 0312 218 3599)
4.9. Doz aşımı ve tedavisi
Sağlıklı gönüllülerde 160 mg’a varan tek doz İNHİBACE uygulamalarının bile kan basıncı
üzerinde istenmeyen bir etki yaratmadığı saptanmıştır.
Hastalardaki doz aşımı konusunda sınırlı veri bulunmaktadır. Aşırı doz ACE inhibitörü
kullanımına ilişkin semptomlar hipotansiyon, dolaşım şoku, elektrolit dengesizliği, böbrek
yetmezliği, hiperventilasyon, taşikardi, palpitasyon, bradikardi, baş dönmesi, anksiyete ve
öksürüktür.
Doz aşımı %0,9’luk intravenöz infüzyon NaCl çözeltisi ile tedavi edilir. Eğer hipotansiyon
gerçekleşirse hasta şok pozisyonuna yerleştirilmelidir Eğer uygun durumdaysa, anjiotensin II
infüzyon ve / veya damar içine katekolaminler ile tedavi de kabul edilebilir. Kalp pili terapisi,
tedavi-dirençli bradikardi için endikedir. Hayati işaretler, serum elektrolitleri ve kreatinin
konsantrasyonları sürekli izlenmelidir.
Gerekli görüldüğünde, İNHİBACE’in aktif formu olan silazaprilat, hemodiyaliz ile vücuttan
uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin dönüştürücü enzim (ACE) inhibitörleri
ATC kodu: C09AA08
Etki mekanizması: İNHİBACE (silazapril), renin-anjiyotensin-aldosteron sistemini
baskılayarak, inaktif anjiyotensin I’in güçlü bir vazokonstrüktör olan anjiyotensin II’ye
dönüşümünü engelleyen, spesifik ve uzun etkili bir anjiyotensin dönüştürücü enzim (ACE)
inhibitörüdür. Önerilen dozlarda, İNHİBACE’in hipertansiyon ve kronik kalp yetmezliği
hastalarındaki etkisi 24 saate kadar devam eder. Normal böbrek fonksiyonlu vakalarda,
İNHİBACE tedavisi sırasında serum potasyumu genellikle normal sınırlarda seyreder.
İNHİBACE ile birlikte potasyum tutucu diüretik kullanmakta olan hastalarda potasyum
seviyeleri yükselebilir (bkz. Bölüm 4.4 ve 4.5).
11 / 14Klinik etkililik çalışmaları:
Hipertansiyon
İNHİBACE, ayakta ve yatar pozisyondaki sistolik ve diyastolik kan basıncında, genellikle
ortostatik özellik göstermeksizin düşüş sağlar. Renal hipertansiyonda ve esansiyel
hipertansiyonun tüm evrelerinde etkilidir. İNHİBACE’in antihipertansif etkisi, genellikle doz
alımından sonraki ilk saat içinde ortaya çıkar ve maksimum etki dozlamadan sonra üç ile yedi
saat arasında gözlenir. Genel olarak, kalp atım hızı değişmez. Refleks taşikardi oluşmaz,
ancak kalp atım hızında küçük ve klinik açıdan önemi olmayan değişiklikler oluşabilir. Bazı
hastalarda kan basıncını düşürücü etkisi, ilaç alım dönemi sonuna doğru azalabilir.
İNHİBACE’in antihipertansif etkisi, uzun süreli tedavi boyunca devam eder. İNHİBACE’in
birden kesilmesinden sonra kan basıncında ani bir yükselme gözlenmemiştir. Klinikte
gözlenen belirgin kan basıncı düşüşüne karşın, orta ya da ileri derecede böbrek yetmezliği
bulunan hipertansiyonlu hastalarda, İNHİBACE tedavisi glomerüler filtrasyon hızı ve böbrek
kan akımını genel olarak değiştirmemektedir.
Diğer ACE inhibitörlerinde olduğu gibi, siyah ırkta silazaprilin kan basıncını düşürücü
etkisinin siyah olmayan ırklara göre daha az olabileceği ileri sürülmektedir.
Ne var ki, yanıtlardaki ırk çeşitliliği artık silazapril hidroklorotiyazid ile kombine
kullanıldığında daha belirgindir.
Kronik kalp yetmezliği
Kronik kalp yetmezliği hastalarında, aktive olan renin-anjiyotensin-aldosteron ve sempatik
sinir sistemi genellikle sistemik vazokonstriksiyona, su ve tuz retansiyonuna yol açmaktadır.
İNHİBACE, renin-anjiyotensin-aldosteron sistemini baskılar ve diüretik ve/veya dijital
kullanmakta olan kalp yetmezliği hastalarında sistemik vasküler direnci (afterload) ve
pulmoner kapiller wedge basıncını (preload) düşürerek, yetmezlikteki kalbin yükünü azaltır.
Buna ek olarak, bu hastaların egzersiz toleransında belirgin bir artış ve yaşam kalitesinde
gelişme sağlar. Hemodinamik ve klinik etkiler hemen ortaya çıkar ve kalıcı olur.
5.2. Farmakokinetik özellikler
Emilim:
Silazapril yüksek oranda emilir ve hızla aktif şekli olan silazaprilata dönüşür. İNHİBACE
alınmasından hemen önce yemek yenmesi emilimi biraz geciktirir ve çok hafif azaltır, ancak
bunun terapötik yönden önemi yoktur.
Dağılım ve Biyotransformasyon:
Silazaprilin plazma proteinlerine bağlanma oranı %20-%30’dur ve küçük bir dağılım hacmine
(20-30 litre) sahiptir. Oral silazapril alındığında aktif şekil olan silazaprilatın biyoyararlanımı,
idrarda saptanmasına dayanarak, yaklaşık %60’tır. Maksimum plazma konsantrasyonları ilaç
alındıktan sonra iki saat içinde saptanır ve doz ile doğrudan orantılıdır.
12 / 14Eliminasyon:
Silazaprilat böbreklerle değişmeden atılır ve günde bir doz İNHİBACE alınması ile efektif
yarılanma-ömrü dokuz saattir.
Hastalardaki karakteristik özellikler
Böbrek yetmezliği olan hastalarda plazma silazaprilat konsantrasyonları, böbrek fonksiyonları
normal olanlara göre daha yüksektir, çünkü kreatinin klirensi düşük olduğu için ilacın klirensi
de azalır. Tam böbrek yetmezliği olan hastalarda hiç eliminasyon olmaz, ancak hemodiyaliz
hem silazapril, hem de silazaprilat konsantrasyonlarını belirli bir seviyeye kadar indirir.
Yaşlarına göre böbrek fonksiyonları normal olan yaşlı hastalarda, plazma silazaprilat
konsantrasyonları genç hastalara göre %40 kadar yüksek ve klirensi %20 kadar düşük olabilir.
Karaciğer yetmezliği: Benzer farmakokinetik değişiklikler, orta derecede ve ağır karaciğer
sirozu olan hastalarda da görülür.
Kronik kalp yetmezliği: Kronik kalp yetmezliği vakalarında, silazaprilat klirensi ile kreatinin
klirensi arasında korelasyon vardır. Dolayısıyla, böbrek fonksiyon bozukluğu vakalarında
daha ileri bir doz ayarlamasına gerek duyulmaz (bkz. Bölüm 4.2 - Özel popülasyona ilişkin ek
bilgiler).
5.3. Klinik öncesi güvenlilik verileri
Genel farmakoloji, tekrarlı doz toksisitesi, genotoksisite ve karsinojenik potansiyel gibi
konvensiyonel çalışmalara dayanan preklinik veriler, silazprilin insanlar için özel bir tehlike
oluşturmadığını göstermektedir.
Anjiyotensin dönüştürücü enzim inhibitör grubu ilaçların geç dönem fötal gelişim üzerindeki
advers etkileri indüklediği ve böylelikle fötal ölümlere ve konjenital etkilere (özellikle
kafatası) yol açtığı bildirilmiştir. Ayrıca, fötotoksisite, rahimiçi gelişme geriliği ve patent
duktus arteriozus (PDA) da gözlemlenmiştir. Bu gelişimsel anomalilerin bir kısmının ACE
inhibitörlerinin fötal renin-anjiyotensin sistemine direkt etkisinden kaynaklanmaktadır. Diğer
bir etki ise maternal hipotansiyonun ve fötal plasental kan akımı ve fötüsa oksijen/besin
iletimindeki azalmanın yol açtığı iskemiden kaynaklandığı düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütünden üretilir)
Mısır nişastası
Hidroksipropilmetil selüloz 3 cp
Talk
Sodyum stearil fumarat
Film kaplama maddeleri:
Hidroksipropilmetil selüloz 6 cp
Talk
Titanyum dioksit
Sarı demir oksit
13 / 146.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
İNHİBACE, Al/PA/PVC blister içerisinde 30 tabletlik paket büyüklüğünde satışa
sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad.
No: 1 34303 Küçükçekmece / İSTANBUL
Tel : 0 212 692 92 92
Fax : 0 212 697 00 24
E-mail: saba@sabailac.com.tr
8. RUHSAT NUMARASI
2018/484
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.09.2018
Ruhsat yenileme tarihi: 10.09.2018
10. KÜB’ÜN YENİLENME TARİHİ
14 / 14