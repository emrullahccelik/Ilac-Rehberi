Ali Bülent Baş
KISA ÜRÜN BİLGİSİ
1. Ürünün İsmi
BRONCHİTABS® Film Kaplı Tablet
2. Kalitatif ve Kantitatif Bileşimi
Etkin madde(ler): Her bir film kaplı tablet şunları içerir: Primula veris L. ve Primula elatior
(L.) Hill (çuha çiçeği) kökü kuru ekstresi (6-7:1) 60 mg, Thymus vulgaris L. ve Thymus zygis
L. (kekik) yaprak ve çiçeği kuru ekstresi (6-10:1) 160 mg
Yardımcı maddeler:
Glukoz şurup (püskürtmeyle kurutulmuş) 34 mg
Laktoz monohidrat 50 mg
Propilen glikol 1,363 mg
Sodyum sakarin 0,1 mg
Yardımcı maddelerin tam listesi için bölüm 6.1’e bakınız.
3. Farmasötik Form
Film kaplı tablet.
Yeşil, yuvarlak, bikonveks, yarı mat yüzey.
4. Klinik Özellikler
4.1 Terapötik Endikasyonları
Aşırı mukus birikimi ile karakterize bir soğuk algınlığı semptomu olan öksürüğün eşlik ettiği
akut bronşit semptomlarının tedavisinde endikedir.
4.2 Dozaj ve Uygulama Yöntemi
Hekiminiz tarafından başka şekilde önerilmediği takdirde;
12 yaşın üstündeki adolesanlar ve erişkinler için günde 3 kez 1 film kaplı tablet şeklindedir.
Film kaplı tabletler öğünlerden önce yeterli miktarda sıvı ile (tercihen bir bardak su)
çiğnenmeden yutulmalıdır.
Özel popülasyonlara ilişkin ek bilgiler
Böbrek/karaciğer yetmezliği
Böbrek ve karaciğer yetmezliği olan hastalarda kullanımına ilişkin çalışma yoktur.
Pediatrik popülasyon
12 yaş altındaki çocuklarda kullanımı ile ilgili veri olmadığından, BRONCHİTABS® 12 yaşın
altındaki çocuklarda kullanılmamalıdır.
4.3 Kontrendikasyonlar
• Huş ağacı, pelin otu, kereviz, Çuhaçiçeğigiller veya Ballıbabagiller ailesi bitkilerine
karşı aşırı duyarlılığı olanlarda,
• Ürünün içeriğindeki yardımcı maddelerden herhangi birine karşı aşırı duyarlılığı
olanlarda,
1Ali Bülent Baş
• 12 yaşın altındaki çocuklarda BRONCHİTABS® kullanılmamalıdır.
4.4 Kullanım için Özel Uyarılar ve Önlemler
Şikayetler iki haftadan uzun sürerse veya dispne, ateş veya pürülanlı veya kanlı balgam gibi
semptomlar görülürse bir hekime başvurulmalıdır.
Gastrit veya mide ülseri olan hastalarda dikkatli olunması önerilir. Gastrit veya mide ülseri
olan hastalar, BRONCHİTABS® kullanmadan önce hekim veya eczacıya danışmalıdır.
Tıbbi ürünün kullanımı sırasında semptomlar kötüleşirse, bir hekime danışılmalıdır.
Her bir tablet 50 mg laktoz monohidrat içermektedir. Nadir kalıtımsal galaktoz intoleransı,
Lapp laktoz yetmezliği ya da glukoz-galaktoz malabsorpsiyon problemi olan hastaların
BRONCHİTABS® kullanmamaları gerekir.
Her bir tablet 34 mg glukoz şurubu (püskürtmeyle kurutulmuş) içermektedir. Nadir glukoz-
galaktoz malabsorpsiyon hastalığı olan hastaların bu tıbbi ürünü kullanmamaları gerekir.
Her bir tablet 1,363 mg propilen glikol içermektedir ancak dozu nedeniyle herhangi bir uyarı
gerektirmemektedir.
Her bir tablet 0,1 mg sodyum sakkarin (0,0095 mg sodyum) içermektedir ancak dozu
nedeniyle herhangi bir uyarı gerektirmemektedir.
4.5 Diğer Tıbbi Ürünler ile Etkileşimler ve Diğer Etkileşim Şekilleri
BRONCHİTABS® ile eşzamanlı uygulanan tıbbi ürünlerle olası etkileşim çalışmaları
yapılmamıştır.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
BRONCHİTABS® 12 yaş altındaki çocuklarda kullanılmamalıdır.
4.6 Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü
Bu konuyla ilgili herhangi bir çalışma yapılmamıştır.
Gebelik dönemi
Yeterli veri bulunmadığından, BRONCHİTABS® gebelik dönemi boyunca kullanılmamalıdır.
2Ali Bülent Baş
Laktasyon dönemi
Emziren kadınlarda bu ürünün kullanımına yönelik yeterli veri bulunmadığından,
BRONCHİTABS® emzirme dönemi boyunca kullanılmamalıdır.
Üreme yeteneği(fertilite)
BRONCHİTABS®’ın üreme yeteneği üzerine etkileri bilinmemektedir.
4.7 Araç ve Makine Kullanma Yeteneği Üzerindeki Etkiler
Araç ve makine kullanım yeteneği üzerine günümüze kadar herhangi bir etkisi bildirilmemiştir.
4.8 İstenmeyen Etkiler
Diğer tüm ilaçlar gibi BRONCHİTABS® da istenmeyen etkilere neden olabilir.
İstenmeyen etkiler aşağıdaki sıklık derecelerine göre sınıflandırılmaktadır.
Çok yaygın (≥1/10); yaygın (≥1/100 ile <1/10); yaygın olmayan (≥1/1,000 ile <1/100); seyrek
(≥1/10,000 ile <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor).
Solunum, göğüs hastalıkları ve mediastinal hastalıkları
Çok seyrek (<1/10,000): Dispne
Gastrointestinal hastalıkları
Yaygın olmayan (≥ 1/1,000 ile < 1/100): Kramp, bulantı, kusma ve ishal gibi gastrointestinal
bozukluklar
Deri ve deri altı doku hastalıkları
Çok Seyrek (<1/10,000): Deri döküntüsü, ürtiker ve yüz, ağız ve/veya farengeal bölgede
şişme, alerjik reaksiyonlar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9 Doz Aşımı
Doz aşımı vakalarında karın ağrısı gibi gastrointestinal şikayetler, kusma ve diyare meydana
gelebilir.
Doz aşımı tedavisi: Doz aşımı belirtileri ortaya çıkarsa semptomatik tedavi başlatılmalıdır.
5. Farmakolojik Özellikleri
5.1 Farmakodinamik Özellikleri
Farmakoterapötik grup: Balgam söktürücüler
3Ali Bülent Baş
ATC kodu: R05CA
Farmakodinamik etkiler
Kekik ekstreleri, mukosiliyer klirensi artırma özelliğine sahiptir; Primula kökü ekstreleri için,
balgam söktürücü bir etki mekanizması olarak bronşiyal sekresyonda bir refleks artışı
tartışmalıdır.
Bronkodilatör etki, her iki ekstre için de in vitro ve in vivo olarak gösterilmiştir.
Kobaylarda yapılan öksürük modeli çalışmalarında BRONCHİTABS®'ın antitüssif etkisi
gösterilmiştir.
İn vitro ve in vivo çalışmalarda, BRONCHİTABS®’ın ve içerdiği ekstrelerin farklı etki
mekanizmaları üzerinde önemli antienflamatuvar özelliği bulunmuştur.
Ayrıca, BRONCHİTABS® üzerinde yapılan in vitro çalışmalar, solunum yolu enfeksiyonları
ile ilgili bakteri (örn: S. pneumoniae ve S. pyogenes) ve viral (influenza A, respiratuvar sinsityal
virüs, insan rinovirüs) suşlarına karşı antibakteriyel ve antiviral etkileri gösterilmiştir.
5.2 Farmakokinetik Özellikleri
Kekik bitkisinin uçucu yağının lipofilik bir ana bileşeni olan timol, bağırsaklardan emilir ve
insan plazmasında timol sülfat olarak tespit edilebilir. BRONCHİTABS®'ın sağlıklı gönüllülere
oral uygulaması, geometrik medyan timol sülfat değerlerinin C = 90 ng/mL ve AUC =
max 0-tlast
794 h*ng/mL ile sonuçlanmıştır. Medyan T değerinin ortalaması 2 saat, eliminasyon yarı
maks
ömrü (1/2) 10 saattir. Timol metabolitleri özellikle timol sülfat ve glukuronit böbrekler yoluyla
atılır.
Primula kökü ekstrelerinin farmakokinetiği ve biyoyararlanımı hakkında veri
bulunmamaktadır.
5.3 Klinik Öncesi Güvenlilik Verileri
Akut toksisite
BRONCHİTABS® kuru ekstresinin akut toksisitesi, sıçanlarda ve farelerde 5,000 mg/kg vücut
ağırlığına (VA) kadar olan dozlarda tek bir oral uygulamadan sonra araştırılmıştır. Erkek
hayvanlar için LD 'ye ulaşılmazken, dişi hayvanlarda 4,564 mg/kg VA'lık bir LD
50 50
hesaplanmıştır.
Subakut toksisite
BRONCHİTABS® kuru ekstresi, tekrarlanan oral uygulamadan sonra dört haftalık bir
çalışmanın parçası olarak sıçanlarda (1,500 mg/kg VA'ya kadar) ve köpeklerde (1,250 mg/kg
VA'ya kadar) araştırıldı. Sıçanlarda herhangi bir istenmeyen etkinin gözlenmediği en yüksek
düzey (NOAEL) 1,500 mg/kg VA ve köpeklerde 500 mg/kg VA idi. Önerilen insan dozu
eşdeğerine göre bu, sıçan ve köpek için sırasıyla 22 kat ve 25 kat güvenlilik sınırına karşılık
gelir.
Kronik toksisite
BRONCHİTABS®'ın kronik toksisitesi için klinik öncesi veri mevcut değildir.
4Ali Bülent Baş
Mutajenite
BRONCHİTABS® kuru ekstresi, mutajenite açısından in vitro (Ames testi, fare lenfoma testi)
ve in vivo (mikronükleus testi) olarak test edilmiştir. Bu araştırmalar çerçevesinde herhangi
bir mutajenik potansiyel tespit edilmemiştir.
Üreme toksisitesi
Sıçanları içeren üreme toksikolojisi çalışmalarında (segment I ve segment II), test edilen en
yüksek doza (1,500 mg/kg vücut ağırlığı) kadar BRONCHİTABS® kuru ekstresinin fertilite
veya embriyo fetal gelişim üzerinde herhangi bir olumsuz etkisi bulunmamıştır.
Karsinojenite
BRONCHİTABS®'ın karsinojenitesine ilişkin klinik öncesi veri bulunmamaktadır.
Güvenlilik farmakolojisi
Nörofarmakolojik, kardiyovasküler ve respiratuvar güvenliliğine ilişkin klinik öncesi in vivo
çalışmalarda, BRONCHİTABS® kuru ekstresinin uygulanmasından sonra güvenlilikle ilgili
herhangi bir bulgu ortaya çıkmamıştır.
6. Farmasötik Özellikleri
6.1 Yardımcı Maddelerin Listesi
• Klorofil a – bakır kompleksi trisodyum tuzu (E141)
• Krospovidon,
• Dimetikon,
• Glukoz şurubu (püskürtmeyle kurutulmuş)
• Kolloidal susuz silika,
• Hipromelloz
• Laktoz monohidrat,
• Magnezyum stearat,
• Mikrokristal selüloz,
• Nane aroması,
• Poliakrilat dispersiyon %30,
• Povidon K25,
• Propilen glikol,
• Riboflavin (E 101),
• Sodyum sakarin,
• Talk,
• Titanyum dioksit (E 171).
6.2 Geçimsizlikler
Bilinen bir geçimsizliği yoktur.
6.3 Raf Ömrü
36 ay
5Ali Bülent Baş
6.4 Özel Saklama Önlemleri
25ºC’nin altındaki oda sıcaklığında saklayınız.
6.5 Ambalajın Yapısı ve İçeriği
20 film kaplı tablet içeren ambalaj (N1)
50 film kaplı tablet içeren ambalaj (N2)
100 film kaplı tablet içeren ambalaj (N3)
Alüminyum ve PVC/PVDC folyolardan oluşan blister ambalajda.
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. Ruhsat Sahibi
Bionorica İlaç Ticaret A.Ş.
Kavacık Mahallesi Ruhi Esmer Sk.
Nart Plaza Apt. No: 1/1
34810 Beykoz/İstanbul
Tel: 0216 227 41 45
Faks: 0216 693 15 46
e-mail: info@bionorica.com.tr
8. Ruhsat Numarası
2018/264
9. İlk Ruhsat Tarihi veya Ruhsat Yenilenme Tarihi
İlk ruhsat tarihi: 16.05.2018
Ruhsat yenileme tarihi:
10. KÜB Yenileme Tarihi
20.06.2022
6