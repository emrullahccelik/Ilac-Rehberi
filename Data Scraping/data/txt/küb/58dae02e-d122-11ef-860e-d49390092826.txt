KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEONUTRİVEN® I.V. İnfüzyonluk Elektrolitli Amino Asit Çözeltisi, Glukoz Çözeltisi ve
Lipid Emülsiyonu
Steril
2. KALİTATİF VE KANTİTATİF BİLEŞİM
Bu tıbbi ürün, 3 bölmeli torba içerisinde sunulmaktadır.
Aşağıda belirtilen hacimlerde olmak üzere 3 farklı formlarda sunulmaktadır.
Bölme 1000 mL 1500 mL 2000 mL
Lipid emülsiyonu 200 mL 300 mL 400 mL
Elektrolitli Amino asit çözeltisi 400 mL 600 mL 800 mL
Glukoz çözeltisi 400 mL 600 mL 800 mL
1000 mL torbanın bileşenleri aşağıdaki gibidir:
%10 (10 g/100 mL) %5.5 (5.5 g/100 mL) %20 (20 g/100 mL)
lipid emülsiyonu elektrolitli amino asit glukoz çözeltisi
Aktif Maddeler
bölmesi çözeltisi bölmesi bölmesi
(200 mL) (400 mL) (400 mL)
Rafine zeytinyağı + rafine
20 g
soya yağı*
Alanin 4.56 g
Arjinin 2.53 g
Glisin 2.27 g
Histidin 1.06 g
İzolösin 1.32 g
Lösin 1.61 g
Lizin 1.28 g
(Lizin hidroklorid olarak) (1.6 g)
Metionin 0.88 g
Fenilalanin 1.23 g
Prolin 1.5 g
Serin 1.1 g
Treonin 0.92 g
Triptofan 0.4 g
Tirozin 0.09 g
Valin 1.28 g
Sodyum Asetat, 3 H O 0.98 g
2
Sodyum gliserofosfat, 5 H O 2.14 g
2
Potasyum Klorür 1.19 g
Magnezyum klorür, 6 H O 0.45 g
2
Glukoz 80 g
Kalsiyum klorür, 2 H O 0.3 g
2
*Rafine zeytinyağı (% 80) ve rafine soya yağı (% 20) karışımı
Sayfa 1 / 20Yardımcı maddeler:
Yardımcı maddeler için Bölüm 6.1’e bakınız.
NEONUTRİVEN®, her litresinde 21 mmol (481 mg) sodyum içermektedir.
Farklı hacimlerdeki torbaların üç bölmesinin içeriği karıştırıldıktan sonra oluşan son
karışımlar aşağıdakileri sağlar:
Her bir torbadaki miktar 1 litre 1,5 litre 2 litre
Azot (g) 3.6 5.4 7.3
Amino Asit (g) 22 33 44
Glukoz (g) 80 120 160
Lipid (g) 20 30 40
Toplam kalori (kcal) 610 910 1215
Protein dışı kalori (kcal) 520 780 1040
Glukoz kalori (kcal) 320 480 640
Lipid kalori (kcal) 200 300 400
Protein dışı kalori/azot oranı (kcal/g N) 144 144 144
Sodyum (mmol) 21 32 42
Potasyum (mmol) 16 24 32
Magnezyum (mmol) 2.2 3.3 4.4
Kalsiyum (mmol) 2 3 4
Fosfat (mmol)** 8.5 13 17
Asetat (mmol) 30 46 61
Klorür (mmol) 33 50 66
pH 6 6 6
Ozmolalite (mOsm/kg) 877 877 877
** Lipid emülsiyonu kaynaklı fosfat dahil
3. FARMASÖTİK FORM
İntravenöz infüzyon için emülsiyon (karışım gerçekleştirildikten sonra)
Karışım gerçekleştirilmeden önceki görünümü:
- Lipid emülsiyonu: Süt görünümlü, homojen emülsiyon.
- Amino asit ve glukoz çözeltileri: Berrak ve renksiz ya da hafifçe sarı görünümlü.
4. KLİNİK ÖZELLİKLER
4.1. Terapötik endikasyonlar
Yetişkinler ve 2 yaşından büyük çocuklar için, oral ya da enteral beslenmenin olanaksız,
yetersiz ya da kontrendike olduğu durumlarda, parenteral beslenme amacıyla kullanılır.
Sayfa 2/204.2. Pozoloji ve uygulama şekli
Pozoloji / Uygulama sıklığı ve süresi
Dozaj, hastanın enerji tüketimi, klinik durumu, vücut ağırlığı ve NEONUTRİVEN®
bileşenlerini metabolize edebilme becerisinin yanı sıra, oral/enteral yoldan sağlanan ek enerji
veya proteinlere göre belirlenir; bu nedenle, buna uygun torba boyutu seçilmelidir.
Uygulamaya hastanın klinik durumunun gerektirdiği süre devam edilebilir.
Maksimum günlük doz:
Erişkinlerde ve pediyatrik hastalarda günlük maksimum doz aşılmamalıdır. Çok bölmeli torba
kompozisyonunun statik olması nedeniyle hastanın tüm besinsel ihtiyaçlarını aynı anda
karşılamak mümkün olmayabilir. Hastaların, torba içeriğinde bulunanlardan farklı miktarlarda
besin ihtiyaçlarının olduğu klinik durumlar olabilir.
Erişkinler
Gereksinim:
Ortalama günlük azot ihtiyacı 0.16 - 0.35 g/kg'dır (yaklaşık 1 - 2 g amino asit/kg/gün).
Enerji ihtiyacı, hastanın nutrisyonel durumu ve katabolizma düzeyine bağlı olarak değişir ve
ortalama 25 - 40 kcal/kg/gün'dür.
Maksimum günlük doz:
NEONUTRİVEN®’in maksimum günlük dozu 40 mL/kg’dır (örneğin 70 kg'lık bir hasta için
2800 mL’dir). Maksimum günlük dozlarla kilogram başına 0.88 g amino asit, 3.2 g glukoz,
0.8 g lipid, 0.84 mmol sodyum ve 0.64 mmol potasyum sağlanır.
Ergenler ve 2 yaşından büyük çocuklar
Pediyatrik popülasyonda yapılmış çalışma bulunmamaktadır.
Gereksinim:
2 - 11 yaş arası çocuklarda: Günlük ortalama azot ihtiyacı 0.16 - 0.35 (0.45’e kadar çıkabilir)
g/kg’dır. Bu, kilogram başına günlük 1 - 2 (3’e kadar çıkabilir) g amino aside denk gelir.
12 - 18 yaş arası çocuklar: Günlük ortalama azot ihtiyacı 0.16 - 0.35 g/kg’dır. Bu, kilogram
başına günlük 1 - 2 g amino aside denk gelir.
Enerji ihtiyacı, hastanın yaşı, nutrisyonel durumu ve katabolizma düzeyine bağlı olarak
değişir ve ortalama olarak aşağıdaki gibidir:
2 - 11 yaş arası çocuklar: 60 - 90 kcal/kg/gün
12 - 18 yaş arası çocuklar: 30 - 75 kcal/kg/gün
Sayfa 3/20Pozoloji:
Dozaj sıvı alımı ve günlük azot gereksinimine bağlıdır.
Alınacak miktarlar çocuğun hidrasyon durumuna göre ayarlanmalıdır.
Maksimum günlük doz:
NEONUTRİVEN®’in 2 yaşından büyük çocuklarda maksimum günlük dozu 100 mL/kg’dır.
Maksimum günlük dozlarla kilogram başına 2.2 g amino asit, 8 g glukoz, 2 g lipid, 2.1 mmol
sodyum ve 1.6 mmol potasyum sağlanır.
Genel bir kural olarak, özel durumlar dışında günlük 3 g/kg amino asit, 17 g/kg glukoz
ve/veya 3 g/kg lipid dozu ve/veya 100 mL/kg/gün sıvı miktarı aşılmamalıdır.
Uygulama şekli
Tek kullanımlıktır.
Torba bir kez açıldıktan sonra mümkün olan en kısa zamanda uygulanmalı ve daha sonraki
infüzyonlar için saklanmamalıdır.
Bölmelerin karıştırılmasından sonraki görünümü: Süt görünümlü homojen sıvı.
Emülsiyonun hazırlanması ve uygulamaya hazırlanmasıyla ilgili Bölüm 6.6’ya bakınız.
SANTRAL VEYA PERİFERİK BİR VENDEN, İNTRAVENÖZ OLARAK UYGULANIR
(NEONUTRİVEN®’in düşük ozmolalitesi nedeniyle).
Parenteral nutrisyonun infüzyon süresi 12-24 saat olarak önerilmektedir.
Uygulama hızı, uygulanacak doza, uygulanacak karışımın özelliklerine, hastanın günlük sıvı
alımına ve infüzyonun süresine göre ayarlanmalıdır (Bkz. Bölüm 4.4).
Normal koşullarda, uygulama hızı ilk 1 saat içinde kademeli olarak artırılmalıdır.
Erişkinlerde maksimum infüzyon hızı
Genel bir kural olarak, saatte 3 mL/kg'lık infüzyon hızı aşılmamalıdır (saatte kilogram başına
0.06 g amino asit, 0.24 g glukoz ve 0.06 g lipid).
Genel bir kural olarak, özel durumlar dışında saatlik 0.1 g/kg amino asit ve/veya 0.25 g/kg
glukoz ve/veya 0.15 g/kg lipid dozları aşılmamalıdır.
2 - 11 yaş arası çocuklarda maksimum infüzyon hızı:
Bu yaş grubunda saatlik infüzyon hızını kısıtlayan faktör lipit konsantrasyonudur. Genel bir
kural olarak, infüzyon karışımı saatte 6.5 mL/kg’dan yüksek hızda verilmemelidir (bu hız
saatte 0.14 g/kg amino asit, 0.52 g/kg glukoz ve 0.13 g/kg lipid miktarına denk gelir).
12 - 18 yaş arası çocuklarda maksimum infüzyon hızı:
Sayfa 4/20Bu yaş grubunda saatlik infüzyon hızını kısıtlayan faktör lipit konsantrasyonudur. Genel bir
kural olarak, infüzyon karışımını saatte 5.5 mL/kg’dan yüksek hızda vermeyin (bu hız saatte
0.12 g/kg amino asit, 0.44 g/kg glukoz ve 0.11 g/kg lipid miktarına denk gelir).
Genel bir kural olarak maksimum infüzyon hızları şöyledir:
2 - 11 yaş arası çocuklar: Özel durumlar dışında 0.2 g/kg/saat amino asit ve/veya 1.2 g/kg/saat
glukoz ve/veya 0.13 g/kg/saat lipid.
12 - 18 yaş arası çocuklar: Özel durumlar dışında 0.12 g/kg/saat amino asit ve/veya 1.2
g/kg/saat glukoz ve/veya 0.13 g/kg/saat lipid.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda, özellikle hiperkalemi varsa, dikkatli kullanılmalıdır (Bkz.
Bölüm 4.4).
Karaciğer yetmezliği:
Hiperamonyemi ile ilişkili nörolojik hastalıkların ortaya çıkması ve kötüleşmesi riski
nedeniyle karaciğer yetmezliği olan hastalarda dikkatli kullanılmalıdır (Bkz. Bölüm
4.4).
Pediyatrik popülasyon:
2 yaş altı çocuklarda önerilmez.
Geriyatrik popülasyon:
Bu popülasyonla ilgili ek bilgi bulunmamaktadır.
4.3. Kontrendikasyonlar
NEONUTRİVEN®'in kullanımı aşağıda durumlarda kontrendikedir:
- Kalori - azot oranı ve enerji kaynağı uygun olmadığı için, 2 yaşın altındaki çocuklar, süt
çocukları ve prematüre yeni doğanlar.
- Yumurta, soya, yer fıstığı proteinleri veya mısır/mısır ürünlerine (Bkz. Bölüm 4.4) veya
etkin maddelere ya da içindeki maddelerden herhangi birine karşı aşırı duyarlılık durumu.
- Amino asit metabolizmasında doğumsal anomali olması durumu.
- Ciddi hiperlipidemi ya da hipertrigliseridemiyle karakterize ciddi lipid metabolizması
bozuklukları.
- Ağır hiperglisemi.
- Sodyum, potasyum, magnezyum, kalsiyum ve/veya fosforun plazma düzeylerinin yüksek
Sayfa 5/20olması durumu.
4.4. Özel kullanım uyarıları ve önlemleri
NEONUTRİVEN® dahil olmak üzere total parenteral nütrisyon (TPN) çözeltilerinin çok hızlı
uygulanması ağır veya ölümcül sonuçlara neden olabilir.
Eğer herhangi bir alerjik reaksiyona bağlı olan semptom gelişirse (terleme, ateş, titreme, baş
ağrısı, deride döküntü, dispne ya da bronkospazm), infüzyona hemen son verilmelidir. Bu ilaç
soya yağı ve yumurta fosfotidleri içermektedir. Soya yağı ve yumurta fosfotidleri aşırı
duyarlılık reaksiyonlarına yol açabilir. Soya fasülyesi ile yer fıstığı proteinleri arasında çapraz
alerjik reaksiyonlar gözlenmiştir.
NEONUTRİVEN®, mısırdan elde edilen glukoz içerir, bu da mısır veya mısır ürünlerine karşı
alerjisi olan hastalarda aşırı duyarlılık reaksiyonlarına yol açabilir (Bkz. Bölüm 4.3).
Bir intravenöz infüzyona başlanıldığında, özel klinik izlem gerekmektedir.
İnfüzyona başlamadan önce, ağır sıvı elektrolit dengesi bozuklukları, şiddetli sıvı yüklenmesi
durumları ve ağır metabolik bozukluklar düzeltilmelidir.
Seftriakson, kalsiyum içeren herhangi bir IV çözeltiyle karıştırılmamalı, farklı infüzyon
hattından veya farklı infüzyon bölgesinden dahi olsa aynı anda uygulanmamalıdır.
Presipitasyonu önlemek üzere farklı bölgelerdeki infüzyon yolları kullanılarak veya infüzyon
yolu değiştirilerek veya infüzyonlar arasında infüzyon hattı fizyolojik tuz çözeltisi ile
yıkandıktan sonra seftriakson ve kalsiyum içeren çözeltiler art arda kullanılabilir. Kalsiyum
içeren TPN çözeltilerinin sürekli infüzyon şeklinde uygulanması gereken hastalarda,
presipitasyon riski taşımayan başka bir antibiyotikle tedavinin uygulanması düşünülebilir.
Eğer sürekli nütrisyon alması gereken hastalarda seftriakson kullanılması gerekiyorsa, farklı
infüzyon bölgelerinden ve farklı infüzyon yollarından olmak kaydıyla TPN çözeltileri ile
seftriakson eş zamanlı uygulanabilir. Ayrıca seftriakson infüzyonu süresince TPN çözeltisinin
infüzyonuna ara verilerek ve çözeltiler arası geçişlerde infüzyon hattı uygun şekilde yıkanarak
da uygulanabilir (Bkz. Bölüm 4.5 ve 6.2).
Parenteral nütrisyon alan hastalarda pulmoner vasküler emboli ve solunum sıkıntısına neden
olan pulmoner vasküler presipitat durumları bildirilmiştir. Ölümle sonuçlanan bazı vakalar
olmuştur. Kalsiyum ve fosfatın aşırı miktarda eklenmesi, kalsiyum fosfat presipitatlarının
oluşma riskini artırır (Bkz. Bölüm 6.2).
Kan dolaşımında şüpheli presipitat oluşum durumu da bildirilmiştir.
Sayfa 6/20Çözeltinin incelenmesine ek olarak, infüzyon seti ve kateter de presipitatlar için periyodik
olarak kontrol edilmelidir.
Solunum sıkıntısı belirtileri ortaya çıkacak olursa, infüzyon durdurulmalı ve tıbbi
değerlendirme yapılmalıdır.
Torbanın üç bölmesinden birine ya da karıştırılarak emülsiyon haline getirilmiş karışıma,
oluşacak son karışımdaki geçimlilik ve stabiliteleri (özellikle lipid emülsiyonunun stabilitesi)
kanıtlanmamış ilaç ya da diğer maddeler eklenmemelidir. Çökelti oluşumu ya da lipid
emülsiyonunun destabilize olması damar tıkanıklığıyla sonuçlanabilir (Bkz. Bölüm 6.2 ve
6.6).
Parenteral nutrisyon için intravenöz kateterlerin kullanımı sırasında, bu kateterlerin bakımının
iyi yapılmamasına ve hastalık ya da ilaçların immün supresif etkilerine bağlı olarak
enfeksiyon ve sepsis görülebilir. Ateş/titreme, lökositoz, kateterle ilişkili teknik
komplikasyonlar ve hiperglisemi gibi belirti, semptom ve laboratuvar testlerinin dikkatle takip
edilmesi, enfeksiyonları erken tanımaya yardımcı olabilir. Parenteral nutrisyona gereksinimi
olan hastalar, malnutrisyon ve/veya altta yatan hastalıkları nedeniyle sıklıkla enfeksiyonlara
yatkındır. Nutrisyon formülasyonlarının hazırlanmasında olduğu kadar kateter yerleştirme ve
bakımında aseptik tekniklere verilen önemin arttırılmasıyla, septik komplikasyonların sıklığı
azaltılabilir.
Tedavi boyunca hasta, su ve elektrolit dengesi, serum ozmolaritesi, serum trigliseridleri, asit -
baz dengesi, kan glukozu, karaciğer ve böbrek fonksiyon testleri, koagülasyon testleri ve
trombositler dahil kan sayımları yapılarak izlenmelidir.
Besin alımı hastanın gereksinimlerine göre ayarlanmadıysa ya da diyetle verilen herhangi bir
bileşenin metabolik kapasitesi doğru olarak değerlendirilmediyse metabolik komplikasyonlar
gelişebilir. Yetersiz veya aşırı besin verilmesi veya karışımın hastanın ihtiyaçlarına uygun
kompozisyonda olmaması nedeniyle istenmeyen metabolik etkiler ortaya çıkabilir.
Serum trigliserit konsantrasyonu ve lipidlerin vücuttan atılımının yeterliliği, düzenli olarak
kontrol edilmelidir.
Serum trigliserit konsantrasyonu, infüzyon süresince 3 mmol/L'yi geçmemelidir. Serum
trigliserit konsantrasyonu ölçülmeden önce, en az 3 saatlik bir sürekli infüzyon verilmelidir.
Eğer lipid metabolizmasında bir anormallik olduğu düşünülüyorsa, 5-6 saat süreyle hastaya
lipid verilmeden, serum trigliserid düzeylerini ölçen testlerin, günlük olarak yapılması
önerilmektedir. Yetişkinlerde, lipid emülsiyonu içeren infüzyon kesildikten sonra 6 saat içinde
Sayfa 7/20serum temizlenmiş olmalıdır. Bir sonraki infüzyon, serum trigliserit konsantrasyonu normal
değerlerine döndüğü zaman uygulanmalıdır.
NEONUTRİVEN® ve benzeri ürünlerin uygulanması ile yağ yüklenmesi sendromu
görülebildiği bildirilmiştir. Aşırı dozda alındığı durumlarda, NEONUTRİVEN® bileşimindeki
lipidlerin ortamdan uzaklaştırılmasındaki yetersizlik “yağ yüklenmesi sendromu” ile
sonuçlanabilir, ancak ürünün talimatlara uygun şekilde uygulanması durumunda da bu
sendromun belirti ve işaretleri oluşabilmektedir (Bkz. Bölüm 4.8).
Hiperglisemi durumunda NEONUTRİVEN®’ininfüzyon hızı ayarlanmalı ve/veya insülin
uygulanmalıdır.
NEONUTRİVEN® periferal bir venden uygulanabilirken, bu uygulama sırasında tromboflebit
gelişebilir. Kateter giriş bölgesi, tromboflebitin lokal belirtileri için her gün kontrol
edilmelidir.
Ürüne ekleme yapılırken, hastaya uygulamadan önce karışımın ozmolaritesibelirlenmelidir. .
Elde edilen karışım, son ozmolaritesine bağlı olarak, santral ya da periferik bir venden
uygulanmalıdır. Uygulanan son karışım hipertonikse, periferik bir venden uygulandığında
venöz iritasyona neden olabilir.
Ürün doğası gereği bir miktar eser element ve vitamin içermesine rağmen bu miktarlar vücut
gereksinimlerini karşılamada yetersiz olduğundan, yetmezlik oluşmasını önlemek için bunlar
eklenmelidir. Ürüne ekleme yapmak için talimatlara bakınız (Bkz. Bölüm 6.6).
Serum ozmolaritesi yüksek, adrenal yetmezliği, kalp yetmezliği ya da pulmoner disfonksiyonu
olan hastalara NEONUTRİVEN® uygulanırken dikkatli olunmalıdır.
Ağır beslenme bozukluğu olan hastaların yeniden beslenmesi, anabolizmanın artışına bağlı
olarak potasyum, fosfor ve magnezyumun hücre içine geçişinin artışıyla karakterize bir
sendrom olan “yeniden besleme” sendromuna neden olabilir. Bu durumlarda tiamin eksikliği
ve sıvı retansiyonu da görülebilmektedir. Dikkatli izlem ve aşırı beslemeden kaçınılarak
besleyici maddelerin miktarının yavaş yavaş arttırılmasıyla bu komplikasyonlardan kaçınmak
mümkündür. Benzer ürünlerle yapılan uygulamalarda bu sendrom bildirilmiştir.
Primer torbada kalabilecek rezidüel havaya bağlı oluşabilecek hava embolisi olasılığı
nedeniyle torbalar birbirine seri olarak bağlanmamalıdır.
Sayfa 8/20Karaciğer Yetmezliği
Karaciğer yetmezliği olan hastalarda hiperamonyemiyle ilişkili nörolojik bozuklukların ortaya
çıkması veya kötüleşmesi riski nedeniyle dikkatli kullanılmalıdır. Bu hastalarda düzenli
olarak klinik ve özellikle karaciğer fonksiyon testleri, kan glukozu, elektrolitler ve
trigliseridler olmak üzere laboratuvar değerlendirmeleri yapılmalıdır.
Böbrek Yetmezliği
Metabolik asidozun gelişmesi veya kötüleşmesi ve hiperazotemi riski nedeniyle özellikle
hiperkalemisi olan hastalarda atıkların ekstrarenal uzaklaştırılması sağlanamıyorsa, böbrek
yetmezliği olan hastalarda dikkatli kullanılmalıdır. Bu hastalarda sıvı, trigliserid ve elektrolit
durumu yakın takip edilmelidir.
Hematolojik
Pıhtılaşma bozukluğu ve anemisi olan hastalarda dikkatli kullanılmalıdır. Kan sayımı ve
pıhtılaşma parametreleri yakın takip edilmelidir.
Endokrin ve Metabolizma
Şu hastalarda dikkatli kullanılmalıdır:
 Metabolik asidoz. Laktik asidoz varlığında karbonhidrat verilmesi önerilmez. Düzenli
klinik ve laboratuvar testler yapılmalıdır.
 Diabetes mellitus. Glukoz düzeyleri, glukozüri, ketonüri takip edilmeli, uygun
durumlarda insülin uygulanmalıdır.
 Hiperlipidemi. İnfüzyon karışımı lipit içerir. Düzenli klinik ve laboratuvar testler
yapılmalıdır.
 Amino asit metabolizması bozuklukları.
Ekstravazasyon (Damar Dışına Kaçma)
Ekstravazasyonun belirtilerini görmek için kateter giriş bölgesi düzenli olarak kontrol
edilmelidir. Ekstravazasyon olması durumunda uygulama sonlandırılmalı, yerleştirilmiş olan
kateter veya kanül hastanın bir an önce tedavi edilebilmesi için yerinde bırakılmalıdır.
Kateteri/kanülü çıkarmadan önce eğer mümkünse, dokularda bulunan sıvı miktarını azaltmak
Sayfa 9/20için kateter/kanül vasıtasıyla aspirasyon uygulanmalıdır. Eğer etkilenen bir ekstremite ise
elevasyon uygulanmalıdır.
Damar dışına kaçan ürüne (NEONUTRİVEN® ile karıştırılan ürün(ler) dahil olmak üzere) ve
hasarın aşamasına/boyutuna bağlı olarak gereken uygulamalar yapılmalıdır. Tedavi
seçenekleri ilaçsız, ilaçla ve/veya cerrahi girişim yoluyla olabilir. İlgili bölgede kötüye gidiş
gözleniyorsa (devam eden ağrı, nekroz, ülserasyon, kompartman sendromu şüphesi), cerrahi
değerlendirme gecikmeden yapılmalıdır.
Ekstravazasyon bölgesi ilk 24 saat içinde en fazla 4 saat arayla, sonrasında her gün kontrol
edilmelidir.
- Aynı periferal veya santral venden infüzyona tekrar başlanmamalıdır.
Pediyatrik hastalarda alınacak özel önlem
2 yaşın üzerindeki çocuklara uygulanacağı zaman, günlük dozaja uygun bir hacme sahip bir
torba kullanmak gerekir.
Vitamin ve eser elementlerin verilmesi her zaman gerekmektedir; pediyatrik formüller
kullanılmalıdır.
Sodyum uyarısı: Bu tıbbi ürün her litresinde 21 mmol (yaklaşık 481 mg) sodyum ihtiva eder.
Bu durum kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
Seftriakson, kalsiyum içeren çözeltilerle aynı intravenöz uygulama yolunda karıştırıldığında
seftriakson-kalsiyum çökelmesi gerçekleşebilir. Seftriakson, NEONUTRİVEN® dahil olmak
üzere kalsiyum içeren intravenöz çözeltilerle karıştırılmamalı veya aynı anda, aynı infüzyon
hattından (ör. Y-bağlantı şeklinde) uygulanmamalıdır. Ancak, uygulamalar arasında infüzyon
hatları uygun bir sıvı ile yıkanılarak seftriakson ve kalsiyum içeren çözeltiler art arda
uygulanabilirler (Bkz. Bölüm 4.4 ve 6.2).
NEONUTRİVEN®, lipid emülsiyonlarında doğal olarak bulunan K vitamini içerir.
NEONUTRİVEN®’in önerilen dozlarında bulunan K vitamini miktarının, kumarin
türevlerinin etkisini bozması beklenmez.
Psödoaglütinasyon olasılığı nedeniyle ürün, kanla aynı infüzyon hattından aynı anda
verilmemelidir.
Sayfa 10/20Eğer lipidlerin vücuttan atılım süresinden önce (lipid emülsiyonu almadan geçen 5-6 saatlik
süre) kan örneği alınmışsa, bazı laboratuvar testlerinin sonuçlarını etkileyebilir (örneğin
bilirubin, laktat dehidrogenaz, oksijen satürasyonu, hemoglobin).
NEONUTRİVEN®’in potasyum içeriği nedeniyle potasyum tutucu diüretiklerle (örneğin
amilorid, spironolakton, triamteren), anjiyotensin dönüştürücü enzim (ACE) inhibitörleriyle,
anjiyotensin II reseptör antagonistleriyle ya da immün süpresan takrolimus veya siklosporinle
tedavi görmekte olan hastalarda hiperkalemi riski açısından özel dikkat gerekir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
Bilinen herhangi bir etkisi yoktur.
Gebelik dönemi
NEONUTRİVEN®’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
NEONUTRİVEN® gerekli olmadıkça gebelik döneminde kullanılmamalıdır.
Laktasyon dönemi
NEONUTRİVEN®’in içeriğindekilerin emziren kadınlarda tolerabilitesini değerlendiren
yeterli klinik veri bulunmamaktadır.
Klinik verinin yokluğunda, bu emülsiyonu emziren kadınlara reçetelendirmeye karar verirken
risk/yarar değerlendirmesi yapılmalıdır.
Üreme yeteneği / Fertilite:
Bilinen herhangi bir etkisi yoktur.
Sayfa 11/204.7. Araç ve makine kullanımı üzerindeki etkiler
İlacın araç ve makine kullanım yeteneği üzerindeki etkisini araştıran herhangi bir çalışma
bulunmamaktadır.
4.8. İstenmeyen etkiler
Uygun olmayan şekilde kullanıma (örneğin: yüksek doz, aşırı hızlı infüzyon hızı) bağlı olarak
istenmeyen etkiler görülebilir (Bkz. Bölüm 4.4 ve 4.9).
İnfüzyonun başlangıcında alerjik yanıta dair herhangi bir bulgu ve belirti görülmesi (ör.
terleme, ateş, titreme, baş ağrısı, cilt döküntüleri, dispne, bronkospazm), infüzyonun derhal
kesilmesini gerektirir.
Orijinal ürünün N4, N7 ve N8 formları (Türkiye’de tıp kullanımında olmayan elektrolit
içermeyen bir formu) dört klinik çalışmada 286 hastada kullanılmıştır.
Üç çalışma, ürünün kullanım kolaylığını, güvenliliğini ve nutrisyonel etkinliğini
değerlendirmiştir.
Üç çalışmanın ikisi, mide kanseri nedeniyle gastrointestinal cerrahi geçiren hastalarda
yapılmış açık etiketli, karşılaştırmasız çalışmalardı. Bu çalışmalarda toplam 36 hastaya,
Orijinal ürün N4 (N=20) 40 mL/kg/gün dozuna kadar, ürünün diğer formu N7 (N=16) 36
mL/kg/gün dozuna kadar 5 gün boyunca verildi.
Üçüncü çalışma, ürünün diğer formu N8 ile yapılmış randomize, çift kör, aktif kontrollü
etkinlik ve güvenlilik çalışmasıdır. Bu çalışmaya, kardiyak, respiratuvar, gastrointestinal,
metabolik, sinir sistemi, infeksiyöz, renal ve neoplastik hastalıklarla ilişkili olarak parenteral
beslenme gerektiren çeşitli medikal durumları (örneğin; cerrahi sonrası açlık, ağır
malnütrisyon, enteral alımın yetersiz olması veya kısıtlanması) olan 28 hasta dahil edildi ve
bu hastalar 5 gün boyunca ilacı en fazla 40 mL/kg/gün olacak şekilde aldılar.
Son çalışma, cerrahi servise başvuran 226 hastada orijinal ürün N4’ün güvenliliğini ve
etkinliğini değerlendiren randomize, açık etiketli, aktif kontrollü bir çalışmadır. Bu çalışmada,
hastaların %86,3'ü ameliyat edilmiştir (çoğu gastrointestinal hastalığa bağlı abdominal
cerrahiydi). Çalışma tedavilerinin 5 ila 14 gün boyunca 25 kcal/kg/ gün sağlaması
amaçlanmıştır.
Klinik çalışmalardan toplanan veriler ve pazarlama sonrası deneyim, ürün ile ilgili aşağıdaki
advers ilaç reaksiyonlarını göstermektedir.
Sayfa 12/20Sıklıklar şu şekilde tanımlanmıştır: Çok yaygın (≥1/10); yaygın (≥1/100 ile <1/10); yaygın
olmayan (≥1/1000 ile <1/100); seyrek (≥1/10000 ile <1/1000); çok seyrek (≤1/10000);
bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
*
Yaygın olmayan: Aşırı duyarlılık
**
Bilinmiyor: Bronkospazm (alerjik yanıtın bir parçası olarak)
Sinir sistemi hastalıkları
Bilinmiyor: Tremor**
Gastrointestinal hastalıklar
* **
Bilinmiyor: Diyare , kusma**, bulantı
Deri ve deri altı doku hastalıkları
Bilinmiyor: Eritem **, aşırı terleme**
Kas-iskelet bozuklukları, bağ doku ve kemik hastalıkları
Bilinmiyor: Ekstremitelerde ağrı**, kas spazmı**
Genel bozukluklar ve uygulama bölgesine ilişkin hastalıklar
Bilinmiyor: Titremeler**, infüzyon bölgesinde damar dışına sızma**, infüzyon
bölgesinde ağrı**#, infüzyon bölgesinde ödem, şişme**#, infüzyon
bölgesinde veziküller**#, kateter bölgesinde filebit**#, lokalize
ödem**#, periferik ödem**#, pireksi**, sıcaklık hissi**#, halsizlik**,
enflamasyon**, infüzyon bölgesinde nekroz
Yaralanma, zehirlenme ve prosedürel komplikasyonlar
Bilinmiyor: Yağ yüklenmesi sendromu
* Klinik çalışmalar sırasında bildirilen advers etkilerdir. Bu çalışmalarda yalnızca 64
hasta orijinal ürüne maruz kalmıştır.
** Orijinal ürünün pazarlama sonrası deneyiminde bildirilen advers etkilerdir.
# Ekstravazasyon (ilacın damar dışına verilmesi) ile ilişkili olabilen istenmeyen olaylar.
Sayfa 13/20Sınıf Etkileri
Aşağıda belirtilen istenmeyen etkiler diğer benzer ürünlerle de bildirilmiştir:
• Vasküler bozukluklar (sıklığı bilinmiyor – mevcut bilgiler ışığında tahmin edilemiyor):
Pulmoner vasküler çökelmeler (pulmoner vasküler emboli ve solunum sıkıntısı) (Bkz.
Bölüm 4.4)
• Kan ve lenfatik sistem hastalıkları (sıklığı bilinmiyor): Trombositopeni
• Hepatobiliyer bozukluklar (sıklığı bilinmiyor): Kolestaz, hepatomegali, sarılık
• Bağışıklık sistemi hastalıkları (sıklığı bilinmiyor): Aşırı duyarlılık
• Araştırmalar (sıklığı bilinmiyor): Gama-glutamiltransferaz yüksekliği, hepatik enzim
(aspartat-aminotransferaz, alanin-aminotransferaz, transaminaz dahil) yüksekliği, kan
trigliserit yüksekliği, kan alkalin fosfotaz yüksekliği, kan bilirubin yüksekliği
• Renal ve üriner bozukluklar (sıklığı bilinmiyor): Azotemi
Seçilmiş advers reaksiyonların tanımı:
 Yağ yüklenmesi sendromu (sıklığı bilinmiyor)
Benzer ürünlerle yağ yüklenmesi sendromu görülebildiği bildirilmiştir. Uygun olmayan
şekilde kullanım (ör. aşırı doz ve/veya önerilenden yüksek infüzyon hızı) sonucunda
görülebileceği gibi, ürün talimatlara uygun şekilde kullanıldığında dahi infüzyonun
başlangıcından itibaren görülebilir. Ürünün bileşimindeki lipidlerin metabolize etme
becerisinde azalma ile birlikte ortamdan uzaklaştırılmasındaki yetersizlik “yağ yüklenmesi
sendromu” ile sonuçlanabilir. Bu sendromda hastanın klinik durumu aniden bozulur ve
hastaneye yatırılmasını gerektirir. Tipik belirtileri arasında hiperlipidemi, ateş, karaciğerde
yağlı infiltrasyon, hepatomegali, anemi, lökopeni, trombositopeni, pıhtılaşma bozuklukları ve
merkezi sinir sistemi belirtileri (ör. koma) bulunur. Lipid emülsiyonunun infüzyonu
kesildiğinde, bu bulgular geriler.
Pediyatrik popülasyon
Lipid infüzyonu alan çocuklarda trombositopeni görüldüğü bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0 800 314 00 08; faks: 0312 218 35 99)
Sayfa 14/204.9. Doz aşımı ve tedavisi
Yanlış uygulamalarda (doz aşımı ve/veya önerilenden daha yüksek infüzyon hızı),
hipervolemi ve asidoz meydana gelebilir.
Orijinal ürün N4 dahil total parenteral nutrisyon (TPN) çözeltilerinin aşırı hızlı uygulanması
ciddi ve fatal sonuçlara neden olmuştur (Bkz. Bölüm 4.4).
Gereğinden fazla glukoz uygulanırsa, hiperglisemi, glukozüri ve hiperozmolar sendrom
gelişebilir.
Yağların hızlı infüzyonu ya da uygun olmayan büyük hacimlerin uygulanması sonucunda
mide bulantısı, kusma, titreme ve elektrolit bozuklukları görülebilir. Bu gibi durumlarda,
infüzyon hemen kesilmelidir.
Lipidlerin metabolizasyonunda veya eliminasyonunda azalma durumlarında, “yağ yüklenmesi
sendromu” meydana gelebilir. Lipid infüzyonunun kesilmesi durumunda, belirtileri genellikle
geriler (Bkz. bölüm 4.8).
Bazı ciddi vakalarda, hemodiyaliz, hemofiltrasyon ya da hemodiafiltrasyon gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Parenteral beslenme çözeltileri / Kombinasyonlar
ATC kodu: B05BA10
NEONUTRİVEN®, azot/enerji dengesini azot kaynağından (L serisi amino asitler) ve enerjiyi
de glukoz ile esansiyel yağ asitlerinden sağlayan üç bölümlü bir karışımdır. Ek olarak
elektrolit de içermektedir.
Amino asit çözeltisi, protein sentezi açısından vazgeçilmez olan 15 adet L serisi amino asit
(8'i esansiyel amino asit) içerir.
Amino asitler aynı zamanda enerji kaynağıdır, oksidasyonları sonucunda azotun üre formunda
atılımı sağlanır.
Preparatın amino asit profili aşağıdaki gibidir:
- Esansiyel amino asit miktarının, toplam amino asit miktarına oranı: % 40.5
- Esansiyel amino asit (g) miktarının, toplam azot (g) miktarına oranı: 2.5
- Dallanmış zincirli amino asit miktarının, toplam amino asit miktarına oranı: % 19
Sayfa 15/20Preparatta karbonhidrat kaynağı olarak glukoz (80 g/L) bulunmaktadır.
Lipid emülsiyonu, rafine zeytinyağı ile rafine soya yağının birleşiminden oluşur (oran
80/20'dir).
Yağ asitlerinin yaklaşık dağılımı aşağıdaki gibidir:
- %15 doymuş yağ asitleri
- %65 tekli doymamış yağ asitleri
- %20 çoklu doymamış yağ asitleri
Fosfolipidlerin, trigliseritlere oranı 0.06'dır.
Orta düzeydeki esansiyel yağ asidi içeriği, yağ asitlerinin üst türevlerinin düzeylerini
normalleştirmenin yanı sıra esansiyel yağ asidi eksikliklerini de giderir.
Zeytinyağı, dikkate değer miktarlarda alfa tokoferol içermektedir. Alfa tokoferol, orta düzeyde
alınan çoklu doymamış yağ asitleriyle birlikte, E vitamini düzeylerini normalleştirerek lipid
peroksidasyonunu azaltır.
5.2. Farmakokinetik özellikler
Emülsiyonun içeriğinde bulunan maddelerin her biri (amino asitler, elektrolitler, glukoz,
lipidler), ayrı ayrı uygulandıkları koşullardakiyle aynı şekilde dağılır, metabolize olur ve
atılırlar.
İntravenöz yoldan uygulanan amino asitlerin farmakokinetik özellikleri, oral yolla alınan
amino asitlerinkiyle temel olarak aynıdır. Ancak yiyeceklerle alınan proteinlerdeki amino
asitler sistemik dolaşıma katılmadan önce vena portaya girerler.
Lipid emülsiyonlarının eliminasyon hızı, partikül boyutlarına bağlıdır. Küçük lipid partikülleri
klirensi geciktirirken diğer yandan lipoprotein lipaz yoluyla lipolizi artırırlar.
NEONUTRİVEN® içinde bulunan lipid partiküllerinin boyutları şilomikronlarınkine yakındır
ve bu nedenle eliminasyon hızları benzerdir.
Emilim:
İntravenöz yoldan uygulanan ilaçların içindeki etkin maddeler uygulamadan hemen sonra
maksimum plazma konsantrasyonlarına ulaşır.
Sayfa 16/20Dağılım:
Glukoz tüm hücrelere dağılarak vücudun enerji gereksinimini karşılayan temel monosakkarittir.
Dolaşımdan eritrositler hariç hücrelere geçişi için insülin gerekir.
İntravenöz olarak uygulanan amino asitler doku absorpsiyonu ile hızla kandan uzaklaştırırlar ve
yine burada hızla metabolize edilirler (protein sentezi, oksidasyon).
Lipidler dolaşım sisteminde şilomikronlar adı verilen (apolipoproten ile kaplı lipid tanecikleri)
küçük tanecikler şeklinde taşınmaktadır. Lipid emülsiyonun intravenöz uygulamasını takiben
lipidler, apolipoproteinler ile kompleks oluşturur, HDL, VLDL ve şilomikronlar dahil olmak
üzere lipoproteinler olarak birleştirilir ve/veya metabolize edilmek üzere karaciğere taşınırlar.
Sodyumun dağılımı dokulara göre değişir: kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır. Potasyum hücre içine, hücre dışındaki
konsantrasyonunun 40 katına ulaşana kadar aktif transport ile girer. Klorürün vücuttaki
düzeyleri, sodyumun konsantrasyon değişiklikleri ile yakından ilişkilidir. Klorür, normalde
kemik dokuda düşük miktarlarda ve bağ dokusunun bazı bileşenlerinde, örneğin kolajen
dokuda yüksek miktarlarda bulunur. Bunun yanında eritrosit ve gastrik mukozada da yüksek
konsantrasyonda bulunur. Kalsiyum hem hücre içi, hem de hücre dışı düzeyde hayatın devamı
için önemli bir katyondur. Sistemik dolaşıma giren kalsiyum, albumine bağlanır (%40- 50).
Gereksinime göre ya plazmada kalır ya da dokulara dağılır. Kalsiyum plasenta ve anne sütüne
de geçer. Fosfat, hemen hemen tüm organ ve dokularda gerçekleşen önemli metabolik ve
enzimatik reaksiyonlarda yer aldığından parenteral beslenme amacıyla intravenöz olarak
uygulandığında kandan süratle hücrelere geçer. Organizmaya sodyum tuzu şeklinde infüzyon
yoluyla verilen asetat, bir hidrojen iyonu alarak, tüketilen her asetat iyonu yerine bir bikarbonat
iyonu sağlar ve hızla karbondioksit ve suya metabolize olur.
Biyotransformasyon:
Glukoz vücutta kolaylıkla pirüvik asit veya laktik asit yolu ile metabolize olarak enerji sağlar
ve büyük oranda karbondioksit ile suya dönüşür. Glukoz saatte 0.5 g/kg'a kadar olan dozlarda
glukozüriye yol açmaksızın uygulanabilir. En yüksek infüzyon hızı olan saatte 0.8 g/kg
hızında, uygulanan glukozun yaklaşık %95'i vücutta kalır.
İntravenöz olarak uygulanan amino asitler, bağırsaktan emilen amino asitlere benzer bir şekilde
ve oranda metabolize olurlar. Protein sentezindeki kullanımlarına ek olarak, artık amino asitler
metabolik yakıt olarak da kullanılmaktadır. Amino asitler deamine edilmekte ve amonyum üre
döngüsüne girmektedir. Amino asitin karbon atomları derhal piruvat, asetil CoA, asetoasetat veya
sitrik asit siklusuna çevrilmektedir.
Sayfa 17/20İntravasküler olarak uygulanan lipidler, lipoliz süreciyle metabolize olurlar. Orta zincir
uzunluğundaki trigliseridler, uzun zincirli trigliseridlerden daha hızlı hidrolize edilirler. Ayrıca
hidroliz, emülsiyondaki fosfolipid içeriğine de bağlıdır. Fosfolipid içeriği arttıkça hidrolizin
etkinliği azalmaktadır, çünkü fosfolipidden zengin tanecikler fazla bulunduklarında, hidrolizi
inhibe edebilirler.
Elektrolitlerden sodyum, potasyum, magnezyum, kalsiyum ve klorür herhangi bir
biyotransformasyona uğramaz. Gereksinime göre ya vücut sıvı ve dokularına dağılır ya da
elimine edilirler. Fosfat, hemen hemen tüm organ ve dokularda gerçekleşen önemli metabolik
ve enzimatik reaksiyonlarda yer alır. İnfüzyon yoluyla sodyum tuzu şeklinde uygulanan asetat,
bir hidrojen iyonu alarak, tüketilen her asetat iyonu yerine bir bikarbonat iyonu sağlar ve hızla
karbondioksit ve suya metabolize olur.
Eliminasyon:
Karbondioksit ile suya dönüşen glukoz normalde solunum yolu ile karbondioksit olarak ve
idrarla su olarak atılır. Kandaki glukoz düzeyi böbrek eşiği olan %160-180 mg'ı aştığında,
glukoz idrarla doğrudan da atılabilir (glukozüri).
Amino asitler protein sentezinde kullanıldıklarından alındıkları şekliyle eliminasyona
uğramazlar. Amino asit artıkları ise deamine edilerek NH + (amonyum) - üre döngüsüne
4
girmekte ve esas olarak idrarla atılmaktadır.
Lipid emülsiyonunun atılım hızı, partikül büyüklüğüne bağlıdır. Küçük lipid partikülleri
klerensi geciktirmekte; bunun yanısıra lipoprotein lipaz aracılığıyla lipolizi artırmaktadır.
NEONUTRİVEN®'in bileşimindeki lipid emülsiyonunun içindeki lipid partikülleri,
şilomikronların büyüklüğüne yakındır; dolayısıyla emülsiyonun atılım hızı da benzerdir.
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah
önemsizdir. Sodyum metabolizmasını yakından izleyen klorür iyonu da esas olarak idrarla
atılır. Böbreklerden klorür geri emilimi, genellikle sodyumun geri emilimini takip eder.
Bunun yanında ter yoluyla da bir miktar atılmaktadır. Potasyumun %80-90'ı böbrekler ile
atılır. Geri kalanı dışkı ile ve çok az bir kısmı da terleme ile atılır. Potasyum glomerüllerde
filtre edilir, proksimal tüplerden geri emilir ve distal tübüllerde Na-K değişimi ile sekrete
edilir. Potasyumun tübüler sekresyonu, hidrojen iyon değişimi, asit-baz dengesi ve adrenal
hormonlardan da etkilenir. Kalsiyum esas olarak feçes ile atılır; az miktarda ter bezleri ile de
atılmaktadır. Magnezyum idrarla (%50), feçes, anne sütü ve tükürükle atılır. Fosfatlar renal yolla
Sayfa 18/20atılırlar. Plazma fosfatı glomerüllerden filtre edilir ve %80'den fazlası tübüllerden geri emilir.
Fosfatın en önemli komponentlerinden olan ve normal serum düzeyi 0.3-0.45 mg/L kadar olan
fosforun ise böbreklerden atılma mekanizması kesin olarak bilinmemekle beraber, plazmadaki
fosfatın böbreklerden süzüldükten sonra %85-90 oranında tübüllerden geri emildiği ve D
vitamininin bu oranı arttırdığı kabul edilir. Karbondioksit ve suya metabolize olan asetat
respiratuvar ve renal olarak atılır.
5.3. Klinik öncesi güvenlilik verileri
NEONUTRİVEN® preparatı ile preklinik çalışma yapılmamıştır. Ancak, üç bölmeli total
parenteral beslenme çözeltilerinin bileşimindeki amino asit ve glukoz çözeltilerinin değişik
bileşim ve konsantrasyonlarında yapılan çalışmalarda herhangi bir spesifik toksisite
saptanmamıştır.
Üç bölmeli total parenteral beslenme çözeltilerinin bileşimindeki lipid emülsiyonu
kullanılarak yapılan preklinik çalışmalarda ise, yüksek miktarlarda lipid emülsiyonu alımına
bağlı klasik değişiklikler gözlenmiştir. Bunlar, karaciğerde yağlanma, trombositopeni ve
kolesterol yükselmesidir.
6. FARMASÖTİK ÖZELLİKLER
6.1. Yardımcı maddelerin listesi
Lipid emülsiyonu bölmesi:
 Saf yumurta fosfatidi (tavuk yumurta sarısı tozundan)
 Gliserol
 Sodyum oleat
 Sodyum hidroksit (pH ayarlaması için)
 Enjeksiyonluk su
Elektrolitki Amino asit çözeltisi bölmesi:
 Glasiyel asetik asit (pH ayarlaması için)
 Enjeksiyonluk su
Glukoz çözeltisi bölmesi:
 Hidroklorik asit (pH ayarlaması için)
 Enjeksiyonluk su
Sayfa 19/206.2. Geçimsizlikler
Öncelikle uyumluluğu ve ortaya çıkan karışımın stabilitesi (özellikle lipid emülsiyonunun
stabilitesi veya presipitat oluşumu) değerlendirilmeden, torbadaki bölmelerin herhangi birine
veya bunların karışımlarına herhangi bir tıbbi ürün eklenmemelidir (Bkz. Bölüm 6.6).
Tüm parenteral beslenme karışımlarında olduğu gibi, kalsiyum ve fosfat oranları
gözetilmelidir. Kalsiyum ve fosfatın özellikle mineral tuzları şeklinde aşırı miktarda
eklenmesi, kalsiyum fosfat çökeltilerinin oluşmasına neden olabilir.
2+ 2+
İki değerlikli katyon (Ca ve Mg ) içeriğinin uygun olmaması veya aşırı asidite (düşük pH)
gibi, lipid emülsiyonunun stabilitesini bozabilen durumlarda geçimsizlikler ortaya çıkabilir.
Seftriakson-kalsiyum tuzunun çökelme riski nedeniyle seftriakson, NEONUTRİVEN® dahil
kalsiyum içeren intravenöz çözeltilerle karıştırılmamalı veya aynı anda aynı infüzyon
hattından (ör. Y-bağlantı ile) verilmemelidir (Bkz. Bölüm 4.4 ve 4.5).
Aynı uygulama seti, kateter ya da kanül aracılığıyla verilen çözeltilerin uyumluluğu kontrol
edilmelidir.
Psödoaglütinasyon riski nedeniyle, uygulamadan önce, uygulama sırasında ya da
uygulamadan sonra, aynı setten kan verilmemelidir.
NEONUTRİVEN®, sitratlı kan veya kan bileşenlerinde pıhtılaşma riskine neden olan
kalsiyum iyonları içermektedir.
6.3. Raf ömrü
Sekonder ambalaj hasarlanmadığı sürece 24 ay.
3 bölme arası separatörler açılarak karışım hazırlandıktan sonra, mümkün olan en kısa süre
içinde kullanılması önerilmektedir. Ancak, hazırlanan bu karışımın, 2-8°C arasında 7 gün ve
ardından 25°C'nin altında en fazla 48 saat boyunca stabilitesini koruduğu gösterilmiştir.
İlaç eklemeleri yapıldıktan sonra (elektrolitler, organik fosfat, eser elementler, vitaminler vb.)
raf ömrü (Bkz. Bölüm 6.6)
Özel karışımlar için, kimyasal ve fiziksel stabilitenin, 2 - 8°C arasında 7 gün ve ardından
25°C altında en fazla 48 saat olduğu gösterilmiştir. Mikrobiyolojik açıdan, her karışımın
hemen kullanılması önerilir. Hemen kullanılmadığı durumda, kullanım öncesi saklama süresi
Sayfa 20/20ve koşulları kullanıcının sorumluluğundadır ve ilaç eklemeleri kontrollü ve validasyonu
yapılmış aseptik koşullarda yapılmamışsa, 2 - 8°C'de 24 saatten fazla bekletilmemelidir.
6.4. Saklamaya yönelik özel tedbirler
25 °C altındaki oda sıcaklığında saklanmalıdır. Dondurulmamalıdır.
Koruyucu dış ambalaj içinde saklanmalıdır.
Işıktan korumak amacıyla ürün dış karton kutunun içinde muhafaza edilmelidir.
Bölmeler arası seperatörler açılarak karıştırıldıktan sonra ya da ilaç eklemeleri yapıldıktan
sonraki saklama koşulları için bkz. Bölüm 6.3.
6.5. Ambalajın niteliği ve içeriği
NEONUTRİVEN® her bölmenin seperatör ile ayrıldığı 3 bölümlü bir primer ambalaja
sahiptir. İç ambalaj çok katmanlı, oksijen bariyer özelliğe sahip poliolefin yapıda bir torbadır.
Uygulama öncesi torbalar sıkıştırılarak ya da yuvarlanılarak seperatörlerin parçalanmasıyla
kullanılır.
Primer ambalaj, oksijen bariyerli bir dış ambalaj ile kaplanmış olup iki torba arasında oksijen
emici bulunmaktadır.
Glukoz bölmesinde, ilaç eklemelerinde kullanılmak üzere bir enjeksiyon girişi vardır.
 Amino asit bölmesinde, infüzyon setinin spaykının uygulanabileceği bir uygulama
girişi mevcuttur.
 Lipid bölmesine herhangi bir madde uygulanmasını engellemek amacıyla kör tıpa
bulunmaktadır.
Seperatörler ayrıldıktan sonra torbanın kapasitesi, vitamin, elektrolit ve eser element
eklemeleri yapmaya yeterlidir.
Ambalaj İçeriği:
- 3 bölmeli torba içerisinde 1000 mL (400 mL %5.5 amino asit çözeltisi, 400 mL %20
glukoz çözeltisi, 200 mL %10 lipid emülsiyonu)
- 3 bölmeli torba içerisinde 1500 mL (600 ml %5.5 amino asit çözeltisi, 600 mL %20
glukoz çözeltisi, 300 mL %10 lipid emülsiyonu)
- 3 bölmeli torba içerisinde 2000 ml (800 mL %5.5 amino asit çözeltisi, 800 mL %20
glukoz çözeltisi, 400 mL %10 lipid emülsiyonu)
Sayfa 21/206.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kısmen kullanılmış ürünler saklanmamalı; intravenöz uygulamanın
yapıldığı sağlık kuruluşunun tıbbi atık prosedürlerine uygun olarak imha edilmelidir.
Kullanılmamış olan ürünler ya da atık materyaller "Tıbbi ürünlerin kontrolü yönetmeliği" ve
"Ambalaj ve ambalaj atıklarının kontrolü yönetmelikleri"ne uygun olarak imha edilmelidir.
Kullanma Talimatı
Açmak için:
- Koruyucu ambalaj yırtılarak çıkarılır.
- Ambalaj çıkarıldıktan sonra, eğer varsa oksijen absorbanı da çıkarılır.
- Torbanın ve separatörlerin sağlamlığı kontrol edilir.
- Yalnızca torba zarar görmediyse, bölmeler arasındaki separatörler sağlamsa
(bölmelerdeki sıvılar birbirine karışmadıysa), amino asit ve glukoz çözeltileri berrak,
renksiz ya da hafifçe sarı renkteyse, pratik olarak görülebilir partikül içermiyorsa ve
emülsiyon süt görünümde homojen bir sıvıysa kullanılmalıdır.
Çözeltilerin ve emülsiyonun karıştırılması:
- Separatörleri ayırırken ortamın uygun ısıda olmasına dikkat edilmelidir.
- Torba, üst kısmından (askının bulunduğu kenar) başlayarak katlanır.
- Separatörler, uygulama girişlerine yakın yerlerden ayrılmaya başlayacaktır. Separatörler
torbanın yarısına kadar açılacak şekilde, torba katlanmaya devam edilmelidir.
- Torba en az 3 defa alt-üst edilerek sıvıların karışması sağlanmalıdır.
İnfüzyonun hazırlanması:
- Aseptik koşullarda hazırlanmalıdır.
- Torba asılır.
- Uygulama portundaki plastik koruyucu çıkarılır.
- İnfüzyon setinin spaykı, uygulama portuna sıkıca yerleştirilir.
İlaç eklemeleri:
Torbalar vitamin, elektrolit ve eser elementlerin eklenebilmesine yetecek kapasitededir.
Vitaminler dahil herhangi bir ekleme, separatörler ayrılarak karışım gerçekleştirildikten sonra
yapılabilir.
Vitamin eklemeleri, karışım gerçekleştirilmeden önce, glukoz bölmesinin içine de yapılabilir.
Sayfa 22/20Formülasyona herhangi bir ekleme sonrasında, periferik venlerden uygulamadan önce oluşan
son karışımın ozmolaritesi ölçülmelidir.
NEONUTRİVEN® 'in içine aşağıdaki eklemeler yapılabilir:
- Elektrolitler (torbada bulunan elektrolitler dikkate alınmalıdır): Son karışımın, her 1
litresinin içinde 150 mmol sodyum, 150 mmol potasyum, 5.6 mmol magnezyum ve 5
mmol kalsiyum üst değerlerine kadar stabil kaldığı gösterilmiştir.
- Organik fosfat: Torba başına 15 mmol düzeyine kadar yapılan eklemelerde karışımın
stabil kaldığı gösterilmiştir.
- Eser elementler ve vitaminler: Ticari olarak mevcut vitamin ve 1 mg’a kadar demir içeren
eser element preparatlarıyla yapılan eklemelerde karışımın stabil kaldığı gösterilmiştir.
Eklemeler, aseptik koşullarda kalifiye personel tarafından yapılmalıdır. Bu eklemeler torbanın
enjeksiyon ucundan iğne ile yapılmalıdır:
- Enjeksiyon ucu hazırlanır.
- İğneyle enjeksiyon ucuna girilerek uygulama gerçekleştirilir.
- Torbanın içeriği eklenmiş olan ilaçla karıştırılır.
Uygulama:
Tek kullanımlıktır.
Sadece, bölmeler arasındaki seperatörler açılıp karışım gerçekleştirildikten sonra
uygulanmalıdır.
Oluşan son infüzyon emülsiyonunda faz ayrışması görülmediğinden emin olunmalıdır.
Torba açıldıktan sonra hemen kullanılmalıdır. Açılmış torba başka bir infüzyonda kullanmak
üzere saklanmamalıdır.
Kısmen kullanılmış torbalar tekrar takılmamalıdır.
Primer torbanın içinde bulunan hava nedeniyle oluşabilecek hava embolisinden sakınmak
amacıyla, seri bağlantıyla kullanılmamalıdır.
Ürünün kullanılmayan kısmı ya da atık materyalle tüm gerekli cihazlar atılmalıdır.
Kısmen kullanılmış torbaları saklamayınız ve kullanım sonrası tüm cihazları atınız.
Sayfa 23/207. RUHSAT SAHİBİ
TURKTIPSAN SAĞLIK TURİZM EĞİTİM VE TİCARET A.Ş.
AKYURT/ANKARA
(0312) 844 15 08
turktipsan@hs01.kep.tr
8. RUHSAT NUMARASI
2019/212
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.04.2019
Ruhsat yenileme tarihi: -
10. KÜB’ÜN YENİLENME TARİHİ
-
Sayfa 24/20