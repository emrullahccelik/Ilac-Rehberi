1 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
BETNOVATE -C %0,1 + %3 krem  
            2. KALİTATİF ve KANTİTATİF BİLEŞİM  
Etkin madde:  
%0,1 a/a oranında betametazon (valerat  esteri halinde) ve %3 a/a oranında kliokinol içerir. 
 Yardımcı maddeler:  
Klorokrezol  .............................% 0,10 (a/a)  
Setoste aril alkol ........................% 7,20 (a/a)  
Sıvı parafin...............................% 6 (a/a)  
Beyaz yumuşak parafin............% 15 (a/a)  
 Yardımcı maddeler için Bölüm 6.1.’e bakınız  
 3. FARMASÖTİK FORM  
Krem   
Yumuşak, içinde çözünmemiş veya yabancı madde bulunmayan soluk sarı krem  
 4. KLİNİK ÖZELLİKLER   
4.1. Terapötik endikasyonlar  
BETNOVATE -C yetişkinlerde, yaşlılarda ve 1 yaş üzeri çocuklarda  steroide duyarlı 
dermatozun iltihaplı ve kaşıntılı belirtilerinin giderilmesinde kullanılan potent bir topikal 
kortikosteroiddir. Kliokinol ise antibakteriyel, antifungal bir ilaçtır.  
 BETNOVATE -C, sekonder bakteriyel ve/veya mantar enfeksiyonlarının mevcut olduğu, 
böyle bir durumdan şüphe edildiği veya böyle bir enfeksiyonun beklendiği aşağıdaki hallerde endikedir: Atopik, infantil ve nümüler egzemalarda , prurigo nodülaris, liken simpleks dahil 
nörodermatozlar, seboreik dermatit, temas duyarlılığı reaksiyonları, böcek sokmasına bağlı reaksiyonlar, isilik, anal veya genital intertrigo.  
 4.2. Pozoloji ve uygulama şekli  
Pozoloji/uygulama sıklığı ve süresi:  
 Yetişkinlerde ve adölesanlarda:  
BETNOVATE -C krem ’in, nemli ve sızıntılı yüzeylere kullanımı uygundur. 
 BETNOVATE -C ince bir tabaka halinde nazik  bir şekilde etkilenen alanı kaplayacak 
miktarda,  günde bir ya da iki kez kullanılabilir. Hastalık iyileştiği anda tedavi 
sonlandırılmalıdır. BETNOVAT E-C adlı ürün, %0,1 a/a oranında betametazon (valerat esteri 
halinde) ve %3 a/a oranında kliokinol içerdiğinden doktor tekrar değerlendirene kadar kullanım süresinin 2 hafta olarak korunması uygundur. Hasta tekrar değerlendirilmeden 
tedavi 2 haftadan uzun sürdürülmemelidir. Daha sonra uygulama sıklığı azaltılır ya da tedavi 
daha az potent  bir ilaçla değiştirilir . Sonrasında  bir nemlendirici uygulanmadan önce 
BETNOVATE -C’nin emilmesi için yeterli süre beklenmelidir.  
 Eğer 2 hafta içinde  bir iyileşme gözlenmezse, tanı ve tedavi gözden geçirilmelidir.  
 2 
 Atopik dermatit  
Lezyon kontrolü sağlandıktan sonra tedavi azaltılarak kesilmelidir ve idame tedavi olarak bir 
nemlendirici kullanımına devam edilmelidir.  
 
Tedavinin ani den kesilmesi dermatozlarda rebound etkisine yol açabilir.  
 Dirençli dermatozlar  
Sık relaps görülen hastalarda  topikal bir kortikosteroidin sürekli kullanılması  ile akut atak 
etkili biçimde tedavi edildikten sonra aralıklı doz (haftada iki gün, günde bir kez, kapatma 
uygulanmadan) uygulanması düşünülebilir. Bunun relaps sıklığını düşürmeye  yardımcı 
olduğu gösterilmiştir.  
 
Önceden  etkilenmiş ya da relaps potansiyeli olan alanlara uygulama  sürdürülmelidir. Bu 
rejim rutin  günlük bir nemlendirici ile birlikte  uygulanmalıdır. Durum ve sürdürülen 
tedavinin yararları  ve riskleri düzenli olarak yeniden değerlendirilmelidir.  
 Uygulama şekli:  
Haricen kullanılır.  
 
İyileşme gerçekleşene kadar 2 haftaya kadar günde bir veya iki kez tüm etkilenen bölgeyi 
kaplayacak kadar ince ve nazikçe yayın, ardından uygulama sıklığını azaltın veya tedaviyi 
daha az etkili bir preparatla değiştirin. Bir yumuşatıcı (nemlendirici)  uygulamadan önce her 
uygulamadan sonra emilim için yeterli süre tanıyın.  
Özel popülasyonlara ilişkin ek bilgiler:  
Böbrek /Karaciğer yetmezliği:  
Sistemik emilim durumunda ( geniş bir alana uzun süre uygulamada) metabolizma  ve 
eliminasyon gecikebilir ve  sistemik toksisite riski artabilir.  Bu nedenle  istenen klinik etkiyi 
sağlamak  için en düşük miktarda ve en kısa sürede kullanılmalıdır.    
 
Pediyatrik popülasyon:  
5 günden uzun süre kullanılmamalıdır, oklüzyon uygulanmamalıdır.  1 yaşın altındaki çocuklarda kullanı lmamalıdır.  
 1 yaş ve üzerindeki çocuklarda kullanımı:  
1 yaş ve üzerindeki çocuklarda kullanılan dozaj yetişkinlerle aynıdır.  
 Küçük çocuklarda artan emilim potansiyeli görüldüğünden BETNOVATE -C’nin  yenidoğan 
ve 1 yaşın altındaki bebeklerde kullanımı kontrendikedir.   Çocuklarda topikal kortikosteroidlerin kullanımı sonrası lokal ve sistemik istenmeyen etki 
gözlenme olasılığı daha yüksektir. Bu sebeple yetişkinlere kıyasla çocuklarda kullanım daha kısa uygulamalar ve daha az potent ilaç gerektirmektedir.  Terapötik yararın sağlandığı en düşük BETNOVATE -C dozunun uygulandığından  emin 
olunmalıdır.  
 Çocukluk yaş grubunda zorunlu kalınmadıkça kullanımı önerilmemektedir.  
 3 
 Geriyatrik popülasyon:  
BETNOVATE -C yaşlılarda kullanım için uygundur.  
 Klinik çalışmalar da yaşlılar ile genç hastalar arasında yanıt farkı sapta nmamıştır. Ancak 
sistemik emilim durumunda, yaşlılarda daha sık görülen hepatik ve renal fonksiyonlarda azalma nedeniyle eliminasyon gecikebilir.  Bu nedenle yaşlı popülasyonda istenen klinik 
etkiyi sağlamak için en düşük miktarda ve en kısa sürede kullanılmalıdır.    4.3. Kontrendikasyonlar  
• BETNOVATE -C’nin  1 yaş altı çocuklarda kullanılması kontrendikedir. 
• Aşağıdaki durumlar BETNOVATE -C ile tedavi edilmemelidir:  
o Rozaseada , 
o Akne  vulgaris te, 
o Peri-oral dermatitte , 
o Perianal ve genital pruritusta , 
o Enflamasyonsuz pruritusta , 
o Primer viral deri enfeksiyonlarında , 
o Mantar veya bakterilerin meydana getirdiği pri mer enfekte deri lezyonlarında , 
o Primer veya s ekonder maya enfeksiyonlarında  
 
4.4. Özel kullanım uyarıları ve önlemleri   
 Hipersensitivite  
BETNOVATE -C krem,  betametazona, kli okinole, iyoda  veya içeriğinde bulunan herhangi 
bir yardımcı maddeye hassasiyet öyküsü bulunan hastalarda dikkatli kullanılmalıdır.  Lokal 
hipersensitivite reaksiyonları teşhis edilen hastalığa benzer semptomlar gösterebilir . (bkz. 
Bölüm  4.8). 
 Reversibl hipotalamik -pitüiter -adrenal (HPA) aks supresyonu  
Topikal kortikosteroidlerin artan sistemik absorpsiyonu sonucunda bireysel olarak hiperkorti zolizm (Cushing Sendromu) belirtileri ve hipotalamik -pituiter -adrenal (HPA) 
baskılanma görülebilir. Eğer bunlardan hiçbiri görülmezse uygulama sıklığını azaltarak veya yerine daha az potent bir kortikosteroid kullanarak ilaç kademeli olarak bırakılır. Tedavinin aniden bırakılması glukokortikosteroid yetmezliğine sebep olabilir.  
 Kortikosteroidal s istemik etkileri ar ttıran risk faktörleri:  
• Topikal kortikosteroidlerin formülasyonu ve etkisi , 
• Maruz kalma süresi , 
• Geniş yüzey uygulamaları, 
• Kapalı tutulan cilt üzerinde uygulama (intertrigenöz alanlarda veya çocuk bezi gibi 
örtücü kullanımında) , 
• Stratum korneumun artmış hidrasyonu, 
• İncelmiş deri bölgelerinde ( örneğin, yüz ) kullanımı,  
• Çatlamış ve başka sebeplerden dolayı deri bariyerinin  bozulmuş olduğu durumlarda 
kullanımı.  
• Yetişkinlere kıyasla çocuklarda absorpsiyonun daha fazla olması sebebiyle çocuklar 
sistemik etkilere daha duyarlı olabilir. Bu durum çocukların deri bariyerlerinin tam 
olarak olgunlaşmamasından ve yetişkinlere nazaran kiloya oranla daha geniş deri 
yüzeyine sahip olmalarından kaynaklanmaktadır.  
 4 
 Görme bozuklukları  
Kortikosteroidlerin sistemik ve topikal kullanımında görme bozuklukları raporlanabilir. Eğer 
hastalarda bulanık görme ya da diğer görme bozuklukları gibi semptomlar gelişirse, sistemik veya topikal kortikosteroid kullanımı sonrası raporlanmış katarakt, glokom ya da santral seröz koryoretinopati gibi nadir hastalıklara sebebiyet olasılığının incelenmesi için göz doktoruna danışılması değerlendirilebilir.  
 Çocuklarda  kullanımı 
12 yaş altındaki çocuklarda tedavi 5 gün ile sınırlandırılmalıdır. Oklüzyon kullanılmamalıdır. Adrenal supresyona sebebiyet verebileceğinden uzun dönem sürekli topikal kortikosteroid kullanımında n kaçınılmalıdır.  
 Yüze uygulama  
Atrofik değişikliklere karşı hassas olan yüz bölgesine uzun süreli uygulama tercih edilmemelidir. Bu sebeple uygulama 5 gün ile sınırlandırılmalı ve oklüzyon uygulanmamalıdır.   Göz kapaklarına uygulama  
Göz kapaklarına uygulama esnasında ilacın göz ile temas etmemesine dikkat edilmelidir. Göze tekrarlayan  devamlı maruziyette katarakt ve glokom görülebilir. 
 Enfeksiyon  
Steroidlerin maskeleme etkisi gizli enfeksiyonun yayılmasına neden olabileceğinden, klinik düzelme görülmediği takdirde 7 günden uzun süre kullanılmamalıdır. Enfeksiyon yayılımı 
gözlendiğinde topikal kortikosteroidlerin kullanımı kesilmeli ve uygun sistemik 
antimikrobiyal tedaviye başlanmalıdır.   Oklüzyon ile enfeksiyon riski  
Oklüzif  örtünün sağladığı ılık ve nemli ortam bakteriyel enfeksiyonu 
kolaylaştırabileceğinden, oklüzyon uygulandığında yeni bir oklüzif sargı uygulanmadan önce derinin temizlenmesi gerekir.   BETNOVATE -C saç, cilt veya giysileri boyayabilir, uygulandığında giysileri korumak için 
gerekli önlemler alınmalıdır.  
 Kronik bacak ülserleri  
Topikal kortikosteroidler bazen kronik bacak ülserleri etrafındaki dermatitlerin tedavisinde kullanılmaktadır. Ancak bu kullanım  lokal hipersensitivite reaksiyonlarının daha fazla 
görülmesine ve lokal enfeksiyonun artmasına sebep olabilir.   Seyreltme  
Antimikrobik ajanları içeren preparatlar seyreltilmemelidir.  
 Nörotoksisite  
Özellikle BETNOVATE -C uzatılmış sürelerde ya da oklüzyon altında kullanıldığında 
kliokinol topikal uygulanmasından dolayı teorik olarak nörotoksisite riski vardır.  
 BETNOVATE -C’nin elbise, giysi veya nevresime bulaşması durumunda kumaş alev ile 
tutuşabilir. Bu nedenle hastalar BETNOVATE -C kullanırken ateşten uzak durmaları 
konusunda uyarılmalıdır.  5 
 BETNOVATE- C’nin içeriğinde kullanılan bazı yardım cı maddeler hakkında önemli 
bilgiler  
BETNOVATE -C, içerdiği setostearil alkol yardımcı maddesi nedeniyle lokal deri 
reaksiyonlarına (örneğin, kontak dermatite) neden olabilir . 
 
BETNOVATE -C, içerdiği klorokrezol yardımcı maddesi nedeniyle alerjik reaksiyonlara 
neden olabilir.  
 BETNOVATE -C parafin içermektedir. Hastalara, şiddetli yanık riski nedeniyle sigara 
içmemeleri ya da çıplak ateş yanında bulunmamaları söylenmelidir. BETNOVATE -C ile 
temas eden kumaşlar (kıyafetler, yatak örtüleri, kaplamalar vb.) daha kolay alev almakta ve ciddi bir yangın tehlikesi oluşturmaktadır. Kıyafetlerin ve yatak örtülerinin yıkanması ürün birikimini azaltabilir fakat tamamen ortadan kaldırmaz.  
 4.5. Diğer tıbbi ürü nler ile etkileşimler ve diğer etkileşim şekilleri  
CYP3A4  inhibitörü ilaçlarla (örn eğin, ritonavir, itrakonazol ) eşzamanlı kullanımın ın 
kortikosteroid metabolizmasını baskılayarak  sistemik maruziyette artışa yol açtığı 
gösterilmiştir.  Bu etkileşimin klinik olarak önemli düzeye ulaşması uygulanan kortikosteroid 
dozu ve uygulama yolu ile  CYP3A4 inhibitörü gücüne  bağlıdır.  
 Vigabatrinin okulotoksik etkisi nin kliokinol ile artabileceği yönünde teoriler vardır. Bu 
sebeple vigabatrin kliokinol ile birlikte kullanılmamalıdır.   Özel popülasyonlara ilişkin ek bilgiler  
Özel popülasyon için etkileşim çalışması yapılmamıştır ancak bu popülasyon için spesifik 
etkileşim beklenmemektedir.  
 Pediyatrik popülasyon:  
Özel popülasyon için etkileşim çalışması yapılmamıştır ancak bu popülasyon için spesifik etkileşim beklenmemektedir.  
 4.6. Gebelik ve l aktasyon  
Genel tavsiye  
Gebelik kategorisi: C  
 Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli olan kadınlarda  uygun bir doğum kontrolü uygulanmalıdır . 
 Gebelik dönemi  
BETNOVATE -C’nin gebe kadınlarda kullanımına ilişkin yeterli veri mevcut değildir.  
 Hamile hayvanlara topikal kortikosteroid uygulanması f etal gelişim anormalliklerine neden 
olabilir.  (bkz. Bölüm 5.3.)  İnsanlar için bu bulgunun ilişkisi tespit edilmemiştir. Buna karşın, 
BETNOVATE -C gebelik sırasında yalnızca anne için beklenen yararın fetüse vereceği 
riskten fazla olması halinde kullanılmalıdır. En az miktarda ve en kısa süre boyunca 
kullanılmalıdır.   
 Laktasyon dönemi  
Topikal kortikosteroidlerin laktasyonda kullanımının güvenliliği saptanmamıştır. Topikal 
kortikosteroidlerin anne sütünde saptanmaya yetecek düzeyde sistemik emilimi olup olmadığı bilinmemektedir. Betametazon laktasyon sırasında yalnızca anne için beklenen 6 
 yararın bebeğe vereceği riskten fazla olması halinde kullanılmalıdır. Laktasyon sırasında 
kullanılırken bebeğin yanlışlıkla yutmaması için memeye uygulanmamalıdır.  Üreme yeteneği/ Fertilite  İnsanlarda BETNOVATE -C’nin  fertiliteye etkisini değerlendirecek veri bulunmamaktadır.  
4.7. Araç ve makin e kullanımı üzerindeki etkiler  
Araç ve makine kullanımı üzerine etkisi ile ilgili bir araştırma bulunmamaktadır. Bu aktiviteler üzerine BETNOVATE -C kullanımından kaynaklanan advers reaksiyon profili ile 
ilişkili bir zarar beklenmemektedir.  
 4.8. İstenmeyen etkiler  
Yan etkiler aşağıdaki sıklık kategorilerine göre sunulmaktadır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin  edilemiyor) . 
 Pazarlama sonrası deneyim  
Enfeksiyonlar ve enfestasyonlar  
Çok seyrek: Fırsatçı enfeksiyonlar  
 
Bağışıklık sistemi hastalıkları  
Çok seyrek: Lokal hipersensitivite  
 Endokrin hastalıklar  
Çok seyrek: Hipotalamik -pituiter -adrenal (HPA) ekseninde baskılanma  (bkz. “Deri ve deri 
altı doku hastalıkları”) : 
Cushingoid özellikler ( örneğin, aydede yüzü, santral obezite gibi), çocuklarda ağırlık 
artışında/gelişmede  gerilik , osteoporoz, glokom, hiperglisemi/glukozüri , katarakt, 
hipertansiyon, kilo artışı/obezite, azalan endojen kortizol seviyesi.   Göz hastalıkları  
Bilinmiyor: Bulanık görme (bkz.Bölüm 4.4)  
 Deri ve deri altı doku hastalıkları  
Yaygın: Pruritus, l okal deri yanma sı ve ağrı 
Çok seyrek: Alerjik kontakt dermatit /dermatit, eritem, isilik, ürtiker, deride incelme */atrofi *, 
deri kırışması*, deride kuruluk*, deride çizgilerin  oluşumu*, telanjiektazi*, pigmentasyon 
değişiklikleri*, hipertrikoz,  belirtilerin alevlenmesi, alopesi*, trikoreksi, saç renginde 
açılma.  
 * Hipotalamik -pituiter -adrenal (HPA) eksenin  supresyonunun lokal ve sistemik etkilerine  
bağlıdır.  Genel bozukluklar ve uygulama bölgesine ilişkin  hastalıklar  
Çok seyrek: Uygulama bölgesinde iritasyon/ağrı  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 7 
 Farmakovijilans Merkezi (TÜFAM)‘ne bildirmeleri gerekmektedir. ( www.titck.gov.tr ; e-
posta: tufam@titck.gov.tr ; tel: 0800 314 00 08; faks: 0312 218 35 99)  
 
4.9. Doz aşımı ve tedavisi  
Topikal uygulanan betametazon sistemik etki oluşturacak kadar  emilebilir. Akut doz aşımı 
oluşması beklenmez, bununla birlikte kronik doz aşımı veya yanlış kullanım sonucu hiperkortizolizm belirtileri ortaya çıkabilir. Doz aşımı durumunda betametazon  
glukokortikosteroid yetmezliği riski nedeniyle uygulama sıklığı azaltılarak ya da daha az potent  bir kortikosteroid ile değiştirilerek azaltılarak kesilmelidir.   
 5. FARMAKOLOJİK ÖZELLİ KLER  
5.1. Farmakodinamik ö zellikler  
Farmakoterap ötik grup: Dermatolojikler, k ortikosteroidler, güçlü, antiseptiklerle 
kombinasyonlar, betametazon ve antiseptikler  
ATC kodu: D07BC01  
 Etki mekanizması  
Topikal kortikosteroidler geç evre alerji reaksiyonlarını , mast hücre yoğunluğunun 
azaltılma sını, kemotaksis ve eozinofil aktivasyonunun azaltılmasını, lenfosit, monosit , mast 
hücreleri ve eozinofiller tarafından sitokin üretiminin azaltılmasını ve araşidonik asit 
metabolizması baskılanmasını içeren çeşitli mekanizmalarla baskılayan anti inflamatuar 
ilaçlardır . 
 Topikal kortikosteroidler anti inflamatuar, antipruritik ve vazokonstriktif özelliklere sahiptir.   
Kliokinol  etki mekanizması bilinmemekle birlikte etkisinin içeriğindeki iyot sebebiyle 
olduğu düşünülmektedir.  
Kliokinolün Staphylococcus aureus , Staphylococcus epidermidis , Escherichia coli ve 
Candida albicans ’a karşı antibakteriyel ve antifungal etkisi vardır.  
 5.2. Farmakokinetik özellikler  
Genel özellikler  
Emilim:  
Topikal kortikosteroidler sağlam deriden sistemik olarak emilime uğrayabilir. Topikal 
kortikosteroidlerin deriden emilim miktarı kullanılan taşıyıcı ve epidermal bariyerin 
bütünlüğü gibi birçok faktöre bağlıdır. Oklüzif uygulama, inflamasyon ve/veya diğer deri hastalıkları da perkutanöz absor psiyonu artırabilir.   
 
Dağılım:  
Dolaşımdaki düzey saptanma sınırının altında olduğundan topikal kortikosteroidlerin sistemik maruziyetinin değerlendirilmesinde özel farmakodinamik ölçümler gereklidir.   
 
Biyotransformasyon:  
Topikal kortikosteroidler deriden emildikten sonra sistemik uygulanan kortikosteroidlerle aynı metabolizma yolaklarını kullanır. Başlıca karaciğer tarafından metabolize edilir.  
 
Eliminasyon:  
Betametazon valerat:  
Topikal kortikosteroidler böbrek yolu ile atılır. İlaveten bazı kortikosteroidler ve 
metabolitleri de safra ile atılır.  
 8 
 Kliokinol:  
Kliokinol ise glukuronid ve sülfat metabolitleri şeklinde idrarla atılır.  
 
5.3. Klinik öncesi güvenlilik verileri  
Karsinogenez Betametazon valerat  
Betametazon valerat ın potansiyel karsinojenik etkisini değerlendirmek üzere yapılan uzun 
dönem hayvan çalışması bulunmamaktadır.  Kliokinol  
Kliokinolün potansiyel karsinojenik etkisini değerlendirmek üzere yapılan uzun dönem hayvan çalışması bulunmamaktadır.  
 Genotoksisite  
Betametazon valerat  
Betametazon valeratın potansiyel genotoksik etkisini araştırmak üzere yapılan spesif ik bir 
çalışma bulunmamaktadır.  Kliokinol  
Kliokinol in vitro çalışmalarda mutajen değildir.  
 Fertilite  
Betametazon valerat  
Betametazon valeratın  fertiliteye etkisi hayvanlarda incelenmemiştir.  
 
Kliokinol  
Kliokinolün fertiliteye etkisi hayvanlarda incelenmemiştir.  
 Hamilelik  
Betametazon valerat  
Subkütan yolla farelere veya sıçanlara ≥  0,1 mg/kg/gün, tavşanlara ise ≥  120 
mikrogram/kg/gün dozunda hamilelikleri süresince uygulanan betametazon valeratın yarık damak ve  sıçanlarda intrauterin büyüme geriliği  dahil f etal abnormaliteye neden olduğu 
görülmüştür. 
 
Kliokinol  
Sıçanlara hamilelikleri boyunca oral yolla verilen ≥ 120 mg/kg/gün kliokinolün azalmış f etal 
vücut ağırlığına ve ≥  300 mg/kg/gün dozunda ise kemikleşmede gecikmeye neden olduğu 
görülmüştür.   6.  FARMASÖTİK ÖZELLİKLER  
6. 1.  Yardımcı maddelerin listesi  
Klorokrezol  
Setomakrogol 1000 Setostear il alkol 
Beyaz yumuşak parafin  
Sıvı parafin  
Sodyum dihidrojen fosfat  
Fosforik asit  
Sodyum hidroksit  
Saflaştırılmış su  9 
  
6.2. Geçimsizlikler   
Geçimsizlik  rapor edilmemiştir.  
 6.3. Raf ömrü  
36 ay  
 6.4. Saklamaya yönelik özel tedbirler  
30
oC altındaki oda sıcaklığında saklayınız. 
 6.5. A mbalajın niteliği ve içeriği   
30 g’lık tüplerde ve karton kutularda  
 6.6. Beşeri tıb bi üründen arta kalan maddelerin imhası ve diğer özel önlemler  
Kullanılmamış olan ürünler ya  da atık materyaller “Tıbbi Atıkların Kontrolü Yönetmeliği”  
ve “Ambalaj Atıklarının Kontrolü Yönetmeli ği”ne uygun olarak imha edilmelidir. 
 7. RUHSAT SAHİBİ  
GlaxoSmithKline  İlaçları Sanayi ve Ticaret A.Ş.  
Esentepe Mah. Bahar Sk. Özdilek River Plaza  
Vyndham Grand No: 13 İç Kapı No: 61 Şişli/İstanbul  
 
8. RUHSAT NUMARASI  
94/33  
 9. İLK RUHSAT TARİHİ/ RUHSAT YENİLEME TARİHİ   
İlk ruhsat tarihi: 28.09.1968 Ruhsat yenileme tarihi:  10. KÜB’ÜN YENİLENME TARİHİ
 
   
  
 