 1  
KULLANMA TALİMATI  
 
KLORMERDAMİN  Oral Sprey   
Ağız ve boğaz iç yüzeyine (haricen) uygulanır.  
 Etkin madde:  1 şişe (30 ml), 36 mg klorheksidin diglukonat, 45 mg benzidamin HCl 
içerir.  
 Yardımcı  maddeler:  Sorbitol (%70),  etanol (% 96), poloxamer 18 8, nane aroması, limon 
aromas ı, deiyonize su  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayı nız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kisisel olarak sizin için  reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. KLORMERDAMİN nedir ve ne için kullanılır?  
2. KLORMERDAMİN ’i kullanmadan önce dikkat edilmesi gerekenler  
3. KLORMERDAMİN nasıl kullanılır?  
4. Olası yan etkiler nelerdir?  
5. KLORMERDAMİN ‘in saklanması  
Başlıkları yer almaktadır.  
 
1. KLORMERDAMİN  nedir ve ne için kullanılır?  
 KLORMERDAMİN  tatlımsı buruk tatta, ferahlatıcı nane kokulu,  renksiz, berrak çözelti 
şeklinde spreydir. Oral aplikatörlü (ağız içine uygulama için özel başlıklı) 30 ml’lik beyaz 
plastik şişede ,  kullanıma sunulmuştur.   2  KLORMERDAMİN , antimikrobiyal  (mikropları öldüren ve ya çoğalmasını durduran)  
etkide bir madde olan klorheksidin glukonat ile non -steoridal antiinflamatuar ilaçlar 
olarak isimlendirilen gruba ait, ağrı ve inflamasyonun ( iltihap ) tedav isinde ku llanılan, 
ayrıca yüzey sel olarak uygulandığında lokal anestezik (u ygulandığı bölgede hissizleşmeyi 
sağlayan) etki gösteren benzidamin HCl içermektedir.  
 
 KLORMERDAMİN , ağız ve boğazda iltihap oluşturan mikrobik hastalıkların 
önlenmesinde, yutma fonksiyonunun rahatlamasında ve diş eti rahatsızlıklarında 
belirtilerin giderilmesinde kullanılır. Diş hekimliğinde işlemlerden önce koruma amaçlı 
kullanılabilir.  
 
2. KLORMERDAMİN ’i kullanmadan önce dikkat edilmesi gerekenler  
KLORMERDAMİN ’i aşağıdaki durumlarda KULLANMAYINIZ  
 Eğer, benzidamin ve klorheksidine veya KLORMERDAMİN ’in içindeki maddelerden 
herhangi birine karşı aşırı duyarlılığınız var ise kullanmayınız.  
 Hamile iseniz veya emziriyorsanız KLORMERDAMİN ’i kullanmayınız.  
 
KLORMERDAMİN ’i aşağıdaki durumlarda DİKKATLİ KULLANINIZ   
Eğer,  
 KLORMERDAMİN , göz ile temas ederse der hal bol su ile iyice yıkayınız. 
KLORMERDAMİN  yalnızca ağız içine uygulanır, gözler ve kulaklar ile temasından 
kaçınınız.    
 KLORMERDAMİN ’i yutmayınız ve tükürmek suretiyle ağızdan uzaklaştırınız.  
 Boğaz ağrısı bakteriyel iltihapla  oluşmuş veya iltihapla  birlikte görülüyorsa, 
KLORMERDAMİN  kullanımına ilave olarak doktor tedavisiyle antibiyotik  tedavi 
uygulanması gerekebilir.  
 Böbrek ve karaciğer bozukluğunuz var ise dikkatli kullanmanız gerekir.  
 Ağız içinde, dil ve dişleriniz üzerinde geri dönüşümlü renk değişikliği yapabilir. 
Renklenmeyi en aza indirmek için kullanmadan önce dişlerinizi fırçalamanız önerilir.  
 Klinik çalışmalar yetersiz olduğundan 6 yaşın altındaki çocuklarda kullanmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen       
doktorunuza danışınız.  
 
KLORMERDAMİN ’in  yiyecek ve içecek ile kullanılması   3 Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz KLORMERDAMİN ’i kullanmayını z. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Bebeğinizi emziriyorsanız KLORMERDAMİN ’i kullanmayınız.  
 
Araç ve makine kullanımı  
Araç ve makine kullanma üzerine herhangi bir olumsuz etkisi söz konusu değildir.  
 
KLORMERDAMİN ’in içeriğinde bulunan bazı yardımcı maddeler hakkında önemli 
bilgiler  
İçeriğinde bulunan sorbitol nedeniyle, eğer daha önceden doktorunuz tarafından bazı   
şekerlere karşı dayanıksızlığınız olduğu söylenmişse KLORMERDAMİN ’i almadan önce 
doktorunuzla temasa geçiniz.  
Bu tıbbi ürün, az miktarda – her dozda 100 mg’dan daha az – etanol (alkol) içerir.  
 
Diğer ilaçlarla birlikte kullanımı  
KLORMERDAMİN ’in bilinen öne mli bir ilaç etkileşimi yoktur.  
 
KLORMERDAMİN ’in içerdiği etken maddelerden klorheksidinin tuzları, sabun ve diğer eksi 
yüklü (anyonik)  bileşiklerle, kloramfenikol  (antibiyotik türü) , bazı inorganik tuzlar ve organik 
bileşikler ile geçimsizdir; benzidaminl e herhangi bir ilaç etkileşimi bildirilmemiştir.  
 
Eğer reçeteli ya da reçetesiz herhangi bir ilacı su anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. KLORMERDAMİN  nasıl kullanı lır? 
Uygun kullanım ve doz / uygulama sıklığı için talimatlar:  
KLORMERDAMİN  direkt olarak boğaza ya da inflamasyonlu (iltihaplı) alana uygulanır. 
Genel do z 5-10 spreydir. Gerekirse her 1½  -3 saatte bir tekrarlanır.  
 
Uygulama yolu ve metodu:  
 KLORMERDAMİN  seyreltilmeden (sulandırılmadan) kullanılır.   4  KLORMERDAMİN  yutulmamalı ve tükürmek suretiyle ağızdan uzaklaştırılmalıdır.  
 İlk kullanımdan önce, yüzden uzak bir yöne doğru tutularak, düzenli bir püskürtme elde 
edilinceye kadar, pompalama düğmesine birkaç kez basılmalıdır.  
 Ağız iyice açılıp, sprey burnu ağzın içine sokularak, ağız boşluğuna sıkılmalıdır. Bu işlem 
en az 4 defa değişik bölgelerde tekrarlanmalıdır.  
 Uyguladıktan sonra şişe kutusuna yerleştirilip, dik duracak şekilde saklanmalıdır.  
 KLORMERDAMİN ’in içeriğinde bulunan klorheksidin tedavi süresince plak ve diş eti 
iltihabı oluşumunda azalma yapar. Ağız temizliği yöntemlerine alternatif olarak 
kullanılıyorsa KLORMERDAMİN  en az 1 dakika ağızda tutulmalıdır.  
 KLORMERDAMİN ’deki klorheksidinin sebep old uğu renklenmeyi en aza indirmek için 
kullanmadan önce dişleri fırçalamak uygundur.  
 
Değişik yaş grupları:  
 
Çocuklarda kullanımı:  
6 yaşın üzerindeki  çocuklarda, sprey direkt olarak boğaza veya inflamasyonlu alana 
uygulanır. Genel  doz 5 spreydir. Gerekirse h er 1½ - 3 saatte bir tekrarlanır.  
Yeterli sayıda deneyim olmaması nedeniyle KLORMERDAMİN’in 6 yaşın altındaki 
çocuklarda kullanımı tavsiye edilmez.  
 
Yaşlılarda kullanımı:   
Yaşlı hastalara, yetişkinlerle aynı doz uygulanabilir.  
 
Özel kullanım durumları:  
Böbrek/Karaciğer yetmezliği:  
Şiddetli böbrek veya karaciğer yetmezliği olan hasta larda, dikkatli kullanılmalıdır.  
 
Eğer KLORMERDAMİN ’in etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
Kullanmanız gerekenden daha fazla KLORMERDAMİN  kullandıysanız:  
KLORMERDAMİN ’den kullanmanız gerekenden daha fazlasını kullanmışsanız hemen bir 
doktor veya eczacı ile konuşunuz.  
Etkin maddenin uygulama yolu dikkate alındığında zehirlenme mümkün değildir.  
Ancak, KLORMERDAMİN ’in yanlışlıkla içilmesi durumunda, doktorunuz belirtilere yönelik 
tedavi uygulayacaktır.  
 
KLORMERDAMİN ’i kullanmayı unutursanız   5 Unutulan dozları dengelemek için çift doz almayınız.  
 
KLORMERDAMİN  ile tedavi sonlandırıldığındaki oluşabilecek et kiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, KLORMERDAMİN ’in içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, KLORMERDAMİN ’i kullanmayı durdurunuz ve 
DERHAL doktorunuza bild iriniz veya size en yakın hastahanenin acil bölümüne 
başvurunuz:  
 Ani gelişen nefes da rlığı, ciltte döküntü, yüzde ve/ veya dilde şişme  
 Aşırı duyarlılık reaksiyonları  
 Alerjik reaksiyon  
 
Bunlar çok ciddi yan etkilerdir. Eğer bu yan etkilerden biri sizde mev cut ise, sizin 
KLORMERDAMİN ’e karşı ciddi alerjiniz var demektir. Acil tıbbi müdahaleye veya 
hastahaneye yatırılmanıza gerek olabilir.  
Bu çok ciddi yan etkiler oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bil diriniz veya size 
en yakın hastahanenin acil bölümüne başvurunuz:  
 Tahrişe bağlı cilt reaksiyonları  
 Ağızda meydana gelen döküntü  
 Boğaz tahrişi ve öksürük  
 Tükrük bezinde büyüme  
 
Bunlar ciddi yan etkilerdir. Acil tıbbi müdahale gerekebilir.  
Ciddi yan etkiler  çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 Ağız dokusunda hissizleşme  
 Ağızda iğne batması ve yanma hissi  
 Baş dönmesi, baş ağrısı, uyuşukluk  
 Bulantı, kusma, öğürme,   6  Ağız kuruluğu veya susuzluk hissi  
 Ağızd a serinlik hissi  
 Tad almada değişiklik  
 Dişlerde ve diğer ağız içi yüzeylerde lekelenme  
 Diş taşı oluşumunda artış  
 
Bunlar KLORMERDAMİN ’in hafif yan etkileridir.  Bu yan etkiler doz azaltıldığında veya 
tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İl aç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha  fazla bilgi edinilmesine katkı sağlamış olacaksınız.  
 
 
5. KLORMERDAMİN ’in Saklanması  
KLORMERDAMİN ’i çocukların göremeyeceği, erişemeyeceği yerlerde ve ambalajında 
saklayınız.  
25°C’nin altındaki oda sıcaklığında saklayınız.  
 
Son kullanma tarihiyle uyumlu o larak kullanınız  
Etiketin veya ambalajın üzerinde belirtilen son kullanma tarihinden sonra 
KLORMERDAMİN ’i kullanmayınız.  
Eğer üründe ve/veya ambalajında bozukluklar fark ederseniz KLORMERDAMİN ’i 
kullanmayınız.  
 
 
Ruhsat  Sahibi:  Merkez  Laboratuarı  İlaç Sanayi  ve Ticaret  A.Ş. 
Sırrı  Çelik  Bulvarı  Ayça  Sk. No:6 34788  
Taşdelen  – Çekmeköy  / İSTANBUL   7  
Üretim  Yeri:  Merkez  Laboratuarı  İlaç Sanayi  ve Ticaret  A.Ş. 
Sırrı  Çelik  Bulvarı  Ayça  Sk. No:6  
34788  Taşdelen  – Çekmeköy  / İSTANBUL  
 
 
Bu kullanma  talimatı  10.06.2016 tarihinde  onaylanmıştır.  
 
 