KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1.BEŞERİ TIBBİ ÜRÜNÜN ADI
PAMACET 500 mg/25 mg/15 mg film kaplı tablet
2.KALİTATİF VE KANTİTATİF BİLEŞİM
Her bir film kaplı tablet;
Etkin madde:
Parasetamol 500 mg
Pamabrom 25 mg
Pirilamin maleat 15 mg
içerir.
Yardımcı maddeler:
Kroskarmelloz Sodyum 12 mg
Laktoz monohidrat (inek sütünden elde edilir) 337,5 mg
Ponseu 4R lake (E124) 0,273 mg
Yardımcı maddeler için 6.1’e bakınız.
3.FARMASÖTİK FORM
Film tablet
Leylak renkli film kaplı, oblong tabletler
4.KLİNİK ÖZELLİKLER
4.1.Terapötik endikasyonlar
Menstürel periyotta görülen aşağıdaki semptomların tedavisinde endikedir:
 Kramp
 Baş ağrısı
1 / 21 Şişkinlik
 Sırt ağrısı, bel ağrısı
 Ödem
 Kas ağrıları
 İritabilite
4.2.Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde,
Yetişkinler ve 12 yaş üzeri çocuklar:
 4 - 6 saatte bir 1 - 2 tablet alınmalıdır.
Günde maksimum 8 tabletten fazla almayınız (günlük maksimum 4000 mg), yukarıda
belirtilen talimatlar doğrultusunda kullanınız.
Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
Ağrı süresi 5 günü aşarsa ya da ateş 3 günden fazla sürerse, artarsa ve/veya başka belirtiler
ortaya çıkarsa hekime veya eczacıya danışmadan tedaviye devam edilmemelidir.
Uygulama şekli:
PAMACET, sadece oral yoldan kullanım içindir.
PAMACET yeterli miktarda su ile birlikte yemeklerden sonra alınmalıdır.
Özel popülasyonlara ilişkin ek bilgiler:
Böbrek /Karaciğer yetmezliği:
PAMACET, ileri derecede böbrek ve karaciğer yetmezliği olan kişilerde kullanılmamalıdır.
Pediyatrik popülasyon:
Doktor önerisi olmadan 12 yaş altındaki çocuklarda kullanılmamalıdır.
Geriyatrik popülasyon:
PAMACET’in yaşlılarda kullanımı için özel doz ayarlaması yapılmasına gerek yoktur.
2 / 214.3. Kontrendikasyonlar
PAMACET, aşağıdaki durumlarda kullanılmamalıdır:
 Parasetamole veya PAMACET’in içeriğindeki herhangi bir maddeye karşı aşırı
duyarlılık
 Parasetamol içeren başka bir reçeteli veya reçetesiz ilaç kullanan hastalarda
 Şiddetli karaciğer yetmezliği (Child-Pugh kategorisi >9)
 Şiddetli böbrek yetmezliği
4.4. Özel kullanım uyarıları ve önlemleri
Parasetamol
Anemisi olanlarda, akciğer hastalarında, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır. Önceden mevcut hepatik hastalığı
bulunan hastalar için, yüksek dozda veya uzun süreli tedaviler esnasında periyodik aralıklarla
karaciğer fonksiyon tetkikleri yapmak gerekebilir. Böbrek yetmezliği (kreatinin klerensi < 10
ml/dakika) halinde, doktorun parasetamol kullanımının yarar/ risk oranını dikkatle
değerlendirmesi gerekir.
Doz ayarlaması yapılmalı ve hasta kesintisiz izlenmelidir.
Erişkinlerde kronik günlük dozlarda karaciğer hasarına neden olabilir. Akut yüksek dozda
ciddi karaciğer toksisitesine neden olur.
Hepatotoksisite riski nedeniyle, parasetamol, tavsiye edilenden daha yüksek dozlarda ya da
daha uzun süreli alınmamalıdır. Karaciğer yetmezliği (Child-Pugh kategorisi<9) olan hastalar,
parasetamolü dikkatli kullanmalıdır.
Orta düzeyde alkol ile birlikte eşzamanlı parasetamol alınması, karaciğer toksisitesi riskinde
bir artışa yol açabilir. Alkolik karaciğer hastalarında dikkatli kullanılmalıdır.
Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
Yüksek dozlarda parasetamolün uzun süreli kullanımı böbrek hasarına neden olabilir.
Genelde, özellikle diğer analjeziklerle kombinasyon halinde kesintisiz parasetamol
kullanılması, kalıcı böbrek hasarına ve böbrek yetmezliği riskine (Analjezik nefropati) yol
açabilir.
Gilbert sendromu olan hastaların parasetamol kullanması, sarılık gibi klinik semptomlara ve
daha belirgin hiperbilirubinemiye neden olabilir. Bundan dolayı, bu hastalar PAMACET’i
dikkatli kullanmalıdır.
3 / 21Parasetamol içeren diğer ilaçların PAMACET ile eşzamanlı kullanımından kaçınılmalıdır.
Yetişkinlerde tek bir alım için minimum toksik doz 7.5-10 gramdır, çocuklarda ise
150 mg/kg’dır.
Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Steven Johnson Sendromu (SJS), toksik epidermal nekroliz (TEN) ve
akut generalize ekzantematöz püstüloz (AGEP) dahil cilt reaksiyonlarına neden
olabilmektedir.
Aşağıdaki durumlarda ilacın kullanılması, yeniden değerlendirilmelidir:
- İlaç ağrı için alınıyorsa: Erişkinlerde ağrı 10 gün içinde, çocuklarda 5 gün içinde geçmezse,
hastalık ağırlaşırsa, yeni belirtiler ortaya çıkarsa.
- İlaç ateş için alınıyorsa: Ateş 3 günden fazla sürerse, hastalık ağırlaşırsa veya yeni belirtiler
ortaya çıkarsa.
Eğer risk faktörleri mevcutsa bunların altındaki dozlar da hepatotoksik etki gösterebilir. Risk
faktörleri şunlardır:
- Hepatik enzim (CYP2E1) indüktörleri kullanılıyorsa: Karbamazepin, fenitoin, barbitüratlar,
primidon, rifampin.
- Hepatotoksik ilaçlar kullanılıyorsa: Makrolidler, anabolizanlar, statinler, etionamid, niasin,
izoniazid, fenotiazinler.
- Glutatyon rezervlerinin azaldığı durumlar: Malnütrisyon, starvasyon, kaşeksi, HIV
enfeksiyonu, kistik fibrozis.
Laboratuvar test etkileşimleri
Parasetamol alanlarda:
- Kan şekeri: Glukoz oksidaz / peroksidaz metoduyla ölçüldüğünde olduğundan daha düşük
gözlenir. Hekzokinaz / glukoz – 6 – fosfat dehidrogenaz metoduyla ölçüldüğünde olduğunun
aynı gözükür.
- Serumda ürik asit: Fosfotungstad metoduyla ölçüldüğünde olduğundan yüksek gözükür.
4 / 21- Bentiromid testi sonuçları geçersizdir. Çünkü hem parasetamol hem bentiromid bir arilamin
bileşiğine metabolize olarak bulunan p-aminobenzoik asid miktarını etkiler.
- Nitrosonaftol reaktifi ile yapılan idrarda kalitatif 6-hidroksiindol asetik asit (5 HİAA) testi
yalancı pozitif sonuç verir. Kantitatif test etkilenmez.
Pirilamin maleat
Pirilamin maleat ve alkolün birlikte kullanımı baş dönmesi, uyuşukluk, konsantrasyon
bozuklukları gibi sinir sistemini etkileyen yan etkilerin görülmesine neden olabilir. Bazı
kişilerde ise düşünme ve karar vermede zorluklar görüldüğü bildirilmiştir. Bu nedenle,
pirilamin maleat ile tedavi sırasında alkol kullanımından kaçınılmalı veya alkol kullanımı
sınırlandırılmalıdır. Ayrıca, araç ve makine kullanımından uzak durulmalı, dikkat gerektiren
aktivitelerden kaçınılmalıdır.
Antihistaminiklerin genellikle antikolinerjik etkileri de görülebilmektedir; geriyatrik
popülasyonlar bu etkilere daha duyarlıdır. Geçmişinde üriner retansiyon ve/veya
obstrüksiyon, dar açılı glokom, tedavi edilmemiş intraoküler hipertansiyon veya kontrol altına
alınmamış primer açık açılı glokom ve gastrointestinal obstrüktif bozukluk hikayesi olan
hastalarda antihistaminiklerin antikolinerjik aktiviteleri nedeniyle bu şikayetlerde şiddetlenme
olabilir.
Antihistaminiklerin antikolinerjik etkileri, solunum yollarında tıkanma ile sonuçlanan,
bronşiyal sekresyon hacmini azaltabilir ve solunum yollarında kalınlaşmaya neden olabilir; bu
nedenle astım ve/veya KOAH hastalığı bulunan hastalarda antihistaminiklerle tedavide
dikkatli olunmalıdır.
Antihistaminiklerin antikolinerjik etkileri ve lokal anestezik etkilerine bağlı olarak seyrek
olarak kardiyovasküler advers reaksiyonlar görülebilir. Taşikardi, palpitasyon, EKG
değişiklikleri, aritmiler, hipotansiyon ve hipertansiyon rapor edilmiştir. Bu yan etkiler çok
seyrek görülmekle birlikte aşırı doz ile ortaya çıkar. Bu nedenle, kardiyovasküler rahatsızlığı
olan, hipertansiyon ve/veya hipertiroidizmli hastalarda antihistaminiklerle tedavi sırasında
dikkatli olunmalıdır.
Renal ve/veya hepatik hastalığı bulunan hastalarda antihistaminiklerle tedavi sırasında
dikkatli olunmalıdır. Uygun düşük başlangıç dozu seçilmelidir.
Pamabrom
Pamabrom bazı kişilerde aşırı duyarlılık reaksiyonlarına sebep olabilir.
5 / 21Döküntü; kurdeşen (ürtiker); kaşıntı; ateş ile ya da ateş olmadan ciltte kızarıklık, şişlik, su
toplaması ya da soyulma; hırıltılı solunum; göğüste ya da boğazda tıkanıklık; zor nefes alma,
çiğneme ya da konuşma; normal olmayan ses kısıklığı; ya da ağızda, yüzde, dudaklarda, dilde
ya da boğazda şişme gibi alerjik reaksiyon belirtilerinden birinin görülmesi durumunda
tedavinin kesilmesi gerekir.
İdrarın geçici olarak altın renkli olmasına neden olabilir. Bu normal ve zararsız bir durumdur.
PAMACET yardımcı madde olarak laktoz içerir. Nadir kalıtımsal galaktoz intoleransı, Lapp
laktaz yetmezliği ya da glikoz galaktoz malabsorpsiyon problemi olan hastaların bu ilacı
kullanmamaları gerekir.
İçeriğinde bulunan Ponseu 4R Lake (E124) adlı boyar madde nedeniyle alerjik reaksiyonlara
sebep olabilir.
4.5. Diğer tıbbi ürünlerle etkileşimler ve diğer etkileşim şekilleri
Parasetamol
İlaç etkileşimleri:
- Hepatik enzim indüktörleri (karbamazepin, fenitoin, barbitüratlar, primidon, rifampisin)
parasetamolün CYP 2E1 yoluyla metabolizmasını hızlandırarak klinik etkinliğini azaltır ve
toksik ara ürün (NAPQI) oluşumunu hızlandırır.
- Hepatotoksik ilaç (makrolidler, anabolizanlar, statinler, etionamid, niasin, izoniazid,
fenotiazinler) kullananlarda parasetamolün hepatotoksisite riski fazlalaşır.
- Varfarin, heparin, kumarin ve indandion sınıfı antikoagülanlarla birlikte yüksek dozda
parasetamol kullanılması antikoagülan etkiyi arttırır. Bu durumda sık sık protrombin zamanı
tayinleri yapılmalı, gerekiyorsa antikoagülan dozu ayarlanmalıdır. Ancak parasetamol kısa
süreli olarak normal dozda kullanılıyorsa ve kronik olarak günde 2 gramdan daha az
kullanılıyorsa buna gerek yoktur.
- Salisilat ve parasetamol kombinasyonlarının uzun süre kullanılması analjezik nefropati
riskini arttırır. Bu şekilde kullanımlarda yüksek dozda (günde 1.35 gram veya kümülatif
olarak yılda 1 kg) ve uzun süre (3 yıl veya daha uzun süre) kullanıldığında analjezik nefropati,
renal papilla nekrozu, terminal böbrek yetmezliği ve böbrek veya mesane kanseri riski artar.
Kombinasyonun dozu, içindeki salisilat veya parasetamol’ün bireysel dozlarını aşmamalıdır.
6 / 21Olası kombinasyon dozları için;
- Nonsteroid antiinflamatuvar ilaçlarla parasetamolün uzun süre birlikte kullanılması advers
renal etki riskini arttırır. Böyle kombinasyonlar doktor denetiminde kullanılmalıdır.
- Diflunisal, parasetamolün plazma konsantrasyonlarını % 50 artırır ve hepatotoksisite riskinin
artmasına neden olur.
- Probenesid parasetamol ile birlikte verildiğinde parasetamolün plazma klerensi azalır, yarı
ömrü uzar. Parasetamolün, glukuronid ve sülfat konjugatlarının atılımı azalır.
- Kolestiramin, parasetamolün verilmesinden sonra bir saat içinde verilirse parasetamolün
absorpsiyonunu azaltır.
- Metoklopramid ve domperidon tipi gastrokinetik ilaçlar parasetamol absorpsiyonunu artırır.
Ancak, birlikte kullanımdan kaçınmaya gerek yoktur.
- Parasetamol busulfan serum konsantrasyonunu arttırabilir.
- Parasetamol dasatinibin hepatotoksik etkisini arttırabilir. Dasatinib parasetamolün serum
konsantrasyonunu arttırabilir.
- Parasetamol imatinibin hepatotoksik etkisini arttırabilir.
- Parasetamol fenilefrinin serum konsantrasyonunu arttırabilir.
Besinlerle etkileşim:
- Düzenli olarak zararlı olabilecek miktarda alkollü içki kullananlarda, akut toksik dozda veya
kronik yüksek dozda parasetamol’ün hepatotoksisite riski fazlalaşır. Bu hastalar parasetamol
yerine başka bir analjezik kullanmalıdır.
- Parasetamol yüksek karbonhidrat içeren bir yemekten sonra alınırsa absorpsiyonu yavaşlar.
Ancak sistemik dolaşıma giren miktar değişmez. Vejetaryenlerde parasetamol absorpsiyonu
yavaşlar ve azalır.
Biyolojik etkileşimler:
- Parasetamol ağrı ve ateş gibi aşı reaksiyonlarının tedavi ve önlenmesi amacı ile
kullanıldığında aşıların immünostimülan etkisini azaltmaz. Bununla beraber DTaP (diphteria-
tetanus toxoids –acellular pertussis) aşısının reaksiyonlarını önlemede etkisizdir.
Bitkisel ürünlerle etkileşim:
- Hibiscus (bamya çiçeği)’un parasetamolün plazma konsantrasyonlarını azalttığı
bildirilmiştir. Bunun klinik önemi bilinmemektedir.
7 / 21- Parasetamol hepatotoksik potansiyeli olan ekinazya (Echinacea augustifolia), kava (Piper
methysticum) ve salisilat içeren söğüt (Salix alba) ve çayır güzeli (Spiraea ulmaria) gibi
bitkisel ürünlerle birlikte alındığında hepatotoksisite riski artabilir.
- Parasetamol antitrombosit etkileri olan gingko (Gingko biloba), ginseng (Panax ginseng),
sarmısak (Allium sativum), yaban mersini (Vaccinium myrtillis), kasımpatı (Chrysanthemum
parthenium) ile birlikte kullanıldığında kanama riski artabilir.
- Parasetamol kumarin içeren sarıpapatya (Anthemis nobilis), at kestanesi (Aesculus
hippocastaneum), çemen otu (Trigonella foenum graecum), kızıl yonca (Trifolium pratense)
ve demirhindi (Tamarindus indicus) ile birlikte kullanıldığında kanama riski artabilir.
- Meryem ana dikeni (Silybum marianum): Bu bitkiden hazırlanan silimarin kompleks
flavonoidlerin bir karışımıdır. Deneysel olarak sıçanlarda karaciğer glutatyon düzeyini arttırır.
Pirilamin maleat
Pirilamin maleat ile bupropion ve donepezilin beraber kullanılması nöbet eşiğini
azaltabileceği için bu ilaçlarla dikkatli kullanılmalıdır. Pirilamin maleat ayrıca prokarbazin ile
beraber kullanıldığı zaman merkezi sinir sistemi baskılanmasını azaltabileceği için
prokarbazin ile antihistaminik ilaçlar dikkatli kullanılmalıdır.
Pamabrom
Veri bulunmamaktadır.
PAMACET’in varfarin, sedatif ya da trankilizan ilaçlarla etkileşimi olabileceği göz önünde
bulundurulmalıdır.
PAMACET’in oral kontraseptifler ile etkileşimine ilişkin veri bulunmamaktadır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C
8 / 21Çocuk doğurma potansiyeli bulunan kadınlar/Doğum kontrolü (Kontrasepsiyon)
PAMACET’in çocuk doğurma potansiyeli bulunan kadınlar ve doğum kontrolü üzerindeki
etkisine ilişkin veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/ fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
Parasetamol
Anneye terapötik dozlarda verildiğinde, parasetamol en erken 30 dakika içerisinde
plasentadan geçer. Fetüste, parasetamol etkin bir biçimde sülfat konjügasyonu ile metabolize
olur.
Pirilamin ve pamabrom’un gebelik döneminde kullanımına ilişkin veri bulunmamaktadır.
PAMACET, menstrüel periyotta görülen rahatsızlıklarda kullanılır. Gebelik döneminde
kullanılmamalıdır.
Laktasyon dönemi
Parasetamol anne sütü ile atılmasına rağmen emzirenlerde kontrendike olduğuna dair veri
yoktur. Pirilamin maleat ve pamabromun anne sütüne geçip geçmediği bilinmemektedir. Bu
nedenle, PAMACET’in kullanımı mutlaka gerekliyse, risk ve yararları göz önünde
bulundurularak kullanımına hekim tarafından karar verilmelidir.
Üreme yeteneği/Fertilite
PAMACET’in üreme yeteneği üzerine bir etkisi bildirilmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir. İnsanlarda fertilite üzerinde yapılmış
araştırma bulunmamaktadır.
4.7. Araç ve makine kullanımı üzerindeki etkiler
Bazı hastalarda parasetamol kullanımına bağlı olarak baş dönmesi veya somnolans
görülebilir. Bileşiminde bulunan pirilamin maleat sedasyon yaparak dikkat azalması ve
9 / 21refleks kaybına yol açabilir. Pamabromun araç ve makine kullanımı üzerine etkisi
bilinmemektedir. Makine veya araç kullanırken dikkatli olunmalı veya makine veya araç
kullanımdan kaçınılmalıdır.
4.8. İstenmeyen etkiler
PAMACET içeriğindeki parasetamol ve diğer etkin maddelerin kullanımı ile rapor edilen yan
etkilerin görülme sıklığı aşağıda belirtilmektedir.
Çok yaygın (≥1/10); yaygın (≥ 1/100 ila <1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Parasetamol yaygın olarak kullanılmakta olup, önerilen dozlarda alındığında yan etkiler
hafiftir ve genel olarak seyrek oluşur.
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Çok seyrek: Agranülositoz, trombositopeni, (izole bildirimler)
Bağışıklık sistemi hastalıkları
Seyrek: Erupsiyon, ürtiker
Bilinmiyor: Bronkospazm*, anafilaktik şok, alerji testi pozitif**, immün trombositopeni***
Çok seyrek: Lyell sendromu, Stevens Johnson sendromu (izole bildirimler)
Sinir sistemi hastalıkları
Yaygın: Baş ağrısı, baş dönmesi, uyuklama, parestezi
Kulak ve iç kulak hastalıkları
Yaygın olmayan: Denge bozukluğu
Vasküler hastalıkları
Çok seyrek: Purpura
10 / 21Metabolizma ve beslenme hastalıkları
Seyrek: Hipoglisemi
Kardiyak hastalıklar
Seyrek: Aritmi
Solunum, göğüs bozuklukları ve mediastinal hastalıklar
Yaygın: Üst solunum yolları enfeksiyonu
Gastrointestinal hastalıklar
Yaygın: Bulantı, diyare, dispepsi, flatulans, karın ağrısı, konstipasyon, kusma
Yaygın olmayan: Gastrointestinal kanama
Hepato-biliyer hastalıklar
Çok yaygın: ALT üst sınırın üstünde
Yaygın: ALT üst sınırın 1.5 katı
Deri ve deri altı doku hastalıkları
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize
eksantematöz püstülozis, eritema multiform, Stevens-Johnson sendromu ve toksik epidermal
nekroliz (fatal sonuçlar dahil).
Böbrek ve idrar yolu hastalıkları
Seyrek: Diürez
Genel bozukluklar ve uygulama bölgesine ilişkin hastalıklar
Yaygın: Yüz ödemi
Yaygın olmayan: Periferik ödem
Çok seyrek: Ateş, asteni
Cerrahi ve tıbbi prosedürler
Yaygın olmayan: Post-tonsillektomi kanaması
Yaygın: Post-ekstraksiyon (3.azı dişi) kanaması
11 / 21Klinik laboratuar değerlendirmeleri klinik araştırmalarda terapötik dozlarda kullanılan
parasetamolün yan etkileri ve laboratuvar değerlerindeki değişmeler plasebonunkilerden
farksız bulunmuştur. Karaciğer fonksiyonu ile ilgili biyokimyasal değerlerdeki değişmeler
ilacın toksik dozlarda alındığını gösterir. İlaç toksik dozlarda alınmışsa aspartat
aminotransferaz (AST) ve alanin aminotrasferaz (ALT) 24 saat içinde yükselmeye başlar ve
72 saat sonra doruğa erişir. Bunlardan herhangi birinin 1000 ünitenin üstüne yükselmesi
hepatotoksisite için tanımlayıcıdır. Bunların yanı sıra bilirubin ve kreatinin yükselir, glukoz
düşer. Arteriyel pH’nın 7.30’un altına düşmesi, kreatininin 3.4 mg/dL’nin üstüne çıkması,
protrombin zamanının 100 saniyeden fazla uzaması ve serum laktat düzeyinin 3.5 mmol/L’
nin üstüne çıkması prognozun iyi olmadığını gösteren belirtilerdir. Parasetamolün istenmeyen
ve toksik etkilerine karşı cinsiyet, ırk, boy, ağırlık, vücut yapısı, yaşam şekli ve yerine bağlı
duyarlılık farkları bildirilmemiştir. Bunların dışında parasetamolün toksik etkilerine karşı
duyarlılığı arttıran risk faktörleri ilaç etkileşimleri bölümünde yer almaktadır. (Bkz. bölüm
4.5.) 6 yaşından küçük çocuklar, parasetamolün toksik etkilerine daha az duyarlıdır. Bunda
glutatyon rezervlerinin ve detoksifikasyon hızının yüksek olmasının rolü olduğu ileri
sürülmüştür.
*Bronkospazm: Asetilsalisilik aside duyarlı astımlı hastaların %20’sinde görülür.
**Parasetamol ile oral provokasyon testi: Parasetamolle ilişkili alerjik semptomları
(erupsiyon, ürtiker, anafilaksi) olan hastaların %15.5’ inde pozitiftir.
***İmmün trombositopeni: Parasetamol ve parasetamol sülfat varlığında antikorlar
trombositlerin GPIIb/IIIa ve GPIb/IX/V reseptörlerine bağlanır. Parasetamol tedavisinin
kesilmesi parasetamolün plasebo ve NSAİİ’ler ile karşılaştırıldığı 2000 hastayı kapsayan bir
literatür taramasında parasetamol ile plasebo arasında yan etkilerin sıklığı ve tedaviyi bırakma
yönünden bir fark görülmemiştir.
Pirilamin maleat
Bu etkilerin sıklığı bilinmemektedir.
Sinir sistemi hastalıkları
Sersemlik, sedasyon, özellikle çocuklar ve yaşlılarda meydana gelen olağandışı heyecan,
neşe, uykusuzluk, sinirlilik, titreme, toksik ensefalopati
12 / 21Göz hastalıkları
Bulanık görme, hafif batma (pirilaminin oftalmik çözeltileriyle bildirilmiştir)
Kardiyak hastalıklar
Çarpıntı
Gastrointestinal hastalıklar
Bulantı, kusma, anoreksi, abdominal rahatsızlık veya ağrı, konstipasyon veya diyare, ağızda,
gırtlak veya burunda kuruluk
Deri ve deri altı doku hastalıkları
Topikal pirilamin içeren krem uygulamasının ardından gözlenen kontakt dermatitine neden
olan hassasiyet
Genel
Pirilamin genel olarak kombinasyon olarak uygulandığı için tek ilaç olarak uygunlandığında
yan etkiler ya raporlanmamıştır ya da raporlanan yan etkiler çok azdır. Pirilaminin tek ilaç
olarak sinüzitli hastalara verildiği bir çalışmada raporlanan yan etkiler ağız kuruluğu,
sersemlik ve görme bozukluklarıdır (midriyazis, bulanık görme).
Pamabrom
Veri bulunmamaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
13 / 214.9. Doz aşımı ve tedavisi
Parasetamol
Yetişkinlerde 10 g’dan fazla kullanılması halinde toksisite olasılığı vardır. Dahası, aşırı dozun
zararı sirotik olmayan alkolik karaciğer hastalığı olanlarda daha büyüktür. Çocuklarda aşırı
dozu takiben karaciğer hasarı göreceli olarak daha nadirdir.
Karaciğer hücre hasarı ile birlikte parasetamol aşırı dozajında normal erişkinlerde 2 saat
civarında olan parasetamol yarılanma ömrü genellikle 4 saate veya daha uzun sürelere uzar.
14C-aminopirinden sonra 14CO atılımında azalma bildirilmiştir. Bu; plazma parasetamol
2
konsantrasyonu veya yarılanma ömrü, veya konvansiyonel karaciğer fonksiyon testi
ölçümlerine nazaran parasetamol aşırı dozajı ile karaciğer hücre hasarı arasındaki ilişkiyi daha
iyi gösterir.
Parasetamole bağlı fulminant karaciğer yetmezliğini takiben gelişen akut tübüler nekrozdan
dolayı böbrek yetmezliği oluşabilir. Bununla beraber, bunun insidansı başka nedenlerden
dolayı fulminant karaciğer yetmezliği olan hastalarla karşılaştırıldığında bu grup hastalarda
daha sık değildir. Nadiren, ilaç aldıktan 2-10 gün sonra, sadece minimal karaciğer
toksisitesine karşın renal tübüler nekroz oluşabilir. Aşırı dozda parasetamol almış bir hastada
kronik alkol alımının akut pankreatit gelişmesine katkıda bulunduğu bildirilmiştir. Akut aşırı
doza ilaveten, parasetamolün günlük aşırı miktarlarda alımından sonra karaciğer hasarı ve
nefrotoksik etkiler bildirilmiştir.
Semptom ve belirtiler:
Solgunluk, anoreksi, bulantı ve kusma parasetamol aşırı dozajının sık görülen erken
semptomlarıdır. Hepatik nekroz parasetamol aşırı dozajının dozla ilişkili komplikasyonudur.
Hepatik enzimler yükselebilir ve protrombin zamanı 12 ila 48 saat içinde uzar, fakat klinik
semptomlar ilacın alımını takiben 1 ila 6 gün içinde belirgin olmayabilir.
Tedavi:
Hastayı gecikmiş hepatotoksisiteye karşı korumak için parasetamol aşırı dozajı hemen tedavi
edilmelidir. Bunun için, absorbsiyonu azaltmayı (gastrik lavaj veya aktif kömür) takiben
intravenöz N-asetilsistein veya oral metionin vermek gerekir. Eğer hasta kusuyorsa veya aktif
kömür ile konjugasyon yapılmışsa metionin kullanılmamalıdır. Doruk plazma parasetamol
konsantrasyonları aşırı dozu takiben 4 saate kadar gecikebilir. Bu nedenle, hepatotoksisite
riskini belirlemek için plazma parasetamol düzeyleri ilaç alımından en az 4 saat sonrasına
14 / 21kadar ölçülmelidir. Ek tedavi (ilave oral metionin veya intravenöz N-asetilsistein) kan
parasetamol içeriği ve ilaç alımından beri geçen süre ışığı altında değerlendirilmelidir.
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya
kronik olarak beslenme eksikliği olanlarda N-asetilsistein ile tedavi eşiğinin %30-50
düşürülmesi önerilir, çünkü bu hastalar parasetamolün toksik etkilerine karşı daha duyarlı
olabilirler. Parasetamol aşırı dozajını takiben gelişebilecek fulminant karaciğer yetmezliği
tedavisi uzmanlık gerektirir.
Pirilamin maleat:
Pirilamin maleat toksisitesi aşırı dozun alınmasını takip eden birkaç saat içinde
antihistaminik/antikolinerjik aşırı doz tedavisi genel şeması uygulanarak tedavi edilmelidir.
Pamabrom:
Doz aşımı ve tedavisine ilişkin bilgi bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parasetamol, psikoleptikler hariç kombinasyonlar
ATC kodu: N02BE51
Parasetamol analjezik ve antipiretik etkili bir ilaçtır. Bu etkileri merkezi sinir sistemi ve
prostaglandin sentezini inhibe etmesine bağlıdır. Prostoaglandinler ağrı duyusu taşıyan sinir
uçlarının duyarlılığını arttırır.
Parasetamol prostaglandin sentezini inhibe ederek bu sinir uçlarının duyarlılığını azaltır, ağrı
eşiğini yükseltir, uyarı doğuşunu ve iletişimini inhibe eder. Antipiretik etkisi ise ön
hipotalamustaki termoregülasyon merkezinin prostaglandin E2 tarafından uyarılmasını
önlemesine bağlıdır. Parasetamolün antiinflamatuvar etkisi minimaldir.
Pirilamin maleat (mepiramin maleat), antimuskarinik ve santral etkileri güçlü etilendiamin
türevi ve menstrüel rahatsızlıklar için kullanılan ürünlerde sıklıkla bulunan bir
antihistaminiktir. Duygusal değişikliklerin ya da ruh hali değişikliklerinin (örn. anksiyete,
sinirsel gerginlik, irritabilite) düzeltilmesini, su tutulumu belirtilerinin azaltılmasını,
krampların şiddetinin ve sırt ağrısının azaltılmasını sağladığı ileri sürülmektedir.
15 / 21Pamabrom, premenstrüel sendromun semptomatik tedavisinde zayıf diüretik olarak, analjezik
ve antihistaminiklerle birlikte kombine olarak kullanılır.
PAMACET, bileşimindeki parasetamol sayesinde analjezik, pamabrom sayesinde diüretik,
pirilamin maleat sayesinde antihistaminik etki gösteren bir preparattır.
Primer dismenoreli hastalarda yapılan randomize, çift-kör klinik bir çalışmada ortalama yaşı
21.3 ±3.2 olan 91 kadına parasetamol, pirilamin ve pamabrom içeren tabletler ve ortalama
yaşı 21.0 ±3.2 olan 98 kadına naproksen sodyum, parasetamol ve pamabrom içeren tabletler
verilmiştir. Menstrüel siklüs sırasında katılımcıların görsel analog skoru (VAS) üzerindeki
ağrıya ilişkin değerlendirmeleri her iki tedavi grubunda da önemli azalma olduğunu
göstermiştir (p<0.05). Etkinlik bakımından iki grup arasında önemli değişiklik bulunmamıştır
(p<0.05). İki grupta da tedavi iyi tolere edilmiştir.
5.2.Farmakokinetik özellikler
Genel özellikler
Parasetamol
Emilim:
Parasetamol ağız yoluyla alındığında emilimi hızlı ve tamdır. Yüksek karbonhidrat içeren bir
yemekten sonra alınırsa absorpsiyonu azalır. Açlık durumunda mutlak biyoyararlılığı %62-
%69 kadardır. Biyoyararlanımdaki bu düşüş nedeni verilen bir oral dozun yaklaşık %20 sinin
ilk geçiş metabolizmasına uğramasıdır. Doruk plazma konsantrasyonlarına 0,5-2 saatte ulaşır.
650 mg’a kadar oral dozlardan sonra plazma doruk konsantrasyonları 5-20 μg/ml’dir (33,1-
132,4 mmol/L). Analjezik etkisi 30 dakikada başlar, 1-3 saatte maksimuma varır ve 3-4 saat
sürer.
Dağılım:
Parasetamol vücut doku ve sıvılarına yaygın biçimde dağılır. Anne sütüne geçer. Annenin
650 mg’lık tek bir doz almasından 1-2 saat sonraki sütte konsantrasyonları 10-15 μg/ml’dir
(66,2- 99,3 mmol/L). Ortalama süt/plazma konsantrasyonları oranı ise 1,24 tür. Proteine
bağlanma oranı düşük olup % 20-50 arasındadır. Dağılım hacmi 0.95 L/ kg dır.
16 / 21Biyotransformasyon:
Verilen bir oral dozun % 90-95 karaciğerde glukuronik asit, sulfirik asit ve sistenin ile
konjugasyonla metabolize olur. % 5’ inden daha azı değişmeden idrarla çıkar. Parasetamolün
az bir miktarı karaciğer mikrozomlarındaki sitokrom P450 karma fonksiyonlu oksidaz
enzimleri (başlıca CYP2E1, daha az oranda CYP1A2 ve CYP3A4) tarafından N-
hidroksilasyonla N-asetil–para benzokinonimin’e (NAPQİ) dönüşür. Bu metabolit çok reaktif
olup normalde glutatyon sentaz enzimi aracılığı ile glutayonla birleşir ve bu kompleks sistein
ve merkapturik asit konjugatları şeklinde idrarla atılır. Ancak parasetamol yüksek miktarda
alınırsa bu mekanizma satüre olur ve metabolit karaciğer proteinlerinin sülfidril grupları ile
reaksiyona girerek hepatik nekroza neden olur.
Atılım:
Parasetamol renal yolla metabolitler şeklinde vücuttan atılır. Yarı ömrü 1-4 saat (ortalama
2.7 saat), renal klerensi 5 ml / dak. dır. Akut doz aşımında, karaciğer hastalığında, yeni
doğanda, yaşlılarda bu süre uzayabilir; çocuk popülasyonda ise daha kısadır. Parasetamol
hemodiyaliz ve hemoperfüzyonla kandan uzaklaştırılabilir. Hemodiyalizle 120 ml/dak,
hemoperfüzyonla 200 ml/dak, peritoneal diyalizle <10 ml/dak kan parasetamolden
temizlenebilir.
Doğrusallık/Doğrusal olmayan durum:
Genelde parasetamol serum konsantrasyonları ile analjezik etkisi arasında bir korelasyon
yoktur.
Pirilamin maleat
Emilim:
Pirilamin için biyoyararlanım çalışmaları yapılmamıştır. Çoğu ilk jenerasyon
antihistaminikler iyi emilir.
Dağılım:
Veri mevcut değildir.
Biyotransformasvon:
Karaciğerde metabolize olur. Oranı bilinmemektedir.
17 / 21Eliminasvon:
İdrar yoluyla atılır. Pirilamin için spesifik veri mevcut değildir. Çoğu ilk jenerasyon
antihistaminikler, metabolitleri şeklinde idrar yoluyla atılır.
Doğrusallık ve doğrusal olmayan durum:
Veri mevcut değildir.
Pamabrom
Veri bulunmamaktadır.
Hastalardaki karakteristik özellikler:
Parasetamol
Böbrek hastalıkları:
Böbrek yetmezliğinde parasetamol absorpsiyonu normaldir, terminal yarı ömrü ise uzar. Orta
derecede böbrek yetmezliği olan hastalarda parasetamolün glukuronid ve sülfat
konjugatlarının plazma konsantrasyonları artar ve plazma yarı ömürleri uzar (glukuronid 30.6
saat, sülfat 21.8 saat, normalde 3 saat). Diyaliz hastalarında bu metabolitlerin
konsantrasyonları daha da yüksektir. Sistein ve merkaptürik konjugatlarının konsantrasyonları
ise son derece düşüktür. Parasetamol metabolitlerinin idrardaki oranları orta derecede renal
yetmezliği olanlar hastalar ve sağlıklı bireylerde aynıdır.
Karaciğer hastalıkları:
Karaciğer hastalıklarında parasetamolün yarı ömrü sağlıklı bireylerdekine göre daha uzundur.
Alkole bağlı olmayan kronik selim karaciğer hastalığında parasetamol biyoyararlanımı
değişmez. Ayrıca terapötik dozlarda verilen parasetamol hastalığın klinik belirtilerini ve
laboratuar parametrelerini ağırlaştırmaz. Parasetamol aktif karaciğer hastalığında, karaciğer
yetmezliğinde ve kronik alkolizmde kontrendikedir.
Pediyatrik popülasyon:
Parasetamolün eliminasyon yarı ömrü çocuklarda daha kısadır, yeni doğmuşlarda ise daha
uzundur. Prematürelerde, yeni doğmuşlarda ve 10-12 yaşına kadar olan çocuklarda sülfat
konjugasyonu başlıca metabolik yoldur. 3-9 yaşları arasındaki çocuklarda idrarda oksidatif
metabolizma ürünlerine (NAPQİ) rastlanmaz.
18 / 21Geriyatrik popülasyon:
Yaşlı hastalarda parasetamolün absorpsiyonu ve dağılım hacmi değişmez; yarı ömrü ve
klerensi azalabilir. Ancak bu değişmeler doz ayarlamasını gerektirecek ölçüde değildir.
Pirilamin ve pamabrom
Hastalardaki karakteristik özelliklerine ilişkin bilgi bulunmamaktadır.
5.3.Klinik öncesi güvenlilik verileri
Parasetamol
Deney hayvanlarında yapılan kronik toksisite araştırmalarında parasetamolün testiküler
atrofiye neden olduğu ve spermatogenezi inhibe ettiği bildirilmiştir. İnsanlarda gebelik
üzerindeki etkisinin incelenmesi için kontrollü araştırma yapılmamıştır. Kronik olarak her gün
alınan parasetamolün böbrek fonksiyonlarını bozduğu “analjezik nefropati”ye yol açtığı
bildirilmiştir. Parasetamol mutat terapotik dozlar aşıldığında hepatotoksik etki gösterir. Bu
etkiyi gösteren ve karaciğerde oluşan bir ara metabolit (N-asetil- benzokinonimin) normalde
glutatyon’daki sülfidril grupları tarafından nötralize edilir. Yüksek dozlarda bu sistemin satüre
olması sonucu karaciğer proteinlerindeki sülfidril grupları reaksiyona girmeye başlar ve
karaciğer nekrozu meydana gelir.
Farelerde akut toksisite testlerinde bulunan LD değeri 610 mg/kg’dır. Kedilerde günde
50
25 mg/kg ve daha sonra 50 mg/kg dozunda 22 hafta süre ile verildiğinde ağır karaciğer
nekrozuna neden olmuştur. Sıçanlar ilacın toksik etkisine daha az duyarlıdır. Bu tür için
bildirilen LD 1000 mg/kg olup bu dozlarda dahi karaciğer nekrozu görülmez. Ayrıca aynı
50
türler için de değişik LD değerleri bildirilmiştir.
50
Pirilamin
Pirilamin sıçanlarda karsinojenik bulunmuş olmakla beraber karsinojenik etkisi benzer
yapıdaki antihistaminik olan metapirilinden çok daha düşüktür.
Pirilamin maleatın kronik toksisite ve karsinojenik etkilerinin B6C3F1 fareler üzerinde
değerlendirildiği bir çalışmanın sonucu 2 yıl boyunca diyet ile ≤1,500 ppm pirilamin verilen
dişi fareler üzerinde karaciğer toksisitesi gözlenirken erkek farelerde gözlenmemiştir. Her iki
cinsiyet grubunda ise neoplastik yanıta ilişkin açık bir kanıt bulunamamıştır.
19 / 21Pamabrom
Veri bulunmamaktadır.
6.FARMASÖTİK ÖZELLİKLER
6.l.Yardımcı maddelerin listesi
Kroskarmelloz sodyum
Mikrokristalin selüloz (E 460)
Kolloidal silikon dioksit
Laktoz monohidrat (inek sütünden elde edilir)
Povidon
Krospovidon
Povidon K30
Magnezyum stearat
Polivinil alkol
Titanyum dioksit (E 171)
Makrogol/ Polietilen glikol
Talk
Ponseu 4R lake (E124)
Siyah demir oksit
6.2.Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü
24 aydır.
6.4.Saklamaya yönelik özel tedbirler
25°C altındaki oda sıcaklığında saklayınız.
6.5.Ambalajın niteliği ve içeriği
24 ve 40 film kaplı tablet, şeffaf PVC/PVDC/Al blister ile karton kutuda ambalajlanır.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
20 / 21“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7.RUHSAT SAHİBİ:
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8.RUHSAT NUMARASI:
2018/677
9.İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 05.12.2018
Ruhsat yenileme tarihi:
10.KÜB'ÜN YENİLENME TARİHİ:
21 / 21