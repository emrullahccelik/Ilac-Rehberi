KISA ÜRÜN BİLGİSİ
1. BEŞERİ TIBBİ ÜRÜNÜN ADI
ETHYLEX 50 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablette:
Naltrekson hidroklorür 50 mg
Yardımcı maddeler:
Laktoz monohidrat 126.755 mg
Yardımcı maddeler için 6.1’e bakınız.
3. FARMASÖTİK FORM
Film tablet
Bir tarafı çentikli, bej renkli, oblong şekilli, film kaplı tablet
4. KLİNİK ÖZELLİKLER
4.1. Terapötik endikasyonlar
ETHYLEX, alkol ve opioid bağımlılığının çok yönlü tedavisinin bir parçasıdır.
4.2. Pozoloji ve uygulama şekli
Pozoloji/Uygulama sıklığı ve süresi:
ETHYLEX tedavisi, bu konuda deneyimli bir kişi tarafından başlatılmalı ve izlenmelidir.
Yetişkinler için önerilen doz: Önerilen doz her gün 50 mg’lık tek bir tablettir.
ETHYLEX ile tedaviye başlanmadan önce hastanın 7-10 gün boyunca herhangi bir opioid
almadığı doğrulanmadıkça, opioidlere bağımlı olan veya kullandığı şüphelenilen hastalar
nalokson provokasyon testine tabi tutulmalıdır (bkz, Bölüm 4.4 Özel kullanım uyarıları ve
önlemleri).
ETHYLEX’in yardımcı bir tedavi olması ve alkol bağımlılığından tümüyle kurtulma süresinin
kişiye göre değişmesi nedeniyle, standart bir tedavi süresinin belirlenememesine karşın, 3 aylık
bir başlangıç dönemi düşünülmelidir. Bununla birlikte, uzun süreli uygulama gerekebilir.
1ETHYLEX’in kontrollü klinik çalışmalar içerisindeki etkinliği 12 aylık bir dönemdir.
Uygulama şekli:
Tabletler çiğnenmeden, bir miktar su ile alınır.
Özel popülasyonlara ilişkin ek bilgiler:
Böbrek/karaciğer yetmezliği: Ciddi böbrek ve karaciğer yetersizliği olan hastalarda
kullanılmamalıdır.
Pediyatrik popülasyon: Güvenlilik ve etkililik açısından Naltrekson hidroklorür ile ilgili yeterli
veri olmadığından 18 yaşından küçük çocuklarda kullanımı önerilmemektedir.
Geriyatrik popülasyon: Geriyatrik popülasyon için kullanımı konusunda güvenlilik ve etkililik
açısından yeterli bilgi bulunmamaktadır.
4.3. Kontrendikasyonlar
• Daha önce naltrekson hidroklorüre, laktoza ya da diğer yardımcı maddelere karşı tolerans
göstermemiş hastalarda,
• Opioid analjezikleri uygulanmasında,
• Ani ilaç kesilmesinin başarısız olduğu opioid bağımlısı hastalarda,
• Ani ilaç kesilmesi semptomları bulunan hastalarda,
• Nalokson hidroklorür verilmesinden sonra ani ilaç kesilmesi semptomları gösteren
hastalarda,
• Opioidler için pozitif idrar testi veren hastalarda,
• Ciddi böbrek yetersizliğinde,
• Ciddi karaciğer yetersizliğinde,
• Akut hepatitte, kontrendikedir.
4.4. Özel kullanım uyarıları ve önlemleri
Alkol bağımlısı hastaların tedavisi, bu konuda deneyimli bir hekim tarafından başlatılmalı ve
izlenmelidir.
Alkol bağımlısı bireylerin yetersiz karaciğer fonksiyonu belirtilerini göstermesi yaygındır.
Önerilenden daha yüksek dozlarda (300 mg/gün’e kadar) naltrekson alan obez ve yaşlı hastalarda
Anormal hepatik fonksiyon test parametreleri bildirilmiştir. Tedaviden önce ve tedavi süresince
hepatik fonksiyon kontrolleri yapılmalıdır. Böbrek yetmezliği olan hastalarla, serum hepatik
enzim düzeyleri normal değerin 3 katını aşan hastalara özel ilgi gösterilmelidir.
Naltrekson tedavisi süresince opioidlerin kullanımına karşı (örneğin; opioid içeren öksürük
ilaçları, genel soğuk algınlığı tedavisi için opioid içeren semptomatik ilaçlar veya opioid içeren
diyare ilaçları, vb.) hastalar uyarılmalıdır. Hasta, acil durumlarda opioid analjezisi ya da
anestezisi gibi opioid tedavisine ihtiyaç duyduğu takdirde, gereken doz normalden daha yüksek
2olabilir. Bu gibi durumlarda solunum depresyonu ve dolaşımla ilgili etkiler daha şiddetli ve kalıcı
olacaktır. Histamin salınımı ile ilgili semptomlar da (diyaforez, kaşıntı ve diğer cilt ve
mukokütanöz belirtiler) daha kolaylıkla kendini gösterebilir.
ETHYLEX ile tedavi süresince ağrılı durumlar sadece opioid içermeyen ağrı kesiciler ile tedavi
edilmelidir.
Hastalar, naltreksonun kesilmesinden sonra blokajı aşmak için yüksek dozda opioidlerin
kullanılması halinde ölüme de neden olabilen akut opioid aşırı doz ile sonuçlanabileceği
konusunda uyarılmalıdır.
Hastalar, ETHYLEX ile tedaviden sonra opioid içeren ilaçlara daha duyarlı olabilir.
Herhangi bir opioid kullanımını saptamak için nalokson provokasyonu önerilir. Naltrokson ile
başlayan yoksunluk sendromu, ETHYLEX ile başlayan yoksunluğa göre daha kısa sürelidir.
Önerilen prosedür aşağıdaki gibidir:
• 0.2 mg nalokson hidroklorür i.v. enjeksiyonu uygulanır.
• 30 saniye sonra herhangi advers reaksiyon oluşmadığı takdirde 0.6 mg’lık nalokson
hidroklorür dozu daha i.v. yoldan uygulanır.
• Yoksunluk semptomlarının herhangi bir belirtisini saptamak için hasta 30 dakika süreyle
gözlenmelidir.
Herhangi bir yoksunluk semptomu oluşursa, naltrekson tedavisi başlatılmamalıdır. Test
sonucunun negatif olması halinde ETHYLEX ile tedaviye geçilebilir. Hastanın opioidden arınmış
olduğu konusunda bir şüphe duyulursa 1.6 mg’lık dozla işlem tekrarlanabilir. Herhangi bir
reaksiyon oluşmaması durumunda hastaya 25 mg ETHYLEX verilebilir.
Klinik olarak belirgin yoksunluk sendromu gösteren hastalarda ya da opioidler için üre testinin
pozitif olması durumunda nalokson provokasyon testi yapılmamalıdır.
ETHYLEX laktoz monohidrat içermektedir. Nadir kalıtımsal galaktoz intoleransı, Lapp laktoz
yetmezliği ya da gluktoz-galaktoz malabsorbsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Günümüzde naltreksonun, diğer maddelerin farmakokinetikleri üzerindeki etkisine ilişkin klinik
deneyim ve deneysel veri sınırlı düzeydedir. Naltreksonla diğer tıbbi ürünlerin kombine tedavisi
dikkatle yürütülmeli ve yakından takip edilmelidir.
Etkileşim çalışmaları mevcut değildir.
In vitro çalışmalar, naltrekson ve aktif metaboliti olan 6-beta-naltreksolun insan sitokrom P450
enzimleri tarafından metabolize edilmediğini göstermektedir. Bu nedenle naltrekson hidroklorür
farmakokinetiğinin ilaçları inhibe eden sitokrom P450 enzimi tarafından etkilenmesi olası
değildir.
3Naltrekson ve tiyoridazin ile birlikte kullanımından sonra bir letarji ve somnolans vakası rapor
edilmiştir.
Naltrekson ve akamprozatın birlikte kullanımı ile ilgili yapılan bir güvenlilik ve tolerabilite
çalışmasından elde edilen veriler alkol bağımlısı bireylerde, naltrekson uygulamasının
akamprozat plazma düzeyini belirgin şekilde arttırdığını göstermiştir.
Naltreksonun diğer psikofarmakolojik ajanlarla (örneğin; disülfiram, amitriptilin, doksepin,
lityum, klozapin, benzodiazapinler) etkileşimi araştırılmamıştır.
Bugüne kadar naltrekson hidroklorür ve kokain arasında herhangi bir etkileşim
tanımlanmamıştır.
Opioid içeren ilaçlar ile ilgili etkileşimler için Bölüm 4.4 Özel kullanım uyarıları ve önlemlerine
bakınız.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ETHYLEX için hayvanlar üzerinde yapılan çalışmalar, gebelik ve/veya embriyonel/fetal gelişim
ve/veya doğum ve/veya doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Gebelik dönemi
ETHYLEX’in gebelerde kullanımı ile ilgili yeterli veri bulunmamaktadır. Naltrekson hidroklorür
ile hayvanlar üzerinde yapılan çalışmalarda teratojenik etki görülmemiştir. Bununla birlikte
doktor, gebelik döneminde ETHYLEX’le tedavi konusunda belirgin endikasyonlara bağlı olarak
ve risk/yarar ilişkisini değerlendirerek ilacın kullanılmasına karar vermelidir. Hamile olmaya
karar veren hastalar bu konuda doktoru bilgilendirmelidir.
Laktasyon dönemi
Naltrekson hidroklorür’ün anne sütüne geçip geçmediği bilinmemektedir. Emzirme döneminde
ETHYLEX’le tedavi konusunda risk/yarar ilişkisini değerlendirerek ilacın kullanılmasına karar
verilmelidir.
Üreme yeteneği/Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
ETHYLEX baş dönmesi ve güçsüzlük oluşturabileceği için zihinsel ve/veya fiziksel yeteneklerin
zayıflamasına neden olabilir. Bu nedenle araç ve makine kullanımı sırasında dikkatli olunmalıdır.
44.8. İstenmeyen etkiler
ETHYLEX toleransı iyi olan bir ilaçtır. Yan etkiler genellikle tedavinin başlangıcında ortaya
çıkar ve daha sonra kaybolur. Klinik çalışmalarda aşağıdaki yan etkiler bildirilmiştir.
Bunlar; çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100) ve
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor) olarak sınıflandırılır.
Kan ve lenf sistemi hastalıkları
Çok seyrek: İdiopatik trombositopenik purpura
Psikiyatrik hastalıkları
Yaygın: Enerji artışı, bunalım, asabiyet
Seyrek: Depresyon, intihar eğilimi, intihara teşebbüs
Sinir sistemi hastalıkları
Çok yaygın: Baş ağrısı, uyku bozuklukları, halsizlik, sinirlilik
Yaygın: Susuzluk, baş dönmesi, titreme, aşırı terleme
Seyrek: Görsel bozukluklar, konuşma bozuklukları, kulak çınlaması
Göz hastalıkları
Yaygın: Artan gözyaşı salgısı
Solunum, göğüs bozuklukları ve mediastinal hastalıkları
Yaygın: Göğüs ağrısı
Gastrointestinal hastalıkları
Çok yaygın: Karın ağrısı, karın krampları, bulantı, kusma isteği
Yaygın: İshal, kabızlık
Seyrek: Hepatik rahatsızlıklar
Deri ve deri altı doku hastalıkları
Yaygın: Deri döküntüsü
Kas-iskelet bozuklukları, bağ doku ve kemik hastalıkları
Çok yaygın: Kas ve eklem ağrısı
Gebelik, pueperiyum durumları ve perinatal hastalıkları
Yaygın: Boşalmada gecikme, potens bozuklukları
Genel bozukluklar ve uygulama bölgesine ilişkin hastalıkları
5Çok yaygın: Güçsüzlük
Yaygın : İştah kaybı
4.9.Doz aşımı ve tedavisi
ETHYLEX’in aşırı doz alımındaki semptomları konusunda bilgi bulunmamaktadır. Bir hafta
içinde alınan 800 mg’a kadar günlük doz iyi tolere edilir.
Aşırı doz alımında hemen doktora ve acil yardıma başvurulmalı ve semptomatik tedavi
yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Alkol Bağımlılığının Tedavisinde Kullanılan İlaçlar
ATC kodu: NO7BB04
Naltrekson hidroklorür sadece mimimum düzeyde agonist aktiviteye sahip olan spesifik bir
opioid antagonistidir. Özellikle merkezi ve periferal sinir sisteminde yerleşik reseptörlerle
stereospesifik olarak yarışarak etkisini gösterir. Naltrekson bu reseptörlere kompetitif olarak
bağlanır ve dıştan alınan opioidlerin bağlanmasını bloke eder.
Etki Mekanizması
Naltrekson’un alkol bağımlılığındaki etki mekanizması henüz tam olarak bilinmemekle birlikte,
endojen opioid sistemle etkileşimde önemli bir rol oynadığı sanılmaktadır. İnsanlardaki alkol
tüketiminin, endojen opioid sisteminin alkol indükleyici stimulasyonu aracılığı ile desteklendiği
varsayılmaktadır.
Naltrekson tedavisi fiziksel ve ruhsal bağımlılığa yol açmaz. Opioid antagonisti etkisine hiçbir
tolerans görülmemiştir. Opiyatın hemen kesilmesinden sonraki uzak durma sürecinde, naltrekson,
opiyatlara bağlı psişik arzuyu azaltır ve böylece tekrar kullanma istemi yüzdesini düşürür.
Naltrekson tiksindirici bir terapi olmayıp, alkol alındığı zaman disülfiram benzeri olumsuz bir
reaksiyona neden olmaz.
Alkol bağımlısı hastaların naltreksonla tedavisinin göze çarpan etkisi, sınırlı miktarda alkol
tüketiminin ardından, kontrol edilemeyen aşırı içki alımına geri dönüş riskini azaltmasıdır. Bu
hastaya tam olarak kontrol kaybı sonucunda geriye dönüşten kaçmak için bir şans verir.
Naltrekson, izole sınırlı alkol tüketiminde destekleyici olmadığı için, primer şiddetli özlem
üzerinde de etkili olduğu görülmektedir.
5.2. Farmakokinetik özellikler
Genel Özellikler
Emilim:
6Naltrekson hidroklorür oral alımından sonra gastrointestinal sistemden hızla ve tüm olarak
absorbe olur ve yaklaşık 1 saat içerisinde pik plazma konsantrasyonuna ulaşılır.
Dağılım:
Naltrekson’un plazma proteinine bağlanması % 21 civarındadır. Sabit durum plazma düzeyi 8.55
mg/ml.dir.
Biyotransformasyon:
Naltrekson’un biyotransformasyonu büyük ölçüde karaciğerde ilk geçiş etkisi şeklinde
gerçekleşir. Başlıca etkin metaboliti 6-beta-naltreksol ve az miktarda da 2-hidroksi-3-metoksi-6-
beta-naltrekson’dur.
Eliminasyon:
Naltrekson hidroklorürün büyük kısmı böbrekler yoluyla atılmaktadır. Oral yoldan verilen dozun
yaklaşık % 60’ı 48 saat içerisinde, glukuronize 6-beta naltrekson ve naltrekson şeklinde atılır.
Naltrekson’un plazma yarı ömrü yaklaşık 4 saattir. 6-beta-naltreksol’un plazma yarı ömrü
yaklaşık 13 saattir.
Doğrusallık/doğrusal olmayan durum:
Maksimum naltrekson serum konsantrasyonu, ilacın dozu ile orantılıdır.
Hastalardaki karekteristik özellikler
Karaciğer yetmezliği: Sirozlu hastalarda naltrekson’un 5-10 kat daha yüksek plazma
konsantrasyonları bildirilmiştir.
Yaşlı hastalar: Yaşlı hastalar için bilgi mevcut değildir.
5.3. Klinik öncesi güvenlilik verileri
Preklinik veriler, konvansiyonel güvenirlik, farmakoloji, tekrarlanan doz toksisite, genotoksisite,
karsinojenik potansiyel, üreme toksisistesi çalışmalarına göre insanlarda hiçbir tehlike
oluşturmadığını göstermiştir. Bununla birlikte, terapötik ve daha yüksek dozlarda insanlarda geri
dönüşümlü karaciğer enzimlerinde artış bulunduğu için, artan dozlarda hepatotoksisite riski
vardır.
Naltrekson 100 mg/kg dozda (insan terapötik dozunun yaklaşık 140 katı), sıçanlardaki yalancı
gebelik düzeyinde belirgin bir artışa neden olmuştur. Çiftleştirilmiş dişi sıçanların gebelik
oranında ise azalma oluşturmuştur. Bu gözlemlerin insanlardaki üreme ile ilişkisi ise
bilinmemektedir.
Naltrekson, insan terapötik dozunun yaklaşık 140 katı dozlarda verildiği zaman sıçan ve
tavşanlarda embryosidal etkiye sahip olduğu gösterilmiştir. Bu etki, gebelik öncesinde ve gebelik
süresince 100 mg/kg naltrekson dozu uygulanan sıçanlarda ve organojenez dönemi süresince 60
mg/kg dozda naltrekson uygulanan tavşanlarda ortaya konmuştur.
76. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Laktoz monohidrat
Toz selüloz
Krospovidon
Mikrokristal selüloz
Kolloidal silisyum dioksit
Magnezyum stearat
Film kaplama: Opadry 31F27245 bej
Hidroksipropil metil selüloz
Laktoz monohidrat
Polietilen glikol
Titanyum dioksit (E171)
Siyah demiroksit
Kırmızı demiroksit
Sarı demiroksit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
30ºC’nin altındaki oda sıcaklığında, ışıktan korunarak saklanmalıdır.
6.5. Ambalajın niteliği ve içeriği
Blister ambalaj içerisinde 28 adet tablet bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dem Medikal ve Ecza Deposu San. ve Tic. Ltd. Şti.
Acıbadem Cad. No.56
Kadıköy-İstanbul
Tel: 0 216 4284029
Faks: 0 216 4284069
8. RUHSAT NUMARASI
8123/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.10.2007
Ruhsat yenileme tarihi:
10. KÜB’ÜN YENİLENME TARİHİ
9