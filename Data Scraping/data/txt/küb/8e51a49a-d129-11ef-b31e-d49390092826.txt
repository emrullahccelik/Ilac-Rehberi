KISA ÜRÜN BİLGİSİ
1.BEŞERİ TIBBİ ÜRÜNÜN ADI
HUMAN ALBUMİN % 20 BEHRİNG (DÜŞÜK TUZ) 100 mL IV infüzyonluk çözelti
Steril, Apirojen
2.KALİTATİF VE KANTİTATİF BİLEŞİM
Etkin madde:
İnsan albumini 19.2 g / 100 mL*
* Çözelti 200 g/L toplam protein içerir ve bunun en az % 96’ sı insan albumini’dir.
Yardımcı maddeler:
Sodyum klorür (sodyum ve klorür iyonlarının bileşimi) maks. 225 mmol/L
Yardımcı maddeler için 6.1’e bakınız.
3.FARMASÖTİK FORM
İntravenöz infüzyonluk çözelti
Açık, biraz kıvamlı sıvı; hemen hemen renksiz, sarı, amber ya da yeşil.
4.KLİNİK ÖZELLİKLER
4.1.Terapötik endikasyonlar
Child sınıflandırmasına göre CHILD_C grubunda olup massif refrakter asiti olan ve kan
albumin düzeyi < 2 g/dL olarak saptanan kronik karaciğer hastalarında,
Asit varlığında “Spontan bakteriyel peritonit” gelişen hastalarda tedaviye yardımcı olarak,
Plazmaferez ve plazma değişimi sırasında kan albumin düzeyinden bağımsız olarak,
Kök hücre transplantasyonu ve veno okluzif hastalık tedavisinde,
Septik şok tablosunda kristalloid sıvı resusitasyonuna yanıt vermeyen ve kan albumin düzeyi
<2 g/dL olan yoğun bakım hastalarında,
1Pediyatrik yaş grubundaki hastalarda nefrotik sendrom tanılı ve kan albumin düzeyi ≤ 2 g/dL
olan ve beraberinde plevral efüzyon, asit, akciğer ödemi semptom ve bulguları olan pediatrik
hastalarda,
Gebelik toksemisinde; kan albumin düzeyi ≤ 2 g/dL olan olgularda (preeklampsi ve eklampsi
tablolarında),
İatrojenik ovarian hiperstimülasyon (OHSS) sendromunda; kan albumin düzeyi ≤ 2 g/dL
altında olan ve beraberinde plevral efüzyon, asit, akciğer ödemi semptom ve bulgularında,
Hastanede yatan diabetik nefropatili hastalarda klass IV kalp yetmezliği, tedaviye yanıtsız
ödem ve hipervolemi varlığında kan albumin düzeyi ≤ 2,5 g/dL olduğunda diüretik tedaviye
yardımcı olarak kısa süreli kullanılabilir.
4.2.Pozoloji ve uygulama şekli
Albumin ilaçlarının konsantrasyonu, dozu ve infüzyon hızı hastanın kişisel ihtiyacına göre
ayarlanmalıdır.
Pozoloji/uygulama sıklığı ve süresi:
Gerekli doz ve uygulama sıklığı, ilgili endikasyona göre, hastanın kilosuna, travma ya da
hastalığın şiddetine, devam eden sıvı ve protein kaybına bağlıdır. Gerekli dozun
belirlenmesinde plazma albumin düzeyleri değil, dolaşımdaki hacmin yeterliliği ile ilgili
ölçümler dikkate alınmalıdır.
HUMAN ALBUMİN % 20 BEHRİNG verildiğinde hastanın aşağıdaki parametreleri içeren
hemodinamik performansı düzenli olarak izlenmelidir.
- Arteryal kan basıncı ve dakika nabız sayısına,
- Santral venöz basınca,
- Pulmoner arter yatak basıncına (PAWP),
- İdrar çıkışına,
- Elektrolit değerlerine,
- Hematokrit/Hemoglobin değerlerine,
- İnfüzyon hızına
2Uygulama şekli:
İntravenöz kullanım için uygundur.
HUMAN ALBUMİN %20 BEHRİNG kullanıma hazırdır ya seyreltme yapmadan ya da
izotonik çözelti ile örneğin; % 5 glukoz veya % 0.9 sodyum klorür ile seyreltildikten sonra i.v
infüzyonla kullanılır.
İnfüzyon hızı, bireysel durumlar ve endikasyona göre ayarlanmalıdır.
Plazma değişiminde infüzyon hızı, nakil hızına göre ayarlanmalıdır (Uygulama şekli için
ayrıca bakınız Bölüm 6.6.).
Özel popülasyonlara ilişkin ek bilgiler:
Böbrek/ Karaciğer yetmezliği:
HUMAN ALBUMİN %20 BEHRİNG’ in böbrek/ karaciğer yetmezliği olan hastalarda
kullanımı ile ilgili yapılan bir klinik çalışma yoktur. Böbrek/ karaciğer yetmezliği olan
hastalarda tedavide doktor tarafından doz ayarlaması yapılarak; infüzyon hızı, hastanın
bireysel bireysel koşulları dikkate alınarak ve hastalığın bulgularına göre ayarlanmalıdır.
Pediatrik popülasyon:
HUMAN ALBUMİN %20 BEHRİNG’ in çocuklarda kullanımı ile ilgili yapılan bir klinik
çalışma yoktur. Çocuklarda doz vücut ağırlığı başına yapılmalıdır. infüzyon hızı düşük
tutulmalıdır.
Geriyatrik popülasyon:
HUMAN ALBUMİN %20 BEHRİNG’ in yaşlılarda kullanımı ile ilgili yapılan bir klinik
çalışma yoktur. 65 yaşının üzerindeki hastalarda; doktor tarafından doz ayarlaması yapılarak
ve daha yavaş bir infüzyon hızında verilmelidir.
4.3.Kontrendikasyonlar
İnsan albumin preparatlarına ya da ürünün içeriğindeki diğer bileşenlere karşı aşırı duyarlılığı
olan hastalarda,
Ciddi anemisi ve kalp yetmezliği olan hastalarda kontrendikedir.
34.4.Özel kullanım uyarıları ve önlemleri
Virüs güvenliği:
HUMAN ALBUMİN %20 BEHRİNG insan plazmasından yapılmıştır. İnsan
plazmasından elde edilen ilaçlar, virüsler ve teorik olarak Varyant Creutzfeldt-Jacob
(v-CJD) gibi, çeşitli hastalıklara yol açabilen enfeksiyon yapıcı ajanlar içerebilirler.
HUMAN ALBUMİN %20 BEHRİNG’de Varyant Creutzfeldt-Jacob hastalığının
bulaşma riski teorik olarak minimumken, klasik Creutzfeldt-Jacob hastalığının bulaşma
riski hiçbir kanıtla desteklenmez. Alınan önlemlere rağmen, bu tür ürünler halen potansiyel
olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Avrupa Farmakopesi spesifikasyonlarına göre belirlenen prosesler ile üretilen
albuminden virüs geçişi ile ilgili herhangi bir rapor bulunmamaktadır.
HUMAN ALBUMİN % 20 BEHRİNG uygulanan her hastada, ürünün adı ve seri numarasının
kaydedilmesi önerilir. Böylece gerekli durumlarda, hasta ile hastaya uygulanan seri numarası
arasındaki ilişki elde edilebilir.
4HUMAN ALBUMİN %20 BEHRİNG kullanılması gerekiyorsa hekim tarafından, hastalık
yapıcı etkenlerin hastaya bulaşmasını önlemek için uygun aşıların (Hepatit A, Hepatit B vb.)
yaptırılması önerilebilir.
HUMAN ALBUMİN %20 BEHRİNG’ in kullanımına bağlı olarak alerjik ve anafilaktik tip
reaksiyonlar görülebilir. Bu durumda infüzyon durdurulup, uygun şok tedavisine geçilmelidir.
Hipervolemi veya hemodilüsyon, albumin kullanan hastalarda özel risk oluşturabilir. Bundan
dolayı aşağıdaki durumlarda dikkatle kullanılmalıdır:
• Dehidratasyon
• Dekompanse kalp yetmezliği
• Hipertansiyon
• Özafagus varisi
• Pulmoner ödem
• Hemorajik diyatez
• Renal ve postrenal anüri
• Hipervolemi
HUMAN ALBUMİN %20 BEHRİNG’ in kolloid osmotik etkisi 200-250 g/L olup, yaklaşık
olarak kan plazmasından 4 kat daha fazladır. Bundan dolayı konsantre albumin kullanıldığı
zaman hastanın yeterli hidrasyona ulaştığına dikkat edilmelidir. Hastalar fazla dolaşım yüküne
ve hiperhidratasyona karşı dikkatle izlenmelidir.
200-250 g/L insan albumin çözeltileri 40-50 g/L insan albumin çözeltileri ile
karşılaştırıldığında daha düşük elektrolit içermektedirler. Hastalara albumin verildiği zaman
hastaların elektrolit durumları gözlenmelidir ve elektrolit dengesini korumak için uygun
tedaviler sağlanmalıdır.
Hemolize neden olmaması için HUMAN ALBUMİN %20 BEHRİNG çözeltisi enjeksiyonluk
su ile seyreltilmemelidir.
HUMAN ALBUMİN %20 BEHRİNG yüksek hacimde kullanılacak ise, koagülasyon ve
hematokrit kontrolü gerekmektedir. Diğer kan bileşenlerinin (pıhtılaşma faktörleri,
elektrolitler, trombositler ve eritrositler) yeterli oranda yerine konması sağlanmalıdır.
5Doz ve infüzyon hızı hastanın dolaşım durumuna göre ayarlanmadığı takdirde hipervolemi
oluşabilir. Bunun ilk klinik bulgusu kardiyovasküler sistem yüklenmesi (baş ağrısı, dispne,
jugular ven konjestiyonu) veya artmış kan basıncı, yükselmiş venöz basınç ve pulmoner
ödemdir. Bu durumlar gelişirse infüzyon derhal durdurulmalıdır.
Bu tıbbi ürün her dozunda 125 mmol/L sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
HUMAN ALBUMİN %20 BEHRİNG’ in diğer ilaçlarla spesifik bir etkileşimi
bilinmemektedir.
Özel popülasyonlara ilişkin ek bilgiler
Pediyatrik ve diğer özel popülasyonlara ilişkin hiçbir klinik etkileşim çalışması
yürütülmemiştir.
4.6 Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar / Doğum kontrolü (Kontrasepsiyon)
HUMAN ALBUMİN %20 BEHRİNG’ in çocuk doğurma potansiyeli bulunan kadınlarda
kullanıldığında üreme kapasitesini etkileyip etkilemediği bilinmemektedir.
Gebelik dönemi
HUMAN ALBUMİN %20 BEHRİNG’ in gebe kadınlarda kullanımına ilişkin yeterli veri
mevcut değildir. Hayvanlar üzerinde yapılan çalışmalar, gebelik / ve-veya/ embriyonal/fetal
gelişim/ ve-veya/ doğum /ve-vaya/ doğum sonrası gelişim üzerindeki etkiler bakımından
yetersizdir ve insanlara yönelik potansiyel risk bilinmemektedir.
HUMAN ALBUMİN %20 BEHRİNG gerekli olmadıkça gebelik döneminde
kullanılmamalıdır.
Laktasyon dönemi
6HUMAN ALBUMİN %20 BEHRİNG’ in insan sütüyle atılıp atılmadığı bilinmemektedir.
HUMAN ALBUMİN %20 BEHRİNG’ in süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da HUMAN ALBUMİN %20 BEHRİNG’
tedavisinin durdurulup durdurulmayacağına ilişkin karar verilirken, emzirmenin çocuk
açısından faydası ve HUMAN ALBUMİN %20 BEHRİNG’ tedavisinin emziren anne
açısından faydası dikkate alınmalıdır.
Üreme yeteneği / Fertilite
Deneysel hayvan çalışmalarından elde edilen sonuçlar ile, HUMAN ALBUMİN %20 BEHRİNG’in
üreme yeteneği/fertilite üzerindeki güvenlilik çalışmaları yetersizdir.
4.7.Araç ve makine kullanımı üzerindeki etkiler
HUMAN ALBUMİN %20 BEHRİNG’ in araç ve makine kullanma yeteneği üzerinde tespit
edilen bir etkisi bulunmamaktadır.
4.8.İstenmeyen etkiler
İnsan albumini ürünleri için bildirilen yan etkiler aşağıda verilmiştir.
Çok yaygın (≥ 1/10); yaygın (≥1/100 ila < 1/10);yaygın olmayan (≥1/1.000 ila < 1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Çok seyrek:
• Alerjik (hipersensitivite) reaksiyonlar; anjiyoödem, enjeksiyon veya infüzyon bölgesinde
yanma, batma, kızarıklık, kaşıntı, ürtiker, solunum güçlüğü, bradikardi, taşikardi, al basması,
hipotansiyon, letarji, titreme.
Bazen bu yan etkiler şok içeren ciddi anafilaksiye neden olabilir.
Sinir sistemi hastalıkları
Çok seyrek:
• Baş ağrısı
• Uyuşukluk
7• Huzursuzluk
• Üşüme hissi
Kardiyak hastalıkları
Çok seyrek:
• Presipitat konjestif kalp yetmezliği
• Ödem
• Hiper-/hipotansiyon
• Hipervolemi
• Taşikardi
Solunum, göğüs bozuklukları ve mediastinal hastalıkları
Çok seyrek:
• Bronkospazm
• Pulmoner ödem
Gastrointestinal hastalıkları
Çok seyrek:
• Mide bulantısı
• Kusma
Deri ve deri altı doku hastalıkları
Çok seyrek:
• Kızarıklık
• Döküntü
• Kaşıntı
Genel bozukluklar ve uygulama bölgesine ilişkin hastalıkları
Çok seyrek:
• Geçici deri reaksiyonları
• Uygulama bölgesinde hafif ağrı, hassasiyet, ateş, şişkinlik.
• Enjeksiyon veya infüzyon bölgesinde yanma, batma
Virüs güvenliği için Bölüm 4.4.’deki “Özel kullanım uyarıları ve önlemleri”ne bakınız.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;e- posta:
tufam@titck.gov.tr; tel: 0 800 314 00 08; faks : 0 312 218 35 99)
4.9. Doz aşımı ve tedavisi
Eğer doz ve infüzyon hızı yüksek ise hipervolemi görülülebilir.
İlk klinik belirtisi:
• Kardiyovasküler aşırı yüklemeden kaynaklanan baş ağrısı, dispne, jugular ven
konjestiyonu
• Artmış kan basıncı
• Yükselmiş santral venöz basınç
• Pulmoner ödem
Tedavi
Aşırı dozdan kaynaklanabilecek yukarıdaki klinik semptomların görülmesi durumunda
infüzyon hemen kesilmelidir.
Hastanın hemodinamik paremetreleri dikkatle yakından izlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik gurup: Plazma yerine kullanılanlar ve plazma protein fraksiyonu, albumin
ATC kodu: B05AA01
Etki Mekanizması:
İnsan albumini kantitatif olarak, insan plazmasındaki total protein miktarının yarısından
fazlasıdır ve karaciğer protein sentez aktivitesinin yaklaşık %10’nunu oluşturur.
Albüminin en önemli fizyolojik fonksiyonlarından biri kanın onkotik basıncına olan etkisi ve
kandaki düşük molekül ağırlıklı maddeleri taşıma görevidir. Albümin dolaşımdaki kan
9hacmini stabilize eder. Hormonlar, enzimler, ilaçlar, toksinler vb. için taşıyıcı görevini
üstlenir.
5.2. Farmakokinetik özellikler
Genel özellikler
Emilim:
Uygulama yeri açısından ( intravenöz ) ilaç direkt kana karışır.
Dağılım:
Normal şartlarda vücuttaki albümin konsantrasyonu vücut ağırlığının 4-5 g/ kg’dır. Bunun
%40-45’ i intravasküler, %55-60’ı ekstravasküler alanda bulunur. Artmış kapiller geçirgenlik
albumin kinetiğini değiştirebilir ve bununla birlikte, ciddi yanıklar ve septik şok gibi
durumlarda anormal dağılım oluşabilir.
İnfüze edilen albüminin %10’ nundan daha azı infüzyonu takiben ilk 2 saat içerisinde
intravasküler kompartımanı terk eder. Bunun sonucu olarak kanın dolaşım hacmi
uygulamadan birkaç saat sonra artacaktır. Buna rağmen kritik hastalarda albumin damar
boşluklarına tahmin edilemeyen oranda sızıntı yapabilir.
Biyotransformasyon
HUMAN ALBUMİN %20 BEHRİNG hücrenin normal bileşenidir. Lizozomal proteazlar ile
hücre içinde eliminasyona uğramaktadır. Başka biyotransformasyon yolu bulunmamaktadır.
Eliminasyon
Normal koşullarda albüminin yarılanma ömrü ortalama 19 gündür. Yıkım ve sentez
arasındaki denge genellikle geri besleme ile sağlanabilir. Eliminasyon, lizozomal proteazlar’
dan dolayı hücre içerisinde baskındır.
Doğrusallık / Doğrusal olmayan durum
Bilgi bulunmamaktadır.
5.3. Klinik öncesi güvenlilik verileri
HUMAN ALBUMİN %20 BEHRİNG, insan plazmasının normal bileşenlerindendir ve
fizyolojik albumin gibi etki gösterir.
10Hayvanlarda tek doz toksisite testi pek ilişkili değildir ve toksik veya lethal doz ya da doz-etki
ilişkisini değerlendirmeye imkan vermez.
Hayvanlarda tekrarlanan doz toksisitesi testleri heterolog proteinlere karşı antikor gelişmesi
dolayısı ile uygulanabilir değildir.
HUMAN ALBUMİN %20 BEHRİNG embriyofetal toksisite, onkojenik ve mutajenik
potansiyel oluşturduğuna dair kanıt bulunmamaktadır.
6. FARMASÖTİK ÖZELLİKLER
6.1.Yardımcı maddelerin listesi
Sodyum klorür
Kaprilat
N-asetil-D,L-Triptofan
Hidroklorik asit ve sodyum hidroksit (az miktarda pH ayarlamak için)
Enjeksiyonluk su
6.2.Geçimsizlikler
HUMAN ALBUMİN %20 BEHRİNG diğer ilaçlar ile özellikle de tam kan ve eritrosit içeren
ilaçlar ile karıştırılmamalıdır.
6.3.Raf ömrü
60 ay
6.4.Saklamaya yönelik özel tedbirler
HUMAN ALBUMİN %20 BEHRİNG’ i 25 0C altındaki oda sıcaklığında ve ışıktan korumak
için orijinal ambalajında saklayınız. Dondurmayınız! Donmuş ürünü çözüp kullanmayınız.
İnfüzyon şişesi açıldıktan sonra içerik hemen kullanılmalıdır.
6.5.Ambalajın niteliği ve içeriği
HUMAN ALBUMİN %20 BEHRİNG 100 ml infüzyon şişe; alüminyum flip off kapak ve
lastik tıpa ile mühürlenmiş Tip II renksiz cam.
116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Albumin çözeltileri, uygulanan kişide hemolize neden olabileceği için enjeksiyonluk su ile
seyreltilmemelidir.
Elektrolit çözeltilerle karıştırılma (seyreltmek için), aseptik koşullarda yapılmalıdır.
Büyük miktarlarda uygulama gerektiğinde, infüzyon çözeltisi oda veya vücut sıcaklığında
olmalıdır.
İnfüzyon steril, pirojensiz ve tek kullanımlık infüzyon setiyle, intravenöz yolla uygulanır.
İnfüzyon seti ile delinmeden önce, tıpa uygun bir dezenfektanla dezenfekte edilmelidir.
Şişe infüzyon seti ile delindikten sonra, içerik hemen infüze edilmelidir.
7. RUHSAT SAHİBİ
CSL Behring Biyoterapi İlaç
Dış Ticaret Anonim Şirketi
Büyükdere Cad. No:191 K:14
Levent 34394, İstanbul
8. RUHSAT NUMARASI
2015/687
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.08.2015
Ruhsat yenileme tarihi:
10. KÜB’ ÜN YENİLENME TARİHİ
12