KISA ÜRÜN BİLGİSİ
1. BEŞERİ TIBBİ ÜRÜNÜN ADI
VESİFİX 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film tablet 10 mg solifenasin süksinat içerir.
Yardımcı madde(ler):
Laktoz anhidrat (Lactopress anhidrat; inek sütü kaynaklı)……96,5 mg
Gün batımı sarısı (E110)…………….……..0,5 mcg
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Açık pembe renkli, yuvarlak, bir yüzü “10” yazılı, bombeli film tabletler
4. KLİNİK ÖZELLİKLER
4.1. Terapötik endikasyonlar
Aşırı aktif mesane sendromu olan hastalarda görülebilen artmış sıklıkta idrara çıkma ve
şiddetli idrar yapma hissi ve/veya sıkışma tipi inkontinansın semptomatik tedavisinde
endikedir.
4.2. Pozoloji ve uygulama şekli
Pozoloji:
Erişkinler (yaşlı hastalar dahil)
Önerilen solifenasin süksinat dozu günde bir kez 5 mg’dır. Gerekli görüldüğünde solifenasin
süksinat dozu günde bir kez 10 mg’a arttırılabilir.
Uygulama sıklığı ve süresi:
Günde bir kez uygulanır. VESİFİX uzun süreli kullanıma uygundur.
Uygulama şekli:
VESİFİX oral yolla alınmalı ve sıvı yardımıyla bütün olarak yutulmalıdır. Yemeklerle birlikte
ya da yemeklerden ayrı olarak alınabilir.
1Özel popülasyonlara ilişkin ek bilgiler:
Böbrek yetmezliği:
Hafif-orta dereceli böbrek yetmezliği (kreatinin klerensi > 30 ml/dakika) olan hastalar için
herhangi bir doz ayarlaması gerekli değildir. Ciddi böbrek yetmezliği olan hastalar (kreatinin
klerensi ≤ 30 ml/dakika) dikkatle tedavi edilmeli ve bu hastalara günde bir kez 5 mg’dan daha
yüksek dozlar uygulanmamalıdır (bkz. Bölüm 5.2 Farmakokinetik özellikler).
Karaciğer yetmezliği:
Hafif karaciğer yetmezliği olan hastalar için herhangi bir doz ayarlaması gerekli değildir. Orta
dereceli karaciğer yetmezliği olan hastalar (Child-Pugh skoru 7-9) dikkatle tedavi edilmeli ve
bu hastalara günde bir kez 5 mg’dan daha yüksek dozlar uygulanmamalıdır (bkz. Bölüm 5.2
Farmakokinetik özellikler).
Pediyatrik popülasyon:
Çocuklardaki güvenliği ve etkinliği henüz tam olarak belirlenmemiştir. Bu nedenle, VESİFİX
çocuklarda kullanılmamalıdır.
Geriyatrik popülasyon:
Önerilen solifenasin süksinat dozu günde bir kez 5 mg’dır. Gerekli görüldüğünde solifenasin
süksinat dozu günde bir kez 10 mg’a arttırılabilir.
Diğer:
Güçlü sitokrom P450 3A4 inhibitörleri:
Ketokonazol ile ya da ritonavir, nelfinavir ve itrakonazol gibi diğer güçlü CYP3A4
inhibitörlerinin terapötik dozları kullanılarak eşzamanlı tedavi uygulandığında, maksimum
VESİFİX dozu 5 mg ile sınırlandırılmalıdır (bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri).
4.3. Kontrendikasyonlar
-Solifenasin; idrar retansiyonu, şiddetli gastro-intestinal hastalık (toksik megakolon
dahil), myastenia gravis ya da dar açılı glokom bulunan ve bu hastalıklar açısından risk
taşıyan hastalar,
-Etkin maddeye ya da yardımcı maddelerden herhangi birine karşı aşırı duyarlılığı olan
hastalar (Bkz. Bölüm 6.1 Yardımcı maddelerin listesi),
-Hemodiyaliz uygulanmakta olan hastalar (bkz. Bölüm 5.2 Farmakokinetik özellikler),
-Ciddi karaciğer yetmezliği olan hastalar (bkz. Bölüm 5.2 Farmakokinetik özellikler),
-Ciddi böbrek yetmezliği ya da orta dereceli karaciğer yetmezliği bulunan ve
ketokonazol gibi güçlü bir CYP3A4 inhibitörü ile tedavi edilmekte olan (bkz. Bölüm 4.5
Diğer tıbbi ürünler ile etkileşimler ve diğer etkileşim şekilleri) hastalarda kontrendikedir.
4.4. Özel kullanım uyarıları ve önlemleri
Uzun QT sendromu / Torsade de Pointes’e neden olabilen ilaçlar ile birlikte kullanıldığında
uzun QT sendromu veya Torsade de Pointes oluşma riskini artırabilir. Bu nedenle bu tür
ilaçlarla birlikte kullanılmamalıdır.
2VESİFİX tedavisinden önce, sık idrar yapmanın diğer nedenleri (kalp yetmezliği ya da böbrek
hastalığı) değerlendirilmelidir. İdrar yolu enfeksiyonu varsa, uygun bir antibakteriyel tedavi
başlatılmalıdır.
VESİFİX, aşağıdaki durumların bulunduğu hastalarda dikkatle kullanılmalıdır:
• Klinik açıdan önemli, mesane dışa akış obstrüksiyonuna bağlı üriner retansiyon riski,
• Gastro-intestinal obstrüktif bozukluklar,
• Gastro-intestinal motilitede azalma riski,
• Ciddi böbrek yetmezliği (kreatinin klerensi ≤ 30 ml/dakika; bkz. Bölüm 5.2
Farmakokinetik özellikler ve Bölüm 4.2 Pozoloji ve uygulama şekli) (bu hastalar için doz
5 mg’ı aşmamalıdır),
• Orta dereceli karaciğer yetmezliği (Child-Pugh skoru 7-9; bkz. Bölüm 5.2
Farmakokinetik özellikler ve Bölüm 4.2 Pozoloji ve uygulama şekli) (bu hastalar için doz
5 mg’ı aşmamalıdır),
• Ketokonazol gibi güçlü bir CYP3A4 inhibitörü ile eşzamanlı kullanımı (bkz. Bölüm 5.2
Farmakokinetik özellikler ve Bölüm 4.2 Pozoloji ve uygulama şekli),
• Hiatus hernisi/gastro-özofagal reflü ve/veya birlikte özofajite neden olabilen ya da
özofajiti alevlendirebilen ilaçların (bifosfonatlar gibi) eş zamanlı kullanımı,
• Otonom nöropati.
Aşırı detrusor aktivitesi için nörojenik bir sebep bulunan hastalardaki güvenliği ve etkinliği
henüz belirlenmemiştir.
Solifenasin süksinat kullanan bazı hastalarda, havayolu obstrüksiyonu ile birlikte anjiyoödem
bildirilmiştir. Anjiyoödem görülmesi durumunda solifenasin süksinat tedavisi kesilmeli ve
uygun tedavi ve/veya gerekli önlemler alınmalıdır.
Solifenasin süksinat kullanan bazı hastalarda anaflaktik reaksiyon bildirilmiştir. Anaflaktik
reaksiyon geliştiren hastalarda, solifenasin süksinat bıraktırılmalı, uygun tedavi ve/veya
ölçümler yapılmalıdır.
Nadir kalıtımsal galaktoz intoleransı, Lapp laktaz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
VESİFİX’in içeriğinde bulunan gün batımı sarısı alerjik reaksiyonlara neden olabilir.
VESİFİX’in maksimum etkisi en erken 4 hafta sonra saptanabilir.
4.5. Diğer tıbbi ürünler ile etkileşimler ve diğer etkileşim şekilleri
Farmakolojik etkileşmeler:
Antikolinerjik özellikleri olan diğer tıbbi ürünlerle birlikte uygulanması, daha belirgin
terapötik etkilere ve istenmeyen etkilere yol açabilir. VESİFİX tedavisinin tamamlanmasının
ardından, bir başka antikolinerjik tedaviye başlamadan önce, yaklaşık bir haftalık bir ara
verilmesi sağlanmalıdır. Kolinerjik reseptör agonistlerinin birlikte uygulanması, solifenasinin
terapötik etkisini azaltabilir.
Solifenasin, metoklopramid ve sisaprid gibi gastro-intestinal sistem motilitesini uyaran tıbbi
ürünlerin etkisini azaltabilir.
3Farmakokinetik etkileşmeler:
In vitro araştırmalarda, terapötik konsantrasyonlarda uygulanan solifenasinin insan karaciğer
mikrozomları kaynaklı CYP1A1/2, 2C9, 2C19, 2D6 ya da 3A4’ü inhibe etmediği
gösterilmiştir. Bu nedenle, solifenasinin bu CYP enzimleri tarafından metabolize edilen
ilaçların klerensini değiştirme olasılığı bulunmamaktadır.
Diğer tıbbi ürünlerin solifenasinin farmakokinetiği üzerindeki etkisi:
Solifenasin, CYP3A4 tarafından metabolize edilir. Güçlü bir CYP3A4 inhibitörü olan
ketokonazol (200 mg/gün) ile eşzamanlı uygulanması, solifenasinin EAA değerinde iki kat
artışa yol açarken, 400 mg/gün dozundaki ketokonazol ile eşzamanlı uygulama solifenasinin
EAA değerinde 3 kat artışla sonuçlanmıştır. Bu nedenle, ketokonazol ya da diğer güçlü
CYP3A4 inhibitörlerinin (örneğin; ritonavir, nelfinavir, itrakonazol) terapötik dozları ile
eşzamanlı olarak kullanıldığında, maksimum VESİFİX dozu 5 mg olarak sınırlandırılmalıdır
(bkz. Bölüm 4.2 Pozoloji ve uygulama şekli).
Daha yüksek afiniteli CYP3A4 substratlarının solifenasin üzerindeki etkisine ek olarak, enzim
indüksiyonunun solifenasinin ve metabolitlerinin farmakokinetiği üzerindeki etkileri
araştırılmamıştır. Solifenasin CYP3A4 tarafından metabolize edildiğinden, daha yüksek
afiniteli diğer CYP3A4 substratları (örneğin; verapamil, diltiazem) ve CYP3A4
indükleyicileri (örneğin; rifampisin, fenitoin, karbamazepin) ile farmakokinetik etkileşimlerin
olması mümkündür.
Özel popülasyonlara ilişkin ek bilgiler
Böbrek/Karaciğer yetmezliği
Ciddi böbrek yetmezliği ya da orta dereceli karaciğer yetmezliği olan hastalarda, solifenasin
ve güçlü bir CYP3A4 inhibitörü ile eşzamanlı tedavi uygulanması kontrendikedir.
Solifenasinin diğer tıbbi ürünlerin farmakokinetiği üzerindeki etkisi:
Oral Kontraseptifler:
Solifenasin süksinat alımı ile solifenasin ve kombine oral kontraseptifler (etinil
östradiol/levonorgestrel) arasında herhangi bir farmakokinetik etkileşim görülmemiştir.
Varfarin:
Solifenasin süksinat kullanımının R-varfarin ya da S-varfarinin farmakokinetiğini veya
bunların protrombin zamanı üzerindeki etkisini değiştirmediği saptanmıştır.
Digoksin:
Solifenasin süksinat kullanımının digoksin farmakokinetiği üzerinde hiçbir etki göstermediği
saptanmıştır.
Pediyatrik popülasyon
Çocuklardaki güvenliği ve etkinliği henüz tam olarak belirlenmemiştir. Bu nedenle, VESİFİX
çocuklarda kullanılmamalıdır.
4.6. Gebelik ve laktasyon
Genel tavsiye
4Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Kontrasepsiyonla ilgili veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Solifenasin kullanırken gebe kalan kadınlardan elde edilen herhangi bir klinik veri mevcut
değildir. Hayvanlarda yapılan araştırmalarda solifenasinin fertilite, embriyonal/ fetal gelişim
ya da doğurma üzerinde direkt zararlı etkileri olmadığı gösterilmiştir (bkz. Bölüm 5.3 Klinik
öncesi güvenlilik verileri). İnsanlar için potansiyel risk bilinmemektedir. Gebe kadınlara
reçete edildiğinde dikkatli davranılmalıdır.
Laktasyon dönemi
Solifenasinin insan sütüne geçmesine ilişkin herhangi bir veri mevcut değildir. Farelerde,
solifenasin ve/veya metabolitleri süte geçmiş ve yenidoğan farelerde doza bağlı bir gelişme
bozukluğuna neden olmuştur (bkz. Bölüm 5.3 Klinik öncesi güvenlilik verileri). Bu nedenle,
emzirme dönemi boyunca VESİFİX kullanımından kaçınılmalıdır.
Üreme yeteneği/Fertilite
Gebelik dönemi başlığı altında verilen bilgiler dışında, fertilite ve üreme hakkında başka bilgi
bulunmamaktadır.
4.7. Araç ve makine kullanımı üzerindeki etkiler
Diğer antikolinerjiklerde olduğu gibi solifenasin de, bulanık görmeye ve sık olmayan bir
biçimde somnolans ve yorgunluğa (bkz. Bölüm 4.8 İstenmeyen etkiler) neden olabildiğinden,
araç ve makine kullanma yeteneği olumsuz etkilenebilmektedir.
4.8. İstenmeyen etkiler
Solifenasinin farmakolojik etkisine bağlı olarak, VESİFİX şiddeti (genellikle) hafif ya da orta
dereceli olan istenmeyen antikolinerjik etkilere neden olabilir. İstenmeyen antikolinerjik
etkilerin sıklığı dozla ilişkilidir.
Solifenasin süksinat ile en sık bildirilen advers reaksiyon, ağız kuruluğu olmuştur. Bu
reaksiyon günde bir kez 5 mg’lık doz ile tedavi edilen hastaların %11’inde, günde bir kez 10
mg’lık doz ile tedavi edilen hastaların %22’sinde ve plasebo ile tedavi edilen hastaların
%4’ünde ortaya çıkmıştır. Ağız kuruluğunun şiddeti, genellikle hafif olmuş ve yalnızca nadir
durumlarda tedavinin kesilmesine yol açmıştır. Genel olarak, bu tıbbi ürüne uyum çok yüksek
olmuş (yaklaşık %99) ve solifenasin süksinat ile tedavi edilen hastaların yaklaşık %90’ı 12
haftalık tedaviden oluşan tüm araştırma dönemini tamamlamıştır.
Klinik çalışmalarda solifenasin süksinat ile elde edilmiş veriler aşağıdadır:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
5Seyrek (≥1/10.000 ila <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar:
Yaygın olmayan: İdrar yolu enfeksiyonu, sistit
Bağışıklık sistemi hastalıkları:
Bilinmiyor: Anaflaktik reaksiyon*
Metabolizma ve beslenme hastalıkları:
Bilinmiyor: İştah azalması*, hiperkalemi*
Psikiyatrik hastalıklar:
Çok seyrek: Halüsinasyon*, konfüzyon durumu*
Bilinmiyor: Deliryum*
Sinir sistemi hastalıkları:
Yaygın olmayan: Somnolans, tat alma bozukluğu
Çok seyrek: Baş dönmesi, baş ağrısı
Göz hastalıkları:
Yaygın: Bulanık görme
Yaygın olmayan: Göz kuruluğu
Bilinmiyor: Glokom*
Kardiyak hastalıklar:
Bilinmiyor: Torsades de Pointes*, elektrokardiyogram QT uzaması*, atriyal fibrilasyon*,
taşikardi*
Solunum, göğüs bozuklukları ve mediastinal hastalıkları:
Yaygın olmayan: Burun kuruluğu
Bilinmiyor: Disfoni*
Gastro-intestinal hastalıklar:
Çok yaygın: Ağız kuruluğu
Yaygın: Konstipasyon, bulantı, dispepsi, abdominal ağrı
Yaygın olmayan: Gastro-özofagal reflü hastalıkları, boğaz kuruluğu
Seyrek: Kolon obstrüksiyonu, peklik, kusma*
Bilinmiyor: İleus*, abdominal rahatsızlık*
Hepatobiliyer hastalıklar:
Bilinmiyor: Karaciğer hastalığı, karaciğer fonksiyon test anormalliği*
Deri ve derialtı doku hastalıkları:
Yaygın olmayan: Cilt kuruluğu
Seyrek: Pruritus*, döküntü*
Çok seyrek: Eritema multiforma*, ürtiker*, anjiyoödem*
Bilinmiyor: Eksfoliyatif dermatit*
6Kas-iskelet bozuklukları, bağ doku ve kemik hastalıkları:
Bilinmiyor: Kas zayıflığı*
Böbrek ve idrar yolu hastalıkları:
Yaygın olmayan: İdrar yapma güçlüğü
Seyrek: İdrar retansiyonu (bir nedene bağlı olarak idrarı yapamama durumu)
Bilinmiyor: Böbrek yetmezliği*
Genel bozukluklar ve uygulama bölgesine ilişkin hastalıklar:
Yaygın olmayan: Yorgunluk, periferik ödem
*Pazarlama sonrası gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Solifenasin süksinatın doz aşımı şiddetli antikolinerjik etki ile sonuçlanabilir ve uygun şekilde
tedavi edilmelidir. En yüksek doz olarak bir hastaya yanlışlıkla 280 mg solifenasin süksinat
verilmiştir, 5 saatlik sürede hastaneye yatış gerektirmeyen akli durum değişikliği
gözlenmiştir. Solifenasin süksinat ile doz aşımı durumunda, hasta aktif kömür ile tedavi
edilmelidir. Gastrik lavaj uygulanabilir, ancak hasta kusturulmamalıdır.
Diğer antikolinerjiklerde olduğu gibi, semptomlar aşağıda belirtildiği biçimde tedavi
edilebilir:
• Halüsinasyonlar ya da belirgin eksitasyon gibi ciddi merkezi antikolinerjik etkiler:
Fizostigmin ya da karbakol ile tedavi edilir.
• Konvülziyonlar ya da belirgin eksitasyon: Benzodiazepinlerle tedavi edilir.
• Solunum yetersizliği: Suni solunum uygulanarak tedavi edilir.
• Taşikardi: Beta-blokörlerle tedavi edilir.
• Üriner retansiyon: Kateterizasyon uygulanarak tedavi edilir.
• Midriyazis: Pilokarpin göz damlası uygulanarak ve/veya hasta karanlık bir odada
tutularak tedavi edilir.
Diğer antimuskariniklerde olduğu gibi, doz aşımı durumunda QT-uzaması açısından risk
taşıdığı (yani; hipokalemi, bradikardi ve halen QT-aralığını uzattığı bilinen tıbbi ürünlerin
kullanılması) ve daha önceden mevcut kardiyak hastalıkları olduğu (yani; miyokard iskemisi,
aritmi, konjestif kalp yetmezliği) bilinen hastalara özgün bir dikkat gösterilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üriner antispazmotik
ATC Kodu: G04BD08
7Etki mekanizması:
Solifenasin yarışmacı, spesifik bir kolinerjik-reseptör antagonistidir. Mesane, parasempatik
kolinerjik sinirlerle uyarılır. Asetilkolin, başta M alt-tipi olmak üzere muskarinik reseptörler
3
aracılığıyla detrusor düz kasını kasar. In vitro ve in vivo farmakolojik araştırmalarda,
solifenasinin muskarinik M alt-tip reseptörünün yarışmacı bir inhibitörü olduğu
3
gösterilmiştir. Ayrıca, solifenasinin test edilen iyon kanalları ve çeşitli diğer reseptörler için
düşük afinite göstermesi ya da hiç afinite göstermemesi yoluyla muskarinik reseptörler için
spesifik bir antagonist olduğu gösterilmiştir.
Klinik çalışmalar:
Günde 5 mg ve 10 mg dozlarındaki solifenasin süksinat tedavisi, mesanesi aşırı aktif olan
erkek ve kadın hastalarda yürütülen çeşitli çift-kör, randomize, kontrollü klinik çalışmalarda
araştırılmıştır.
Çalışmaya alınma kriterleri; hastaların 3 ay veya daha uzun bir süredir aşırı aktivite gösteren
mesane semptomları olmasıdır. Bu çalışmalara 3027 hasta dahil olmuştur (1811 solifenasin
süksinat ve 1216 plasebo) ve hastaların yaklaşık %90’ı 12 haftalık çalışmayı tamamlamıştır.
12 haftalık çalışmayı tamamlayan hastaların tümü, uzun süreli, açık etiketli, genişletilmiş
çalışmaya dahil olmaya uygun görülmüş ve katılan hastaların % 81’i ek 40 haftalık tedavi
periyodunu tamamlamıştır. Hastaların büyük çoğunluğu beyaz ırka mensup (%93) ve kadındır
(%80), yaş ortalaması 58’dir. Her dört çalışmanın da primer sonlanım noktası, başlangıçtan 12
haftaya kadar 24 saatlik mikturasyonda görülen ortalama değişimlerin sayısıdır. İkincil
sonlanım noktaları, başlangıçtan 12 haftaya kadar olan 24 saatlik inkontinens aralıklarındaki
ortalama değişim sayısı ve her bir mikturasyon için ortalama boşaltım hacmidir.
Aşağıdaki tabloda gösterildiği gibi, 5 mg ve 10 mg’lık solifenasin süksinat dozlarının her ikisi
de, primer ve sekonder son noktalarda plaseboya kıyasla, istatistiksel olarak anlamlı iyileşme
sağlamıştır. Etkinlik, tedavinin başlatılmasından itibaren bir hafta içinde gözlenmiştir ve 12
haftalık bir dönem boyunca stabil kalmıştır. Uzun süreli, açık nitelikli bir araştırmada,
etkinliğin en az 12 ay boyunca devam ettiği gösterilmiştir. 12 haftalık tedaviden sonra,
tedaviden önce inkontinans (idrar tutamama) şikayeti olan hastaların, yaklaşık %50’si
inkontinans olayları yaşamamış ve buna ek olarak, hastaların %35’inde günde 8 defadan daha
düşük olan bir idrara çıkma sıklığı elde edilmiştir. Aşırı aktif mesane semptomlarının tedavisi;
aynı zamanda genel sağlık algılaması, inkontinansın etkisi, rol kısıtlamaları, fiziksel
kısıtlılıklar, sosyal kısıtlılıklar, duygular, semptom şiddeti, şiddet ölçümleri ve uyku/enerji
gibi bazı yaşam kalitesi ölçütleri üzerinde yararlı etkilerle sonuçlanmaktadır.
Tedavi süresi 12 hafta olan dört kontrollü Faz 3 araştırmanın sonuçları (toplu veriler)
Plasebo Solifenasin Solifenasin Tolterodin
süksinat süksinat Günde 2
Günde 1 kez Günde 1 kez kez
5 mg 10 mg 2 mg
İdrara çıkma sayısı/24 saat
Başlangıçtaki ortalama 11,9 12,1 11,9 12,1
Başlangıca göre ortalama azalma 1,4 2,3 2,7 1,9
Başlangıca göre % değişiklik (%12) (%19) (%23) (%16)
n 1138 552 1158 250
p-değeri* <0,001 <0,001 0,004
İdrar sıkıştırması olaylarının sayısı/24 saat
8Başlangıçtaki ortalama 6,3 5,9 6,2 5,4
Başlangıca göre ortalama azalma 2,0 2,9 3,4 2,1
Başlangıca göre % değişiklik (%32) (%49) (%55) (%39)
n 1124 548 1151 250
p-değeri* <0,001 <0,001 0,031
İnkontinans olaylarının sayısı/24 saat
Başlangıçtaki ortalama 2,9 2,6 2,9 2,3
Başlangıca göre ortalama azalma 1,1 1,5 1,8 1,1
Başlangıca göre % değişiklik (%38) (%58) (%62) (%48)
n 781 314 778 157
p-değeri* <0,001 <0,001 0,009
Noktüri olaylarının sayısı/24 saat
Başlangıçtaki ortalama 1,8 2,0 1,8 1,9
Başlangıca göre ortalama azalma 0,4 0,6 0,6 0,5
Başlangıca göre % değişiklik (%22) (%30) (%33) (%26)
n 1005 494 1035 232
p-değeri* 0,025 <0,001 0,199
Boşalan hacim/idrar
Başlangıçtaki ortalama 166 ml 146 ml 163 ml 147 ml
Başlangıca göre ortalama azalma 9 ml 32 ml 43 ml 24 ml
Başlangıca göre % değişiklik (%5) (%21) (%26) (%16)
n 1135 552 1156 250
p-değeri* <0,001 <0,001 <0,001
Tampon sayısı/24 saat
Başlangıçtaki ortalama 3,0 2,8 2,7 2,7
Başlangıca göre ortalama azalma 0,8 1,3 1,3 1,0
Başlangıca göre % değişiklik (%27) (%46) (%48) (%37)
n 238 236 242 250
p-değeri* <0,001 <0,001 0,010
Not: Temel araştırmaların 4’ünde solifenasin süksinat 10 mg ve plasebo kullanılmıştır. Bu 4
araştırmanın 2 tanesinde ayrıca solifenasin süksinat 5 mg da kullanılmış ve araştırmalardan
birine günde iki kez uygulanan tolterodin 2 mg dahil edilmiştir. Farklı araştırmaların her
birinde tüm parametreler ve tedavi grupları değerlendirilmemiştir. Bu nedenle, listelenmiş
olan hasta sayıları her bir parametre ve tedavi grubu için farklılık gösterebilir.
* Plasebo ile eşleştirilmiş karşılaştırma için p-değeri.
5.2. Farmakokinetik özellikler
Genel özellikler
Emilim:
Solifenasin süksinat tabletlerinin alınmasının ardından, 3 ila 8 saat sonra solifenasin
maksimum plazma konsantrasyonuna (C ) ulaşmaktadır. t doza bağımlı değildir. C
maks maks maks
ve eğrinin altında kalan alan (EAA), 5 ila 40 mg arasında dozla orantılı olarak artar. Mutlak
biyoyararlanım, yaklaşık %90’dır.
Besin alımı, solifenasinin C ’ını ya da EAA’sını etkilemez.
maks
Dağılım:
9İntravenöz uygulamayı takiben solifenasinin görünen dağılım hacmi, yaklaşık 600 L’dir. Esas
olarak α -asit glikoprotein olmak üzere, solifenasinin plazma proteinlerine bağlanma oranı
1
yüksektir (yaklaşık %98).
Biyotransformasyon:
Solifenasin büyük ölçüde karaciğer tarafından, esas olarak sitokrom P450 3A4 (CYP3A4)
yoluyla metabolize edilir. Bununla birlikte, solifenasinin metabolizmasına katkıda
bulunabilen alternatif metabolik yollar mevcuttur. Solifenasinin sistemik klerensi, yaklaşık
9,5 L/saat’tir ve solifenasinin terminal yarılanma ömrü, 45-68 saattir. Oral doz
uygulamasından sonra plazmada solifenasine ek olarak, farmakolojik yönden aktif olan bir
(4R-hidroksi solifenasin) ve inaktif olan üç metabolit (N-glukuronid, N-oksit ve 4R-hidroksi-
N-oksit) tanımlanmıştır.
Eliminasyon:
10 mg’lık bir tek [14C-işaretli]-solifenasin dozunun uygulanmasından sonra, 26 gün boyunca
radyoaktivitenin yaklaşık %70’i idrarda ve %23’ü feçeste saptanmıştır. İdrarda,
radyoaktivitenin yaklaşık %11’i değişmemiş etkin madde olarak; yaklaşık %18’i N-oksit
metaboliti olarak, %9’u 4R-hidroksi-N-oksit metaboliti olarak ve %8’i 4R-hidroksi metaboliti
(aktif metabolit) olarak tespit edilmiştir. Feçeste, 4R-hidroksi metaboliti tespit edilmiştir.
Doğrusallık/doğrusal olmayan durum:
Terapötik doz aralığında farmakokinetiği doğrusaldır.
Hastalardaki karakteristik özellikler
Böbrek yetmezliği:
Solifenasinin hafif ve orta dereceli böbrek yetmezliği olan hastalardaki EAA ve C
maks
değerlerinin sağlıklı gönüllülerde saptanan değerlerden anlamlı bir farklılık göstermediği
belirlenmiştir. Ciddi böbrek yetmezliği bulunan hastalarda (kreatinin klerensi ≤ 30
ml/dakika), C ’daki yaklaşık %30 artış, EAA’de %100’den fazla artış ve t ’de %60’dan
maks 1/2
fazla artış ile birlikte, solifenasin etkilenimi kontrollere kıyasla anlamlı ölçüde daha büyük
olmuştur. Kreatinin klerensi ile solifenasin klerensi arasında istatistiksel olarak anlamlı bir
ilişki olduğu gözlenmiştir.
Hemodiyaliz uygulanmakta olan hastalardaki farmakokinetiği araştırılmamıştır.
Karaciğer yetmezliği:
Orta dereceli karaciğer yetmezliği olan hastalarda (Child-Pugh skoru 7 ila 9) C
maks
etkilenmemiş, EAA %60 oranında artmış ve t iki katına çıkmıştır. Solifenasinin ciddi
1/2
karaciğer yetmezliği olan hastalardaki farmakokinetiği araştırılmamıştır.
Yaş:
Hastanın yaşına göre herhangi bir dozaj ayarlaması gerekli değildir. T olarak ifade edilen
maks
ortalama emilim hızı yaşlılarda hafifçe daha yavaştır. C , EAA ve terminal yarılanma
maks
ömrü yaşlı bireylerde % 20-25 daha yüksek bulunmuştur. Bu hafif farklılıklar, klinik açıdan
anlamlı olarak kabul edilmemiştir. Solifenasinin çocuklar ve adolesanlardaki farmakokinetiği
saptanmamıştır.
Cinsiyet:
Solifenasinin farmakokinetiği cinsiyetten etkilenmez.
10Irk:
Solifenasinin farmakokinetiği ırktan etkilenmez.
5.3. Klinik öncesi güvenlilik verileri
Konvansiyonel güvenilirlik farmakolojisi, tekrarlanan doz toksisitesi, fertilite, embriyofötal
gelişme, genotoksisite ve karsinojenik potansiyel araştırmalarına dayanan klinik öncesi veriler
insanlar için özel bir tehlike olmadığını göstermektedir. Farelerde yapılan bir pre ve postnatal
gelişim araştırmasında, laktasyon sırasında anneye uygulanan solifenasin tedavisi doza
bağımlı olarak daha düşük bir postpartum hayatta kalma oranına, yavru ağırlığında azalmaya
ve klinik açıdan anlamlı düzeylerde daha yavaş fiziksel gelişime neden olmuştur.
Doğumlardan 10 gün sonra tedavi edilen jüvenil fareler, yetişkin farelere göre daha yüksek
maruziyet ve daha ciddi toksisite göstermişlerdir.
6. FARMASÖTİK ÖZELLİKLER
6.1. Yardımcı maddelerin listesi
Laktoz anhidrat (Lactopress anhidrat) (inek süt kaynaklı)
Prejelatinize nişasta
Hidroksi propil metil selüloz 603 (Pharmacoat 603)
Magnezyum stearat
Film kaplama:
Opadry KB Low viscosity White 310A180023 (Makragol (PEG) Polivinil alkol graft
kopolimeri, Titanyumdioksit, Kaolin, Kopolividon, Sodyumlauril sülfat)
Opadry KB Low viscosity Red 310A150004 (Makragol (PEG) Polivinil alkol graft
kopolimeri, Kaolin, Kırmızı demir oksit, Titanyumdioksit, Kopolividon, Sodyumlauril sülfat)
Opadry KB Low viscosity Orange 310A130010 (Makragol (PEG) Polivinil alkol graft
kopolimeri, Kaolin, FD&C Yellow #6/ sunset yellow FCF aluminum lake (Gün batımı sarısı
(E110)), Titanyumdioksit, Kopolividon, Sodyumlauril sülfat)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında ve ambalajında saklanır.
6.5. Ambalajın niteliği ve içeriği
PVC-PE-PVDC Şeffaf Folyo- Al-Blister
Kutu içinde 30 film tablet içeren blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
117. RUHSAT SAHİBİ
NOBEL İLAÇ SANAYİİ VE TİCARET A.Ş.
Saray Mah. Dr.Adnan Büyükdeniz Cad. No:14
34768 Ümraniye / İstanbul
(216) 633 60 00
(216) 633 60 01
8. RUHSAT NUMARASI
2015/28
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.01.2015
Ruhsat yenileme tarihi:
10. KÜB’ÜN YENİLENME TARİHİ
--
12