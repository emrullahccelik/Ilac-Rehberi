 
1 / 10 KULLANMA TALİMATI  
 
AJOVY 225 mg/1,5 mL enjeksiyonluk çözelti içeren kullanıma hazır enjektör  
Steril  
Deri altına  uygulanır . 
 
• Etkin madde:  Her bir kullanıma hazır enjektör 225 mg fremanezumab içerir. 
Fremanezumab Çin Hamster Over  hücrelerinde rekombinant DNA teknolojisi ile üretilen 
bir hümanize monoklonal antikordur. 
 
• Yardımcı maddeler : L-histidin, L -histidin hidroklorik monohidrat, sukroz, disodyum 
etilendiamintetraasetik asit (EDTA) dihidrat, polisorbat 80 ve  enjeksiyonluk su.  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bkz. Bölüm 4: Olası yan etkiler nelerdir?  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız . 
 
Bu Kullanma Talimatında:  
 
1. AJOVY  nedir ve ne için  kullanılır?  
2. AJOVY ’yi kullanmadan önce dikkat edilmesi  gerekenler  
3. AJOVY  nasıl  kullanılır?  
4. Olası yan etkiler  nelerdir?  
5. AJOVY ’nin saklanması  
 Başlıkları yer almaktadır.  1. AJOVY nedir ve ne için  kullanılır?  
 AJOVY, etkin madde olarak vücuttaki belirli bir hedefi tanıyan ve ona bağlanan  bir protein türü  
ve bir monoklonal antikor olan fremanezumab içeren bir ilaçtır.  
 Vücutta kalsitonin gen ilişkili peptid (CGRP) adı verilen bir madde migrende önemli rol oyna r. 
Fremanezumab, CGRP'ye bağlanarak çalışmasını engeller. CGRP'nin aktivitesindeki bu azalma migren ataklarını azaltır.  
 AJOVY, ayda en az 4  gün migren ağrısı yaşayan yetişkinlerde önleyici migren tedavisi için 
kullanılır.  
 
2 / 10 AJOVY migren ataklarının sıklığını ve baş ağrılı günlerin sayısını azaltır. Bu ilaç ayrıca migren 
ile ilişkili kısıtlılığı azaltır ve migren ataklarını tedavi etmek için kullanılan ilaçlara olan ihtiyacı azaltır.  
 AJOVY bir blister içinde sabit bir enjeksiyon iğnesi olan, kullanıma hazır enjektör içindeki bir enjeksiyonluk çözeltidir (enjeksiyon). AJOVY berrak veya op elesan  (saydam olmayan),  
renksiz veya kısmen  sarı bir çözeltidir.   
Her kullanıma hazır enjektör 1,5 mL çözelti içerir.  AJOVY, 1 veya 3 kullanıma hazır enjektör 
içeren ambalajlarda bulunur.  
 2. AJOVY’ yi kullanmadan önce dikkat edilmesi gerekenler  
 
AJOVY’ yi aşağıdaki durumlarda KULLANMAYINIZ  
Fremanezumab veya bu ilaçta bulunan yardımcı maddelerin herhangi birine alerjiniz varsa, bu ilacı kullanmayınız.  
 AJOVY’ yi aşağıdaki durumlarda DİKKATLİ KULLANINIZ  
AJOVY’ yi enjekte ettikten sonra, nefes alma sorunu, dudak ve dil şişmesi veya ciddi döküntü 
gibi ciddi alerjik reaksiyon belirtileri yaşarsanız derhal doktorunuz, eczacınız veya hemşirenizle 
konuşunuz. Bu belirtiler AJOVY enjekte edildikten sonraki 24 saat içinde ortaya çıkabilir ancak 
bazen gecikebilir.   
 Bu ilacı kullanmadan önce doktorunuza halihazırda veya geçmişte kardiyovasküler hastalığınız (kalp ve kan damarlarını etkileyen sorunlar) olup olmadığını söyleyiniz, çünkü AJOVY belirli kardiyovasküler hastalıkları olan hastalarda incelenmemiştir.  Biyoteknolojik tıbbi ürünlerin izlenebilirliğini arttırmak için, uygulanan ürünün adı ve seri numarası açık şekilde kaydedilmelidir.  Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  AJOVY’nin yiyecek ve içecek ile kullanılması  
AJOVY’nin emilim mekanizması ve metabolizması sebebiyle yiyecek ve içecekten etkilenmesi beklenmemektedir.  
 Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, bu ilacı almadan önce doktorunuza veya eczacınıza danışınız.   AJOVY, bu ilacın hamile kadınlarda etkileri bilinmediğinden  gerekli olmadıkça gebelik 
döneminde kullanılmamalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 
 
3 / 10 Emziriyorsanız veya emzirmeyi planlıyorsanız, bu ilacı kullanmadan önce doktorunuzla veya 
eczacınızla konuşun uz. Siz ve doktorunuz emzirme döneminde AJOVY kullanıp 
kullanmayacağınıza karar vermelisiniz.  
 Araç ve makine kullanımı  
Bu ilacın, araç ve makine kullanma becerinizi etkilemesi beklenmemektedir.  AJOVY’ nin içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol ’den (23 mg) daha az sodyum ihtiva eder; yani esasında 
“sodyum içermez”.  
 Diğer ilaçlar ile birlikte kullanımı  
Başka bir ilaç kullanıyorsanız, yakın zamanda kullandıysanız veya kullanacaksanız, doktorunuza veya eczacınıza söyleyiniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 3. AJOVY nasıl  kullanılır?  
 
• Uygun kullanım ve doz/uygulama sıklığı için  talimatlar:  
Bu ilacı her zaman aynen doktorunuzun veya eczacınızın söylediği şekilde kullanınız. Emin değilseniz doktorunuza veya eczacınıza danışınız.  
 Doktorunuz en uygun dozaj programı için sizinle görüşecek ve karar verecektir. Önerilen iki alternatif dozaj seçeneği vardır:  
 
- Ayda bir uygulanan 225 mg (1 enjektör , aylık dozaj ) veya  
- Üç ayda bir  uygulanan 3 x 225 mg (toplam 675 mg, 3 enjektör) (üç aylık  dozaj ) 
 Eğer üç ayda bir 3 x 225 mg (toplam 675 mg, 3 enjektör)  AJOVY reçete edilirse, üç ayrı 
enjektör kullanmanız gerekecektir. Üç enjeksiyonu birbiri ardına ve her birini farklı bir bölgeye enjekte ediniz.  
 Bir sonraki dozu hatırlamanıza yardımcı olması için bir takvime veya günlüğe not almak gibi bir hatırlatma yöntemi kullanınız; böylece bir dozu kaçırmaz veya son dozdan hemen sonra başka bir doz almazsınız.  
 
• Uygulama yolu ve metodu:  
AJOVY, deri altına enjeksiyon yaparak (deri altı enjeksiyon yoluyla) verilir. Doktorunuz veya 
hemşireniz size veya bakıcınıza nasıl enjeksiyon yapacağınızı açıklayacaktır. Siz veya bakıcınız doktorunuz veya hemşireniz tarafından eğitilmeden AJOVY'yi enjekt e etmeyiniz.  
 AJOVY'yi kullanmadan önce kullanıma hazır enjektör “Kullanma  Talimatları” nı dikkatlice 
okuyunuz.  
• Değişik yaş grupları:  
Çocuklarda kullanımı:  
AJOVY, 18 yaşın altındaki çocuklar ve ergenler için önerilmez, çünkü bu yaş grubunda 
incelenmemiştir.  
 
4 / 10 Yaşlılarda kullanımı:  
Fremanezumabın 65 yaş ve üzeri hastalarda kullanımıyla ilgili sınırlı veri mevcuttur. Yaşlılarda 
doz ayarlaması yapılmasına gerek yoktur.  
 
• Özel kullanım durumları:  
Böbrek / karaciğer yetmezliği:  
Hafif ve orta şiddette böbrek yetmezliği veya karaciğer yetmezliği olan hastalarda doz 
ayarlaması yapılmasına gerek yoktur.  
 
Eğer AJOVY’nin etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  Kullanmanız gerekenden daha fazla AJOVY kullandıysanız : 
Kullanmanız gerekenden daha fazla AJOVY kullanırsanız, doktorunuza söyleyiniz.  AJOVY’den  kullanmanız gerekenden fazlasını kullanmışsanız bir doktor veya eczacı ile 
konuşunuz.  AJOVY kullanmayı unutursanız  
Bir AJOVY dozunu kaçırdıysanız, kaçırdığınız dozu mümkün olan en kısa sürede enjekte ediniz. AJOVY'yi ne zaman enjekte edeceğinizden emin değilseniz, doktorunuzla, eczacınızla veya hemşirenizle konuşunuz.  Unutulan dozları dengelemek için çift doz almayınız.  AJOVY ile tedavi sonlandırıldığında oluşabilecek etkiler  
Doktorunuza, eczacınıza veya hemşirenize danışınız.  
 4. Olası yan etkiler nelerdir?  
 Tüm ilaçlar gibi, AJOVY’nin içeriğinde bulunan maddelere duyarlı olan kişilerde yan etkiler olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1'inde görülebilir.  
Yaygın  : 10 hastanın 1'inden az fakat 100 hastanın 1'inden fazla görülebilir. 
Yaygın olmayan  : 100 hastanın 1'inden az fakat 1.000 hastanın 1'inden fazla görülebilir.  
Seyrek   : 1.000 hastanın 1'inden az fakat 10.000 hastanın 1'inden fazla görülebilir.  
Çok seyrek  : 10.000 hastanın 1'inden az görülebilir.  
Bilinmiyor    : Eldeki verilerden hareketle tahmin edilmiyor. 
 Aşağıdakilerden  herhangi birini fark ederseniz, doktorunuza söyleyiniz:  
 Çok yaygın yan etkiler:  
• Enjeksiyon bölgesinde ağrı, sertlik, kızarıklık 
 
Yaygın yan etkiler:  
• Enjeksiyon bölgesinde kaşıntı  
  
 
5 / 10 Yaygın olmayan yan etkiler:  
• Döküntü, kaşıntı, ürtiker (deride kızarma ve kabarma) ve şişme gibi alerjik reaksiyonlar  
• Enjeksiyon bölgesinde döküntü 
 
Seyrek yan etkiler:  
Ciddi alerjik reaksiyonlar (nefes almada güçlük, dudaklarda, dilde şişme veya şiddetli döküntü içerebilir)  (bkz. Bölüm 2. AJOVY’i  kullanmadan önce dikkat edilmesi gerekenler ). 
 Bunlar AJOVY’nin hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. AJOVY’ nin saklanması  
 AJOVY’ yi çocukların göremeyeceği, erişemeyeceği yerlerde ve ambalajında saklayınız. 
 
2°C-8°C arasında buzdolabında  saklayınız. Dondurmayınız. 
Kullanıma hazır enjektörü/enjektörleri ı şıktan korumak için karton kutusunda saklayınız.  
AJOVY, 25°C'de en fazla 24 saat saklanabilir.  AJOVY buzdolabından çıkarılmasından sonra 
24 saat geçmiş ise atılma lıdır.  Oda sıcaklığında saklandıktan sonra tekrar buzdolabına 
koymayınız. 
Enjektör tek kullanımlıktır.  Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra AJOVY’ yi kullanmayınız. Son kullanma tarihi, o 
ayın son günü anlamına gelmektedir.  
 Eğer üründe ve/veya ambalajında bozukluklar fark ederseniz AJOVY’ yi kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 Çevreyi korumak amacıyla kullanmadığınız AJOVY’ yi şehir suyuna veya çöpe atmayınız. Bu 
konuda eczacınıza danışınız.  Ruhsat sahibi:  
Teva İlaçları San. ve Tic. AŞ. Ümraniye/İstanbul  
  
 
6 / 10 Üretim yeri:  
Vetter Pharma -Fertigung GmbH & Co. KG  
Ravensburg/Almanya   
 
Bu kullanm a talimatı  ………..  tarihinde  onay lanm ıştır.  
 
7 / 10 AJOVY ENJEKSİYONU İÇİN KULLANMA  TALİMATLARI  
 
Önemli bilgiler:  
• AJOVY kullanıma hazır enjektör tek kullanımlıktır. 
• Her AJOVY kullanıma hazır enjektör 225 mg fremanezumab içerir. Dozunuza bağlı olarak, 
1 kullanıma hazır enjektör veya 3 kullanıma hazır enjektör kullanmanız gerekecektir. 
• AJOVY derinizin altına enjekte edilir (deri altı enjeksiyonu). Doktorunuz veya hemşireniz tarafından eğitim görene kadar kendinize enjekte etmemelisiniz. 
• İlacınız hakkında daha fazla bilgi edinmek için AJOVY kullanma talimatını dikkatlice okuyunuz . 
• Kullanıma hazır enjektörü kırabileceğinden dolayı, pistonu hiçbir zaman geri çekmeyiniz. 
• Kullanıma hazır enjektörü çalkalamayınız . 
• Kutuda kullanılmamış bir kullanıma hazır enjektör kalırsa, kutuyu derhal buzdolabına 
koyunuz.  
 AJOVY kullanıma hazır enjektörün kısımları:  
 
 Basamak 1: Enjeksiyon için hazırlık  
 a) Enjeksiyonunuz için aşağıdaki malzemeleri hazırlayınız :  
- Dozunuza bağlı olarak 1 veya 3 enjeksiyon yapabilmek için 1 veya 3 AJOVY kullanıma 
hazır enjektör  
- Her enjeksiyon için alkollü bir tampon 
- Her enjeksiyon için gazlı bez veya pamuk  
- İçerisine kesici cisimlerin atılacağı özel çöp kutusu  
 b) Hazırladığınız malzemeleri, temiz ve düz bir yüzeye yerleştiriniz.  
 c) Enjeksiyon sırasında olabilecek rahatsızlığı azaltmak için AJOVY'nin oda sıcaklığına 
ulaşması için 30 dakika bekleyiniz.  
- Kullanıma hazır enjektörü doğrudan güneş ışığına maruz bırakmayınız.  
- Kullanıma hazır enjektörü mikrodalga fırın ve herhangi başka bir ısı kaynağı kullanarak 
ısıtmayınız.  
- İğne kapağını çıkarmayınız. 
 
 
8 / 10 d) Ellerinizi sabun ve su ile yıkayınız ve temiz bir havlu ile iyice kurulayınız. 
 e) AJOVY kullanıma hazır enjektörü inceleyiniz.  
- Enjektörün etiketini kontrol ediniz. Etikette A JOVY adının göründüğünden emin 
olunuz. 
- Enjektörün içindeki ilacın berrak veya opelesan  (saydam olmayan) , renksiz veya kısmen 
sarı renkte bir çözelti olduğunu kontrol ediniz.   
- Kullanıma hazır enjektör içinde küçük hava kabarcıkları görebilirsiniz. Bu  normaldir. 
- Aşağıdakilerden herhangi birini görürseniz kullanıma hazır enjektörü kullanmayınız. 
 Şırınga hasarlı görünüyorsa.  
 Son kullanma tarihi geçmişse  veya kullanıma hazır enjektörün buzdolabından çıkalı 
24 saatten  uzun süre olduysa . 
 İlaç bulanık, rengi değişmiş görünüyorsa veya partikül içeriyorsa.  
 
 
 f) Enjeksiyon bölgenizi seçiniz.  
- Aşağıdakiler bölgeler arasından bir enjeksiyon bölgesi seçiniz.  
 Batın bölgeniz  (karın), göbek deliğinizin 5 cm çevresinden uzak durunuz  
 Uyluklarının ön tarafı , dizin 5 cm üstü ve kasığınızın 5 cm altı  
 Kolunuzun üst arka tarafı , üst arka kısmın etli bölgeleri  
- Birden fazla enjeksiyon gerekiyorsa, bunlar aynı veya farklı bölgelere (karın, uyluk üst kol) uygulanabilir, ancak tam olarak aynı yere enjekte etmekten kaçınınız.  
 
 
 g) Enjeksiyon bölgenizi temizleyiniz. 
- Yeni bir alkollü tampon kullanarak, seçilen enjeksiyon bölgesini temizleyiniz. 
- Enjeksiyondan önce derinizin kuruması için 10 saniye bekleyiniz.  
- AJOVY'yi hassas, kızarık, sıcak, morarmış, sertleşmiş, dövme li veya yara ve çatlaklar 
bulunan bölgelere enjekte etmeyiniz.  
 
 
9 / 10 Basamak 2: Nasıl enjekte edilir ? 
 
a) Enjeksiyon için hazır olduğunuzda iğne kapağınız çekiniz ve atınız.  
- Yaralanma ve enfeksiyondan kaçınmak için, iğne kapağını yeniden  kullanıma hazır 
enjektöre takmayınız . 
- İğneye dokunmayınız . 
 
b) Aşağıdaki dört basamağı takip ederek enjeksiyonu yapınız.  
 
1. Temizlemiş 
olduğunuz cildinizin en az 2,5 cm'ini iki parmağınız ile nazik 
şekilde sıkıştırınız.  2. İğneyi elinizle 
sıkıştırdığınız deriye 45° ila 90°’lik açıyla batırınız.  3. Pistonu yavaşça 
itiniz.  4. Tüm ilacı 
enjekte etmek için pistonu sonuna kadar itiniz.  
  
  
 
c) İğneyi derinizden çekiniz.  
- İlacın tamamını enjekte ettikten sonra, iğneyi düz bir şekilde dışarı çekiniz.  
- Yaralanma ve enfeksiyondan kaçınmak için, hiç bir zam an iğne kapağını tekrar yerine 
takmayını z. 
 
 
 
10 / 10  
d) Enjeksiyon bölgesine basınç uygulayınız.  
- Enjeksiyon bölgesine bir kaç saniyeliğine hafif bas ınç uygulamak için temiz, kuru 
pamuk veya gazlı bez kullanınız . 
- Enjeksiyon bölgesini ovalamayınız veya kullanıma hazır enjektörü tekrar 
kullanmayınız . 
 Basamak 3: Kullanıma hazır enjektörün atılması  
 a) Kullanıma hazır enjektörünüzü derhal atınız.  
- Kullanıma hazır enjektörünüzü (iğnesi ile  birlikte), kullandıktan hemen sonra, içerisine 
kesici cisimlerin atıldığı özel çöp kutusuna atınız  
- Çıkarılan iğneleri, şırıngaları veya kullanıma hazır e njektörleri ev atıklarınız ile 
atmayınız.  
- İçerisine kesici cisimlerin atıldığı özel çöp kutusunu geri dönüştürmeyiniz.  
 b) Çöp kutusunu nasıl imha edeceğinizi doktorunuza, eczacınıza veya hemşirenize sorunuz.  
 Dozunuz 675 mg ise, tam dozu enjekte etmek için ikinci ve üçüncü kullanıma hazır enjek tör ile 1 e) ila 3 a) basamaklarını tekrarlayınız. 
  
