 1 KULLANMA TALİMATI  
 
PERGOVERI S 150 IU/75 IU   enjeksiyonluk çözelti için toz ve çözücü  
Deri altına uygulanır.  
Steril  
• Etkin madde:  
150 IU follitropin alfa ve 75 IU lutropin alfa . 
Çözücü , 1 m L enjeksiyonluk sudur. 
 
• Yardımcı maddeler:  
Sakkaroz, disodyum fosfat dihidrat, sodyum dihidrojen fosfat monohidrat, meti yonin, 
polisorbat 20, konsantre fosforik asit ve sodyum hidroksit. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler iç ermektedir. 
 
- Bu kullanma talimatını  saklayınız. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa, lütfen doktorunuza veya eczacınıza danışınız.  
- Bu ilaç kişisel olarak sizin için reçete edilmiştir, başkalarına vermeyiniz.  
- Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
- Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 
Bu Kullanma Talimatınd a: 
 
1. PERGOVERIS  nedir ve ne için kullanılır?  
2. PERGOVERIS ’i kullanmadan önce dikkat edilmesi gerekenler  
3. PERGOVERIS  nasıl kullanılır?  
4. Olası yan etkiler nelerdir? 
5. PERGOVERIS ’in saklanması  
 Başlıkları yer almaktadır.   1. PERGOVERIS  nedir ve ne için kullanılır ? 
 PERGOVERIS  "follitropin alfa" ve "lutropin alfa" olarak adlandırılan iki farklı aktif madde 
içerir. Her ikisi de, üreme ve doğurganlığa etkisi olan "gonadotropinler" olarak adlandırılan 
hormon ailesine aittir.  
Toz, beyaz ila kırık beyaz renkte  liyofilize pellettir. Çözücü , berrak renksiz çözeltidir. 1, 3 ve 
10 flakonda  toz, buna karşılık gelen sayıda sırasıyla 1, 3 ve 10 flakonda çözücü içeren  
ambalajlar halinde piyasaya sürülmüştür. Tüm ambalaj büyüklükleri  piyasada bulunmayabilir.  
 Bu ilaç sadece sıkı bir doktor denetimi altında kullanılmalıdır.  Bu ilaç yumurtalıklarda folikül (her biri yumurta içeren) gelişimini uyarmak için kullanılır. Bu , 
hamile kalmanıza yardımcı olur. Düşük seviyelerde (şiddetli eksi klik) "Folikül uyarıcı hormon  2 (FSH)" ve "luteinizan hormon (LH)"a sahip yetişkin kadınlarda (18 yaş veya üzeri) kullanım 
içindir. Bu kadınlar genellikle  doğurgan değildir . 
 
• PERGOVERIS ’in aktif maddeleri, FSH ve LH doğal hormonlarının kopyalarıdır. 
Vücudunuzda:  
• FSH, yumurta ların üretimini uyarır.  
• LH, yumurtaların serbest kalmasını uyarır.  
 
PERGOVERIS , eksik hormonları n yerini alarak  FSH ve LH düzeyleri düşük olan kadınları n 
folikül geliştirmesini sağlar . Bu, "insan koryonik gonadotropin (hCG)" hormonunun 
enjeksiyonundan sonra  bir yumurta salıverecektir . Bu şekilde , kadınlar ın hamile  kalmasına  
yardımcı olur.  
  2. PERGOVERIS ’i kullanmadan önce dikkat edilmesi gerekenler  
 Tedavi başlamadan evvel siz ve eşinizin  doğurganlık durumu, doğurganlık problemlerinin 
tedavisinde uzman bir hekim tarafından değerlendirilmelidir.  
 PERGOVERIS ’i aşağıdaki durumlarda KULLANMAYINIZ : 
 Eğer;  
• folikül uyarıcı hormon  (FSH) , luteinleştirici hormon (LH) veya bu ilacın içindeki diğer 
bileşenlere karşı aler jik iseniz,  
• beyninizde (hipotalamus veya hipofiz bezinizde ) tümör varsa,  
• büyük yumurtalıklarınız veya yumurtalıklarınız içinde kökeni  bilinmeyen sıvı keseler (over 
kistleri) varsa,  
• nedeni bilinmeyen kadın hastalıkları ile ilgili kanamalarınız varsa,  
• yumurt alık, rahim veya meme kanseriniz varsa , 
• erken menopoz, kusurlu cinsel organlar  veya rahimdeki iyi huylu tümörler gibi normal bir 
gebeliği  imkansız kılacak bir durum unuz  varsa,  
• Gebeyseniz ve ya emziriyorsanız . 
 Yukarıdakilerden herhangi biri sizin için geçerli ise bu ilacı kullanmayınız. Eğer emin 
değilseniz, bu ilacı kullanmadan önce doktor, hemşire veya eczacınızla konuşunuz.  PERGOVERIS ’i aşağıdaki durumlarda DİKKATLİ KULLANINIZ  
 Eğer;  
• sizde veya aile bireylerinizin herhangi birinde porfiri (ebeveynle rden çocuklara geçebilen , 
porfirinlerin  (vücutta bulunan kimyasal maddeler)  parçalanamaması durumu) varsa 
tedaviye başlamadan önce doktorunuzla konuşunuz. Aşağıdakileri yaşamanız durumunda 
derhal doktorunuza bildiriniz:  
o cildiniz hassaslaşır ve kolayca kabarcıklar çıkmaya başlarsa (özellikle güneşe sık ça 
maruz kalan bölgelerde),  
o karın, kol veya bacak ağrınız varsa.  
 
Yukarıdakilerin olması durumunda doktorunuz ilacı bırakmanızı önerebilir.  
  3 • Bu ilaç yumurtalıklarınızı uyarır. Bu, sizde Over yan Hiperstimülasyon Sendromu ( OHSS ) 
gelişmesi riskini artırır. Bu, foliküllerinizin çok gelişmesi ve büyük kistler haline gelmesi 
durumudur. Eğer alt karın ağrısı yaşarsanız, hızla kilo alırsanız, mideniz bulanırsa  veya 
kusarsanız veya soluk alıp vermede zorluk yaşarsanız derhal doktorunuza  bildiriniz. 
Doktorunuz bu ilacı kullanmayı durdurmanızı isteyebilir (bkz. bölüm 4) . 
 
Yumurtalıklarınız yumurta üretmiyorsa  ve önerilen doza ve şemaya sadık kalıyorsanız 
şiddetli OHSS’nin ortaya çıkması daha az beklenen bir durumdur. PERGOVERIS  tedavisi 
nadiren şiddetli OHSS’ye yol açar.  
 Nihai foliküler olgunlaşma için kullanılan ilaç (insan koryonik gonadotropini  içeren  hCG) 
uygulanır ise , OHSS  daha olası hale gelir (bkz. bölüm 3). Eğer sizde OHSS gelişiyor ise 
doktorunuz bu tedavi döneminde  size herhang i bir hCG vermeyebilir ve en az dört gün 
boyunca cinsel ilişkiye girmemenizi ya da bir bariyer kontraseptif yöntem kullanmanız gerektiğini söyleyebilir.  Doktorunuz tedavi öncesi ve tedavi süresince ultrason ve ka n testlerine (ö stradiol ölçümleri) 
dayalı olarak yumurtalık cevabının dikkatle izlenmesini sağlayacaktır.  
 
• PERGOVERIS  kullanırken aynı anda birden fazla çocuğa hamile kalma ("çoğul gebelik", 
çoğunlukla ikiz) riski , doğal yollarla oluşan gebeliğe kıyasla daha yüksektir. Çoğul gebelik 
sizin ve bebekl eriniz için tıbbi komplikasyonlara yol açabilir. PERGOVERIS ’i doğru 
zamanlarda, doğru dozda kullanarak çoğul gebelik riskini azaltabilirsiniz.  Çoğul gebelik riskini en aza indirmek için, ultrason taramaları yanı sıra kan testleri önerilir.  
 
• Yumurta üretimi  için yumurtalıkların uyarılması sürecinde, ortalama bir kadına göre  düşük 
yapma ihtimaliniz daha yüksektir.   
 
• Fallop tüpleri (rahim üst köşelerinden yumurtalıklara kadar uzanan tüp şeklindeki yapılar) 
tıkanmış veya hasar görmüş olan (t ubal hastalık ) kadınlar, gebelik ister doğal yolla ister 
doğurganlık tedavileriyle başarılmış olsun, embriyonun rahmin dışında geliştiği bir gebelik 
(dış gebelik) geçirme riski altındadır.  
 
• Siz veya ailenizin bir üyesi herhangi bir zamanda bacak veya akciğerde kan pıhtısı gelişmesi 
durumu veya kalp krizi ya da inme yaşadı ise PERGOVERIS  kullanmadan önce 
doktorunuzla konuşunuz. PERGOVERIS  tedavisi ile ciddi kan pıhtıları yaşama riskiniz 
daha yüksek olabilir veya mevcut pıhtılar daha kötü hale gelebilir.  
 • Doğur ganlık tedavisi için çoklu rejimler i alan kadınlarda, yumurtalık ve diğer cinsel 
organların iyi huylu ve kötü huylu tümörleri bildirilmiştir.  
 • PERGOVERIS ’e karşı ciddi olmayan münferit alerjik reaksiyonlar bildirilmiştir. Eğer daha 
önceden benzer ilaçlara bu tip bir reaksiyon gösterdiyseniz  PERGOVERIS  kullanmadan 
önce lütfen doktorunuzu bilgilendiriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  Hamilelik    4  
İlacı kullanmadan önce doktorunuza veya eczacınıza danışınız.  
 Hamile iseniz PERGOVERI S kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
 Emziriyorsanız PERGOVERIS  kullanmayınız.  
 İlacı kullanmadan önce doktorunuza veya eczacınıza danışınız.  
 Araç ve makine kullanımı  
 Bu ilacın araç ve makine kullanım becerinizi etkilemesi beklenmemektedir.  
 PERGOVERIS ’in içeriğinde bulunan bazı yardımcı maddeler hakkında önemli bilgiler  
 PERGOVERIS  her dozunda 1 mmol (23 mg)’dan daha az sodyum ihtiva eder, yani aslında 
“sodyum içermez”.  
 Diğer ilaçlar ile birlikte kullanımı  
 
PERGOVERIS, follitropin alfa haricinde (doktorunuz tarafından reçete edilmesi durumunda), diğer ilaçlarla aynı enjeksiyonda kul lanılmamalıdır.  
 Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandıysanız veya kullanacaksanız lütfen doktorunuza veya eczacınıza bunlar hakkında bilgi 
veriniz.  
 İzlenebilirlik  
 Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.   3. PERGOVERIS  nasıl kullanılır ? 
 PERGOVERIS ’i her zaman aynen doktorunuzun veya eczacınızın  size öğrettiği gibi kullanınız. 
Eğer emin değilseniz doktorunuza veya eczacınıza başvurunuz . 
 Uygun kullanım ve doz /uygulama sıklığı için talimatlar:  
 Olağan başlangıç dozu her gün bir flakon PERGOVERIS ’dir.  
 
• Yanıtınıza göre doktorunuz PERGOVERIS  enjeks iyonunuza her gün bir doz follitropin alfa 
eklemeye karar verebilir. Bu durumda, follitropin dozu genellikle her 7 günde veya her  14 
günde  37.5 ila 75 IU artır ılır.  
  5 • Tedavi istenilen yanıt elde edilene kadar yani, ultrason ve kan testleri ile yapılan 
değe rlendirmelerde uygun folikül (yumurtalıkta bulunan ve yumurta hücresini içeren küçük 
kesecik) oluşturduğunuz tespit edilene kadar sürdürülür.  
 
• Bu 5 hafta kadar sürebilir. 
 
İstenilen yanıtı aldığınızda, son PERGOVERIS  enjeksiyonunuzdan 24 ila 48 saat sonra size, 
bir tek enjeksiyon olarak, insan koryonik gonadotropini  (hCG) verilecektir. Cinsel ilişki için en 
uygun zaman hCG enjeksiyonunun yapıldığı  gün ve ertesi gündür. Alternatif olarak, 
doktorunuzun kararına göre rahim içi dölleme (IUI) veya başka bi r tıbbi yardımla üreme 
prosedürü gerçekleştirilebilir.  
 Eğer vücudunuz çok güçlü yanıt verirse, tedaviniz durdurulacak ve size hCG verilmeyecektir (Bkz. Bölüm 2) Bu durumda, doktorunuz size sonraki tedavi döneminde  daha düşük bir 
follitropin alfa dozu verecektir.  
 Uygulama yolu ve metodu:  
• PERGOVERIS  deri altına enjeksiyon yoluyla (subkutan) kullanım içindir. Ciltte tahrişi 
önlemek için her gün farklı bir enjeksiyon yeri seçiniz.  
• İlacın ambalajında bir toz ve bir sıvı bulunmaktadır. Bunları karıştırarak derhal 
kullanmanız gerekmektedir. 
• Doktorunuz veya hemşireniz ilacınızı nasıl hazırlayacağınızı ve enjekte edeceğinizi 
gösterecektir.  
• Eğer PERGOVERIS ’i güvenli bir şekilde uygulayabileceğinize kanaat getirirlerse, 
bundan sonrasında ilacınızı evinizde kendiniz hazırlayabilir ve enjekte edebilirsiniz. Eğer 
PERGOVERIS ’i kendi kendinize uygulayacaksanız lütfen aşağıdaki talimatları dikkatli 
bir şekilde okuyunuz.  
 
PERGOVERIS ’in hazırlanışı ve kullanılışı  
İlacınızı hazırlamay a başlamadan önce aşağıdaki yönlendirmelerin tamamını okuyunuz.  
Enjeksiyonunuzu her gün aynı saatte yapınız.  
 
1. Ellerinizi yıkayınız  ve uygulamayı yapmak için temiz bir alan bulunuz  
• Ellerinizin ve kullandığınız araçların olabildiğince temiz olması önemlidi r. 
• Temiz bir masa veya mutfak tezgahı uygun bir alandır.  
2. İhtiyacınız olan her şeyi hazırlayınız ve temiz bir alan üzerine koyunuz:  
• 1 flakon toz PERGOVERIS  
• 1 flakon enjeksiyonluk su ( çözücü ) 
 
Paket içinde sağlanmayan , gerekli diğer  malzemeler:  
• 2 alkollü pamuk 
• 1 boş şırınga  (enjeksiyon için)  
• 1 iğne (ilacın hazırlanması için)  
• 1 ince uçlu  iğne (deri altına enjeksiyon için)   
• Kesici malzeme atık kabı  (cam ve iğnelerin güvenli şekilde atılması için)  
 
3. Çözeltinin hazırlanışı 
  6   
 • Su dolu (ç özücü ) flakondaki koruyucu kapağı çıkarınız.  
• İlacınızı hazırlamak için kullanacağınız iğneyi şırıngaya takınız.  
• Yaklaşık olarak 1 m L işaretli yere kadar pistonu çekerek 
şırıngaya biraz hava çekiniz.  
• İğneyi flakona yerleştiriniz pistonu iterek havayı çıkarınız . 
• Flakonu başaşağı çeviriniz ve tüm çözücüyü nazik bir biçimde 
çekiniz.  
 
 
4. Dozun enjekte edilmesi  
 
  • PERGOVERIS  tozunu içeren flakondaki koruyucu kapağı 
çıkarınız . 
•  Şırıngayı alınız ve şırınga içindeki çözücüyü toz içeren flakona 
yavaşça enjekte ediniz.  
• Şırıngayı çıkarmadan , flakonu nazikçe döndürünüz . 
Çalkalamayınız.  
• Toz çözülünce (genellikle hemen çözülür), oluşan çözeltinin 
berrak olup olmadığını ve partikül içerip içermediğini kontrol ediniz.  
• Flakonu başaşağı çeviriniz ve tüm çözeltiyi nazik bir biçimde 
şırıngaya çekiniz. Partikül olup olmadığını tekrar kontrol ediniz 
ve çözelti berrak değilse kullanmayınız. 
 
5. Şırınganın enjeksiyon için hazırlanışı  
 
  • İğneyi , ince uçlu derialtı enjeksiyon iğnesi ile değiştiriniz .  
• Hava kabarcıklarını çıkarınız: Eğer şırınga içinde hava kabarcıkları 
görürseniz iğneli şırıngayı , ucu yukarı gelecek şekilde havaya 
doğru tutunuz ve nazikçe şırıngaya fiske atarak tüm havayı uca 
getiriniz. Tüm hava kabarcıkların ın çıkması için pistonu itiniz.  
 
  • Çözeltiyi hemen enjekte ediniz . Doktorunuz veya hemşireniz 
nereye enjekte edeceğinizi  (örn:karın, uyluğun ön kısmı)  
halihazırda size söylemiş olmalıdır . Ciltte tahrişi önlemek için her 
gün farklı bir enjeksiyon yeri seçiniz.  
• Seçtiğiniz bölgeyi alkollü pamuk ile dairesel hareketlerle siliniz.  
• Derinizi işaret ve baş parmağınız arasında sıkıştırınız ve iğneyi 
45°’den 90°’ye doğru bir açı ile , dart oku atmaya benzer bir 
hareketle batırınız .  
• Size öğretildiği gibi deri altına enjekte ediniz. Doğrudan bir damara 
enjekte etmeyiniz.  
• Çözeltiyi, pistonu yavaşça iterek enjekte ediniz. Tüm çözeltiyi enjekte edene kadar bu işleme devam ediniz.  
• Daha sonra iğneyi  çekiniz ve cildi yeni bir alkollü pamuk ile 
dairesel hareketlerle siliniz.  
 
6.  Enjeksiyondan sonra  
 
 7 Kullandığınız tüm malzemeyi atınız: Enjeksiyon işlemi bitince tüm iğneleri ve boş flakonları  
kesici atık kabına koyarak atınız. Kullanılmamış çözeltinin de tümü atılmalıdır. 
 
• Değişik yaş grupları:  
 
Çocuklarda kullanımı:   
PERGOVERIS ’in çocuklarda kullanımı bulunmamaktadır. 
 
Yaşlılarda kullanımı:   
PERGOVERIS  yaşlılarda kullanım için onaylı değildir. 
PERGOVERIS ’in yaşlı hastalardaki güvenliliği ve etkililiği kanıtlanmamıştır.  
 
• Özel kullanım durumları :  
 
Böbrek/karaciğer yetmezliği:   
PERGOVERIS ’in böbrek ve karaciğer yetmezliği olan hastalarda güvenliliği, etkililiği 
ve farmakokinetiği kanıtlanmamıştır.  
 Eğer PERGOVERIS ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha  fazla PERGOVERIS  kullandıysanız  
 PERGOVERIS ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
PERGOVERIS ’in aşırı doz etkileri bilinmemektedir. Yine de OHSS meydana gelmesi 
beklenebilir. Ancak bu durum sadece hCG uygulanırsa meydana gelecektir  (Bkz. B ölüm 2) . 
 PERGOVERIS  kullanmayı unutursanız  
 Unutulan dozları dengelemek için çift doz almayınız . Lütfen doktorunuza danışınız.  
 PERGOVERIS  ile tedavi sonlandırıldığındaki oluşabilecek etkiler  
 Bu ilaç doğurganlık problemlerinin tedavisinde uzman bir doktorun gözetimi altında kullanılır. Doktorunuza danışmadan ilacınızı almayı durdurmanız durumunda tedavinizden beklenen yanıt alınamayacaktır.  
  4. Olası yan etkiler nelerdir ? 
 Tüm ilaçlar gibi PERGOVERIS ’in içeriğinde bulunan maddelere duyarlı olan kişilerde yan 
etkiler olabilir.   Görülebilecek yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın bi rinden az, fakat 1.000 hastanın birinden fazla görülebilir. 
Seyrek: 1.000 hastanın birinden az , 10.000 hastanın birinden fazla  görülebilir. 
Çok seyrek: 10.000 hastanın birinden az görülebilir.  8 Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa PERGOVER IS’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar  
 Döküntü, ciltte kızarıklık, kurdeşen, solunum güçlüğü ile beraber yüzünüzde şişme gibi alerjik reaksiyonlar bazen ciddi olabilir. Bu yan etki çok seyrek görülür.  
 
Over yan Hiper stimülasyon Sendromu (yumurtalıkların aşırı uyarılması)  
 
• Bulantı ve kusmayla bi rlikte alt k arında ağrı. Bunlar Over yan Hipers timülasyon 
Sendromunun (OHSS)  belirtileri olabilir. Yumurtalıklarınız tedaviye fazla reaksiyon 
göstermiş ve geniş sıvı keseleri veya kistler oluşturmuş olabilir (a yrıca bkz. Bölüm 2, 
Over yan Hipers timülasyon Sendromu) . Bu yan etki yaygındır. Eğer bu meydana gelirse, 
doktorunuzun sizi en kısa sürede muayene etmesi gerekecektir.  
• OHSS, açıkça büyümüş  yumurtalıklar, azalan idrar üretimi, kilo artışı, nefes almada zorluk 
ve/veya karnınızda veya göğsünüzde sıvı birimi ile şiddetli hale gelebilir . Bu yan etki 
yaygın değildir . 
• OHSS’nin yumurtalıklar ın dönmesi  veya kan pıhtılaşma sı gibi kom plikasyonları seyrek 
olarak meydana gelir.  
• Genellikle şiddetli OHSS ile birlikte görülen ciddi kan pıhtılaşması problemle ri 
(tromboembolik olaylar) çok seyrektir. Bu durum, göğüs ağrısı, nefessiz kalma, inme veya 
kalp krizine neden olabilir. Seyrek olarak bu durum OHSS’den bağımsız olarak meydana gelebilir (ayrıca bkz. bölüm 2, “Kan pıhtılaşması problemleri”).  
 Bunların heps i çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  Görülen d iğer yan etkiler  aşağıda görülme sıklıklarına göre belirtilmiştir:  
 Çok yaygın   
• Yumurtalıklarda sıvı keseleri  (over kistler ) 
• Baş ağrısı  
• Enjeksiyon yerinde ağrı, kaşıntı, morarma, şişme veya tahriş gibi bölgesel reaksiy onlar  
 Yaygın  
• İshal  
• Meme ağrısı  
• Mide bulantısı veya kusma  
• Karın veya pelvis ağrısı  
• Karın krampı veya şişkinliği  
 Çok seyrek  
• Astımınız kötüleşebilir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
  9 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan et ki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
  5. PERGOVERIS ’in saklanması  
 PERGOVERIS ’i çocukların göremeyeceği, erişemeyeceği yerlerde ve ambalajında saklayınız.  
 
PERGOVERIS ’i 25°C altındaki oda sıcaklığında saklayınız.  Işıktan korumak için orjinal 
ambalajında muhafaza ediniz.  
 
İlaç sulandırıldıktan (hazırlandıktan)  sonra hiç bekletilmeden kullanılmalıdır. 
 Son kullanma tarihiyle uyumlu olarak kullanınız.  Son kullanma tarihindeki ay, ayın son gününü ifade eder.  
 Ambalajdaki son kullanma tarihinden sonra PERGOVERIS ’i kullanmayınız . 
Eğer gözle görülen bozulma belirtileri fark ederseniz PERGOVERIS ’i kullanmayınız.  
 Hazırlanan çözelti, partikül içeriyorsa ya da berrak değilse uygulamayınız .  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat Sahibi:   
Merck İlaç Ecza ve Kimya Tic.A.Ş.  
Ataşehir/İstanbul  
 Üretim Yeri:  Merck Serono SA  
Aubonne / İsviçre  
 Bu kullanma talimatı ../../.. tarihinde onaylanmıştır. 