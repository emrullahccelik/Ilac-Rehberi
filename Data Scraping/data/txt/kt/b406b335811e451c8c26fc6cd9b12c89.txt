1 
 KULLANMA TALİMATI  
GENVOYA® 150 mg/150 mg/200 mg/10 mg f ilm k aplı tablet  
Ağız yoluyla alınır.  
Etkin maddeler:  Her bir film kaplı tablet 150 mg elvitegravir, 150 mg kobisistat, 200 mg 
emtrisitabin ve 10 mg tenofovir alafenamide  eşdeğer 11 mg tenofovir alafenamid fumarat 
içerir.  
Yardımcı maddeler:  Laktoz  (monohidrat olarak) (inek sütünden elde edilen laktoz), 
mikrokristalin selüloz  (E460), kroskarmelloz sodyum, hidroksipropil selüloz  (E463), silikon 
dioksit  (E551), sodyum lauril sülfat ve magnezyum stearat (E572). Kaplama maddesi: 
Polivinil alkol (E1203), titanyum dioksit (E171), polietilen glikol (E1521), talk (E553b), 
indigo karmin alüminyum lake (E132) ve sarı demir oksit (E172). 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
Bu Kullanma Talimatında:  
1. GENVOYA  nedir ve ne için kullanılır?  
2. GENVOYA ’yı kullanmadan önce dikkat edilmesi gerekenler  
3. GENVOYA  nasıl kullanılır?  
4. Olası yan etkiler nelerdir?  5. GENVOYA ’nın saklanması  
 
başlıkları yer almaktadır.  
 Çocuğunuz için G ENVOYA reçete edildiyse, bu kullanma talimatında yer alan bütün 
bilgilerin çocuğunuza yönelik olduğunu lütfen dikkate alın (bu durumda lütfen “siz” 
ifadesini “çocuğunuz ” şeklinde okuyun).  
1. GENVOYA nedir ve ne için kullanılır?  
• GENVOYA dört etkin madde içerir:  
- Elvitegravir , integraz inhibitörü olarak bilinen anti -retroviral  (HIV’in dahil olduğu 
retrovirüslere karşı kullanılan ilaç grubu) bir maddedir. 
- Kobisistat , elvitegravirin  etkisini güçlendiren (iyileştirici) bir maddedir.  2 
 - Emtrisitabin , nükleozid revers transkriptaz inhibitörü (NRTI) olarak bilinen anti -
retroviral bir maddedir.  
- Tenofovir alafenamid , nükleotid revers transkriptaz inhibitörü (NtRTI) olarak bilinen 
anti-retrovi ral bir maddedir. 
 
• GENVOYA, erişkinler , ergenler ve vücut ağırlığı en az 25 kg olan 6 yaş ve üzeri 
çocu klardaki insan immün yetmezlik virüsü 1 (HIV -1) enfeksiyonunun tedavisine yönelik 
olarak geliştirilmiş  birden fazla etkin maddeyi tek bir tablette içeren bir ilaçtır .  
 
GENVOYA  vücudunuzdaki HIV miktarını azaltır. Böylece bağışıklık sisteminiz güçlenir  
ve HIV enfeksiyonuyla ilişkili rahatsızlıkların görülme riski azaltılır.   
• GENVOYA film kaplı tablet, tabletin bir yüzünde “GSI”, diğer yüzünde ise “510”  yazan, 
yeşil renkte, kapsül şeklinde bir tablettir.  GENVOYA 30 tabletlik şişeler içerisind e 
sunulmaktadır . Her şişede tabletlerinizin korunması için bir silika jel nem çekici  bulunur 
ve şişeden çıkarılmamalıdır.  Silika jel nem çeki ci ayrı bir poşet içinde veya bir kutuda 
bulunur ve yutulmamalıdır . Şu ambalaj boyutları bulunmaktadır: 1 şişe içerisinde 30 film 
kaplı tablet içeren kutular ve 90 film kaplı tablet içeren (30’luk 3 şişe) kutular. Tüm ambalaj boyutları piyasaya sürülmemiş olabilir.  
 
2. GENVOYA’ yı kullanmadan önce dikkat edilmesi gerekenler  
GENVOYA’ yı aşağıdaki durumlarda KULLANMAYINIZ  
• Eğer elvitegravir, kobisistat, emtrisitabin, tenofovir alafenamid  veya bu ilacın diğer 
bileşenlerinden (kullanma talimatının başında Sayfa 1’de listelenmektedir) herhangi birine 
karşı alerjiniz varsa.  
 
• Aşağıdaki ilaçlardan herhangi birini alıyorsanız:  
 
­ alfuzosin  (prostat bezi  büyümesinin tedavisinde kullanılır)  
­ dabigatran  (kanın pıhtılaşmasını önlemekte  ve tedavisinde kullanılır)  
­ amiodaron , kinidin ( düzensiz kalp atışlarının tedavisinde kullanılır)  
­ karbamazepin , fenobarbital, fenitoin  (havale nöbetlerini önlemek için kullanılır)   
­ rifampi sin (tüberküloz ve diğer enfeksiyonların önlenmesinde ve tedavisinde kullanılır)  
­ dihidroergotamin, ergometrin, ergotamin  (migren deki baş  ağrısının tedavisinde 
kullanılır)  
­ sisaprid  (bazı mide sorunlarını  hafifletmek için ku llanılır)  
­ sarı kantaron  (St. John’s wort, Hypericum perforatum ) veya sarı kantaron içeren 
ürünler ( ruhsal çöküntü ve endişe  için kullanılan bitkisel ilaçlar)  
­ lomitapid , lovastatin, simvastatin  (kandaki kolesterol düzeyini düşürmek için 
kullanılan ilaçlardır)  
­ lurasidon , pimozid  (anormal düşüncelerin veya hislerin tedavisinde kullanılan bir 
ilaçtır)  3 
 ­ sildenafil (pulmoner arteriyel hipertansiyon -solunumu güçleştiren bir akciğer hasta lığı-
tedavisinde kullanıl dığında ) 
­ ağız yoluyla kullanılan midazolam , triazolam  (uyumanıza ve/veya anksiyetenin 
hafifletilmesine yardımcı olur)  
Bunlar dan herhangi biri  sizin için geçerliyse,  GENVOYA ’yı kullanmayınız  ve h emen 
doktorunuza bildiriniz.  
GENVOYA’ yı aşağıdaki durumlarda DİKKATLİ KULLANINIZ  
GENVOYA ’yı kullanırken doktor kontrolü altında olmalısınız .  
Hastalığınızı başkalarına da bulaştırmaktan kaçınmak için almanız gereken önlemler 
konusunda doktorunuza danışınız. Bu ilaç, HIV enfeksiyonunun kesin çaresi değildir. 
GENVOYA ’yı alırken  de, HIV enfeksiyonu ile ilişkili enfeksiyonlar veya başka hastalıklar a 
yakalana bilirsiniz .  
GENVOYA’ yı kullanmadan  önce, doktorunuz la konuşunuz : 
• Karaciğer sorunlarınız veya hepatit dahil karaciğer hastalığı hikayeniz varsa.  
Antiretroviraller ile tedavi edilen k ronik hepatit B veya C dahil karaciğer hastalığı olan 
hastalar, şiddetli ve potansiyel olarak karaciğer e bağlı ortaya çıkan ölümcül rahatsızlıklar  
açısından daha yüksek risk altındadır. Hepatit B enfeksiyonunuz varsa, doktorunuz sizin 
için en iyi tedavi seçeneğini dikkatle değerlendirecektir.  
Hepatit B enfeksiyonunuz varsa, bu karaciğer sorunları GENVOYA kullanmayı  kestikten 
sonra kötüleşebilir. Do ktorunuzla konuşmadan GENVOYA kullanmayı  kesmemeniz 
önemlidir ( bkz. B ölüm 3: GENVOYA  kullanmayı  kesmeyin iz.) 
• Böbrek hastalığınız varsa ya da yapılan tahliller böbreklerinizde sorun olduğunu 
gösterdiyse. Doktorunuz GENVOYA tedavisine başlarken ve tedavi süresince böbreklerinizin nasıl çalıştığını izlemek amacıyla kan tahlilleri isteyebilir.  
Bu uyarılar, geçmişteki  herhangi dönemde dahi olsa sizin için geçerliyse lütfen doktorunuza 
danışınız.  
GENVOYA alırken  
GENVOYA kullanmaya  başladıktan sonra aşağıdaki ler konusunda dikkatli olunuz : 
• İnflamasyon veya enfeksiyon  (iltihaplanma) belirtileri   
• Eklem ağrısı, sertliği  veya kemik sorunları   
Bu belirtilerden  herhangi birini fark ederseniz hemen doktorunuza bildiriniz. Daha fazla 
bilgi için bkz. B ölüm 4: Olası yan etkiler  nelerdir?  
Uzun bir süre boyunca GENVOYA kullandığınızda böbrek sorunu yaşama olasılığınız var dır 
(bkz. Bölüm 2 -  GENVOYA’yı aşağıdaki durumlarda DİKKATLİ KULLANINIZ ). 4 
 Çocuk lar ve ergenler  
Bu ilacı  6 yaşın altında  veya yaştan bağımsız olarak vücut ağırlığı 25 kg’dan az olan 
çocuklarda  kullanmayınız.  GENVOYA ’nın 6 yaşın altındaki  çocuklarda kullanımı ile ilgili 
çalışma mevcuttur, ancak ülkemizde bu kullanım onaylı değildir.  
GENVOYA’ nın yiyecek ve içecek ile kullanılması  
GENVOYA  yiyecekle beraber alınmalıdır. Daha fazla bilgi için, bkz. Bölüm 3, GENVOYA  
nasıl kullanılır?  
 
Hamilelik  
Bu ilacı kullanmadan önce doktorunuza veya eczacınıza danışınız.  
Eğer hamileyseniz , hamile olabileceğinizi düşünüyorsanız ya da bebek sahibi olmayı  
planlıyorsanız:  Bu ilacı kullanmadan önce doktorunuzla  veya eczacınızla konuşunuz.  
 
• Eğer hamile kalırsanız, hamile olduğunuzu düşünüyorsanız veya bebek sahibi 
olmayı planlıyorsanız, derhal doktorunuza söyleyin.  Gebe kadınlar GENVOYA 
kullanmamalıdır. Bu ilacın kanınızdaki miktarı gebelik sırasında azalabilir ve bu da ilacın 
işe yaramasını engelleyebilir . 
 
• GENVOYA alırken etkili doğum kontrol yöntemleri kullanın.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
Bu ilacı kullanmadan önce doktorunuza veya eczacınıza danışınız.  
GENVOYA tedavisi sırasında emzirmeyiniz . GENVOYA  bileşimindeki etkin maddel erin 
bazıları insan sütüne geçtiği  için GENVOYA kullanırken emzirmemelisiniz.  
HIV ile yaşayan kadınlarda virüs anne sütüyle bebeğe geçebileceği için emzirme 
önerilmemektedir.  
  
Eğer emziriyorsanız veya emzirmeyi düşünüyorsanız, doktorunuzla en kısa sürede 
konuşmalısınız  
 
Araç ve makine kullanımı  
GENVOYA  baş dönmesini de içeren sersemliğe  yol açabilir. GENVOYA alırken başınızın 
döndüğünü hissederseniz, araç sürmeyin, bisiklet sürmeyin  ve herhangi bir alet veya makine 
kullanmayın. 5 
  
GENVOYA’ nın içeriğinde bulunan bazı yardımcı maddeler hakkında önemli bilgiler  
Laktoza ya da diğer şekerlere hassasiyetiniz varsa doktorunuza söyleyiniz. GENVOYA  
laktoz (bir tür şeker) içerir.  Doktorunuz tarafından bazı şekerlere karşı intoleransınız olduğu 
söylenmişse bu tıbbi ürünü kullanmadan önce doktorunuzla temasa geçiniz. GENVOYA’ nın diğer ilaçlar ile birlikte kullanımı  
Başka bir ilaç alıyorsanız veya yakı n zamanda aldıysanız doktorunuza veya eczacınıza 
bildiriniz.  GENVOYA diğer ilaçlarla etkileşime girebilir. Sonuç olarak GENVOYA ’nın ya 
da birlikte kullanmakta  olduğunuz diğer ilaçların kanınızdaki miktarı etkilenebilir. Bu da 
kullanmakta  olduğunuz ilaçların düzgün bir şekilde çalışmasını durdurabilir ya da herhangi 
bir yan etkisinin ağırlaşmasına neden olabilir. Bazı durumlarda doktorunuzun kullanmakta  
olduğunuz ilaçların dozunu ayarlaması ya da kanınızdaki düzeylerini ölçmesi gerekebilir. 
GENVOYA ile birlikte asla alınmaması gereken ilaçlar:  
­ alfuzosin  (prostat bezi büyümesinin tedavisinde kullanılır)  
­ amiodaron, kinidin (düzensiz kalp atışlarının tedavisinde kullanılır)  
­ karbamazepin, fenobarbital, fenitoin  (havale nöbetlerini önlemek için kullanılır)  
­ dabigatran  (kanın pıhtılaşmasını önlemekte  ve tedavisinde kullanılır)  
­ rifampisin  (tüberküloz ve diğer enfeksiyonların önlenmesinde ve tedavisinde kullanılır)  
­ dihidroergotamin, ergometrin, ergotamin  (migrendeki baş ağrısının tedavisinde 
kullanılır)  
­ sisaprid  (bazı mide sorunlarını hafifletmek için kullanılır)  
­ sarı kantaron  (Hypericum perforatum , depresyon ve anksiyete için kullanılan bitkisel 
ilaçlar ) veya sarı kantaron içeren ürünler  
­ lomitapid, lovastatin, simvastatin  (kandaki kolesterol düzeyini düşürmek için kullanılan 
ilaçlardır)  
­ lurasidon, pimozid  (anormal düşüncelerin veya hisleri n tedavisinde kullanılan bir ilaçtır)  
­ sildenafil (pulmoner arteriyel hipertansiyon tedavisinde kullanıldığında - solunumu 
güçleştiren bir akciğer hastalığı -) 
­ ağız yoluyla kullanılan midazolam , triazolam  (uyumanıza ve/veya endişenin yoğun 
olduğu bir hastalık olan anksiyetenin hafifletilmesine yardımcı olur)  
 
Yukarıdaki ilaçlardan herhangi birini kullanmaktaysanız  GENVOYA’ yı kullanmayınız  ve 
hemen doktorunuza bildiriniz.  
 Hepatit B enfeksiyonunun tedavis inde kullanılan ilaçlar:  
Aşağıdaki leri içeren  ilaçları alıyorsanız GENVOYA’ yı kullanmamalısınız : 
• tenofovir alafenamid  
• tenofovir disoproksil fumarat  
• lamivudin  
• adefovir dipivoksil  6 
 Yukarıdaki ilaçlardan herhangi birini kullanmaktaysanız  doktorunuza söyleyiniz.  
Diğer tür  ilaçlar:  
Aşağıdaki ilaçlardan herhangi birini kullanmaktaysanız doktorunuzla konuşunuz:  
• antifungal ilaçlar (mantar enfeksiyonlarını tedavi etmek için kullanılan ilaçlar):  
­ ketokonazol, itrakonazol, vorikonazol, posakonazole ve flukonazol  
• antibiyotikler (tüberküloz [verem] dahil bakterilere bağlı enfeksiyonları tedavi etmek için 
kullanılan ilaçlar):  
­ rifabutin, klaritromisin ve telitromisin  
• antidepresanlar  (depresyon hastalığının tedavisinde kullanılan ilaçlar):  
­ trazodon veya essitalopram içeren ilaçlar  
• sedatif ve hipnotikler (anksiyete hastalığının tedavisinde kullanılan ilaçlar):  
­ buspiron, klorazepat, diazepam, estazolam, flurazepam, zolpidem ve lorazepam  
• immün supresanlar (bir organ nakli olduktan sonra vücudunuz daki bağışıklık sistemini 
kontrol etmeye yarayan ilaçlar):  
­ siklosporin, sirolimus ve ta krolimus  
• kortikosteroidler:  
­ betametazon, budesonid, flutikazon, mometazon, prednizon, triamsinolon. Bu 
ilaçlar alerjiler, astım, iltihaplı bağırsak hastalıkları ile deri, gözler, eklemler ve 
kaslardaki iltihaplı hastalıklar ve diğer iltihaplı hastalıkların tedavisinde 
kullanılmaktadır. Bu ilaçlar genellikle ağız yoluyla, hava yolu ile, enjeksiyon yolu 
veya deri ya da göze uygulanarak verilir. Eğer alternatifleri kullanılamıyorsa, 
ancak tıbbi değerlendirme yapıldıktan sonra ve kortikosteroid yan etkileri için doktorunuz tarafından yakından takip edilerek kullanılabilir  
• şeker (diyabet) hastalığının tedavisinde kullanılan ilaçlar:  
­ metformin  
• doğum kontrol ilaçları (doğum kontrolü için ağız yoluyla kullanılan ilaçlar)  
• erektil disfonksiyon ilaçları (sertleşme sorunu olan erkeklerde kullanılan ilaçlar):  
­ sildenafil, tadalafil ve var denafil  
• kalp ilaçları:  
­ digoksin, disopramid, flekainid, lidokain (enjeksiyon ile  verilen ), meksiletin, 
propafenon, metoprolol, timolol, amlodipin, diltiazem, felodipin, nikardipin, 
nifedipin ve verapamil  
• pulmoner arteriyel hipertansiyon ilaçları:  
­ bosentan ve tadalafil  
• antikoagülanlar ( kanın pıhtılaşmasını önlemekte ve tedavisinde kullanılan ilaçlar):  
­ apiksaban, edoksaban, rivaroksaban ve varfarin  
• bronkodilatörler (astım ve diğer akciğer hastalıklarında bronşları genişletmek için 
kullanılan ilaçlar):  
­ salmete rol 
• kolesterol düzeyini azaltan ilaçlar : 
­  atorvastatin ve pitavastatin  
• gut hastalığının tedavisinde kullanılan ilaçlar:  7 
 ­ kolşisin  
 
• Antiplateletler (kan pıhtısı riskinin azaltılması için kullanılan ilaçlar):  
− klopidogrel  
• mineral  içeren ilaçlar veya ağız yolu ile alınan takviyeler (örn. magnezyum, 
alüminyum, kalsiyum, demir, çinko):  
− mineral takviyeleri, vitaminler (multivitaminler dahil), antasitler ve laksatifler  
 
Eğer mineral (örn. magnezyum, alüminyum, kalsiyum, demir, çinko) i çeren ilaçlar, ağız 
yolu ile alınan takviyeler, antasitler  (mide yarası , mide ekşimesi veya mide asidi kaçağı 
tedavisinde kullanılan)  veya laksatifler (bağırsak hareketlerini arttıran ya da bağırsak 
boşaltmasına yardımcı olan) kullanıyorsanız;  bunları GENV OYA'dan en az 4 saat önce 
veya en az 4 saat sonra kullanmalısınız . 
 Yukarıdaki ilaçlardan herhangi birini kullanmaktaysanız doktorunuza bildiriniz.  
Doktorunuza sormadan tedavinizi kendiliğinizden kesmeyiniz. 
Eğer reçeteli ya da reçetesiz herhangi bir ilacı  şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. GENVOYA nasıl kullanılır?  
Bu ilacı her zaman tam olarak doktorunuzun size söylediği şekilde alınız. Emin değilseniz 
doktorunuza veya eczacınıza danışınız.  
• Uygun kullanım ve doz/uygulama sıklığı için talimatlar:  
Yetişkinler, 6 yaş ve üzeri  ve en az 25 kg ağırlığında olan ergenler  ve çocuklar: 
Yiyecekler ile birlikte günde bir kez ağızdan tek tablet.  
Her zaman doktorunuzun önerdiği dozu alınız.  Bu, ilacınızın tamamen etkili olduğundan 
emin olmak ve tedaviye karşı direnç geliştirme riskini azaltmak içindir. Doktorunuz 
söylemediği sürece dozu değiştirmeyiniz.   GENVOYA ile aynı zamanda antiasit veya multivitamin kullanmayın ız.  Mineral (örn. 
magne zyum, alüminyum, kalsiyum, demir, çinko) içeren herhangi bir ilaç, ağızdan alınan 
takviye, antasit veya laksatif kullanıyorsanız, bunları GENVOYA'dan en az 4 saat önce veya 
en az 4 saat sonra kullanmalısınız . 
Diyalize giriyorsanız, günlük GENVOYA dozunuzu diyaliz tamamlandıktan sonra alınız.  
• Uygulama yolu ve metodu:  
Günde bir kez a ğızdan alınız.  
Tadı acı olduğu için , tabletlerin çiğnenmemesi ve ezilmemesi önerilir.  
 8 
  
 
• Değişik yaş grupları  
Çocuklarda kullanım: GENVOYA ’nın güvenliliği ve etkililiği 6 yaşından küçük veya vücut 
ağırlığı 25 kg’dan az olan çocuklarda  henüz belirlenmemiştir .   
 
Yaşlılarda kullanım:  65 yaşın üzerindeki hastalarda GENVOYA için doz ayarlaması  
gerekmemektedir.   
 
Özel kullanım durumları:  
Böbrek/Karaciğer yetmezliği:  
Böbreklerinizde ya da karaciğerinizde sorunlar varsa, bkz. Bölüm 2, GENVOYA ’yı 
kullanmadan önce dikkat edilmesi gerekenler  
Eğer GENVOYA’n ın etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla GENVOYA kullandıysanız:  
GENVOYA’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
Kazara önerilen dozdan daha fazla GENVOYA aldıysanız, bu ilaca ilişkin olası yan etkilerin 
görülme riski artabilir (bkz. B ölüm 4: Olası yan etkiler  nelerdir? ).  
Tavsiye  için hemen doktorunuza veya en yakın acil servise başvurunuz. Ne aldığınızı kolayca 
açıklayabilmeniz için tablet şişesini yanınızda bulundurunuz.  
GENVOYA’ yı kullanmayı unutursanız  
Unutulan dozları dengelemek için çift doz almayınız.  GENVOYA dozunun atlanmaması önemlidir.  
Bir dozu atlarsanız:  
• GENVOYA ’yı kullanmadığınızı  normalde aldığınız saatten sonraki 18 saat içinde fark 
ederseniz tableti en kısa sürede almalısınız. Tableti her zaman yiyecekler ile birlikte 
alınız. Sonraki dozu normal saa tinde alınız.  
• GENVOYA ’yı kullanmadığınızı  normalde aldığınız saatten 18 saat veya daha uzun 
süre sonra fark ederseniz atlanan dozu almayınız. Bekleyiniz ve sonraki dozu gıdayla 
birlikte normal saatinde alınız  
GENVOYA’ yı kullandıktan sonra 1 saatten az bir  süre içinde kusarsanız , yiyecekler ile 
birlikte başka bir tablet alınız.  
GENVOYA kullanmayı  kesmeyiniz.  9 
 GENVOYA ile tedavi sonlandırıldığında oluşabilecek etkiler  
Doktorunuzla konuşmadan GENVOYA kullanmayı  kesmeyiniz.  GENVOYA ’nın 
kesilmesi gelecekteki tedaviye yanıtınızı ciddi şekilde etkileyebilir. Herhangi bir nedenle 
GENVOYA kullanmayı  keserseniz GENVOYA tabletlerini kullanmaya  yeniden başlamadan 
önce doktorunuzla konuşunuz.  
Elinizde bulunan GENVOYA’ nın azalması durumunda, doktorunuzdan veya eczacınızdan 
yenisini alınız. İlacın kısa süre için dahi kesilmesi durumunda virüs miktarı artmaya 
başlayabileceği  için, bu son derece önemlidir. Daha sonra virüs tedavisi zorlaşabilir.  
Sizde HIV enfeksiyonuna ek ol arak hepatit B enfeksiyonu da varsa, ilk önce doktorunuzla 
konuşmadan GENVOYA tedavinizi kesmemek özellikle önemlidir. Tedavi kesildikten sonra 
birkaç ay kan testleri yaptırmanız gerekebilir. İlerlemiş karaciğer hastalığı veya sirozu olan bazı hastalarda, tedavinin durdurulması hepatitinizin yaşamı tehdit edici olabilecek şekilde 
kötüleşmesine yol açabileceği  için tedavinin kesilmesi önerilmez.  
Tedaviyi kestikten sonra, özellikle hepatit B enfeksiyonuyla ilişkilendirdiğiniz belirtiler olmak üzere yeni veya  olağandışı belirtileri hemen doktorunuza bildiriniz.  
Bu ilacın kullanımıyla ilgili başka sorularınız varsa, doktorunuza veya eczacınıza sorun.  
 4. Olası yan etkiler nelerdir?  
Tüm ilaçlar gibi bu ilacın ın içeriğinde bulunan maddelere duyarlı olan kişilerde yan etkiler 
görülebilir .  
Aşağıdakilerden biri olursa, GENVOYA’ yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, dudaklarda, dilde veya boğazda şişme (anji yo ödem).   
Eğer bunlardan biri sizde mevcut ise, sizin GENVOYA’ya  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
• Kanınızda çok fazla laktik asit olması (laktik asidoz). 
Çok fazla laktik asit ciddi, ancak nadir görülen ve ölüme neden olabilen bir tıbbi acil 
durumdur . Şu belirtileri yaşayacak olursanız, hemen sağlık uzmanınıza söyleyiniz: 
Güçsüzlük veya normalden daha fazla yorgunluk, olağandışı kas ağrısı, nefes darlığı ya da 
hızlı nefes alma, bulantı ve kusma ile birlikte mide ağrısı, soğuk ya da mavi el ve ayaklar,  
baş dönmesi veya sersemlik hissi, ya da hızlı veya anormal kalp atışı.   
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Enflamasyonun veya enfeksiyonun herhangi bir beli rtisi. İlerlemiş HIV enfeksiyonu 
(AİDS) ve fırsatçı enfeksiyon (zayıf bağışıklık sistemine sahip kişilerde görülen 10 
 enfeksiyonlar) geçmişi  olan bazı hastalarda, önceki enfeksiyonlardan kaynaklanan 
enflamasyon işaret ve belirt iler anti-HIV tedavisi başladıktan hemen sonra görülebilir.  Bu 
belirtilerin , vücutta belirgin belirtiler göstermeksizin mevcut olan enfeksiyonlarla 
savaşmasını sağlayan vücudun immün cevabındaki bir gelişme nedeniyle görüldüğü 
düşünülmektedir.  
 
• Oto-immün has talıklar , bağışıklık sisteminin sağlıklı vücut dokularına saldırması, HIV 
enfeksiyonu için ilaçlarınızı kullanmaya  başladıktan sonra görülebilir. Oto- immün 
hastalıklar  tedaviye başlandıktan aylar sonra görülebilir. Enfeksiyona ilişkin belirtilere  ya 
da aşağıdakilere  dikkat ediniz:  
-  kaslarda zayıflık,  
-  el ve ayaklarda başlayarak vücuda doğru ilerleyen halsizlik,  
-  çarpıntı, titreme ya da aşırı aktivite . 
Bunların he psi ciddi yan etkilerdir. A cil tıbbi müdahale gerekebilir . 
Bunları veya inflamasyon veya enfeksiyon belirtileri fark ederseniz, hemen doktorunuza 
bildirin.  
Aşağıdakilerden herhangi birini fark ederseniz doktorunuza söyleyiniz:  
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın:10 hastanın en az 1’inde görülebilir. 
Yaygın:10 hastanın birinden az, fakat 100 hastanın birinden fazla görülebilir. Yaygın olmayan:100 hastanın birinden az, fakat 1.000 hastanın birinden fazla görülebilir. Seyrek:1.000 hastanın birinden az, fakat 10.000 hastanın birinden fazla görülebilir. Çok seyrek:10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
Çok yaygın görülen yan etkiler  
• Hasta hissetme (b ulantı ) 
Yaygın görülen yan etkiler  
• Anormal rüyalar  
• Baş ağrısı  
• Baş dönmesi  
• İshal  
• Kusma  
• Mide ağrısı  
• Gaz çıkarma  
• Döküntü 
• Yorgunluk/halsizlik 
 11 
 Yaygın olmayan yan etkiler  
• Düşük eritrosit  (kırmızı kan hücresi)  sayımı (anemi)  
• İntihar düşüncesi ve intihar girişimi ( daha önce depresyon ya da akıl sağlığı problem leri 
olan hastalarda), depresyon  
• Yemeklerden sonra rahatsızlığa neden olan sindirim sorunları (dispepsi)  
• Yüzde, dudaklarda, dilde veya boğazda şişme (anjiyo ödem)  
• Kaşıntı (pruritu s) 
• Kurdeşen (ürtiker)  
Herhangi bir yan etki ciddileşirse doktorunuza bildiriniz.  
HIV tedavisi sırasında görülebilen diğer yan etkiler  
Aşağıdaki yan etkilerin sıklığı bilinmemektedir (sıklık, eldeki verilerden hareketle tahmin 
edilemiyor).  
• Kemik sorunları.  GENVOYA gibi kombine antiretroviral ilaçları alan bazı hastalar da, 
osteonekroz  (kemiğin kan dolaşımının azalmasına bağlı kemik dokusunun ölümü) olarak 
bilinen bir kemik hastalığı gelişebilir . Bu tür ilaçların uzun süre kullanımı, kortikosteroid 
kullanımı, alkol kullanımı, çok zayıf bağışıklık sistemine sahip olmak ve aşırı kilolu olmak, bu hastalığın gelişmesine ilişkin birçok risk faktöründen bazıları olabilir. Osteonekroz belirtileri şunlardır:   
­ Eklemlerde sertlik  
­ Eklemlerde ağrı ve acı (özell ikle kalça, diz ve omuz  eklemlerinde )  
­ Hareket güçlüğü  
Belirtilerden herhangi birini fark ederseniz doktorunuza bildiriniz . 
HIV tedavisi sırasında, vücut ağırlığında, ayrıca kan lipidleri ve kan şekeri düzeylerinde artış 
olabilir.  Bu durum kısmen sağlıktaki düzelmeye  ve yaşam tarzına, kan lipidleri için ise  bazen 
HIV ilaçların a bağlıdır.  Doktorunuz bu değişiklikler için test uygulayacaktır.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma talimatında yer alan veya almayan herhangi bi r yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ‘ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilm esine katkı sağlamış olacaksınız.  
  5. GENVOYA’ nın Saklanması  
GENVOYA’yı  çocukların göremeyeceği, erişemeyeceği yerlerde ve ambalajında saklayınız.  12 
 Son kullanma tarihi ile uyumlu olarak kullanınız. 
 Ambalajdaki son kullanma tarihinden sonra GENVOYA’yı  kullanmayınız. Son kullanma 
tarihi belirtilen ayın son gününü ifade eder.  
30ºC  altında ki oda sıcaklığında ve nemden korumak için orijinal ambalajında saklayınız. 
Şişeyi sıkıca kapalı olarak saklayınız .  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:    
Gilead Sciences İlaç Tic. Ltd. Şti.  
İçerenköy Mah. Umut Sk. Quick Tower Sitesi No: 10- 12 İç Kapı No: 21 
Ataşehir/İstanbul  
Tel: 0216 559 03 00 
 Üreti m Yeri :    
Patheon Inc.  
2100 Syntex Court,  
Mississauga, Ontario, Kanada  
 
 
Bu kullanma talimatı 31.01.2024 tarihinde onaylanmıştır.  
 
 