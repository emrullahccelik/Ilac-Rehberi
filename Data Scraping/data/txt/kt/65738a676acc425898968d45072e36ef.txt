1/11 KULLANMA TALİMATI  
 
LONQUEX 6 mg/0 ,6 mL Enjeksiyonluk Çözelti İçeren Kullanıma Hazır Enjektör  
Deri altına  uygulanır.  
Steril  
 Etkin madde:  Her kullanıma hazır  enjektör  6 mg lipegfilgrastim içerir. Çözeltinin her mL ’si 
10 mg lipegfilgrastim içerir  
Yardımcı maddeler:  Glasiyel asetik asit, sodyum hidroksit (pH ayarlaması için), sorbitol 
(E420), polisorbat 20, enjeksiyonluk su 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bkz. Bölüm 4: Olası yan etkiler nelerdir?  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel  olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kulladığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
 
Bu Kullanma Talimatında:  
 
1. LONQUEX  nedir ve ne için kullanılır?  
2. LONQUEX ’i kullanmadan önce dikkat edilmesi gerekenler  
3. LONQUEX  nasıl kullanılır?  
4. Olası yan etkiler nelerdir? 5. LONQUEX ’in saklanması  
 Başlıkları yer almaktadır.  1. LONQUEX nedir ve ne için kullanılır?  
 
• LONQUEX  bir blister içerisinde sabit bir enjeksiyon iğnesi olan kullanıma hazır 
enjektörde enjeksiyonluk çözeltidir (enjeksiyon). LONQUEX, berrak ve renksiz bir 
çözeltidir. Her kullanıma hazır enjektör 0,6 m L çözelti içerir.  
• LONQUEX, e tkin madde  lipegfilgrastimi içerir. Lipegfilgrastim, Escherichia coli  adı 
verilen bir bakteri nin içinde  biyoteknoloji yoluyla üretilen uzun etkili modifiye bir 
proteindir. Sitokinler adı verilen bir protein grubuna aittir ve vücudunuz tarafından üretilen doğal bir proteine (granülosit -koloni uyarıcı  faktörü [G -CSF]) çok benzerdir. 
• LONQUEX, yetişkinler ve 45 kg ve üzeri ağırlıktaki çocuklarda (kronik miyeloid lösemi ve miyelodisplastik sendromlar hariç) kemoterapiye (hızlı büyüyen hücreleri yok eden ilaçlar) bağlı nötropeni (beyaz kan hücre sayısı düşüklüğü) adı verilen durumun süres ini 2/11 kısaltmak ve febril nötropeni (ateş ile birlikte beyaz kan hücre sayısı düşüklüğü) gelişimini 
azaltmak için kullanılır.  
• Beyaz kan hücreleri  (akyuvarlar) , vücudunuzun enfeksiyonlarla  savaşmasına  yardımcı 
olduklarından dolayı önemlidir ler. Kanser tedavisi vücudunuzdaki bu hücrelerin 
azalmasına sebep olabilir. Bu sebeple kanser tedavisine karşı çok duyarlıdırlar. Eğer kanda 
beyaz kan hücreleri nin (akyuvarların) seviyesi  düşerse  (nötropeni) , bakteri lere karşı 
savaşmaya yetecek hücre bulunmayabilir ve bu da  enfeksiyona yakalanma  riskin izin 
artmasına sebep olabilir . Doktorunuz LONQUEX'i kemik iliğinizin (kemiğin kan hücreleri 
üreten kısmı) vücudunuzun enfeksiyonl a savaşmasına yardım eden beyaz kan hücrelerini 
(akyuvarlar) daha fazla üretmesini desteklemek amacıyla vermektedir.  
 
2. LONQUEX' i kullanmadan önce dikkat edilmesi gerekenler  
 LONQUEX'i aşağıdaki durumlarda KULLANMAYINIZ : 
Eğer;  
- Lipegfilgrastime veya LONQUEX’in diğer bileşenlerinden birine (kullanma talimatının 
başında listelenmektedir) karşı aşırı duyarlı (Alerjik) iseniz.  
 LONQUEX'i aşağıdaki durumlarda DİKKATLİ KULLANINIZ  
LONQUEX kullanmadan önce doktorunuz, eczacınız ya da hemşirenize danışınız. 
 
Eğer;   
- Sol üst karın bölgenizde  veya omuz ucunuzda ağrı nız varsa. Bu bir dalak hastalığının 
belirtisi olabilir (b kz. bölüm “4. Olası yan etkiler”). 
- Öksürük, ateş ve nefes alma zorluğunuz  varsa . Bu bir akciğer hastalığının belirtisi  
olabilir ( bkz. bölüm “4. Olası yan etkiler”).  
- Orak şekilli kırmızı kan hücreleri ile tanımlanan  bir kalıtsal hastalık olan orak hücreli 
kansızlığınız (anemi)  varsa,  
- Bunun gibi diğer ilaçlara  (ör. G -CSFler grubundan filgrastim, lenograstim veya 
pegfilgrastim)  karşı daha önce alerjik reaksiyon geçirdiyseniz . LONQUEX ’e karşı da  
bir reaksiyon riski olabilir. 
 
Doktorunuz çeşitli kan bileşenlerini  ve seviyelerini izlemek için düzenli kan testleri yapacaktır.  
Bu ilaca benzer diğer ilaçlar (örn. filgrastim, lenograstim veya pegfilgrastim gibi diğer 
granülosit koloni uyarıcı faktörler) böbreklerinizdeki küçük filtrelere  zarar verebileceğinden 
(glomerülonefrit; bkz. bölüm “4. Olası yan etkiler”), doktorunuz idrar ınızı da düzenli olarak 
kontrol edecektir).Eğer meme veya akciğer kanseri için kemoterapi ve/veya radyasyon 
tedavisiyle birlikte tedavi görüyorsanız ve yorgunluk, ateş, kolay morarma veya kanama gibi 
belirtiler yaşıyorsanız doktorunuza bildiriniz. Bu semptomlar, miyelodisplastik sendrom 
(MDS) adı verilen kanser öncesi bi r kan rahatsızlığının veya bu ilaç  gibi başka bir ilaçla (G -
CSF grubundan pegfilgrastim) ilişkilendirilen akut miyeloid lösemi (AML) adı verilen bir kan kanserinin sonucu olabilir.  
Aortta (kanı kalpten vücuda taşıyan büyük kan damarı) iltihaplanma, bu ilaç gibi diğer ilaçlarla 
(örn. filgrastim, lenograstim veya G -CSF grubundan pegfilgrastim) nadiren rapor edilmiştir. 
Semptomlar ateş, karın ağrısı, halsizlik, sırt ağrısı ve artmış inf lamatuar belirteçleri içerebilir.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 3/11 Biyoteknolojik tıbbi ürünlerin izlenebilirliği geliştirmek için, uygulanan tıbbi ürünün ticari adı 
ve seri numarası hastanın dosyasına açıkça kaydedilmelidir.  
 
LONQUEX'in  yiyecek ve içecek ile kullanılması  
Uygulama yolu açısından yiyecek ve içecekler ile etkileşimi bulunmamaktadır . 
 Hamilelik  
İlacı kullanmadan önce doktorunuza veya eczacınıza danışınız.  
 LONQUEX hamile kadınlarda test edilmemiştir. İnsanlarda bu ilacın kullanımı ile ortaya 
çıkabilecek riskler bilinmemektedir. Doktorunuz bu ilacı kullanmamanız gerektiğine karar 
verebileceğinden, eğer h amileyseniz, hamile olduğunuzu düşünüyorsanız ya da hamile kalmayı 
planlıyorsanız  doktorunuza söylemeniz önemlidir. 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bu ilacın etkin maddesinin süte geçip geçmediği bilinmemektedir. Bu nedenle, tedavi sırasında 
emzirmeyi kesmelisiniz.  
 Araç ve makine kullanımı  
LONQUEX'in araç ve makine kullanımı üzerinde etkisi yoktur ya da önemsizdir. 
 
LONQUEX'in  içeriğinde bulunan bazı yardımcı maddeler hakkında önemli bilgiler  
LONQUEX  her bir kullanıma hazır enjektör 30 mg sorbitol (bir tür şeker) içerir. Sorbitol bir 
fruktoz kaynağıdır. Eğer daha önceden doktorunuz tarafından sizin (veya çocuğunuzun) bazı şekerlere karşı intoleransınızın olduğu söylenmişse veya eğer size (veya çocuğunuzda) 
glikozun vücut tarafından parçalanamadığı nadir bir genetik hastalık olan kalıtsal fruktoz 
intoleransı hastalığı teşhisi konmuşsa bu ilacı almadan (veya çocuğunuz almadan) önce doktorunuzla temasa geçiniz.  
LONQUEX her bir kullanıma hazır enjektör 1 mmol (23 mg)’dan daha az sodyum ihtiva eder; 
yani esasında “sodyum içermez”.  
 Diğer ilaçlar ile birlikte kullanımı  
Başka bir ilaç kullanıyorsanız, yakın zamanda kullandıysanız ya da kullanma ihtimaliniz varsa , 
lütfen doktor unuza veya eczacınıza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise l ütfen doktorunuza veya eczacınıza bunlar hakkında bilgi veriniz.  
 3. LONQUEX nasıl kullanılır?  
 
LONQUEX yetişkinler ve 45 kg ve üzeri çocuklar tarafından kullanılır.  
 
LONQUEX’i  daima  doktorunuzun size söylediği  şekilde  kullanınız. Eğer emin  olmadığınız  
konular varsa  doktorunuza, hemşirenize veya eczacınıza danışınız.  4/11  
• Uygun kullanım ve doz/uygulama sıklığı için talimatlar:  
Önerilen doz, her bir kemoterapi döngüsü başına bir enjeksiyon için kullanıma hazır şırıngadır 
(6 mg lipegfilgrastim).  
 Her bir kemoterapi kürünün sonunda, son kemoterapi dozunuzu aldıktan yaklaşık 24 saat sonra, 
6 mg’lık enjeksiyon için kullanıma hazır şırınga subkutan enjeksiyon (Deri altına enjeksiyon 
yapılması) yoluyla uygulanır. Yetişkinler ve 45 kg ve üzeri ağırlıktaki çocuklarda nötropeni 
süresini azaltmak ve malignite nedeniyle sitotoksik kemoterapi ile tedavi edilen hastalarda 
(kronik miyeloid lösemi ve miyelodisplastik sendromlar hariç), daha önce kemoterapiye bağlı febril nöt ropeni (ateşle seyreden düşük beyaz kan hücresi  sayısı) veya ağır nötropeni (mutlak 
nötrofil sayısı < 500/mL) geliştiğinin dokümante edilmesi durumunda kemoterapiden en az 24 saat sonra tek doz uygulanır. LONQUEX uygulanırken bir sonraki kemoterapi kürüne kadar en 
az 14 gün olmasına dikkat edilmelidir. 
 
• Uygulama yolu ve metodu:  
Bu ilaç , derinin hemen altındaki dokuya yapılan enjeksiyon yoluyla uygulanır (subkutan 
enjeksiyon olarak bilinir).  
 
Kendi kendinize LONQUEX enjekte etmeniz için bilgiler:  
  
Bu bölüm de kendi kendinize nasıl deri altına LONQUEX enjeksiyonu yapabileceğiniz 
hakkında bilgi bulabilirsiniz . Doktorunuzdan veya hemşirenizden eğitim almadığınız sürece 
kendi kendinize enjeksiyon yapmaya çalışmayınız . Eğer kendi kendinize enjeksiyon yapma 
konusunda emin değilseniz veya sorularınız varsa, lütfen yardım için doktorunuza veya 
hemşirenize sorunuz.  
 
LONQUEX kullanıma hazır enjektörü siz veya size enjeksiyon yapacak kişi nasıl kullanacak ? 
 
Derinin hemen altındaki dokuya enjeksiyon yapmanız gerekmektedir. Bu enjeksiyon şekli ne, 
subkutan enjeksiyon denir . 
 İhtiyacınız olan malzemeler  
 
Kendi kendinize derinin hemen altındaki dokuya enjeksiyon yapmanız için aşağıdaki 
malzemelere ihtiyaç duyacaksınız:  
• Bir LONQUEX enjeksiyonluk çözelti içeren kullanıma hazır enjektör , 
• Alkollü mendil,  
• Bir parça gazlı bez veya steril bir sargı bezi  
• İğne emniyet muhafazası  bulunmayan kullanılmış enjektörleri güvenle atabileceğiniz, 
delinmeye karşı dayanıklı bir kutu (hastaneden veya eczaneden tarafından verilen plastik bir kap)  
 
Kendi kendime e njeksiyon yapmadan önce ne ler yapmalı yım? 
 
1. İlacı buzdolabından çıkarınız. 
2. Blisteri açınız ve kullanıma hazır enjektörü blisterden çıkarınız (bkz. resim 1). Kullanıma 
hazır enjektörü pistondan veya iğne kapağından tutmayınız. Bu, mevcutsa iğne emniyet 
muhafazasına zarar verebilir.  5/11 3. Kullanıma hazır enjektörün etiketi üzerindeki son kullanma tarihini kontrol ediniz. Eğer 
tarih görülen ayın son gününü geçmişse kullanmayınız.  
4. LONQUEX’in görünüşünü kontrol ediniz. Çözelti, berrak ve renksiz bir sıvı olmalıdır. 
Eğer çözelti bulanıksa veya içinde partiküller (parçacıklar) varsa kullanmamalısınız. 
5. Aktivitesini etkileyebileceğinden, LONQUEX’i kuvvetli şekilde çalkalamayınız. 
6. Daha rahat bir şekilde enjeksiyon yapabilmeniz için, kullanıma hazır enjektörü oda 
sıcaklığına (en fazla 25 °C) ulaşması için 30 dakika bekletiniz veya nazikçe birkaç dakika 
avucunuzda tutunuz. LONQUEX’i farklı şekillerde ısıtmayınız  (örneğin, bir mikrodalga 
fırında veya sıcak suda).  
7. Enjeksiyona hazır olana kadar iğne kapağını enjektörden çıkarmayınız . 
8. Rahat ve iyi aydınlatılmış bir yere geçiniz. İhtiyaç duyabileceğiniz her şeyi kolay 
ulaşabileceğiniz bir yere koyunuz (LONQUEX enjeksiyonluk çözelti içeren kullanıma 
hazır enjektör, alkollü mendil, ve bir parça gazlı bez veya steril bir sargı bezi ve iğne 
emniyet muhafazası bulunmayan enjektörlerin atılması için delinmeye karşı dayanıklı 
kutu).  
9. Ellerinizi iyice yıkayınız.  
1 
 
Enjeksiyonumu nereye yapmalıyım?  
 Kendinize enjekte etmek için en uygun yerler:  
• Uyluklarınızın üstü, 
• Karın (Göbek deliği çevresi hariç, bkz. resim 2’teki gri bölgeler)  
 
2 
 Eğer başka birisi size enjeksiyon yapıyorsa, üst kollarınızın arkasını ve yan tarafını da 
kullanabilir (bkz. resim 3 ve 4’deki gri bölgeler).  
 
6/11 3 4 
 
Enjeksiyonumu nasıl hazırla malıyım?  
 
Kendinize LONQUEX’i enjekte etmeden önce aşağıdaki işlemleri yapmalısınız:  
 1. Alkollü mendil kullanarak enjeksiyon yapılacak bölgeyi  dezenfekte edin iz. 
2. Enjektörü tutunuz ve bükmeden nazikçe iğnenin kapağını çıkarınız. Resim 5 ve 6’da 
gösterildiği gibi dümdüz çekiniz. İğneye dokunmayınız veya pistonu itmeyiniz. 
3. Kullanıma hazır enjektörün içinde küçük hava kabarcıkları fark edebilirsiniz. Eğer hava 
kabarcıkları varsa, hava kabarcıkları enjektörün üst tarafına gidene kadar enjektöre parmaklarınızla nazikçe vurunuz  (7). Enjektör yukarı bakarken, pistonu yavaşça yukarı 
doğru iterek enjektörden tüm havayı çıkarınız.   
4. Kullanıma hazır enjektörü artık kullanabilirsiniz. 
 
5 6 
7 
 
Kendi  kendime nasıl enjeksiyon yaparım ? 
 
1. Dezenfekte ettiğiniz bölgede derinizi başparmağınız ve işaret parmağınız arasında sıkmadan 
tutunuz (bkz. resim 8).  
2. Doktorunuz veya hemşireniz tarafından gösterildiği gibi iğnenin tümüyle deriye girmesini 
sağlayınız. Enjektör ve deri arasındaki açı çok dar olmamalıdır (en az 45°, bkz. resim 9).  
 
3. Derinizi daima parmaklarınız arasında tutarak, sıvıyı dokunun içine yavaşça ve tam olarak 
enjekte ediniz (bkz. resim 10).  
4. İğne emniyet muhafazası bulunmayan enjektör ile yapılan uygulamada, sıvıyı enjekte 
ettikten sonra, iğneyi çıkarınız ve derinizi bırakınız. 
7/11 İğne emniyet muhafazası bulunan enjektör ile yapılan uygulamada, tüm sıvıyı enjekte etmek 
için pistonu gidebildiği yere kadar itiniz. Piston hala en aşağıda basılı tutulurken, iğneyi 
deriden çıkarınız (bkz. resim 11). Sonra pistonu serbest bırakınız. İğne emniyet muhafazası 
hemen aktif olacaktır. Tüm iğne ve enjektör otomatik olarak geri çekilecek ve kapatılacaktır. Böylece, iğneyi kendinize batırmanız önlenecektir (bkz. resim 12).  
5. Bir parça gazlı bez veya steril bir sargı bezi ile enjeksiyon yerine birkaç saniye bastırınız.  
6. Her kullanıma hazır enjektör, sadece tek kullanımlıktır. Enjektörde kalmış olan LONQUEX’i kullanmayınız. 
 İğne emniyet muhafazası bulunmayan kullanılmış enjektörlerin atılması  
 
• Kullanılmış iğnelerin üzerine tekrar kapağını kapatmayınız.  
• Kullanılmış enjektörleri delinmeye karşı dayanıklı kutuya koyunuz ve bu kutuyu çocukların 
göremeyeceği ve erişemeyeceği bir yerde tutunuz.  
• Doktorunuz, eczacınız veya hemşirenizin talimatlarına uygun olarak delinmeye karşı 
dayanıklı kutuyu imha ediniz. 
• Kullandığınız enjektörleri evinizin günlük çöpüne asla atmayınız.  
 
8 
 9 10 
 11 12 
 
Unutmayınız  
Her bir enjektörü daima bir enjeksiyon için kullanınız. Sorularınız varsa , bir doktor veya 
hemşireden yardım ve tavsiye istemekten çekinmeyiniz.  
 
Değişik yaş grupları:  
Çocuklarda kullanımı:  
8/11 LONQUEX ’in 45 kg altındaki çocuklarda  kullanımıyla ilgili deneyim sınırlı olduğundan, bu 
yaş grubunda  LONQUEX kullanılması önerilmemektedir.  
 
Yaşlılarda kullanımı:  
Yaşlı hastalar için doz ayarlaması gerekmemektedir.  
 Özel kullanım durumları:  
Böbrek/Karaciğer yetmezliği:  
Böbrek ve kar aciğer yetmezliği olan hastalar için doz ayarlaması gerekmemektedir. 
 Eğer LONQUEX ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla LONQUEX kullandıysanız  
Kullanmanız gerekenden fazla LONQUEX kullanmışsanız, doktorunuz ile konuşunuz. 
 LONQUEX ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
LONQUEX’i kullanmayı unutursanız  
Eğer bir enjeksiyonu atlarsanız, bir sonraki dozu ne zaman enjekte etmeniz gerektiği konusunda 
konuşmak için doktorunuz ile iletişime geçiniz.  
 
Unutulan dozları dengelemek için çift doz almayınız. 
 
LONQUEX ile tedavi sonlandırıldığında oluşabilecek etkiler  
LONQUEX almayı bırakmadan önce doktorunuzla konuşunuz.  
 Bu ilacın kullanımı ile ilgili daha fazla sorunuz varsa, doktorunuza, eczacınıza veya  
hemşirenize danışınız.  
 4. Olası yan etkiler   Tüm ila çlar gibi LONQUEX' in içeriğinde bulunan maddelere duyarlı  olan kiş ilerde yan etkiler 
olabilir.  
 Yan etkiler aşağıdaki kategorilerde gösterildiği şekilde sıralanmıştır : 
Çok yaygın:10 hastanın en az 1’inde görülebilir.  Yaygın:10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:1.000 hastanın birinden az görülebilir, fakat 10.000 hastanın birinden fazla görülebilir.  
Çok seyrek:10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  Aşağıdakilerden biri olursa, LONQUEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yaygın olmayan sıklıkta (100 hastanın birinden az, fakat 1.000 hastanın birinden fazla 
görülebilir) ciltte döküntü, cildin kaşıntılı yerlerinde kabarma gibi alerjik reaksiyonlar 
ve güçsüzlük, kan basıncında düşme, nefes almada zorluk ve yüzde şişme ile ciddi alerjik reaksiyonlar bildirilmiştir. Eğer bu tip bir reaksiyona sahip olduğunuzu 9/11 düşünüyorsanız, LONQUEX enjeksiyonunu durdurmalı ve derhal  tıbbi yardım 
almalısınız.  
• LONQUEX ’e benzer başka ilaçlar ile d alak büyümesi  yaygın olmayan sıklıkta 
bildirilmiştir (100 hastanın birinden az, fakat 1.000 hastanın birinden fazla görülebilir) 
ve dalak yırtılması vakaları bildirilmiştir. Bazı d alak yırtılması vakaları ölümcül 
olmuştur . Eğer sol omzunuzda ya da karnınızın sol üst tarafında ağrınız  varsa,  bu 
dalağınızda bir problem ile ilgili olabileceğinden doktorunuzla derhal  iletişime 
geçmeniz önemlidir.  
• Öksürük, ateş ve zor veya ağrılı nefes alma,  yaygın olmayan sıklıkta görülen  (100 
hastanın birinden az, fakat 1.000 hastanın birinden fazla görülebilir ) zatürre ve ölümcül 
olabilen akut solunum sıkıntısı sendromu gibi akciğer le ilgili ciddi yan etkilerinin 
belirtileri olabilir. Eğer ateş iniz varsa  veya bu belirtilerden  herhangi birine sahipseniz, 
derhal doktorunuz ile iletişime geçmeniz önemlidir. 
• Eğer aşağıdaki belirtilerden  herhangi birine sahipseniz, derhal doktorunuz ile iletişime 
geçmeniz önemlidir: daha seyrek idrara çıkmak ile ilişkili olabilen şişlik  ya da şiş kinlik, 
nefes almada zorluk , karında şişlik ve doluluk hissi  ve genel yorgunluk hissi. Bu 
belirtiler genellikle hızlı bir şekilde ortaya çıkarlar.  
Bu belirtiler,  kanın küçük kan damarlarından vücutta dokulara sızmasına neden olan ve 
acil tıbbi müdahale gerektiren “Kapiller Kaçış Sendromu” adı verilen,  bilinmeyen 
sıklıkta (eldeki verilerden hareketle tahmin edilemiyor) bildirilen  bir durumun belirtileri  
olabilir.   
 
Bunların hepsi ç ok ciddi yan etkilerdir.  Eğer bunlardan biri sizde mevcut ise, sizin 
LONQUEX’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Diğer yan etkiler : 
Çok yaygın (10 hastanın en az 1’inde görülebilir)  
• Kemik ağrısı ve eklemler , kaslar, uzuvlar, göğüs, boyun veya sırt ta ağrı  gibi kas -iskelet 
ağrıları. Doktorunuz kemik ağrısını geçirmek  için ne kullanmanız  gerektiğini 
söyleyecektir.  
• Mide bulantısı  
 
Yaygın ( 10 hastanın birinden az, fakat 100 hastanın birinden fazla görülebilir ) 
• Kanama veya morarma riskini artıran kan trombositlerinde  azalma.  
• Baş ağrısı  
• Kızarıklık veya döküntü gibi  cilt reaksiyonları  
• Kas güçsüzlüğü, seğirmesi veya anormal kalp ritmine sebep olabilen kanda düşük 
potasyum seviyesi  
• Göğüs ağrısı  
• Kanlı öksürük 
 
Yaygın olmayan ( 100 hastanın birinden az, fakat 1.000 hastanın birinden fazla görülebilir ) 
• Beyaz kan hücrelerinde artış. 
• Ağrı ve sertleşme gibi enjeksiyon yerinde lokal reaksiyonlar.  
• Kanınızda bazı değerlerde değişiklikler  (kan biyokimyasında alkalen fosfataz artışı, 
laktat dehidrogenaz artışı) olabilir, ancak bunlar rutin kan testleri ile tespit edilebilir. 
• Akciğer kanaması  
• Dalak büyümesi  10/11 • Alerjik reaksiyonlar  
• Solunum sistemi yan etkileri  
 
Bilinmiyor (Eldeki verilerden hareketle tahmin edilemiyor)  
• Aortun (kanı kalpten vücuda taşıyan büyük kan damarı) iltihabı, bkz. bölüm 2. 
 Benzer ilaçlar ile görülen fakat henüz LONQUEX  ile görülmeyen yan etkiler:  
• Orak hücreli anemi hastalarında orak hücre krizi  
• Kol ve bacak gibi uzuvlarda ve bazen yüz ve boyunda, mor renkli, kabarık, ağrılı yaralar 
ve buna eşlik eden ateş (Sweet sendromu)  
• Derideki kan damarlarının iltihaplanması  
• Böbreklerinizdeki süzme işleminden sorumlu yapıların hasar görmesi (glomerülonefrit; 
bkz. Bölüm 2).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. LONQUEX’in  saklanması  
 LONQUEX ’i çocukların göremeyeceği, erişemeyeceği yerlerde ve ambalajında saklayınız . 
  
Buzdolabında (2 °C – 8 °C) saklayınız.  
 
Dondurmayınız.  
 
Kullanıma hazır enjektörü ışıktan korumak için kutusu içinde saklayınız . 
 
LONQUEX, tek sefer için buzdolabından çıkarılabilir ve en fazla 3 güne kadar 25 °C  altında 
saklanabilir. Tıbbi ürün buzdolabından bir kez çıkarıldığında, bu süre içerisinde kullanılmalı 
veya imha edilmelidir.  
 
Eğer bulanıklık ya da içinde partiküller olduğunu fark ederseniz LONQUEX’i kullanmayınız. 
 
Son kullanma tarihiyle uyumlu olarak kullanınız.  Kartondaki  ve kullanıma hazır enjektör üzerindeki son kullanma tarihinden sonra LONQUEX ’i 
kullanmayınız. Son kullanma tarihi belirtilen ayın son gününü ifade etmektedir . 
 Çevreyi korumak amacıyla, kullanmadığınız LONQUEX ’i şehir suyuna veya çöpe atmayınız.  
Bu konuda eczacınıza danışınız.  
 11/11 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Teva İlaçları  San. ve Tic. A.Ş.  
Ümraniye / İstanbul  
    Üretim yeri:  
Teva Pharmaceutical Industries Ltd.  Kfar Saba/İsrail  
  Bu kullanma talimatı …/…/….  tarihinde onaylanmıştır.  