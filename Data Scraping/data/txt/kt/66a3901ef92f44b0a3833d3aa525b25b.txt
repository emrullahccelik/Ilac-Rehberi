 
1 
                                                   KULLANMA TALİMATI  
 
 FİXDUAL  5 mg/  10 mg film tablet  
Ağızdan alınır.  
 Etkin madde ler: Her bir film tablet 5 mg levosetirizin dihidroklorür ve 10 mg montelukasta 
eşdeğer  10,4 mg montelukast sodyum içerir.  
Yardımcı madde ler: Mikrokristalin Selüloz (Tip 112), Poloksamer 188 (Mikronize), L -
Hidroksipropilselüloz LH 11, Laktoz Granül  (sığır sütü) , Kroskarmelloz sodyum, Sarı demir 
Oksit, Magnezyum Stearat, Laktoz Monohidrat  (sığır sütü) , Hidroksipropilselüloz  – L FP, 
Mikrokristalin Selüloz  (Tip 102) , Kolloidal silikondioksit(200)  ve Opadry AMB Pink 
80W34464 ( Polivinil alkol, titanyum dioksit, talk, lesitin, kırmızı demir oksit, sarı demir oksit, 
xantham gum) içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya  düşük  doz kullanmayınız . 
 
Bu Kullanma Talimatında:  
 1. FİXDUAL  nedir ve ne için kullanılır?  
2. FİXDUAL  kullanmadan önce dikkat edilmesi gerekenler  
3. FİXDUAL  nasıl kullanılır?  
4. Olası yan etkiler nelerdir? 5. FİXDUAL ’ in saklanması  
 Başlıkları yer almaktadır.  1. FİXDUAL  nedir ve ne için kullanılır?  
 FİXDUAL , 5 mg levosetirizin dihidroklorür ve 10 mg montelukast içeren pembe renkli,  
yuvarlak, bikonveks film  tabletlerdir .
 FİXDUAL film tabletler, 30, 60 ve 90 tablet içeren 
Alu/Alu blister ambalajlarda piyasaya sunulmaktadır. 
 
Levosetirizin alerji tedavisinde ku llanılan bir antihistaminiktir. Antihistaminik ilaçlar 
histaminin etkisini yok eder, alerji belirtilerini ortadan kaldırır. Montelukast lökotrienler adı 
verilen maddeleri engelleyen bir lökotrien alıcısı (rese ptör) antagonistidir (karşıt e tki 
gösteren). Lökot rienleri engelleyerek as tım belirtilerini iyileş tirir ve  alerjik nezleyi iyileştirir.  
Montelukast steroid (kolesterolle ilişkili, yağ yapıda bir organik bileşik) değildir.  
 
  
2 
 FİXDUAL  alerjik rinit (burun iltihabı)  ve alerjik rinitle birlikte olan astım tedavisinde ve 
semptomlarının giderilmesinde kullanılır .  
 
FİXDUAL, ayrıca, 15 yaş ve üzeri hastalarda antihistaminiklere dirençli, alerjinin yol açtığı bir deri hastalığının (kronik idiyopatik ürtiker) tedavisinde ku llanılır.  
 2. FİXDUAL  kullanmadan önce dikkat edilmesi gerekenler  
 FİXDUAL ’ i aşağıdaki durumlarda KULLANMAYINIZ  
 Eğer ; 
• FİXDUAL ’ in herhangi bir bileşenine ya da piperazin türevleri olarak adlandırılan 
kimyasal maddeler den herhangi birisine karşı alerjiniz (aşırı duyarlılığınız) varsa , 
• Ağır böbrek yetmezliğiniz  varsa.  (Böbrek fonksiyonlarını izlemek için kullanılan bir 
madde olan kreatinin in kandan temizlenme hızı  10 ml/dak'nın altında ise)   
• Fıstık ya da soyaya alerjiniz varsa.  
FİXDUAL ’ i aşağıdaki durumlarda DİKKATLİ KULLANINIZ  
Mevcut film kaplı  tabletlerin farmasötik şekli doz ayarlamasına imkan tanımadığından, 
FİXDUAL  'in 15 yaşından küçük çocuklarda kullanımı önerilmez.  
 
• FİXDUAL  alkol  ile birlikte alındığında dikkatli olunuz. Rasemik setirizin in alkolün 
etkilerini artırmadığı gösterildiği halde hassasiyeti olan hastalarda, setirizin ya da 
levosetirizinin alkol ve beyne etkisi olan diğer ilaçlarla birlikte alınmasının uyanıklık 
üzerine olumsuz etkisi olabilir . 
• İdrar torbanızı boşaltamama olasılığınız varsa (omurilik yaralanması veya  prostat büyümesi gibi durumlarda), doktorunuza danışınız.  
• Astımın ız veya solunumunuz kötüleşirse, derhal doktorunuza söyleyiniz.  
• FİXDUAL ’in akut astım ataklarının tedavisinde etkinliği kanıtlanmamıştır.  Bir atak 
yaşarsanız doktorunuzun size verdiği talimatlara uyunuz. Astım atakları için aldığınız kurtarıcı inhale ilacınızı her zaman yanınızda bulundurunuz
. 
 
• Tüm astım ilaçlarınızı doktorunuz tarafından b elirtilen şekilde almanız önemlidir. 
FİXDUAL doktorunuzun size reçetelediği diğer astım ilaçlarının yerine  
kulla nılmamalıdır.  
 
• Astım karşıtı ilaçlar alan tüm hastalar gribal hastalık, kollarda veya bacaklarda uyuşukluk veya  karıncalanma, akciğer semptomlarında kötüleşme ve/veya dökünt ü olaylarının 
kombinasyonunu yaşadıklarında doktorlarına başvurmaları gerektiği konusunda uyarılmalıdır.  
 
 
• Astımınız varsa ve astımı nız asetilsalisilik asit (aspirin) alınca kötüleşiyorsa,  FİXDUAL  
alırken aspirin veya  steroid olmayan antienflamatuvar ilaçlar adı verilen ağrı kesici diğer  
ilaçları kullanmamaya çalışın.  
• FİXDUAL alırken duygu durum değişiklikleri (aşırı davranış, saldırgan davranış veya düşmanlık hissetme, endişe, depresyon, iletişimden kopuk olma hali, r üya anormallikleri,  
3 
 varsanı, uykusuzluk, huzursuzluk, hareketlilik, uyurgezerlik, intihar düşüncesi ve 
davranışı [intihar girişimi dahil] ve titreme) yaşarsanız en kısa sürede doktorunuzu bilgilendiriniz.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.                                                                     
FİXDUAL ’ in yiyecek ve içecek ile kullanılması:  
FİXDUAL ’i yemekle rle birlikte veya yemek aralarında  alabilirsiniz. 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya çocuk sahibi olmayı planlıyorsanız FİXDUAL  almadan önce doktorunuza 
danışmalısınız. Doktorunuz bu dönemde FİXDUAL  kullanıp kullanmayacağınızı 
değerlendirecektir.  
FİXDUAL  gerekli olmadıkça hamilelik döneminde kullanılmamalıdır.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
FİXDUAL , emzirme döneminde kullanılmamalıdır.  
Araç ve makine kullanımı  
FİXDUAL ’in içeriğindeki etkin maddelerden biri olan levosetirizin kullanan bazı hastalar 
uyuşukluk, yorgunluk ve bitkinlik hissetmiştir. Eğer tehlikeli olabilecek eylemleri yapmayı, 
araç ya da makine kullanmayı düşünüyorsanız, tedaviye vereceğiniz yanıtı görene kadar 
beklemeniz ve dikkatli olmanız önerilir. Bununla birlikte özel testler önerilen dozlarda 
levosetirizin alındık tan sonra zihinsel bulanıklık, tepki verebilme yeteneği ya da araç sürme 
yeteneğinde hiçbir bozulma bulunmadığını ortaya koymuştur. 
FİXDUAL’in içeriğindeki etkin maddelerden biri olan montelukast ile çok ender bildirilen 
belirli yan etkiler (baş  dönmesi ve uyuklama) bazı hastaların araç veya makine kullanma 
becerisini etkileyebilir.  
 
FİXDUAL ’ in içeriğinde bulunan bazı yardımcı maddeler hakkında önemli bilgiler  
 FİXDUAL  laktoz  granül ve laktoz monohidrat  içermektedir. Eğer daha önceden doktorunuz 
tarafından bazı şekerlere karşı intoleransınız (dayanıksızlık)  olduğu söylenmişse bu tıbbi 
ürünü almadan önce doktorunuzla temasa geçiniz.  
 FİXDUAL 
lesitin [soya  (E322)] ihtiva eder. Eğer fıstık ya da soyaya alerjiniz varsa bu tıbbi 
ürünü kullanmayınız.  
 Diğer ilaçlar ile birlikte kullanımı  
Levosetirizin ile bağlantılı etkileşimler  
 Hassasiyeti olan hastalarda, setirizin ya da levosetirizinin merkezi sinir sistemi üzerindeki etkisi 
olan diğer ilaçlar ile birlikte alınmasının uyanıklık üzerine olumsuz etkisi olabilir.  
  
4 
 Montelukast ile bağlantılı etkileşimler  
 
Bazı ilaçlar FİXDUAL 'in etki mekanizmasını değiştirebilir veya FİXDUAL  diğer  ilaçların ızın 
etki mekanizmasını değiştirebilir. Eğer aşağıdaki ilaçları alıyorsanız, FİXDUAL 'e başlamadan 
önce bunları doktorunu za söyl eyiniz:  
 • Fenobarbital (epilepsi tedavisi için kullanılır)  
• Fenitoin (epilepsi tedavisi için kullanılır)  
• Rifampisin (tüberküloz ve bazı diğer enfeksiyonların tedavisi için kullanılır)  
• Gemfibrozil (kanın hücreler haricindeki sıvı kısmında yer alan yüksek yağ düzeyinin tedavisi 
için kullanılır)  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. FİXDUAL  nasıl kullanılır?  
 
Uygun kullanım ve doz/uygulama sıklığı için talimatlar:  
Önerilen doz 15 yaş ve üzeri erişkinler için günde bir tablettir (5 mg levosetirizin  
dihidroklorür ve 10 mg montelukast). 
 Tedavi süresi konusunda, doktorunuz sizdeki alerjik rinitin tipini belirleyerek ne kadar süreyle FİXDUAL  almanız gerektiğine karar verecektir.  
 Alerjinin yol açtığı bir deri hastalığı olan kronik idiyopatik ürtikerdeki tedavi süresi hastadan 
hastaya farklılık gösterebilir; bu nedenle doktorunuzun talimatlarına uymalısınız. 
 
Uygulama yolu ve metodu:  
FİXDUAL , ağız yoluyla, bir miktar su ile birlikte bütün olarak alınmalıdır.  
FİXDUAL ’in aç veya tok karnına alınmasında herhangi bir sakınca yoktur. Film kaplı 
tabletler çiğnenmemeli veya ezilmemelidir.  
 Değişik yaş grupları:  
Çocuklarda k ullanımı:  
15 yaşından küçük pediyatrik popülasyonlarda etkililik  ve güvenliliği belirlenmemiştir.  
 Yaşlılarda kullanımı:  
Böbrek fonksiyonu normal olan yaşlı hastalarda dozun ayarlanması gerekmemektedir . 
 Özel kullanım durumları:  
Böbrek/karaciğer yetmezliği:  
 Böbrek yetmezliği olan hastalara, hastalığın şiddetine göre daha düşük doz verilebilir. Çocuklarda ise doz vücut ağırlığına göre seçilir. Dozu doktorunuz belirleyecektir.  
 Ağır böbrek yetmezliği varsa kullanmayınız.  
 Hafif -orta derecede karaciğer yetmezliği olan hastalarda doz ayarlaması gerekmez. Ciddi 
karaciğer yetmezliği olan  hastalara ilişkin veri yoktur. 
   
5 
 Hem k araciğer hem de böbrek yetmezliği olan  hastalara böbrek hastalığının şiddetine göre 
daha düşük doz verilebilir . Dozu doktorunuz belirleyecektir.  
 
Eğer FİXDUAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullan manız gerekenden daha fazla FİXDUAL  kullandıysanız:  
 Yetişkinlerde uyuşukluk olabilir. Ç ocuklarda huzursuzluk ve huzursuzluğu takip eden  
uyuşukluk görülebilir .  
 FİXDUAL  içeriğindeki etkin maddelerden montelukast için aşırı doz durumunda yan etkiler rapor 
edilmemiştir. Yetişkinlerde ve çocuklarda aşırı doz durumunda meydana gelen en sık yan 
etkiler karın ağrısı , uyku hali , susama, baş ağrısı, kusma ve aşırı hareketliliktir.  
 FİXDUAL ’dan kullanmanız gerekenden fazlasını kullanmış sanız bir doktor veya eczacı ile 
konuş unuz. 
 
FİXDUAL ’ i kullanmayı unutursanız  
İlacınızı tavsiye edilen şekilde al maya çalışınız.  
İlacı bir doz almayı unuttuğunuzda, bu dozu almayınız ve daha sonra normal kullanıma 
devam  ediniz.  
 Unutulan dozları dengelemek için çift doz almayınız. 
 
FİXDUAL  ile tedavi sonlandırıldığındaki oluşabilecek etkiler  
 Eğer FİXDUAL  kullanımı konusunda herhangi bir sorun ile karşılaşırsanız doktorunuza veya 
eczacınıza danışınız.  
FİXDUAL ’i belirlenen tedavi süresinden daha kısa kullanıldığında, zararlı etki görülmesi 
beklenmez. Ancak bu durumda hastalık belirtilerinin, FİXDUAL tedavisine başlamadan önceki düzeyden daha az şidde tte olsa da tekrar ortaya çıkabileceği unutulmamalıdır. 
 4. Olası yan etkiler nelerdir? Tüm ilaçlar gibi FİXDUAL ’ in içeriğinde bulunan maddelere duyarlı olan kişilerde yan 
etkiler olabilir.  
FİXDUAL  içindeki etkin maddelerden levosetirizine dair veriler;  
 Aşağıdakilerden biri olursa FİXDUAL ’ i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvuru nuz: 
 
• Ağız, dil, yüz ve/veya boğaz ın şişme si, nefes alma ve ya yutma güçlükleri (göğüs darlığı 
veya hırıltı lı solunum ), kurdeşen, ölümcül olabilen kan basıncında ani düşüşe neden 
olan bayılma veya şoku içeren alerjik reaksiyon (aşırı duyarlılık reaksiyonu)  
• İstem dışı şiddetli kasılmalarla belirgin nöbet durumu (konvülsiyon)  
• Grip benzeri hastalıklar, kol ve bacaklarda uyuşma, iğnelenme ve hissizlik, solunum 
bulgularının kötüleşmesi ve/veya döküntü  
• Anormal karaciğer fonksiyonu 
• Karaciğer iltihabı (hepatit)  
• Çarpıntı   
6 
 • Nefes darlığı  
• Görme bozukluğu  
• Dakikadaki kalp atım sayısının norm alin üstüne çıkması (taşikardi)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
FİXDUAL ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkiler in hepsi oldukça seyrek görülür. 
 Diğer yan etkiler:  
 Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın      : 10 hastanın en az birinde görülebilir. 
Yaygın       : 10 hastanın birinden az, fakat 100 hastanın birinden fazla görülebilir. 
Yaygın olmayan  :  100 hastanın birinden az, fakat 1.000 hastanın birinden fazla görülebilir.  
Seyrek        : 1.000 hastanın birinden az görülebilir.  
Çok seyrek       : 10.000 hastanın birinden az görülebilir.  
Bilinmiyor       : Eldeki verilerden hareketle tahmin edilemiyor.  
 Çok yaygın:  
• Üst solunum yolu enfeksiyonu 
 Yaygın  
• Baş ağrısı  
• Uykuya eğilim  
• Ağız kuruluğu  
• Yorgunluk  
• Halsizlik  
• İshal  
• Bulantı  
• Kusma  
• Döküntü  
• Ateş 
• Karın ağrısı  
• Karaciğer enzimlerinde yükselme  
 Yaygın olmayan  
• Takatsızlık  
• Kabızlık  
• Hazımsızlık  
• Uyku bozuklukları  
• Kabuslar dahil rüya anormallikleri  
• Uykusuzluk 
• Sinirlilik  
• Anksiyete  
• Huzursuzluk  
• Agresif davranışlar ya da düşmanlık hissetme  
• Uyurgezerlik   
7 
 • Depresyon  
• Baş dönm esi 
• Rehavet  
• Karıncalanma hissi  
• His kaybı  
• Nöbet geçirme  
• Burun kanaması  
• Morluk 
• Kaşıntı  
• Kurdeşen  
• Eklem ağrısı  
• Kas krampları dahil olmak üzere kas ağrısı  
• Bacaklarda su toplaması  
• Karın ağrısı  
• Genel halsizlik durumu (asteni)  
 
Seyrek:  
• Kanama eğiliminde artış  
• Titreme  
• Çarpıntı  
• Dikkat eksikliği  
• Unutkanlık  
 Çok seyrek:  
• Halüsinasyon (gerçekte var olmayan şeyleri görmek)  
• İntihar düşüncesi ve davranışı  
• Davranış değişiklikleri  
 
Bilinmiyor:  
• İştah artışı 
• Sinirlilik  
• Kasılmalar  
• Sersemlik  
• Bayılma  
• Tat alma duyusunda bozukluk 
• Görme bozukluğu  
• Bulanık görme  
• Nefes almada güçlük  
• İdrar yaparken yanma  
• İdrarı tam yapamama  
• Kilo artışı 
• Okülojirasyon (Göz küresinin istem dışı herhangi bir yönde hareketi)  
 
Bunlar FİXDUAL ’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
8 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “ İlaç Yan Etki Bildirimi ” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında da ha fazla bilgi edinilmesine katkı sağlamış 
olacaksınız.  
 
5. FİXDUAL ’in saklanması  
 
FİXDUAL’i çocukların göremeyeceği, erişemeyeceği yerlerde ve ambalajında saklayınız . 
 
FİXDUAL’i 25ºC altındaki oda sıcaklığında saklayınız. Nemden ve ışıktan koruyunuz. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra FİXDUAL ’ i kullanmayınız  
 Eğer üründe ve/veya ambalajında bozukluklar fark ederseniz
 FİXDUAL’ i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat s ahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 
34467 Maslak/Sarıyer/İstanbul  
  
Üretim yeri:  
Abdi İbrahim İlaç San. ve Tic. A.Ş.  
Orhan Gazi  Mahallesi, Tunç Caddesi No:3  
Esenyurt – İstanbul  
 
Bu kullanma talimatı … tarihinde onaylanmıştır. 
 