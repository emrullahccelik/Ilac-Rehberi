1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa  lütfen,  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına vermeyiniz.  
• Bu ilacın kullanımı  sırasında,  doktora veya  hastaneye  gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara  aynen  uyunuz.  İlaç hakkında  size/çocuğunuza  önerilen 
dozun dışında yüksek veya düşük doz kullanmayınız.  KULLANMA  TALİMATI  
 
ARİSLOW  ER 4 mg uzatılmış  salımlı  tablet 
Ağızdan alınır.  
 
• Etkin  madde : Guanfasin.  
Her bir uzatılmış  salımlı  tablet  4 mg guanfasine  eşdeğer  4,593  mg guanfasin  hidroklorür  
içerir.  
• Yardımcı maddeler: Hipromelloz 2208/4000 mPas, silisleşmiş mikrokristalin selüloz, 
laktoz monohidrat (inek sütü kaynaklı), povidon 30, krospovidon, metakrilik asit –etil 
akrilat kopolimeri (1:1), sodyum aljinat (yüksek viskozite), kalsiyum hidrojen fosfat 
anhidröz, gliserol dibehenat, indigo karmin lake, kinolin sarısı lake  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
 
 
Bu Kullanma  Talimatında:  
1. ARİSLOW  ER nedir  ve ne için kullanılır?  
2. ARİSLOW  ER’yi  kullanmadan  önce  dikkat  edilmesi  gerekenler  
3. ARİSLOW  ER nasıl kullanılır?  
4. Olası  yan etkiler  nelerdir?  
5. ARİSLOW  ER’nin saklanması  
 
Başlıkları  yer almaktadır.  
 
1. ARİSLOW  ER nedir  ve ne için kullanılır?  
 
ARİSLOW ER’nin etkin maddesi guanfasindir. Bu ilaç, beyin aktivitesini etkileyen ilaç 
grubundandır. Bu ilaç dikkatinizi ve konsantrasyonunuzu artırmaya yardımcı olarak dürtüsel 
ve hiperaktif davranışlarınızı azaltır.  
2  ARİSLOW ER, yeşil -yeşil beyaz, bir yüzü “4MG’’ yazılı, oval uzatılmış salımlı tablettir.  
Her kutuda 28 tablet olup PVC/ACLAR Şeffaf – Alu Folyo blister ambalajda kullanıma 
sunulur.  
 
Bu ilaç, mevcut uyarıcı ilaçların uygun olmadığı ve/veya mevcut ilaçların DEHB 
semptomlarını yeterince kontrol altına alamadığı 6 -17 yaşındaki çocuk ve ergenlerde ‘dikkat 
eksikliği hiperaktivite bozukluğu’nun (DEHB) tedavisinde kullanılır.  
Bu ilaç, genellikle  aşağıdakileri  içeren  bir tedavi  programı  kapsamında  verilir:  
• psikolojik  tedavi  
• eğitimsel  tedavi  
• sosyal  tedavi  
 
DEHB  hastası  kişiler;  
• sabit  oturmakta  ve 
• konsantre  olmakta  güçlük  çekmektedir.  
DEHB günlük hayatta sorunlar yaratabilmektedir. DEHB hastası çocuk ve genç bireyler, 
öğrenme ve ev ödevlerini yapmakta zorluk yaşayabilirler. Evde, okulda ve diğer yerlerde 
uslu durmakta güçlük çekebilirler.  
2. ARİSLOW  ER’yi  kullanmadan  önce  dikkat  edilmesi  gerekenler 
ARİSLOW ER’yi aşağıdaki durumlarda KULLANMAYINIZ  
• Guanfasin  ya da bu ilacın  içeriğindeki  diğer  maddelere  alerjiniz  varsa,(bkz.  Bölüm  4) 
 
ARİSLOW  ER’yi  aşağıdaki  durumlarda  DİKKATLİ  KULLANINIZ  
Aşağıdaki  durumlarda  bu ilacı almadan  önce  doktorunuzla  ya da eczacınızla  görüşün:  
• Düşük  veya  yüksek  kan basıncınız,  kalp sorunlarınız  ya da ailenizde  kalp sorunu 
öyküsü varsa,  
• Yakın  zamanda  bayılmışsanız,  
• İntihar  ile ilgili  düşünceniz  veya  hissiyatınız  varsa,  
• Diğer  bir psikiyatrik sorununuz  varsa.  
 
Aşağıdaki  durumlarda  bu ilacı alıyorsanız  doktor  veya  eczacınızla  konuşunuz:  
• Saldırgan  duygular  veya  davranışlarınız  varsa  
• İntihar  düşünceleri  ve davranışları  varsa  
 
ARİSLOW ER, uzun süre kullanıldığında kilo ve boyunuzu etkileyebilir, bu yüzden 
doktorunuz gelişiminizi takip edecektir.  
ARİSLOW ER’yi bırakmadan önce doktorunuz ile konuşunuz. ARİSLOW ER’yi aniden 
bırakırsanız, yoksunluk semptomları olan nabız artışı ve yüksek kan basıncı gelişebilir (bkz. 
Bölüm 4).  
Yukarıdaki maddelerden herhangi birisi sizin için geçerliyse (veya emin değilseniz), bu ilacı 
3  kullanmadan önce doktorunuz ya da eczacınızla görüşün. Çünkü, bu ilaç bu sorunları 
kötüleştirebilir. Doktorunuz, ilacın üzerinizdeki etkilerini rutin olarak takip edecektir.  
 
Çocuklar  (6 yaş altı) ve yetişkinler  (18 yaş ve üzeri)  
Bu ilaç, işe yarayıp yaramadığı veya güvenli olup olmadığı bilinmediğinden 6 yaşından 
küçük çocuklarda ve 18 yaşından büyük yetişkinlerde kullanılmamalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ARİSLOW  ER kullanırken  doktorunuzun  yapacağı  kontroller  
Bu ilacı kullanmaya başlamadan önce, doktorunuz ilacın sizin için güvenli ve faydalı olup 
olmadığını kontrol edecektir. Bu ilacı aldığınız süre boyunca, ilk kullanımda ve doz 
ayarlamalarından sonra haftalık olarak, ilk yıl boyunca en az 3 ayda bir ve daha sonra en az 
yılda iki kez olmak üzere doktorunuz bu kontrolleri tekrarlayacaktır. Bu kontroller 
aşağıdakileri kapsayabilir:  
• kan basıncı,  kalp atım  hızı ve  gerekli  görülürse  kalple  ilgili diğer  kontroller,  
• tedaviye  verdiğiniz  yanıt ve  özellikle  uyku ve  uyuşukluk durumunuz,  
• boyunuz  ve kilonuz.  
 
Bu ilacı yaklaşık  6 hafta  kullandıktan  sonra  kendinizi  daha  iyi hissetmiyorsanız  veya  daha  
kötü ve çok uykulu veya uykulu hissediyorsanız doktorunuzla konuşmalısınız. Doktorunuz 
tedavinizi  gözden  geçirmek  isteyebilir.  
 
ARİSLOW  ER’nin  yiyecek  ve içecek  ile kullanılması  
 
• İlacın  işleyiş  şeklini  etkileyebileceği  için, ilacı yağlı  gıdalarla  (örneğin  yüksek  yağ 
içerikli kahvaltı) birlikte kullanmayın.  
• İlacın  işleyiş  şeklini  etkileyebileceği  için, ilacı greyfurt  suyuyla  birlikte  kullanmayın.  
• Uyku  veya  uyuşukluğa  yol açabileceği  için, ilacı kullanırken  alkol kullanmayın.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
• Eğer  hamile  olabileceğinizi  düşünüyorsanız  ya da hamile  kalmayı  planlıyorsanız, 
ARİSLOW ER kullanmadan önce doktorunuz veya eczacınızla konuşunuz.  
• Hamileyseniz  veya  doğum  kontrolü  kullanmıyorsanız  bu ilacı almayın.  ARİSLOW 
ER’nin doğmamış bebekler üzerindeki etkisi bilinmemektedir.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
4  Emzirme  
İlacı kullanmadan  önce  doktorunuza  veya eczacınıza  danışınız.  
• Doktorunuz  tarafından  aksi söylenmedikçe,  ARİSLOW  ER kullanırken emzirmeyin.  
 
Araç  ve makine  kullanımı  
Bu ilacı kullanırken, özellikle tedavi başlangıcında sersemlik ve uyuşukluk hissedebilirsiniz 
ve bu durum, 2 -3 hafta ve daha uzun sürebilir. Böyle durumlarda, ilacın sizi nasıl  
etkilediğini  öğrenene  kadar  araç,  bisiklet,  herhangi  bir alet veya  makine  kullanmayın  ve 
yaralanmaya yol açabilecek faaliyetlerde bulunmayın. Yaygın bir etki olmasa da bayılma 
durumları da bildirilmiştir.  
 
ARİSLOW ER’nin içeriğinde bulunan bazı yardımcı maddeler hakkında önemli 
bilgiler  
 
ARİSLOW ER, laktoz monohidrat (inek sütü kaynaklı) içerir. Eğer daha önceden  
doktorunuz tarafından bazı şekerlere karsı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
Diğer  ilaçlar  ile birlikte  kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son  
zamanlarda kullandınız ise ya da alma ihtimaliniz varsa lütfen doktorunuza veya eczacınıza 
bunlar hakkında bilgi veriniz.  
Çünkü,  guanfasin  ve bazı başka  ilaçlar  birbirini etkileyebilir.  
Özellikle  aşağıdaki  tipte ilaçlar  kullanıyorsanız  doktorunuza  veya  eczacınıza  durumu 
bildirin:  
• kan basıncınızı  düşüren  ilaçlar  (antihipertansif  ilaçlar)  
• valproik  asit gibi epilepsi  ilaçları  
• uykunuzu  getiren  ilaçlar  (sedatif  ilaçlar)  
• ruh sağlığı  problemlerine  yönelik ilaçlar  (benzodiyazepin,  barbitürat  ve antipsikotik 
ilaçlar)  
• Guanfasinin  karaciğerden  atılımını  etkileyebilen  ilaçlar  (lütfen  aşağıdaki  tabloya 
bakınız)  
 
İlaç Kullanım  Amacı  
Aprepitant  Bulantı  ve vertigo  (denge  bozukluğundan  
kaynaklanan  baş dönmesi).  
Atazanavir,  efavirenz,  etravirin,  
fosamprenavir, indinavir, nevirapin, ritonavir, 
sakinavir  HIV enfeksiyonu.  
Siproflokasin,  kloramfenikol,  klaritromisin, 
eritromisin,  rifabutin,  rifampisin,  telitromisin  Bakteriyel  enfeksiyonlar.  
Flukonazol, İtrakonazol, posakonazol, 
ketokonazol  Mantar  enfeksiyonları.  
Krizotinib,  İmatinib  Kanser.  
5  Diltiazem , verapamil  Kardiyovasküler  hastalıklar.  
Boseprevir,  telaprevir  Viral  hepatit.  
Subokson  Madde  bağımlılığı.  
Bosentan  Kardiyovasküler  hastalıklar  (örneğin  akciğerde 
kan damarlarının daralması).  
Karbamazepin, Okskarbazepin, Fenobarbital, 
fenitoin, primidon  Epilepsi  kontrolünde  kullanılan  
Modafinil  Uyanıklığı kolaylaştıran ve uyku 
bozukluklarının  tedavisinde  kullanılan  bir ilaç. 
Sarı Kantaron  Depresyon  tedavisinde  kullanılan  bir bitkisel 
preparat.  
Yukarıdakilerden herhangi biri sizin için  geçerliyse  ya da emin değilseniz, bu ilacı almadan 
önce doktorunuzla ya da eczacınızla görüşün.  
 
3. ARİSLOW  ER nasıl  kullanılır?  
 
Tedaviniz, uygun bir çocuk ve/veya ergen davranış bozuklukları uzmanının gözetiminde 
başlayacaktır.  
İlacı daima doktorunuzun ya da eczacınızın söylediği şekilde kullanın. Emin olmadığınız 
durumlarda doktorunuzla ya da eczacınızla görüşün.  
Tedaviniz kapsamında, doktorunuz ARİSLOW ER’nin ilk kullanım ve/veya doz 
ayarlamalarında sizi nasıl etkilediğini yakından izleyecektir.  
 
• Uygun  kullanım  ve doz/uygulama  sıklığı  için talimatlar:  
• Doktorunuz ilaca günde 1 mg’la başlamanızı isteyecektir. Doktorunuz haftada 1 mg’dan 
daha fazla olmamak şartıyla, vücut ağırlığınıza ve ARİSLOW ER’nin sizdeki etkilerine 
bağlı olarak dozu artırabilir. Tedaviye verdiğiniz yanıta göre, doktorunuz doz artışını  
daha yavaş şekilde yapabilir. Önerilen doz, vücut ağırlığı kg’ı başına günlük 0,05 ila 0,12 
mg arasındadır.  
• Tedaviye başladığınızda anında etki görmeyebilirsiniz, bazı hastalar ilk haftadan sonra 
iyileşme fark ederken bazı hastalarda daha uzun sürede etki görülebilmektedir.  
• İlacınızın günlük dozu, yaşınıza ve ARİSLOW ER’ye verdiği yanıta bağlı olarak, 7 mg’ı 
geçmeyecek şekilde 1 ila 7 mg arasında olacaktır.  
 
• Uygulama  yolu ve metodu:  
• ARİSLOW  ER sabah  veya  akşamları  günde  bir kez alınmalıdır.  
• Aç karnına  veya  tok karnına  alınabilir,  ancak  yağlı  yiyeceklerle  (örneğin  yüksek  yağ 
içerikli kahvaltı) birlikte alınmamalıdır.  
• Tableti  bütün  olarak  su ya da başka  bir sıvıyla  (greyfurt  suyu  dışında)  yutun.  
• Tableti  kırmayın,  ezmeyin  ve çiğnemeyin;  aksi takdirde  tabletin  işleyişinde  değişiklikler 
görülebilir. Tableti bütün olarak yutamamanız durumunda doktorunuzla görüşün.  
 
6   
Tedavi  süresi  
ARİSLOW ER’yi bir yıldan uzun bir süre kullanmanız gerekirse, doktorunuz tedaviye 
verdiğiniz yanıtı izleyecek ve kısa süreliğine ilaç kullanımınızı durdurabilecektir; bu okul 
tatili sırasında yapılabilir. Böylece, ilaca devam etmenizin gerekip gerekmediği belli 
olacaktır.  
 
• Değişik  yaş grupları:  
6 yaşın  altındaki  çocuklarda  kullanımı:  
 
ARİSLOW ER, işe yarayıp yaramadığı ve güvenli olup olmadığı bilinmediği için 6 yaşın 
altındaki çocuklar tarafından kullanılmamalıdır.  
 
Yaşlılarda  kullanımı:  
Yetişkin ve yaşlı DEHB hastaları için guanfasinin güvenliliği ve etkililiği kanıtlanmamıştır 
ve bu  yüzden bu grup tarafından kullanılmamalıdır.  
 
• Özel  kullanım durumları:  
Böbrek  yetmezliği  
Şiddetli böbrek fonksiyon bozukluğu görülen hastalarda (GFR 29 -15 ml/dk), son evre  
böbrek hastalığı görülen hastalarda (GFR<15  ml/dk) veya diyaliz gerektiren hastalarda 
dozun azaltılması gerekebilir. Çocuk hastalarda (6 - 17 yaşlarındaki çocuk ve adolesanlar) 
böbrek yetmezliğinin guanfasinin farmakokinetiği üzerindeki etkisi değerlendirilmemiştir.  
 
Karaciğer  yetmezliği  
Farklı  derecelerde  karaciğer  fonksiyon  bozukluğu  görülen  hastalarda  dozun  azaltılması 
gerekebilir.  
Çocuk  hastalarda  (6-17 yaşlarındaki  çocuk  ve adolesanlar)  karaciğer  fonksiyon 
bozukluğunun guanfasin farmakokinetiği üzerindeki etkisi değerlendirilmemiştir.  
 
Eğer  ARİSLOW  ER’nin  etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ARİSLOW  ER kullandıysanız:  
ARİSLOW  ER’den  kullanmanız  gerekenden  fazlasını  kullanmışsanız  bir doktor  veya eczacı 
ile konuşunuz.  
 
Gerekenden  fazla  ARİSLOW  ER almanız  durumunda  derhâl  bir doktorla  görüşün  veya 
hastaneye gidin. İlaç kutusunu yanınızda götürün ve ne kadar ilaç kullandığınızı belirtin.  
Aşağıdaki  etkiler görülebilir:  düşük  veya yüksek kan basıncı,  düşük  kalp atım  hızı, düşük 
solunum hızı, yorgunluk veya tükenmişlik hissi.  
7   
ARİSLOW  ER’yi  kullanmayı  unutursanız  
İlacı kullanmayı  unutmanız  hâlinde,  ertesi  güne  kadar  bekleyin  ve her zamanki  ilaç dozunu 
alın. 
• İki veya  daha  fazla  ilaç dozunu  almamanız  durumunda  doktorunuzla  görüşün.  Çünkü, 
ARİSLOW ER’ye daha düşük bir dozda yeniden başlayabilmeniz gerekebilir.  
Unutulan  dozları  dengelemek  için çift doz almayınız.  
 
ARİSLOW  ER ile tedavi  sonlandırıldığında  oluşabilecek  etkiler  
Doktorunuzla  görüşmeden  bu ilacı almayı bırakmayın.  
• İlacı bıraktığınızda  kan basıncınız  ve kalp atım hızınız  artabilir  (bkz.  Bölüm  4). 
• Doktorunuz  ilacı bırakmanız  için, yan etkileri  en aza indirmek  amacıyla  ARİSLOW 
ER dozunuzu yavaş yavaş  azaltacaktır.  
 
İlacın  kullanımıyla  ilgili  sorularınızı  doktorunuza  ya da eczacınıza  sorabilirsiniz.  
 
4. Olası  yan etkiler  nelerdir?  
 
Tüm  ilaçlar  gibi bu ilaç da, herkeste  olmasa  da yan etkilere  yol açabilir.  Bu konuda  endişe 
duyuyorsanız doktorunuzla görüşün.  
İlacı  kullanırken  herhangi  bir şekilde  kendinizi  kötü  hissederseniz  derhâl  durumu  bir 
erişkine bildirin.  
Yan etkiler  aşağıdaki  kategorilerde  gösterildiği  şekilde  tanımlanmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden  az, fakat  100 hastanın birinden  fazla  görülebilir.  
Yaygın  olmayan:  100 hastanın  birinden  az, fakat  1000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Bazı yan etkiler  ciddi  olabilir.  Bildirilen  ciddi  yan etkiler  şu şekildedir.  
Uyuşukluk hissi (sedasyon), sersemlik hissi (hipotansiyon), yavaş kalp atımı (bradikardi). 
Yaygın olmayan; baygınlık hissi veya bilinç kaybı (senkop), Guanfasin’i aniden bırakma 
sonrası ciddi bir yoksunluk yan etkisi olan yüksek kan basıncı; şu semptomları içerir, baş 
ağrısı, karışıklık hissi, sinirlilik, huzursuzluk ve titreme (hipertansif ensefalopati)  
Bu yan etkilerin bazılarının tedavi başlangıcında ortaya çıkma olasılığı daha yüksektir ve 
tedaviye devam ettikçe bu etkiler kaybolabilir; bu yan etkilerden herhangi birini görmeniz 
hâlinde derhâl doktorunuzla görüşün.  
 
8  Çok yaygın  
• uykulu  hissetme  (somnolans)  
• yorgunluk  hissi (bitkinlik)  
• baş ağrısı  
• karın  ağrısı.  
 
Yaygın  
• düşük  kalp atım hızı 
• kan basıncında  düşme  
• huzursuzluk  veya  asabiyet  
• uyku  sorunu  (uykusuzluk)  veya  uykunun bölünmesi  (orta  uykusuzluk)  veya  kâbus  
• depresif,  endişeli  (anksiyete)  hissetmek  veya  duygudurum  değişiklikleri  (hızlı  değişen  
ruh hali) 
• enerji  eksikliği  (letarji)  
• kilo artışı  
• iştah  kaybı  
• ağız kuruluğu  
• idrar  kaçırma  (enürezi)  
• hasta  hissetmek  (bulantı)  veya  olmak  (kusma)  
• ishal,  karın  rahatsızlığı  veya  kabızlık  
• ayağa  kalkarken  düşük  kan basıncı  (ortostatik  hipotansiyon)  
• deri döküntüsü.  
 
Yaygın  olmayan  
• alerjik  reaksiyon  (aşırı  duyarlılık)  
• göğüs  ağrısı  
• sindirim  güçlüğü  (dispepsi)  
• nefes  almada  zorluk  (astım)  
• hâlsizlik  (asteni)  
• soluk  cilt (solgun)  
• nöbet  veya  havale  
• sık idrara  çıkma  (polaküri)  
• huzursuz  hissetme  
• ajitasyon  
• saldırganlık  
• karaciğer  kan testi sonuçlarında  değişiklik  (alanin  aminotransferaz  artışı)  
• kan basıncı  artışı  
• sıra dışı kalp ritmi  (Sinüs  aritmisi  ve birinci  derece  arteriyoventriküler  blok)  
• hızlı kalp atımı  (taşikardi)  
• yavaş  kalp atımı  
• ayağa  kalkarken  sersemlik  (postural  baş dönmesi)  
• kaşıntılı  cilt (prurit)  
• olmayan  şeyleri  görme  veya  duyma  (halüsinasyon).  
 
9  Seyrek  
• normalden  daha  fazla  uyuma  (hipersomni)  
• yüksek  kan basıncı  (hipertansiyon)  
• iyi hissetmeme  (kırgınlık)  
 
Çok seyrek  
 
• Guanfasin’i  aniden bırakma sonrası ciddi bir yoksunluk yan etkisi olan yüksek kan 
basıncı; şu semptomları içerir, baş ağrısı, karışıklık hissi, sinirlilik, huzursuzluk ve 
titreme (hipertansif ensefalopati)  
Bilinmiyor  
• Ereksiyon  alma  ve sürdürmede  zorluk  (erektil  disfonksiyon).)  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı  yan etki bildirim  hattını  arayarak Türkiye  Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. ARİSLOW  ER’nin  saklanması  
ARİSLOW  ER’yi  çocukların  göremeyeceği,  erişemeyeceği  yerlerde  ve ambalajında 
saklayınız.  
25C’nin  altındaki  oda sıcaklığında  saklayınız.  Orijinal  ambalajında  saklayınız.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  ARİSLOW  ER’yi  kullanmayınız.  
Eğer üründe  ve/veya  ambalajında  bozukluklar  fark ederseniz  ARİSLOW  ER’yi 
kullanmayınız.  
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığı’nca belirlenen toplama sistemine veriniz.  
 
 
 
 
10   
Ruhsat  sahibi:  
Ali Raif İlaç San. A.Ş. 
Kağıthane  / İSTANBUL  
 
Üretim  yeri: 
Ali Raif İlaç San. A.Ş. 
Başakşehir  / İSTANBUL  
 
Bu kullanma  talimatı  tarihinde  onaylanmıştır.  
