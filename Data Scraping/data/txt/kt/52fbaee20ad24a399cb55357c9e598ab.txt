 
1 
 KULLANMA TALİMATI 
 
 
LUMIGAN RC %0,01 göz damlası, çözelti 
Göze damlatılır. 
Steril 
 
Etkin madde:  Her 1 ml’de 0,1 mg bimatoprost içerir. 
Yardımcı maddeler: Benzalkonyum klorür, dibazik sodyum fosfat heptahidrat, sitrik asit 
monohidrat, sodyum klorür, hidroklorik asit veya sodyum hidroksit (pH ayarı için), saf su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında: 
 
1. LUMIGAN RC nedir ve ne için kullanılır? 
2. LUMIGAN RC'yi kullanmadan önce dikkat edilmesi gerekenler 
3. LUMIGAN RC nasıl kullanılır? 
4. Olası yan etkiler nelerdir? 
5. LUMIGAN RC’nin saklanması 
 
Başlıkları yer almaktadır. 
 
1.  LUMIGAN RC nedir ve ne için kullanılır? 
 
LUMIGAN RC, 2,5 ml berrak ve renksiz çözelti içeren 5 ml’lik, plastik şişede kullanıma 
sunulan bir göz damlasıdır.  
 
LUMIGAN RC etkin madde olarak bimatoprost içerir, bimatoprost prostamidler adı verilen ilaç 
grubunun bir üyesidir. 
 
LUMIGAN RC gözdeki yüksek basıncı düşürmek için kullanılır. Tek başına ya da beta 
blokerler adı verilen ve gözdeki yüksek basıncı düşürmek için kullanılan başka ilaçlar ile 
birlikte kullanılabilir.  
 
Gözünüzde, gözün iç tarafını besleyen berrak, su benzeri bir sıvı bulunmaktadır. Bu sıvı sürekli 
olarak gözün dışına boşaltılmakta ve bunun yerini yeni yapılan sıvı almaktadır. Sıvı, yeterince 
hızlı bir şekilde dışarı boşaltılmazsa gözün iç tarafındaki basınç artar. LUMIGAN RC, gözün 
dışına boşaltılan sıvı miktarını artırarak etki gösterir. Böylece göz içindeki basıncı azaltır. Eğer 
yüksek basınç azaltılamazsa, glokom adı verilen bir hastalığa yol açabilir ve bu durum 
görmenizi bozabilir.  
2 
   
2. LUMIGAN RC’yi kullanmadan önce dikkat edilmesi gerekenler 
 
LUMIGAN RC’yi aşağıdaki durumlarda KULLANMAYINIZ 
 
Eğer; 
 Bimatoprost’a veya yardımcı maddelerden herhangi birine karşı alerjiniz (aşırı 
duyarlılık) varsa 
 Geçmişte damlanın içindeki koruyucu madde benzalkonyum klorürün yan etkisi 
nedeniyle göz damlası uygulamasını bıraktıysanız  
 
LUMIGAN RC’yi aşağıdaki durumlarda DİKKATLİ KULLANINIZ. 
 
Eğer; 
- Daha önceden size maküler ödem riski altında olduğunuz söylendiyse  
- Solunum problemleriniz varsa 
- Karaciğer veya böbrek sorunlarınız varsa 
- Daha önceden katarakt ameliyatı geçirdiyseniz 
- Göz kuruluğunuz varsa 
- Korneanızda (gözün ön tarafında bulunan şeffaf yapı) sorunlar varsa veya geçmişte 
olduysa 
- Kontakt lens kullanıyorsanız (bkz. LUMIGAN RC’nin içeriğinde bulunan bazı 
yardımcı maddeler hakkında önemli bilgiler)  
- Tansiyonunuz ya da kalp hızınız düşükse veya geçmişte bu sorunu yaşadıysanız 
- Gözünüzde viral bir enfeksiyon veya iltihap varsa 
- Yüksek göz içi basıncını düşürmek için başka bir ilaç kullanıyorsanız 
- Benzalkonyum klorür içeren başka bir ilaç kullanıyorsanız 
 
LUMIGAN RC, tedavi sırasında göz çevresinde yağ kaybına neden olabilir, bu da göz kapağı 
kıvrımınızın derinleşmesine, gözünüzün çökük görünmesine (enoftalmi), üst göz kapağınızın 
düşmesine (pitozis), göz çevresindeki derinin gerginleşmesine (dermatoşalazis involüsyonu) ve 
gözün alt beyaz kısmının daha görünür hale gelmesine (inferior skleralin görünümesi) neden 
olabilir. Değişiklikler genellikle hafiftir, ancak güçlüyse görüş alanınızı etkileyebilirler. 
LUMİGAN RC almayı bıraktığınızda değişiklikler kaybolabilir. LUMIGAN RC ayrıca kirpik 
renginin koyulaşmasına ve uzamasına, ayrıca göz kapağı çevresindeki derinin koyulaşmasına 
neden olabilir. Gözünüzün renkli kısmını oluşturan irisin rengi de zaman içinde koyulaşabilir. 
Bu değişiklikler kalıcı olabilir. Değişiklikler tek gözün tedavi edilmesi durumunda daha 
belirgin olabilir.  
 
LUMIGAN RC’nin sıklıkla temas ettiği cilt bölgelerinde tüylenme olabilir. Bu durumu 
önlemek için,  LUMIGAN RC’nin tavsiye edilen şekilde kullanılması yanak veya diğer cilt 
alanlarına akmasını önlemek önemlidir.  
 
LUMIGAN RC, 18 yaşın altındaki çocuklarda çalışılmadığından,18 yaşın altındaki hastalarda 
kullanılmamalıdır.  
 
LUMIGAN RC’nin içinde koruyucu madde olarak bulunan benzalkonyum klorür, gözde tahrişe 
ve kontakt lenslerin renginin bozulmasına yol açabilir. LUMIGAN RC kullanılmadan önce 
kontakt lenslerin çıkartılması ve ilacın verilmesinden 15 dakika sonra tekrar takılması gerekir. 
Yumuşak kontakt lenslerin renklerinin bozulmasına neden olduğu bilinmektedir.  
3 
  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
LUMIGAN RC’nin yiyecek ve içecek ile kullanılması 
 
LUMIGAN RC’nin yiyecek ve içecekler ile etkileşmesi beklenmemektedir. 
 
Hamilelik 
 
İlacı kullanmadan önce doktorunuza veya eczacınıza danışınız. 
 
LUMIGAN RC, doktorunuz tarafından önerilmediği sürece hamilelik sırasında 
kullanılmamalıdır. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız 
 
Emzirme 
 
İlacı kullanmadan önce doktorunuza veya eczacınıza danışınız. 
 
LUMIGAN RC, anne sütüne geçebilir, bu nedenle emzirme sırasında kullanılmamalıdır. 
 
Araç ve makine kullanımı 
 
LUMIGAN RC kullanıldığında kısa süreli bulanıklığa neden olabilir. Görüşünüz düzelene 
kadar araç veya makine kullanmayınız. 
 
LUMIGAN RC’nin içeriğinde bulunan bazı yardımcı maddeler hakkında önemli bilgiler 
 
LUMIGAN RC benzalkonyum klorür içerir. Gözde tahrişe sebebiyet verebilir. Yumuşak 
kontakt lenslerle temasından kaçınınız. Uygulamadan önce kontakt lensi çıkartınız ve lensi 
takmak için en azından 15 dakika bekleyiniz. Yumuşak kontakt lenslerin renklerinin 
bozulmasına neden olduğu bilinmektedir. 
 
LUMIGAN RC’nin diğer ilaçlar ile birlikte kullanımı 
 
LUMIGAN RC’yi başka bir göz damlası ile birlikte kullanacaksanız, ilaçların en az 5 dakika 
ara ile uygulanması gerekir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. LUMIGAN RC nasıl kullanılır? 
 
Uygun kullanım ve doz/uygulama sıklığı için talimatlar: 
İlacınızı her zaman doktorunuzun tavsiye ettiği şekilde kullanınız. Emin olmadığınız 
durumlarda doktorunuza veya eczacınıza danışınız. 
  
4 
 Tek başına veya diğer ilaçlara ek olarak kullanıldığında, etkilenen göze günde bir kez, 
akşamları bir damla LUMIGAN RC damlatılır Tedavinin etkisini azaltabileceği için günde bir 
damladan fazla kullanmayınız. 
 
Açıldıktan sonra 25°C'nin altında saklanmak koşuluyla 4 hafta içerisinde kullanılmalıdır. 
 
 
 
Uygulama yolu ve metodu: 
 
LUMIGAN RC, göze damlatılarak uygulanır.  
Kullanmadan önce şişenin kapağı üzerinde bulunan güvenlik bandı zarar görmüş ise ürünü 
kullanmayınız. 
 
1. Ellerinizi yıkayınız. Başınızı arkaya doğru eğerek tavana bakınız. 
2. Alt göz kapağınızı küçük bir cep oluşacak şekilde yavaşça aşağı doğru çekiniz. 
3. Şişeyi ters çeviriniz ve tedavi gereken gözünüze bir damla damlayacak şekilde sıkınız. 
4. Alt göz kapağınızı bırakınız ve gözünüzü 30 saniye boyunca kapalı tutunuz. 
 
Yanağınıza taşan fazla solüsyonu siliniz. 
Eğer damlayı gözünüze damlatmayı başaramadıysanız, yeniden deneyiniz. 
 
Enfeksiyonu ve göz yaralanmalarını önlemek için şişe ucunun gözünüze ve herhangi bir yüzeye 
temas etmesine izin vermeyiniz. Kullandıktan sonra şişenin kapağını düzgün bir şekilde 
kapatın. 
 
Eğer LUMIGAN RC’yi başka bir göz ilacı ile birlikte kullanıyorsanız, iki uygulama arasında 
en az 5 dakika bekleyiniz. 
 
Değişik yaş grupları 
Çocuklarda kullanım: LUMIGAN RC’nin çocuklarda etkililik ve güvenliliği saptanmamıştır. 
18 yaşın altındakilerde LUMIGAN RC kullanılmamalıdır. 
Yaşlılarda kullanım: Yaşlı hastalarda herhangi bir doz ayarlamasına gerek yoktur.  
 
Özel kullanım durumları 
Böbrek/karaciğer yetmezliği: LUMIGAN RC,  bu hasta grubunda incelenmemiş olduğundan, 
bu rahatsızlıklar sizde varsa doktorunuza söyleyiniz ve LUMIGAN RC’yi dikkatli kullanınız.  
 
Eğer LUMIGAN RC’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
 
Kullanmanız gerekenden daha fazla LUMIGAN RC kullandıysanız 
 
 
5 
 LUMIGAN RC’den kullanmanız gerekenden fazla kullanırsanız, herhangi bir zarar vermesi 
olası değildir. Bir sonraki dozunuzu normal zamanınızda alınız. Eğer endişeniz varsa 
doktorunuza veya eczacınıza danışınız.  
 
 
LUMIGAN RC’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
LUMIGAN RC’yi kullanmayı unutursanız 
 
LUMIGAN RC’yi kullanmayı unutursanız, hatırlar hatırlamaz bir damla damlatınız. Bir 
sonraki dozu normal zamanında uygulayınız.  
 
Unutulan dozları dengelemek için çift doz almayınız. 
 
LUMIGAN RC ile tedavi sonlandırıldığındaki oluşabilecek etkiler 
 
LUMIGAN RC’nin etki gösterebilmesi için her gün düzenli olarak kullanılması gereklidir. 
LUMIGAN RC’yi kullanmayı kestiğinizde, göz içi basıncınız artabilir, bu nedenle tedavinizi 
sonlandırmadan önce doktorunuza danışınız.  
 
4. Olası yan etkiler nelerdir? 
Tüm ilaçlar gibi, LUMIGAN RC’nin içeriğinde bulunan maddelere karşı duyarlı olan kişilerde 
yan etkiler olabilir.  
 
Aşağıdakilerden biri olursa, LUMIGAN RC’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz. 
 
 Kurdeşen 
 Şişme (yüz ve boğazda şişme dahil) 
 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin LUMIGAN RC’ye karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
 
Yan etkilerin sıklık dereceleri aşağıdaki gibidir: 
Çok yaygın:   10 hastanın en az 1’inde görülebilir 
Yaygın:   100 hastanın 1'i ila 10'u arasındaki kişide görülebilir 
Yaygın olmayan:  1.000 hastanın 1'i ila 10'u arasındaki kişi sayısında görülebilir 
Seyrek:   10.000 hastanın 1'i ila 10'u arasındaki kişi sayısında görülebilir 
Çok seyrek:   10.000 hastanın birinden az kişide görülebilir 
Sıklığı bilinmeyen:  Eldeki verilerden hareketle tahmin edilemiyor 
 
Çok yaygın  
- Hafif kızarıklık  
- Göz kapağı kıvrımının derinleşmesi, göz çöküklüğü (enoftalmi), göz kapağı sarkması 
(pitozis), göz çevresindeki derinin gerginleşmesi (dermatoşalazis involüsyonu) ve  
6 
 gözün alt beyaz kısmının daha görünür hale gelmesine (inferior skleral görünmesi) 
sebep olabilecek göz bölgesindeki yağ kaybı 
 
Yaygın   
- Göz yüzeyinde iltihaplı olan veya olmayan ince yarıklar  
- Gözde tahriş 
- Gözde kaşıntı 
- Kirpiklerde uzama 
- Gözde ağrı 
- Damlatılan bölgede tahriş  
- Göz kapağında kızarıklık 
- Göz kapağında kaşıntı 
- Göz çevresindeki deride renk koyulaşması 
- Göz çevresinde kıllanma  
 
Yaygın olmayan  
- Baş ağrısı 
- Göz yorgunluğu 
- Bulanık görme 
- Göz yüzeyinde şişme 
- İris renginde koyulaşma 
- Kirpik dökülmesi  
- Hastaymış gibi hissetme 
- Deride kuruluk 
- Göz kapağı kenarında kabuklanma 
- Göz kapağının şişmesi 
- Kaşıntı 
 
Bilinmiyor 
- Maküler ödem (gözün arkasında bulunan retinada görüşün bozulmasına neden 
olabilecek şişme) 
- Göz kapağının renginin koyulaşması 
- Göz küresinin göz boşluğunda daha derinde yerleşmiş gibi durması 
- Gözde kuruluk 
- Gözde yapışkanlık 
- Gözde yabancı cisim hissi 
- Gözlerde şişme 
- Göz yaşında artış 
- Gözde rahatsızlık hissi 
- Işığa aşırı duyarlılık 
- Astım 
- Astımın alevlenmesi 
- Kronik obstruktif akciğer hastalığı (KOAH) denilen akciğer hastalığının kötüleşmesi 
- Nefes darlığı 
- Alerjik reaksiyon belirtileri (şişme, gözde kızarıklık ve deride döküntü) 
- Baş dönmesi 
- Göz çevresi deride renk değişiklikleri 
- Kan basıncında artış 
  
7 
 LUMIGAN RC ile görülen yan etkilere ilave olarak %0,3 mg/ml bimatoprost içeren göz 
damlası ile görülen yan etkiler aşağıdaki gibidir. 
 
 
Çok yaygın 
- Gözde kaşıntı 
- Kirpiklerde uzama 
 
Yaygın  
- Baş ağrısı 
- Kornea (gözün saydam cismi) erezyonu 
- Gözde yanma 
- Gözde alerjik reaksiyon (aşı duyarlılık reaksiyonu) 
- Göz kapağında iltihap 
- Net görmede zorluk 
- Görüşün kötüleşmesi 
- Göz yüzeyini kaplayan görmeye yardımcı tabakada şişlik 
- Gözde yabancı cisim hissi 
- Göz kuruluğu 
- Gözde ağrı 
- Işığa karşı hassasiyet 
- Göz yaşarması 
- Gözde akıntı 
- Bulanık görme 
- İris (göze rengini veren tabakada) renginde koyulaşma 
- Kirpiklerin renginde koyulaşma 
- Kan basıncında artış 
- Karaciğerinize ait kan testlerinin sonuçlarında artış  
 
Yaygın olmayan  
- Baş dönmesi 
- Retinada kanama  
- Göz içinde iltihap 
- Kistoid makula ödemi (gözün içindeki retinanın görmede kötüleşmeye yol açan 
şişmesi) 
- Göz kapağı seyirmesi 
- Göz kapağında büzülme 
- Göz çevresinde kırmızılık 
- Halsizlik 
- Aşırı kıllanma 
 
Fosfat içeren göz damlaları için bildirilen diğer yan etkiler 
Çok seyrek olarak, gözün ön yüzünü oluşturan şeffaf tabakada (kornea) ciddi hasarı olan bazı 
hastalarda tedavi sırasında kalsiyum oluşumuna bağlı olarak kornea üzerinde bulanık benekler 
oluşabilir. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
8 
 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz. 
 
 
5. LUMIGAN RC’nin saklanması 
 
LUMIGAN RC’yi çocukların göremeyeceği, erişemeyeceği yerlerde ve ambalajında saklayınız. 
 
25ºC’ nin altında, oda sıcaklığında saklanmalıdır. 
Açıldıktan sonra 25°C'nin altında saklanmak koşuluyla 4 hafta içerisinde kullanılmalıdır. 
 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra LUMIGAN RC’yi kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
Allergan İlaçları Ticaret A.Ş. 
Barbaros Mah. Begonya Sk.  
Nidakule Ataşehir Batı Blok No:1 
İç Kapı No:41 Ataşehir/İstanbul 
 
Tel : 0216 512 22 00 
Faks : 0216 425 96 10 
 
Üretim yeri:  
Allergan Sales, LLC 
8301 Mars Drive 
Waco/Teksas/ABD 
 
Bu kullanma tarihi 28.05.2020 tarihinde onaylanmıştır. 
 