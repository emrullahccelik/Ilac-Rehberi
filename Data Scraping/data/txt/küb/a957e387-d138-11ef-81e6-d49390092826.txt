KISA ÜRÜN BİLGİSİ
1.BEŞERİ TIBBİ ÜRÜNÜN ADI
GYNOTİN® Vajinal Ovül
2. KALİTATİF VE KANTİTATİF BİLEŞİM
Etkin maddeler:
300 mg tiokonazol içermektedir.
Yardımcı madde(ler) :
Yardımcı maddeler için, 6.1’e bakınız.
3. FARMASÖTİK FORM
Vajinal Ovül.
Beyazımsı sarı renkli spaten ovül.
4. KLİNİK ÖZELLİKLER
4.1. Terapötik endikasyonlar
GYNOTİN® kandidal vulvovajinitin tek doz tedavisinde kullanılır. Özellikle Candida’ya bağlı
vajinal mantar enfeksiyonları ile Gram pozitif (stafilokoklar, streptokoklar ve mikokoklar gibi
ikincil enfeksiyonları oluşturan) bakterilerle karışık mantar enfeksiyonlarının tedavisinde
kullanılmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
GYNOTİN® kandidal vulvovajinitin tek doz tedavisinde kullanılır. Yalnızca bir gece yatarken
1 vajinal ovül vajinaya yerleştirilir. Doktora danışmadan kullanılmamalıdır. Gerektiğinde tek
doz uygulama 7 gün sonra tekrarlanabilir.
Uygulama şekli:
Yalnız intravajinal kullanım içindir. GYNOTİN® sırtüstü yatar pozisyonda, paketin içindeki
parmaklıkların yardımı ile vajen derinliğine uygulanmalıdır.
Yutulmamalı ve başka bir yoldan uygulanmamalıdır.
Özel popülasyonlara ilişkin ek bilgiler:
Bakirelerde kullanılmamalıdır.
Böbrek/Karaciğer yetmezliği:
Böbrek ve karaciğer yetmezliği olan hastalarda doz ayarlanması gerekmez.
- 1 -Pediatrik popülasyon:
Çocuklara uygulanmaz.
Geriyatrik popülasyon:
65 yaşın üzerindekilere erişkin dozu uygulanır.
4.3. Kontrendikasyonlar
Tiokonazol, imidazol türevi antifungal ajanlara veya GYNOTİN®’in içeriğinde bulunan diğer
maddelere aşırı duyarlılığı bulunanlarda kullanılmamalıdır.
4.4. Özel kullanım uyarıları ve önlemleri
GYNOTİN® sadece kandidal vulvovajinitte etkili olduğu için teşhis muayene materyalinin
KOH ile mikroskobik incelemesi yapılmalı ve/veya kültürler ile doğrulanmalıdır.
Lastikte hasar yapabileceğinden ovül kontraseptif diyafram ve prezervatifle temas
etmemelidir. Ovül uygulandıktan 3 gün sonra diyafram veya prezervatif kullanılabilir.
GYNOTİN® spermisidler, vajinal duşlar veya vajinal yoldan uygulanan diğer ürünlerle
birlikte kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Oksikodon: Tiokonazol ile birlikte oksikodon kullanıldığında tiokonazolün emilmesine bağlı
olarak oksikodon plazma konsantrasyonunda artış ve oksikodon klerensinde azalma
görülebilir.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik risk kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gebe kadınlarda GYNOTİN®’in kullanımına ilişkin yeterli veri mevcut değildir.
- 2 -Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
Gebelik Dönemi
Tiokonazolün fötus ve yenidoğan gelişimine etkileri tam olarak bilinmediğinden gebeliğin ilk
üç ayında kullanılmamalıdır. Gebeliğin son dönemlerinde kullanımına anne ve bebek için
yarar/zarar oranının saptanmasından sonra hekim tarafından karar verilmelidir.
Laktasyon Dönemi
Tiokonazolün anne sütüne geçip geçmediği bilinmemektedir.
Üreme yeteneği / Fertilite:
Erkek sıçanlarda 150 mg/kg/gün dozda oral tiokonazol uygulamasını takiben hiçbir fertilite
bozukluğu görülmemiştir. Dişi sıçanlara 35 mg/kg/gün’den yüksek dozda oral tiokonazol
uygulamasını takiben preimplantasyon kaybı görülmüştür.
4.7. Araç ve makine kullanımı üzerindeki etkiler
GYNOTİN®’in araç ve makine kullanma yeteneği üzerine bilinen bir etkisi yoktur.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Santral Sinir Sistemi Hastalıkları:
Bilinmiyor: Baş ağrısı, parestezi
Gastrointestinal Sistem Hastalıkları:
Bilinmiyor: Karın ağrısı
Deri ve Deri Altı Doku Hastalıkları:
Bilinmiyor: Kaşıntı
Genel bozukluklar ve uygulama bölgesine ilişkin hastalıklar
Bilinmiyor: Disüri, lokal yanma, lokal iritasyon, vulvar ödem
4.9. Doz aşımı ve tedavisi
Mevcut ambalaj büyüklüğü ve önerilen kullanım şeklinde doz aşımı görülmesi beklenmez.
- 3 -5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik Grubu: Vajinal Antifungaller (Topikal Vajinal).
ATC Kodu: G01AF08
Tiokonazol in vitro olarak maya ve mantarlara (dermatofitler dahil) karşı yüksek etkinliğe
sahip sentetik antifungal bir ajandır. Candida mantar türleri (C.albicans, C.glabrata, C.
crusei) ile Trichomonas vaginalis’in yol açtığı vajinal enfeksiyonların tedavisinde etkili
olduğu bulunmuştur. Gardnerella vaginalis, Bacteroides spp. ve bazı Gram-pozitif bakterilere
(Staphylococcus ve Streptococcus spp. dahil) de etkilidir. Aynı zamanda Epidermophyton
floccosum, Microsporum audouini, M. Canis, Trichophyton rubru gibi dermatofitlerin ve
Malassezia furfur’un sebep oldukları dermatofitoz, cilt mantar enfeksiyonları ve pitiriyazis
versikolor tedavisinde kullanılmaktadır.
Tiokonazol normal mantar hücre zarının geçirgenliğini bozarak etki gösterir. Ergosterol
mantar hücre zarının temel bir bileşenidir. Tiokonazol, lanosterolü ergosterole dönüştürmede
gerekli bir sitokrom P450 enzimi olan 14-alfa demetilaz ile etkileşime girerek ergosterol
sentezini inhibe eder. Ergosterol sentezinin inhibisyonu, hücre geçirgenliğini artırarak, fosfor
içeren bileşikler ve potasyum gibi hücre içeriklerinin hücre dışına sızmasına sebep olur.
5.2. Farmakokinetik Özellikler
Genel Özellikler
Emilim:
Tiokonazol intravajinal yoldan uygulandığında çok az miktarda sistemik dolaşıma geçer. 14
gün boyunca, günde bir kez, %2 tiokonazol içeren intravajinal kremin kandidal vulvovajinitli
hastalara uygulanması sonucunda, plazma tiokonazol miktarı ölçülemeyecek seviyelerde
kalmıştır.
Kandidal vulvovajinitli kadınların yer aldığı çalışmada intravajinal olarak tek doz 300 mg
tiokonazol içeren merhem uygulamasını takiben ortalama C 18 ng/ml (10-35 ng/ml) ve
max
T 2 - 24 saat olarak saptanmıştır
max
Dağılım:
Tek doz intravajinal tiokonazol uygulamasını takiben tiokonazol 24-72 saat boyunca vajinal
sıvıda tespit edilir.
Tiokonazolün, anne sütüne geçip geçmediği bilinmemektedir.
- 4 -Biyotransformasyon:
Tiokonazolün vajinal sıvı içinde biyotransformasyonu gerçekleşmez fakat intravajinal
uygulamayı takiben sistemik dolaşıma geçen ilacın bir kısmı metabolize olur.
Tiokonazolün metabolitlerinden biri imidazol halkası üzerinde N-glukuronidasyon sonucu,
diğeri ise klorotiyenil grubunun O-detiyenilasyonu, alkole hidrate olması ve
glukuronidasyonu ile meydana gelir. Ana metaboliti glukuronid konjugatıdır.
Eliminasyon:
İntravajinal tiokonazol uygulamasını takiben sistemik olarak emilen miktar genellikle 72 saat
içinde plazmadan elimine olur. Oral yoldan alınan dozun yaklaşık %25-%27’si metabolitleri
şeklinde idrar ile birlikte atılırken, % 59’u değişmemiş ilaç şekilde feçes ile atılır.
5.3. Klinik öncesi güvenlik verileri
GYNOTİN®’in etkin maddesi olan tiokonazol, tedavide uzun yıllardan beri yaygın olarak
kullanılan, iyi tanınan, farmakopelerde yer alan bir maddedir. Tiokonazol ile ilgili birçok
toksikolojik çalışma bulunduğundan GYNOTİN® için preklinik emniyet çalışmaları
yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Novata BCF PH
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25 °C’nin altındaki oda sıcaklığında saklayınız.
Kutu üzerinde yazılı son kullanma tarihinden sonra kullanmayınız.
6.5. Ambalajın niteliği ve içeriği
Her kutu PVC / PE casing strip içerisinde 1 adet vajinal ovül, 1 adet kullanma talimatı ve 1
adet parmaklık içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri” ne uygun olarak imha edilmelidir.
- 5 -7. RUHSAT SAHİBİ
Embil İlaç Sanayii Ltd. Şti.
Maslak Mah. Sümer Sok. Ayazağa Ticaret Merkezi No: 3/1 Şişli-İstanbul
Tel: 212 286 96 30
Faks: 212 286 96 41-44
E-posta: info@embil.net
8. RUHSAT NUMARASI (LARI)
232/21
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 16.05.2011
Ruhsat Yenileme Tarihi:
10. KÜB’ÜN YENİLENME TARİHİ
- 6 -