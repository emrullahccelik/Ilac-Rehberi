  1 / 6   
KULLANMA TALİMATI  
 
DEKOFERİN- EX 30 mg+100 mg/5 ml şurup  
 
Ağız  yolu ile  kullanılır.  
• Etkin madde: Her 5 mL  (1 ölçek) şurup 30 mg psödoefedrin hidroklorür, 100 mg 
guaifenesin içerir.  
• Yardımcı maddeler: Sukroz, sodyum  benzoat  (E211) , sakarin sodyum , gliserin, propilen 
glikol, s itrik asit monohidrat, FDC Red No.3 ( E127), FDC Yellow No.6 (E110), kiraz esansı 
ve deiyonize su  içerir .  
 
Bu ilacı kullanmaya başlamadan önce bu KULLANMA  TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı                                  
 kullandığınızı söyleyini z. 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
Bu Kullanma Talimatında:  
1. DEKOFERİN -EX nedir ve ne için kullanılır?  
2. DEKOFERİN -EX’i kullanmadan önce dikkat edilmesi gerekenler  
3. DEKOFERİN -EX nasıl kullanılır?  
4. Olası yan etkiler nelerdir? 
5. DEKOFERİN -EX’in saklanması  
 
Başlıkları yer almaktadır. 
1. DEKOFERİN- EX nedir ve ne için kullanılır?  
• DEKOFERİN- EX, sistemik nazal dekonjestanlar adı verilen ilaç grubunun bir üyesidir. 
DEKOFERİN- EX 150 ml’lik cam şişeler içinde bulunmaktadır. 
 
• DEKOFERİN- EX, balgamlı ve göğse inmiş öksürükle birlikte görülen üst solunum yolu 
rahatsızlıklarında belirtilerin rahatlatılmasını sağlar. Burnu açarak, burun akıntısını durdurur 
ve balgamın dışarı atılmasını sağlayarak hastayı rahatlatır. 
 
2. DEKOFERİN- EX’i kullanmadan önce dikkat edilmesi gerekenler  
DEKOFERİN- EX’i aşağıdaki durumlarda KULLANMAYINIZ  
Eğer;  
• Etkin maddeye, ilacın diğer bileşenlerine veya diğer adrenerjik ilaçlara karşı alerjiniz varsa  
• Kan basıncınız çok yüksekse (ş iddetli hipertansiyon) veya ilaçla kontrol altına alınamayan 
hipertansiyonunuz varsa  
• Şiddetli akut (âni gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa  
  2 / 6  • Depresyon tedavisinde kullanılan monoamin oksidaz inhibitörleri adı verilen ilaçlardan 
kullanıyorsanız veya bu ilaçlarla gördüğünüz tedavinin kesilmesini ta kiben henüz 2 hafta 
geçmediyse  
• Eğer şu  ilaçları kullanıyorsanız: b azı antidepresanlar, göz veya bağırsak bozukluklarının 
tedavisinde kullanılan atropin, alfa ve beta bloke rler içerebilen yüksek tansiyon ilaçları, kan 
toplanması ve astım tedavisinde kullanılan ilaçlar, iştah baskılayıcılar, duygu durum 
bozuklukları tedavisinde kullanılan moklobemid, migren tedavisinde kullanılan ergotamin 
veya metiserjit, doğum sırasında rahim kasılma larına yardımcı olan oksitosin 
• 12 yaş altındaki çocuklarda  
DEKOFERİN- EX’i aşağıdaki durumlarda DİKKATLİ KULLANINIZ  
Eğer;  
• Kalp ritim bozukluğunuz ve kalp damar hastalığınız varsa   
• Hafif veya orta şiddetli  tansiyon hastalığınız varsa  
• Şiddetli karaciğer yetmezliği hastalığınız veya böbrek yetmezliği hastalığınız varsa, 
özellikle birlikte bu hastalıklara eşlik eden kalp- damar  hastalığınız varsa  
• Şeker hastalığınız varsa  
• Fazla çalışan tiroidiniz varsa  
• Göz tansiy onun artması (glokom) durumunda   
• Feokroma sitoma  olan hastalarda (B öbreküstü bezlerinde oluşan bir tümör olup, adrenalin 
miktarında artışa sebep olabilmektedir.)  
• Prostat büyümeniz ve idrar ke sesi fonksiyon bozukluğu varsa  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların siz de olduğundan şüpheleniliyorsa  
• 60 yaş üzerindeyseniz  
• Alkol kullanıyorsanız  
• Birkaç haftadır soğuk algınlığınız varsa ya da öksürüğünüzden kan geliyorsa ya da astım 
veya akciğerlerdeki hava keseciklerinin aşırı genişlemesi sonucu oluşan amfizem hastalığı 
sebebiyle çok fazla balgam geliyorsa 
Psödoefedrin içeren ilaçların kullanımını takiben posterior geri dönüşümlü ensefalopati sendromu 
(PRES) ve geri dönüşümlü serebral vazokonstriksiyon sendromu (RCVS) vakaları rapor edilmiştir. 
PRES ve RCVS, beyne kan akışının azaldığı nadir durumlardır. PRE S veya RCVS belirtisi 
olabilecek semptomlar gelişmesi durumunda hemen DEKOFERİN -EX’i kullanmayı bırakın ve acil 
tıbbi yardım alınız (semptomlar için bkz. Bölüm “4. Olası yan etkiler nelerdir”)  
5 günden daha uzun süre kullanmayınız.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
DEKOFERİN- EX’in yiy ecek ve içecek ile kullanılması  
DEKOFERİN- EX yiyeceklerle birlikte kullanılabilir.  
Hamilelik  
İlacı kullanmadan önce doktorunuza veya eczacınıza danışınız.  
 
DEKOFERİN- EX’in hamilelik sırasında kullanımı ile ilgili bilgi bulunmamaktadır. Bu nedenle 
sadece doktorunuzun kullanmanız gerektiğine karar verdiği durumlarda kullanınız. 
  3 / 6  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
DEKOFERİN- EX’in anne sütüne geçtiği bilinmektedir, bu nedenle sadece doktorunuzun 
kullanmanız gerektiğine karar verdiği durumlarda kullanınız. 
 
Araç ve makine kullanımı  
Baş dönmeniz varsa araç ya da makine kullanmayınız. 
 
DEKOFERİN- EX’in içeriğinde bulunan bazı yardımcı maddeler hakkında önemli bilgiler  
DEKOFERİN- EX  bir ölçekte (5 ml) 3  g sukroz içerir. Bu durum şeker hastalarında dikkate 
alınmalıdır. E ğer daha önceden doktorunuz tarafından bazı şekerlere kar şı dayanıksızlığınız olduğu 
söylenmişse bu tıbbi ürünü almadan önce doktorunuzla temasa geçiniz.  
İçeriğindeki renklendirici madde FDC yellow No.6 (E 110) sebebiyle alerjik reaksiyonlar a sebep 
olabilir . 
Bu tıbbi ürün her bir ölçekte (5 ml) 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanım ı 
DEKOFERİN- EX’in burun tıkanıklığını giderici ilaçlar, trisiklik antidepresanlar ( Psikiyatrik 
rahatsızlıkların tedavisinde kullanılır .), iştah  kesici ilaçlar ve bazı sinir sistemi uyarıcı ilaçlar veya 
psikiyatrik rahatsızlıkların tedavisinde kullanılan  monoamin oksidaz inhibitörü (MAOI)  adı verilen 
ilaçlar  ile beraber kullanılması bazen tansiyon yükselmesine neden olabilir. İlacın psödoefedrin 
içermesinden dolayı, bretilyum, betanidin, guanitidin, debrizokin, metildopa ve alfa - ve beta -
adrenerjik bloker ilaçlar gibi tansiyonu düşüren ilaçların etkis ini kısmen tersine çevirebilir. 
DEKOFERİN- EX bakterilerin sebep olduğu enfeksiyonlara karşı etkili olan furazolidon adlı 
antibakteriyel ilaç  ile birlikte kullanılmamalıdır.  
Duygu durum bozuklukları tedavisinde kullanılan m oklobemid ile birlikte kullanımı hipertansif kriz 
(ciddi kan basıncı yükselmesi) riski oluşturur.  
Kardiyak glikozidlerle (kalp yetmezliğinde kullanılır) birlikte kullanım kalp ritmi bozukluğu riskini 
artırır.  
Ergot alkaloidleri (E rgotamin ve metiserjit; migren tedavisinde kullanılır .) ile birlikte kullanılması 
yan etki riskini artırır.  
Doğumu kolaylaştırmak için kullanılan oksitosin ile birlikte hipertansiyon riskini artırır.  
 
Trisiklik antidepresanların (D epresyon tedavisinde kullanılır .) yan etkilerini artırır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. DEKOFERİN- EX nasıl kullanılır?  
• Uygun kullanım ve doz/ uygulama sıklığı için talimatlar  
12 yaş ve üzeri çocuklarda ve yetişkinlerde:  
Tavsiye edilen doz günde 3 kez alınan 10 ml’dir (2 ölçek).  
 
  4 / 6  • Uygulama yolu ve metodu : 
DEKOFERİN- EX  ağız yolu ile  kullanılır.   
 
• Değişik yaş grupları :  
Çocuklarda kullanım ı:  
12 yaş altı çocuklarda kullanılmaz. 
 
Yaşlılarda kullanım ı:  
Yaşlı hastalarda normal yetişkin dozu uygulanır. Ancak yaş ile birlikte böbrek ve karaciğer 
fonksiyonları da azalacağından ileri yaştaki hastalarda dikkatli kullanılmalıdır. 
 
• Özel kullanım durumları:  
       Böbrek yetmezliğinde kullanım ı:  
       Böbrek hastalığınız varsa doktorunuzu bilgilendiriniz. Tedavinizde bazı değişiklikler yapmak 
isteyebilir.  
 
       Karaciğer yetmezliğinde kullanım ı:  
       Şiddetli karaciğer yetmezliğiniz varsa doktorunuzu bilgilendiriniz. Tedavinizde bazı 
değişiklikler yapmak isteyebilir. 
Eğer DEKOFERİN -EX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden fazla DEKOFERİN- EX kullandıysanız:  
Doz aşımında heyecan, huzursuzluk, olmayan şeyleri duymak, görmek ya da hissetmek 
(halüsinasyon), yüksek tansiyon ve kalp ritim bozukluğu gibi merkezi sinir sistemi ve kalp-damar 
sistemi belirtileri ortaya çıkabilir. Şiddetli olgularda psikoz (bir tür ruhsal bozukluk), havale, koma 
ve ani yükselen kan basıncı gelişebilir. Potasyumun hücre dışından hücre içine kayması nedeniyle 
serum potasyum düzeyi düşebilir. 
DEKOFERİN -EX’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DEKOFERİN- EX’i kullanmayı unutursanız:  
Unutulan dozları dengelemek için çift doz almayınız .  
 
DEKOFERİN- EX ile tedavi sonlandırıldığında oluşabilecek etkiler : 
Bulunmamaktadır. 
4. Olası yan etkiler nelerdir?  
Tüm ilaçlar gibi, DEKOFERİN- EX’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla 
görülebilir. 
Seyrek: 1.000 hastanın 1’inden az, fakat 10.000 hastanın 1’inde veya 1’inden fazla görülebilir. 
Çok seyrek: 10.000 hastanın 1’inden az görülebilir. 
Bilinmiyor: Eldeki verilerden hareketle tahmin edilemiyor.  
 
  5 / 6  Aşağıdakilerden biri olursa DEKOFERİN- EX’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne ba şvurunuz:  
 
- Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen 
ciddi durumlar  
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen DEKOFERİN -EX’i kullanmayı bırakın ve acil tıbbi yardım alınız:   
• Âni başlayan şiddetli baş ağrısı  
• Hasta hissetmek  
• Kusma  
• Kafa karışıklığı  
• Nöbetler, görmede değişiklikler  
- Kalpte ritim bozukluğu (a ritmi)   
- Kalbi besleyen damarlarda tı kanma (iskemik kalp hastalığı)  
- Karaciğer işlev bozuklukları  
- Aşırı duyarlılık  
- Deri döküntüsü 
- Varsanı, gerçekte olmayan seyleri görmek veya duymak (halüsinasyonlar)  
- Kan basıncı yükselmesi (hipertansiyon)  
 
Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin DEKOFERİN-
EX’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Yaygın  
• Sinirlilik  
• Uyku bozukluğu 
• Bulantı  
• Kusma  
• Baş dönmesi  
• Ağız kuruluğu  
 
Yaygın olmayan  
• Yorgunluk 
• Telaş hali  
• Dizüri  (idrar yaparken ağrı)  
• Erkek hastalarda idrar  yapamama (Ö nceden  mevcut   bir prostatik büyüme bu durumu 
hazırlayıcı bir faktör olabilir .) 
• Huzursuzluk  
 
Seyrek  
• Kalp atımının hızlanması (taşikardi)  
• Yüksek tansiyon (hipertansiyon)  
• Diğer kardiyak disritmiler (kalp atım bozuklukları)  
• Olmayan şeyleri duyma, görme ya da hissetme (halüsinasyon)  (özellikle çocuklarda) dahil 
merkezi sinir  sistemi (MSS ) uyarım belirtileri 
  6 / 6  • İritasyonlu veya iritasyonsuz deri  döküntüleri  
• Alerjik  dermatit (egzama)  
 
Bilinmiyor  : Eldeki verilerden hareketle tahmin edilemiyor . 
• İrritabilite (uyaranlara ka rşı aşırı duyarlı olma durumu)  
• Anksiyete  (kaygı, endişe)  
• Baş ağrısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
5. DEKOFERİN- EX’in saklanması  
DEKOFERİN -EX’i çocukların göremeyeceği , erişemeyeceği yerlerde ve ambalajında saklayınız. 
 
25°C  altında ki oda sıcaklı ğında saklayınız. 
Işıktan koruyunuz ve buzdolabında saklamayınız.  
Son kullanma tarihi ile uyumlu olarak kullanınız. 
Etiketin veya ambalajın üzerinde belirtilen son kullanma tarihinden sonra  DEKOFERİN -EX’i 
kullanmayın ız. 
Eğer üründe ve/veya ambalajında bozukluklar fark ederseniz DEKOFERİN- EX’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Ruhsat s ahibi:  
Berko İlaç ve Kimya Sanayi  A.Ş.  
Yenişehir Mah. Özgür Sok. No: 16- 18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim y eri:   
Merkez Laboratuarları İlaç San. A.Ş.  
Çekmeköy/İstanbul  
 
Bu kullanma talimat ı …/…/.. tarihinde onaylanmıştır.  
