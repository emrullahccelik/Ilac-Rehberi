KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
THALIDOMIDE CELGENE® 50 mg sert kapsül
2. KALİTATİF VE KANTİTATİF BİLEŞİM
Etkin madde: 50 mg talidomid
Yardımcı maddeler için 6.1’e bakınız.
3. FARMASÖTİK FORM
Kapsül
Üzerinde “Thalidomide CELGENE 50 mg” yazan beyaz, opak sert jelatin kapsüller.
4. KLİNİK ÖZELLİKLER
4.1 Terapötik endikasyonlar
65 yaş üzeri ve otolog transplantasyon şansı olmayan Multipl Miyelom (MM) hastalarında veya
13. delesyonu saptanan MM hastalarında çoklu ajanlı kemoterapi şeması yanında ilk basamakta
THALIDOMIDE CELGENE® (talidomid) veya yine uygun kombinasyon kemoterapi
şemasıyla bortezomib eklenebilir.
Diğer tüm MM hastalarında en az 2 kür VAD (vinkristin, adriablastin, dekzametazon) ve/veya
MP (melfalan, prednizon) tedavisi sonrası hastalık progresyonu geliştiğinde THALIDOMIDE
CELGENE® (talidomid) veya bortezomib tedavileri başlanabilir.
Talidomid, daha önceki konvansiyonel tedavilere yanıt vermemiş miyelodisplastik sendrom
hastalarının tedavisinde endikedir.
Talidomid Eritema Nodosum Leprosum’un (ENL) orta dereceden şiddetliye kadar kutanöz
tutulumunun akut tedavisinde endikedir.
Talidomid, orta dereceden şiddetliye kadar olan nevrit varlığında bu tür ENL tedavisinde
monoterapi olarak endike değildir.
Talidomid, ayrıca, ENL nüksetmesinin kutanöz bulgularının önlenmesi ve bastırılması için
idame tedavisi olarak endikedir.
THALIDOMIDE CELGENE®, THALIDOMIDE CELGENE Gebelik Önleme Programına
göre reçete edilir ve kullanılır (bkz. Bölüm 4.4).
4.2. Pozoloji ve uygulama şekli
Pozoloji/ uygulama sıklığı ve süresi:
Tedavinin, immunomodülatör ve kemoterapötik ilaç tedavisinde ve talidomid tedavisinin
riskleri konusunda deneyimli hekimler tarafından yapılması esastır.
1/22Gün içindeki merkezi sinir sistemi etkilerini azaltmak için (örneğin, uyku hali, sedasyon)
talidomid normal olarak yatmadan önce tek doz olarak alınır. Aç veya tok karnına alınabilir.
Multipl Miyelom (Yetişkinlerde ve ergenlik çağındakilerde dozaj):
Tedavinin gereken toplam süresi, hastanın toleransına ve hastalığın ilerlemesine göre her hasta
için ayrı ayrı belirlenmelidir.
Daha önceden tedavi edilmemiş multipl miyelom hastaları
• Melfalan ve prednizon ile birlikte kullanım: Önerilen günlük talidomid oral dozu 200
mg’dır. Maksimum 6 haftalık 12 tedavi siklusu (42 gün) kullanılmalıdır.
Tablo 1: Melfalan ve prednizon ile birlikte kombinasyon olarak verilecek talidomid başlangıç
dozları
Yaş Toplam Trombosit Talidomida,b Melfalanc,d,e Prednizonf
Nötrofil sayısı sayısı
(/µL) (/µL)
≤ 75 ≥ 1,500 ve ≥ 100,000 Günlük 200 mg Günlük 0,25 Günlük 2 mg/kg
mg/kg
≤ 75 < 1,500 ila ≥ veya Günlük 200 mg Günlük 0,125 Günlük 2 mg/kg
1,000 ≥ 50,000 ila < mg/kg
100,000
> 75 ≥ 1,500 ve ≥ 100,000 Günlük 100 mg Günlük 0,2 Günlük 2 mg/kg
mg/kg
> 75 < 1,500 ila ≥ veya ≥ 50,000 ila < Günlük 100 mg Günlük 0,1 Günlük 2 mg/kg
1,000 100,000 mg/kg
a Talidomid her 42 günlük siklus boyunca 1. günden 42. güne kadar yatmadan önce günde bir defa alınır.
b Talidomidin sedatif etkisinden ötürü, yatmadan önce alınmasının genel olarak ilaca karşı tolerabiliteyi
artırdığı bilinmektedir.
c Melfalan her 42 günlük siklusta 1. günden 4. güne kadar günde bir defa alınır.
d Melfalan dozu: Orta (kreatinin klerensi ≥30 ila <50 mL/dk) veya ciddi (kreatinin klerensi: <30mL/dk)
böbrek yetmezliği olan hastalarda % 50 oranında azaltılır.
e Maksimum günlük melfalan dozu: 24 mg (75 yaş ve altı hastalarda) veya 20 mg (75 yaş üstü
hastalarda).
f Prednizon her 42 günlük siklusta 1. günden 4. güne kadar günde 1 defa alınır.
Zayıf performans gösteren yaşlı hastalar için, hastaya günde 50 mg talidomid ile başlanarak ve
4 haftalık bir sürede bu dozu 200 mg’a kadar artırarak hastanın toleransı iyileştirilebilir.
Hastalar tromboembolik olaylar, periferal nöropati, şiddetli deri reaksiyonları, bradikardi,
senkop, uyku hali, nötropeni ve trombositopeni için izlenmelidir (bkz. 4.4 ve 4.8). Amerikan
Ulusal Kanser (NCI) Enstitüsü’nün Ortak Toksik Kriter (CTC) derecesine göre doz
geciktirilmesi, azaltılması veya tedavinin kesilmesi gerekebilir.
Bir dozun alınması unutulmuşsa, unutulduktan sonra 12 saate kadar alınabilir. Dozun normal
alınma zamanından 12 saatten daha uzun süre geçmişse bu dozun atlanması ve bir sonraki
dozun normal zamanında alınması gerekir.
2/22En az 2 kür VAD ve/veya MP tedavisi sonrası hastalık progresyonu gelişen diğer tüm MM
hastaları
200 mg günlük oral doz olarak başlanmalı, tolerans ve toksisiteye göre haftada 100 mg
arttırılarak maksimum 400 mg günlük doz şeklinde uygulanmalıdır. Tolerans ve gözlenen
toksisiteye bağlı olarak, daha düşük idame dozları kullanılabilir.
Eritema Nodosum Leprosum (Yetişkinlerde ve ergenlik çağındakilerde dozaj):
Talidomid, akşamları yemekten en az 1 saat sonra, oral yoldan günlük 400 mg tek doz olarak
başlanmalıdır. Bu doz, klinik cevaba bağlı olarak 1-4 hafta devam edilmeli ve her 2 haftada bir
100 mg kadar azaltılarak 50 mg idame dozuna ulaşılmalıdır. Toplam tedavi süresi, hastalığın
geçmişine, ENL şiddetine ve ENL tekrarlarının sıklığına bağlı olarak her hasta için ayrı ayrı
belirlenmelidir. Minimum 7 haftalık toplam tedavi süresi önerilmektedir. Ağırlığı 50 kg’dan az
olan hastalar için başlangıç dozu, günlük 300 mg olmalıdır.
Miyelodisplastik sendrom (Yetişkinlerde ve ergenlik çağındakilerde dozaj):
Başlangıç dozu olarak 100 mg talidomid gece yatmadan önce alınır. Yan etki görülmemesi ve
ilacın iyi tolere edilmesine bağlı olarak 2 hafta sonra 200 mg ve 1 ay sonra 300 mg talidomid
dozu uygulanır.
Tedavi sırasında doz ayarlaması:
Hastalar, tromboembolik olaylar; periferal nöropati, döküntü/deri reaksiyonları; bradikardi ve
uyku haline karşı izlenmelidirler (bkz. Bölüm 4.4 ve 4.8).
Oluşan toksisitenin derecesine bağlı olarak dozaj geciktirilebilir veya azaltılabilir.
Tromboembolik Olaylar:
Özellikle ilave olarak trombotik risk faktörü taşıyan hastalara tedavinin en azından ilk 5 ayı
içinde tromboprofilaksi uygulanmalıdır. Düşük molekül ağırlıklı heparin veya varfarin gibi
profilaktik antitrombotik tıbbi ürünler tavsiye edilmelidir. Risk faktörü taşıyan her bir hasta
dikkatle değerlendirildikten sonra, antitrombotik profilaktik ürünlerin verilmesi kararı
alınmalıdır (bkz. 4.4, 4.5 ve 4.8).
Hasta, talidomid tedavisi sırasında herhangi bir tromboembolik olay yaşarsa, tedavi durdurulur
ve standart antikoagülasyon tedavisine başlanır. Hasta, antikoagülasyon tedavisinde stabilize
edildiğinde ve tromboembolik olayın herhangi bir komplikasyonu ortadan kalktığında, yarar-
risk değerlendirmesine göre talidomid tedavisine orijinal dozda tekrar başlanabilir. Hasta,
talidomid tedavisi sırasında antikoagülasyon tedavisine devam etmelidir.
Nötropeni
Özellikle nötropeniye daha yatkın olan hastalarda beyaz kan hücresi sayımı ve farklılaşması,
onkoloji kılavuzlarına uygun olarak sürekli izlenmelidir. NCI CTC (Ulusal Kanser Enstitüsü
genel toksisite kriterleri) derecesine göre dozun geciktirilmesi, azaltılması veya sonlandırılması
gerekebilir.
Trombositopeni
Onkoloji kılavuzlarına uygun olarak trombosit sayımı, sürekli izlenmelidir. NCI CTC
derecesine göre dozun geciktirilmesi, azaltılması veya sonlandırılması gerekebilir.
Periferik nöropati:
Periferik nöropatiye bağlı doz değişimleri Tablo 2’de tanımlanmaktadır.
3/22Tablo 2: Multipl miyelom teşhisi sonrası ilk tedavisinde nöropatiye ilişkin tavsiye edilen
talidomid doz değişimleri
Nöropatinin şiddeti Doz değişimi ve rejim
Fonksiyon kaybı olmayan Derece 1 Hastanın klinik inceleme ile izlenmesine
(parestezi, halsizlik ve/veya refleks kaybı) devam edilir. Hastanın durumu kötüleşirse
%50’ye kadar doz azaltılır. Bununla birlikte
dozun azaltılması sonrasında semptomlar
iyileşmeyebilir.
Derece 2 ( fonksiyonların engellenip, günlük Doz azaltılır veya tedavi kesilir ve hasta
yaşam aktivitelerinin engellenmemesi) klinik ve nörolojik inceleme ile izlenmeye
devam edilir. Hiçbir iyileşme yoksa veya
nöropati ilerliyorsa, tedavi kesilmelidir. Eğer
hasta nöropati semptomları Derece 1 veya
daha iyiye gerilerse ve yarar/zarar oranı
uygun ise, tedaviye tekrar başlanabilir.
Derece 3 ( günlük yaşam aktivitelerinin Tedavi kesilmeli
engellenmesi)
Derece 4 ( sakat bırakan nörapati) Tedavi kesilmeli
Alerjik reaksiyonlar ve Ciddi deri reaksiyonları
2. veya 3. derece deri döküntüsü geliştiğinde THALIDOMIDE tedavisine ara verilmesi veya
tedavinin kesilmesi düşünülmelidir. Anjiyoödem, 4. derece döküntü, eksfoliyatif veya büllöz
döküntü durumunda veya Stevens-Johnson sendromu (SJS), toksik epidermal nekroliz (TEN)
ya da Eozinofili ve Sistemik Semptomlar ile Seyreden İlaç Reaksiyonları (DRESS) şüphesi
olduğunda THALIDOMIDE tedavisi durdurulmalı ve bu reaksiyonlar düzelse bile tekrar
başlanmamalıdır.
Uygulama şekli:
Aç veya tok karnına alınabilir. Kapsüller bütün olarak bir bardak su ile yutulmalıdır.
Ezilmemeli ve çiğnenmemelidir. Gece yatmadan önce tek doz halinde alınmalıdır. Bu hastanın
diğer zamanlara göre kendini daha az uykulu hissetmesini sağlar.
Kapsülün deformasyonunu veya kırılma riskini azaltmak için kapsülün bir tarafına bastırarak
blisterden çıkartılması önerilir.
Özel popülasyonlara ilişkin ek bilgiler:
Böbrek ve karaciğer yetmezliği olan hastalar: Böbrek ve karaciğer yetmezliği olan
hastalarda herhangi bir spesifik çalışma yapılmamıştır. Bu hasta popülasyonları için herhangi
bir doz önerisi mevcut değildir. Ciddi organ yetmezliği olan hastalar istenmeyen etkiler
bakımından dikkatle izlenmelidir.
Pediyatrik popülasyon:
THALIDOMIDE CELGENE®’in pediyatrik popülasyonda multipl miyelom endikasyonunda
kullanımı yoktur.
18 yaş altındaki gençlerde kullanılmamalıdır.
4/22Geriyatrik popülasyon: 75 yaş ve altı yaşlı hastalar için özel doz önerileri belirlenmemiştir.
75 yaş üstü yaşlı hastalarda THALIDOMIDE CELGENE® başlangıç dozu günde 100 mg’dır.
75 yaş üstü hastalarda melfalan başlangıç dozu temel kemik iliği rezervi ve böbrek
fonksiyonları göz önüne alınarak azaltılabilir. Kemik iliği rezervine bağlı olarak ve orta
(kreatinin klerensi: ≥ 30 ila < 50 mL/dk) veya ciddi (kreatinin klerensi: < 30 mL/dk) böbrek
yetmezliği durumlarında % 50 doz azaltılması ile birlikte önerilen melfalan başlangıç dozu 0.1
mg/kg ila 0.2 mg/kg’dır. 75 yaş üstü hastalarda maksimum günlük melfalan dozu 20 mg’dır
(bkz. Tablo 1).
4.3. Kontrendikasyonlar
- Talidomide veya bölüm 6.1’de listelenen yardımcı maddelerden herhangi birine aşırı
duyarlılığı olan hastalar,
- Hamile kadınlar (bkz. Bölüm 4.6),
- Gebelik önleme programının tüm koşullarına uymadığı takdirde, çocuk doğurma
potansiyeli olan kadınlar (bkz. Bölüm 4.4 ve 4.6),
- Gereken kontraseptif yöntemleri kullanmak istemeyen veya kullanamayan erkek
hastalar (bkz. Bölüm 4.4),
4.4.Özel kulanım uyarıları ve önlemleri
TERATOJENİK ETKİLER:
Talidomid, insanlarda ciddi ve yaşamı tehdit edici doğumsal kusurların sıklığını
artırdığı bilinen, güçlü bir teratojen maddedir. Talidomid, gebe kadınlar veya Gebelik
Önleme Programının bütün koşulları yerine getirilmediğinde gebe kalabilecek kadınlar
tarafından kesinlikle kullanılmamalıdır. Gebelik Önleme Programı koşulları tüm kadın
ve erkek hastalar tarafından eksiksiz olarak yerine getirilmelidir.
Çocuk doğurma potansiyeli olmayan kadınlar için kriterler
Aşağıdaki kriterlerden en az biri bulunmadıkça, kadın hastaların ya da erkek hastanın eşinin
çocuk doğurma potansiyelinin olduğu düşünülmelidir:
Yaş ≥ 50 ve doğal olarak ≥1 yıl amenore durumunda (Kanser tedavisinden sonra görülen
amenore çocuk doğurma potansiyelini ortadan kaldırmaz).
• Uzman bir jinekolog tarafından onaylanan prematüre over yetmezliği,
• Geçirilmiş bilateral salpingo-ooferektomi veya histerektomi,
• XY genotipi, Turner sendromu, uterus agenezisi.
Danışmanlık
Çocuk doğurma potansiyeli olan kadınlar için aşağıdakilerin tümü sağlanmadıkça talidomid
kullanımı kontrendikedir:
• Doğmamış çocuk için teratojenik riski anlaması,
• Tedaviye başlamadan en az 4 hafta önce, tüm tedavi boyunca ve tedavinin sonlanmasından
en az 4 hafta sonrasına kadar, etkili bir doğum kontrol yönteminin kesintisiz olarak
uygulanması gerektiğini anlaması,
5/22• Çocuk doğurma potansiyeli bulunan bir kadın amenoresi olsa bile, etkili doğum kontrolü
konusundaki tüm önerilere uymalıdır,
• Etkili doğum kontrol yöntemlerine uyabilir nitelikte olması,
• Gebeliğin potansiyel sonuçları ve gebelik riski bulunuyorsa hemen doktoruna danışmasının
gerekliliği konusunda bilgi verilmesi ve bunu anlaması,
• Negatif bir gebelik testini takiben talidomid tedavisine başlaması gerektiğini anlaması,
• Doğrulanmış kısırlaştırma haricinde her 4 haftada bir gebelik testi yapılması gerektiğini
anlaması ve kabul etmesi,
• Talidomid kullanımı ile ilgili tehlikeleri ve gerekli önlemleri anladığını belirtmesi.
Talidomid semende bulunduğu için, önlem olarak talidomid kullanan bütün erkek hastalar
aşağıdaki koşullara mutlaka uymalıdır:
• Gebe veya çocuk doğurma potansiyeli olan bir kadınla cinsel ilişkiye girmesi durumunda
beklenen teratojenik riski anlamalı,
• Erkek vasektomi olsa bile, tedavi sırasında, doz kesintileri sırasında ve tedavinin
kesilmesinden sonra en az 7 gün boyunca gebe veya çocuk doğurma potansiyeli olan bir
kadınla cinsel ilişkiye girmesi durumunda prezervatif kullanması gerektiğini anlamalıdır.
• Erkek, talidomid kullanırken veya talidomid almayı 7 gün önce bıraktığında, kadın partneri
hamile kalırsa, bu durumu kendisini tedavi eden doktora hemen bildirmesi gerektiğini
anlamalıdır ve değerlendirme ve tavsiye için teratolojide uzmanlaşmış veya deneyimli bir
doktora kadın eşini yönlendirmesi önerilir.
İlacı reçete eden doktor şunları sağlamalıdır:
• Kadın hastanın, yeterli düzeyde bir anlayışa sahip olduğuna dair onay da dahil olmak üzere
Gebelik Önleme Programının koşullarına uygun olması,
• Hastanın önceden bahsedilen bu koşulları kabul etmiş olması.
Doğum Kontrolü
Çocuk doğurma potansiyeli olan kadınlar tedaviye başlamadan en az 4 hafta öncesinden
başlayarak, tedavi sırasında, talidomid tedavisinden en az 4 hafta sonrasına kadar ve doza ara
verildiğinde bile; cinsel ilişkiden bütünüyle ve sürekli olarak uzak duracağını her ay taahhüt
etmedikçe, etkili doğum kontrol yöntemlerinden birini kullanmalıdır. Etkili bir yöntem
belirlenmediyse, hasta etkili bir korunmanın başlatılması için uygun şekilde eğitim almış bir
sağlık profesyoneline yönlendirilmelidir.
Aşağıdakiler etkili doğum kontrol yöntemlerine örnek olarak değerlendirilebilir:
• İmplant,
• Levenorgestrel salan rahim içi araçlar (RİA),
• Medroksiprogesteron asetat depo,
• Tubal sterilizasyon,
• Sadece vazektomi yapılmış erkek partner ile cinsel ilişki; vazektomi iki negatif semen
analiziyle doğrulanmalıdır,
6/22• Sadece progesteron içeren ovülasyon inhibitörü haplar (örneğin; desogestrel).
Multipl miyelomlu hastalarda artan venöz tromboembolizm riski nedeniyle, kombine oral
kontraseptif haplar önerilmemektedir (bkz. Bölüm 4.5). Eğer hasta kombine bir oral
kontraseptif kullanıyorsa, yukarıda listelenen etkili yöntemlerden birine geçmelidir. Venöz
tromboembolizm riski kombine oral kontrasepiyonun kesilmesi sonrası 4-6 hafta boyunca
sürer.
Gebelik testi
Minimum 25 mIU/mL hassasiyetli tıbbi olarak denetlenmiş gebelik testleri aşağıda belirtildiği
şekilde çocuk doğurma potansiyeli olan kadınlar için uygulanmalıdır. Bu gereklilik, bütünüyle
ve sürekli olarak cinsel ilişkiden uzak duracağını taahhüt eden çocuk doğurma potansiyelindeki
kadınları da kapsar.
Tedaviye başlamadan önce
Tıbbi olarak denetlenmiş gebelik testi, talidomidin reçetelendiği konsültasyon sırasında veya
en az 4 hafta boyunca etkili bir koruma yöntemi kullanan hastanın reçeteyi yazacak doktora
gelmesinden önceki 3 gün içinde yapılmalıdır. Bu test, hasta talidomid ile tedaviye başladığında
gebe olmadığını göstermelidir.
İzleme ve tedavinin sona ermesi
Doğrulanmış kısırlaştırma haricinde, tıbbi olarak denetlenmiş gebelik testi, tedavinin sona
ermesinden sonraki 4 hafta dahil her 4 haftada bir tekrarlanmalıdır. Gebelik testi ilacın
reçetelendiği gün veya reçeteyi yazacak doktora gelmesinden önceki 3 gün içinde yapılmalıdır.
Erkekler
Talidomid semende bulunduğu için, önlem olarak bütün erkek hastalar eşlerinin gebe ya da
çocuk doğurma potansiyelinin olması ve herhangi bir doğum kontrol yöntemi kullanmaması
durumunda tedavi süresince, tedaviye ara verilmesi sırasında ve tedavi kesildikten sonra 7 gün
boyunca prezervatif kullanmalıdır.
Erkek hastalar tedavi sırasında (doz kesintileri dahil) ve talidomidin kesilmesini takiben en az
7 gün boyunca meni veya sperm bağışlamamalıdır.
Ek önlemler
Hastalar, bu ilacı başka bir kişiye vermemeleri gerektiği ve kullanılmayan kapsüllerin tedavi
sonunda eczacılara teslim edilmesi gerektiği konusunda bilgilendirilmelidir.
Hastalar, tedavi süresince (doz kesintileri dahil) veya talidomidin kesilmesinden en az 7 gün
sonrasına kadar kan bağışı yapmamalıdırlar.
Sağlık çalışanları ve hasta bakıcılar blisteri veya kapsülü tutarken tek kullanımlık eldivenler
giymelidir. Hamile olan veya hamile olabileceğinden şüphelenilen kadınlar blisteri veya
kapsülü tutmamalıdır (bkz. bölüm 6.6).
Eğitim malzemeleri, ilacın reçetelenmesi ve hastaya ulaşmasındaki sınırlamalar
Ruhsat sahibi, talidomidin fetal maruziyetini önlemede hastalara yardımcı olmak, talidomidin
teratojenitesi ile ilgili uyarıları yapmak, tedavi başlamadan önce kontrasepsiyon ile ilgili
öneriler sunmak ve gebelik testine olan ihtiyaç ile ilgili rehberlik sağlamak için sağlık
profesyonellerine eğitim malzemesi temin edecektir.
Doktor, beklenen teratojenik risk ve Gebelik Önleme Programında belirtildiği gibi sıkı gebelik
önleme tedbirleri hakkında hastaları bilgilendirmeli ve her bir Ulusal Sağlık Otoritesi ile
mutabakata varıldığı şekilde, uygun eğitim broşürü hasta kartı ve/veya eşdeğer araç
7/22sağlamalıdır. Her bir Ulusal yetkili otorite ile iş birliği içinde, bir hasta kartının ve/veya
kontrollerin reçetelenmesi ve/veya verilmesi için eşdeğer bir aracın kullanımını ve ulusal
sınırlar içinde endikasyon dışı kullanımını izlemek için endikasyonla ilgili ayrıntılı verilerin
toplanmasını içeren bir kontrollü erişim programı uygulanmıştır. Kontrollü dağıtım sistemi, bir
hasta kartı ve/veya eşdeğer bir aracın reçete ve/veya dağıtım kontrolleri için kullanılmasını ve
ulusal bölge içindeki onaylı endikasyonu dışında kullanımı yakından izlemek için endikasyona
ilişkin ayrıntılı verilerin toplanmasını içerir. İdeal olarak, gebelik testi, reçete verilmesi ve
dağıtımı aynı gün yapılmalıdır. Talidomidin çocuk doğurma potansiyeli olan kadınlara
verilmesi, reçetenin 7 gün içinde ve tıbbi olarak denetlenen bir negatif gebelik testi sonucunu
takiben yapılmalıdır. Çocuk doğurma potansiyeli olan kadınlar için reçeteler, onaylanmış
endikasyon doz rejimlerine göre en fazla 4 haftalık tedavi süresi için olabilir ve diğer tüm
hastalar için talidomid reçetesi en fazla 12 haftalık tedavi ile sınırlı olmalı ve yeni bir reçete ile
tedavinin devamı yapılmalıdır..
Amenore:
Talidomid kullanımı, amenoreyi de içeren menstrüel bozukluklar ile ilgili olabilir. Hastanın
tıbbi olarak gebe olmadığı doğrulanana kadar talidomid tedavisi sırasında görülen amenorenin
gebelikten kaynaklandığı düşünülmelidir. Talidomidin neden olabileceği amenore net bir
mekanizmayla açıklanmamıştır. Rapor edilen olaylar, multipl miyelom dışındaki endikasyonlar
için talidomid alan, tedavi başladıktan sonra 6 ay içinde amenore gelişen ve talidomid
kullanımının durdurulmasıyla amenoresi kaybolan, genç (premenapozal) kadınlarda (medyan
yaş 36 yıl) görülmüştür. Hormon değerlendirilmesiyle belgelenen vaka raporlarında, amenore,
azalan estradiol seviyeleri ve artan FSH/LH seviyeleri ile ilişkilendirilmiştir. Ek tetkik yapılan
vakalarda antiover antikorları negatif ve prolaktin düzeylerinin normal sınırlar içerisinde
olduğu gösterilmiştir.
Kardiyovasküler hastalıklar:
Miyokard infarktüsü
Özellikle bilinen risk faktörleri olan ve talidomide alan hastalarda Miyokard infarktüs (MI),
rapor edilmiştir. Daha önce tromboz geçirmiş vakalar dahil olmak üzere , MI için bilinen risk
faktörleri olan hastalar, yakından takip edilmeli ve tüm değiştirilebilir risk faktörlerini (örneğin;
sigara kullanımı, hipertansiyon ve hiperlipidemi) en aza indirmek için önlem alınmalıdır.
Venöz ve arteriyel tromboembolik olaylar
Talidomid ile tedavi edilen hastalarda venöz tromboembolizm (derin ven trombozu ve
pulmoner embolizm gibi) ve arteriyel tromboembolizm (miyokard infarktüsü ve
serobrovasküler olay gibi) riski artmıştır (bkz. Bölüm 4.8).
Risk tedavinin ilk 5 ayı boyunca en yüksek düzeyde görülmektedir. Tromboprofilaksi ve
dozlama/antikoagülasyon tedavisi önerileri bölüm 4.2’de verilmektedir.
Daha önceden tromboembolik olaylar yaşanmış olması veya eritropoietik maddelerin veya
hormon replasman tedavisi gibi diğer maddelerin birlikte uygulanması da bu hastalarda
tromboembolik olay riskini arttırabilir. Dolayısıyla, bu maddeler prednizolon ve melfalan ile
birlikte talidomid alan multipl miyelom hastalarında dikkatli bir şekilde kullanılmalıdır.
Özellikle, 12 g/dL’nin üzerinde bir hemoglobin konsantrasyonunda eritropoietik maddeler
kesilmelidir. Tüm değiştirilebilir risk faktörlerini (örneğin; sigara kullanımı, hipertansiyon ve
hiperlipidemi) en aza indirmek için önlem alınmalıdır.
Hastalara ve doktorlara tromboembolizm belirtilerini ve semptomlarını gözlemeleri
önerilmektedir. Hastalara, nefes darlığı, göğüs ağrısı, kol veya bacak şişmesi gibi semptomlar
görülmesi halinde tıbbi bakım desteği istemeleri söylenmelidir.
8/22Tiroid hastalıkları:
Hipotiroidizm vakaları bildirilmiştir. Tedaviye başlamadan önce tiroid fonksiyonunu etkileyen
komorbid durumların optimal kontrolü önerilir. Tiroid fonksiyonunun temel olarak ve sürekli
izlenmesi önerilir.
Periferik nöropati:
Periferik nöropati, talidomid tedavisinin geri dönüşümsüz zararlara sebep olabilen, yaygın
olarak görülen ve potansiyel olarak riskli bir yan etkisidir (bkz. Bölüm 4.8). Yapılan bir faz 3
çalışmasında, nöropati ilk olarak 42,3 hafta sonra görülmüştür.
Eğer hastada periferik nöropati görülürse, bölüm 4.2’de verilen doz ve değişiklik programı takip
edilmelidir.
Hastaların nöropati semptomları için dikkatlice izlenmesi önerilmektedir. Semptomlar
parestezi, diastezi, rahatsızlık, koordinasyon bozukluğu veya halsizliktir.
Hastalarda talidomid tedavisi başlamadan önce klinik ve nörolojik incelemelerin yapılması ve
tedavi sırasında rutin izlemenin düzenli olarak yapılması önerilmektedir. Nöropati ile ilişkili
olabilecek ilaçlar, talidomid alan hastalarda dikkatle kullanılmalıdır (bkz. Bölüm 4.5).
Talidomid, mevcut nöropatiyi şiddetlendirebilir ve bu yüzden bu tip hastalarda yararları
risklerinden daha ağır basmıyorsa kullanılmamalıdır.
Senkop, bradikardi ve atrioventriküler blok:
Hastalar senkop, bradikardi ve atrioventriküler blok için izlenmelidir. Dozun azaltılmasına veya
tedavinin kesilmesine gerek duyulabilir.
Pulmoner hipertansiyon
Talidomid tedavisini takiben bazıları fatal olan pulmoner hipertansiyon olguları bildirilmiştir.
Hastalar talidomid tedavisine başlamadan önce ve tedavi sırasında altta yatan kardiyopulmoner
hastalığın belirti ve bulguları için değerlendirilmelidir.
Hematolojik hastalıklar:
Nötropeni
MPT (Melfalan, Prednizon, Talidomid) alan multipl miyelom hastalarında, yan etki olarak
bildirilmiş evre 3 veya 4 nötropeni insidansı, MP (Melfalan, Prednizon) alanlara göre daha
fazladır (IFM 99-06 çalışmasına göre %42,7’ye karşı %29,5). Pazarlama sonrası deneyimlere
göre talidomid kullanımı ile birlikte febril nötropeni ve pansitopeni gibi yan etkiler rapor
edilmiştir. Hastalar izlenmelidir ve dozun geciktirilmesi, azaltılması veya sonlandırılması
gerekebilir (bkz. Bölüm 4.2).
Trombositopeni
MPT alan multipl miyelom hastalarında evre 3 veya 4 trombositopeni, rapor edilmiştir. Hastalar
izlenmelidir ve dozun geciktirilmesi, azaltılması veya sonlandırılması gerekebilir (bkz. Bölüm
4.2). Özellikle kanamaya sebep olabilecek ilaçların birlikte kullanılması durumunda hastalar ve
doktorların peteşi, epistaksis ve gastrointestinal kanamayı da içeren kanama belirti ve
semptomlarına karşı dikkatli olmaları önerilir (bkz. Bölüm 4.5 ve 4.8).
Hepatik hastalıklar:
Anormal karaciğer test sonuçları gibi hepatik bozukluklar bildirilmiştir. Hepatoselüler ve
kolestatik anormallikler arasında spesifik bir şekil saptanamamıştır. Bazı vakalarda her iki tür
9/22anomali de gözlenmiştir. Reaksiyonların çoğunluğu, tedavinin ilk 2 ayı içerisinde oluşmuştur
ve talidomidin kesilmesinden sonra tedaviye gerek duymadan kendiliğinden ortadan kalkmıştır.
Özellikle daha önce karaciğer hastalığı olanlarda veya karaciğer fonksiyonlarının bozulmasına
neden olabilecek tıbbi ürünlerin birlikte kullanılması durumunda, hastaların karaciğer
fonksiyonları dikkatlice izlenmelidir (bkz. Bölüm 4.8).
Alerjik reaksiyonlar:
Talidomid kullanımına bağlı alerjik reaksiyon/anjiyoödem ve Stevens-Johnson sendromu
(SJS), toksik epidermal nekroliz (TEN) ve DRESS’i içeren ciddi kutanöz reaksiyonlar rapor
edilmiştir. Hastalar reçete eden doktor tarafından bu reaksiyonların işaret ve semptomları
hakkında bilgilendirilmeli ve eğer bu semptomlar gelişirese derhal tıbbi yardım almaları
hastalara anlatılmalıdır. 2-3. Derece deri döküntüsü için talidomid tedavisine ara verilmesi veya
tedavinin bırakılması düşünülmelidir. Anjiyoödem, 4. Derece döküntü, eksfolyatif veya büllöz
döküntü durumunda veya SJS, TEN ya da DRESS şüphesi olduğunda talidomid kullanımı
bırakılmalı ve bu reaksiyonların düzelmesinin ardından tekrar başlatılmamalıdır (Bkz. Bölüm
4.2 ve 4.8).
Uyku hali:
Talidomid, çok yaygın olarak uyku haline neden olur. Hastalar, uyuşukluğun problem
olabileceği durumlardan kaçınmaları ve hekim önerisi olmaksızın uyuşukluğa neden olan diğer
ilaçları almamaları konusunda uyarılmalıdırlar. Hastalar dikkatle izlenmelidir ve dozun
azaltılması gerekebilir.
Hastalar dikkat gerektiren tehlikeli işlerin yapılması için gerekli olan mental ve/veya fiziksel
yeteneklerinin olumsuz etkilenebileceği konusunda uyarılmalıdır (bkz. Bölüm 4.7).
Tümör lizis sendromu:
Tedavi öncesinde yüksek tümör yükü (burden) olan hastalar tümör lizis sendromu açısından
risk altındadır. Bu hastalar yakın takip edilmeli ve uygun önlemler alınmalıdır.
Şiddetli enfeksiyonlar:
Hastalar, sepsis ve septik şok da dahil olmak üzere ciddi enfeksiyonlar açısından dikkatle
izlenmelidir.
Talidomid alan hastalarda ciddi herpes zoster veya hepatit B virüsü (HBV) reaktivasyonu
vakaları da dahil olmak üzere viral reaktivasyon vakaları bildirilmiştir.
Herpes zoster reaktivasyonu olgularının bazıları antiviral tedavi ve talidomid tedavisinin geçici
kesilmesini gerektirecek şekilde yaygın herpes zoster ile sonuçlanmıştır. HBV reaktivasyonu
olgularının bazıları akut hepatik yetmezliğe ilerlemiştir ve talidomidin tedavisinin kesilmesi ile
sonuçlanmıştır.
Talidomid ile tedaviye başlamadan önce hepatit B virüsü durumu belirlenmelidir. HBV
enfeksiyon testi pozitif olan hastalar için, hepatit B tedavisinde uzman olan bir hekim ile
konsültasyon tavsiye edilmektedir.
Önceden enfekte olmuş hastaların tedavi boyunca HBV enfeksiyonu dahil viral reaktivasyon
belirti ve bulguları bakımından yakından izlenmesi gerekmektedir.
Progresif multifokal lökoensefalopati (PML):
Talidomid ile ölümcül vakaları da içeren progresif multifokal lökoensefalopati vakaları
bildirilmiştir. PML, talidomid ile tedaviye başladıktan birkaç ay ila birkaç yıl sonra rapor
edilmiştir. Vakalar genellikle, eşzamanlı deksametazon alan veya diğer immünosupresif
kemoterapi ile önceden tedavi gören hastalarda görülmüştür. Doktorlar hastaları düzenli
10/22aralıklarla izlemeli ve yeni veya kötüleşen nörolojik semptomları, bilişsel veya davranışsal
belirti veya semptomları olan hastalarda ayırıcı tanıda PML'yi göz önünde bulundurmalıdır.
Hastalara, hastanın farkında olmadığı semptomları fark edebileceklerinden, tedavileri hakkında
eşlerini veya bakıcılarını bilgilendirmeleri de önerilmelidir.
PML değerlendirmesi nörolojik muayeneye, beynin manyetik rezonans görüntülemesine ve
polimeraz zincir reaksiyonu (PCR) ile JC virüsü (JCV) DNA'sı için beyin omurilik sıvısı
analizine veya JCV testiyle birlikte bir beyin biyopsisine dayanmalıdır. Negatif bir JCV PCR,
PML vakası olmadığını gösterir. Alternatif bir teşhis yapılamazsa, ilave takip ve değerlendirme
garanti edilebilir.
PML'den şüpheleniliyorsa, PML hariç tutulana kadar daha fazla doz askıya alınmalıdır. PML
vakası olduğu onaylanırsa, talidomid tamamen kesilmelidir.
Akut myeloid lösemi (AML) ve miyelodisplastik sendrom (MDS):
Daha önceden tedavi edilmemiş ve melfalan, prednizon ve talidomid kombinasyonu (MPT)
alan MM hastalarında, bir klinik çalışmada AML ve MDS’in önemli istatistiksel artışı
gözlenmiştir. Risk zaman içinde artmış ve 2 yıl sonrasında yaklaşık %2 ve 3 yıl sonrasında
yaklaşık %4 olmuştur. İkinci primer malin tümörlerde insidans artışı, lenalidomid alan, yeni
MM teşhisi konmuş hastalarda da gözlenmiştir. İnvazif ikinci primer malin tümörler arasında,
melfalan lenalidomid kombinasyonu alan veya yüksek doz melfalan ve otolog kök hücre
transplantasyonu uygulanan hastalarda MDS/AML vakaları gözlenmiştir.
Melfalan ve prednizon kombinasyonu ile birlikte talidomid tedavisine başlamadan önce,
talidomid ile elde edilen yarar ve AML ve MDS riski değerlendirilmelidir. Doktorlar, standart
kanser izleme prosedürleri kullanarak hastaları tedavi öncesinde ve sonrasında dikkatle
değerlendirmelidirler.
Böbrek veya karaciğer bozukluğu olan hastalar:
Sağlıklı kişilerde ve multipl miyelom hastalarında yapılan çalışmalar, böbrek veya karaciğer
fonksiyonu ile talidomidin önemli bir oranda etkilenmediğini göstermiştir (bkz. Bölüm 5.2).
Bununla birlikte, bu durum, böbrek ve karaciğer yetmezliği olan hastalarda ayrıntılı olarak
incelenmemiştir; bu nedenle ağır böbrek veya karaciğer bozukluğu olan hastalar yan etki
olayları için dikkatlice izlenmelidir.
Diğer uyarılar:
Hastalar sadece reçetelendiği şekilde THALIDOMIDE CELGENE® kullanmaları ve
talidomidlerini başkalarıyla paylaşmamaları konusunda uyarılmalıdırlar.
4.5 Diğer tıbbi ürünler ile etkileşimler ve diğer etkileşim şekilleri
Talidomid sitokrom P450 izoenzimlerinin zayıf bir substratıdır. Bu nedenle klinik olarak CYP
enzim sistemi ile metabolize olan tıbbi ürünler ile önemli etkileşimleri olası değildir. Primer
klerens mekanizması non-enzimatik hidroliz olan talidomidin ilaç-ilaç etkileşme potansiyelinin
düşük olduğu varsayılmaktadır.
Diğer ilaçların sedatif etkilerinin artışı:
Talidomid, sedatif özellikleri nedeniyle, anksiyolitiklerin, hipnotiklerin, antipsikotiklerin, H
1
reseptör blokörü antihistaminiklerin, morfin türevlerinin, barbitüratların ve alkolün sedatif
etkilerini artırabilir.
Talidomid uyuşukluk yapan tıbbi ürünler ile birlikte verildiğinde önlemler alınmalıdır.
11/22Bradikardi etkisi:
Talidomidin bradikardiyi indükleme potansiyeline bağlı olarak, torsades de pointes’e neden
olan ilaçlarla, beta blokör veya antikolinesteraz ajanlar gibi aynı farmakodinamik etkiye sahip
tıbbi ürünler ile kullanıldığında önlem alınmalıdır.
Periferik nöropatiye neden olduğu bilinen tıbbi ürünler:
Periferik nöropatiye neden olduğu bilinen ilaçlar (örneğin vinkristin ve bortezomib) talidomid
alan hastalarda dikkatle kullanılmalıdırlar.
Oral kontraseptifler:
Talidomid hormonal kontraseptiflerle etkileşmez. 10 sağlıklı kadında, 1,0 mg noretindron asetat
ve 0,75 mg etinil estradiol içeren tek bir doz uygulaması sonrasında noretindron ve etinil
estradiol’ün farmakokinetik profilleri incelenmiştir. Talidomidin 200 mg/gün değerine kadar
olan sabit dozların kullanıldığı, talidomidle birlikte veya talidomidsiz çalışmalarda elde edilen
sonuçlar benzerdir. Ancak kombine hormonal kontraseptifler venöz tromboembolik riski artan
hastalarda önerilmemektedir.
Varfarin:
Sağlıklı gönüllülerde 200 mg talidomidin günde 4 defa 4 gün boyunca çok doz uygulanması ile
Uluslararası Normalize Edilmiş Oran Parametresinde (INR) bir etki görülmemiştir.
Ancak varfarin kortikosteroidlerle kullanıldığında potansiyel olarak metabolizmasının
hızlanmasına bağlı olarak talidomid - prednizolon tedavisinde olduğu gibi tedavi bitiminden
sonraki ilk haftalar boyunca da, kanser hastalarında trombozis riskinin artmasından dolayı, INR
değerlerinin yakından izlenmesi tavsiye edilmektedir.
Digoksin:
Talidomid digoksin ile etkileşmez. 18 sağlıklı gönüllü erkekte 200 mg talidomidin çoklu doz
uygulanmasının digoksinin tek doz farmakokinetiği üzerinde belirgin bir etkisi yoktur. Buna ek
olarak 0,5 mg digoksinin tek doz uygulanmasının talidomidin farmakokinetiği üzerinde belirgin
bir etkisi yoktur. Multipl miyelom hastalarında etkinin farklı olup olmayacağı bilinmemektedir.
Özel popülasyonlara ilişkin ek bilgiler
Özel popülasyonlara ait herhangi bir etkileşim çalışması yapılmamıştır.
Pediyatrik popülasyon :
Pediyatrik popülasyona ait herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar, talidomid tedavisine başlamadan en az 4 hafta önce,
doz kesintileri dahil olmak üzere tedavi sırasında ve tedaviden sonra en az 4 hafta sonrasına
kadar etkili bir doğum kontrol yöntemi kullanmalıdırlar (bkz. Bölüm 4.4). Talidomid tedavisi
sırasında bir hastada gebelik oluşur ise, talidomid tedavisine derhal son verilmelidir. Hasta veya
gebe partner, değerlendirme ve konsültasyon için teratolojide uzman olan bir doğum uzmanına
veya jinekoloğa yönlendirilmelidir.
12/22Talidomid semende bulunduğu için, önlem olarak bütün erkek hastalar eşlerinin gebe olması
ya da çocuk doğurma potansiyelinin olup herhangi bir doğum kontrol yöntemi kullanmaması
durumunda tedavi süresince, tedaviye ara verilmesi sırasında ve tedavi kesildikten sonra en az
7 gün boyunca prezervatif kullanmalıdır. Bu durum, erkek vazektomi geçirmiş olsa bile
geçerlidir.
Eğer talidomid alan bir erkek hastanın kadın partnerinde gebelik oluşursa, kadın partner
değerlendirme ve konsültasyon için teratolojide uzman olan bir doğum uzmanına veya
jinekoloğa yönlendirilmelidir.
Gebelik dönemi
Gebelik Önleme Programında verilen koşullar yerine getirilmediği sürece, talidomid, gebelik
sırasında ve çocuk doğurma potansiyeli olan kadınlarda kontrendikedir (bkz. Bölüm 4.3).
Talidomid, güçlü bir teratojendir, çok sık görülen (yaklaşık %30) ciddi ve hayatı tehdit edici
doğum anomalileri şunlardır: alt veya üst ekstremitelerde ektromeli (ameli, fökomeli,
hemimeli), dış kulak yolunun anormal mikrotiası (olmaması veya eksik olması), orta ve iç kulak
lezyonları (az sıklıkta), oküler lezyonlar (anoftalmi, mikroftalmi), konjenital kalp rahatsızlığı,
renal anormallikler. Diğer anormallikler de daha az sıklıkta gözlenmiştir.
Hamile olan veya hamile olabileceğinden şüphelenilen kadınlar blisteri veya kapsülü
tutmamalıdır (bkz. bölüm 6.6).
Laktasyon dönemi
İnsanlarda talidomidin anne sütüne geçip geçmediği bilinmemektedir. Hayvanlar üzerinde
yapılan çalışmalarda talidomid anne sütüne geçmektedir. Bu yüzden talidomid tedavisi
sırasında emzirme işlemine son verilmelidir.
Üreme yeteneği / Fertilite
Tavşanlarda yapılan bir çalışmada, talidomidin erkeklerin testislerinde dejenerasyona neden
olmasına rağmen erkek veya kadınlarda fertilite indeksi üzerinde bir etkisi olmadığı
gözlemlenmiştir.
4.7 Araç ve makine kullanımı üzerindeki etkiler
Önerilen pozolojiye göre talidomidin, araç ve makine kullanımı üzerinde az veya orta derecede
etkisi vardır. Ancak talidomid yorgunluk (çok yaygın), baş dönmesi (çok yaygın), bulanık
görme (yaygın) ve uyku haline (çok yaygın) neden olabilir (bkz. Bölüm 4.8). Hastalar, yorgun,
baş dönmesi, uykulu veya bulanık görme hissederlerse talidomid tedavisi sırasında araç ve
makine kullanmamaları veya tehlikeli görevler yapmamaları konusunda uyarılmalıdır.
4.8 İstenmeyen etkiler
Güvenlilik profili özeti
Talidomid kullanan hastaların çoğunun advers reaksiyonlar göstermeleri beklenebilir.
Talidomidin melfalan ve prednizon ile birlikte kullanımıyla ilişkili en yaygın gözlenen
istenmeyen etkiler: nötropeni, lökopeni, kabızlık, uyku hali, halsizlik, parestezi, periferik
nöropati, anemi, lenfopeni, trombositopeni, baş dönmesi, diastezi, titreme ve periferik ödem.
Yukarıda özetlenen yan etkilere ilave olarak, diğer klinik çalışmalarda deksametazon ile birlikte
talidomid kullanılmasının çok yaygın yan etki olan yorgunluğa; yaygın yan etkiler olan geçici
iskemik olay, senkop, vertigo, hipotansiyon, değişken ruh hali, anksiyete, bulanık görme,
bulantı ve dispepsiye; ve yaygın olmayan yan etkiler olan serobrovasküler olay, divertiküler
perforasyon, peritonit, ortostatik hipotansiyon ve bronşite yol açtığı gösterilmiştir.
13/22Talidomidin melfalan ve prednizon veya deksametazon ile kombine kullanımıyla ilişkili klinik
olarak en önemli istenmeyen etkiler, derin ven trombozu ve pulmoner embolizm, bradikardi,
periferik nöropati, ortostatik hipotansiyon, Stevens Johnson sendromu ve toksik epidermal
nekroliz de dahil olmak üzere ciddi deri reaksiyonları, senkop, bradikardi ve uyuşukluktur.
(bkz. 4.2, 4.4 ve 4.5)
Yan etkilerin tablolaştırılmış listesi
Tablo 3, ilaç tedavisi ile ilişkili ana çalışmada ve pazarlama sonrası deneyimde gözlemlenen
advers etkileri içermektedir. Sıklıklar esas olarak karşılaştırmalı klinik çalışma araştırmaları
sırasında, daha önce tedavi edilmemiş multipl miyelom hastalarında talidomid ile kombine
kullanılan melfalan ve prednizonun etkisi üzerindeki gözlemlere dayanmaktadır.
Sıklıklar şu şekilde tanımlanmıştır: Çok yaygın (≥1/10), yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor). Her bir sıklık grubu içinde, yan
etkiler azalan şiddete göre sınıflandırılırlar.
Tablo 3: Ana çalışmada melfalan ve prednizon ile kombine olarak kullanılan talidomid
ile pazarlama sonrası kullanımda görülen yan etkiler
Sistem Organ Sınıfı Sıklığı Yan etki
Enfeksiyon ve Yaygın Pnömoni
enfestasyonlar
Bilinmiyor Şiddetli enfeksiyonlar (örnek olarak, septik
şoku da içeren ölümcül sepsis) †,
Herpes zoster ve hepatit B reaktivasyonunu
içeren viral enfeksiyonlar †
(Kist ve polipler de dahil Yaygın Akut miyeloid lösemi*,^
olmak üzere) iyi huylu ve
kötü huylu neoplazmalar Yaygın Miyelodisplastik sendrom*,^
olmayan
Bilinmiyor Tümör lizis sendromu†
Kan ve lenf sistemi Çok yaygın Nötropeni, Lökopeni, Anemi, Lenfopeni
hastalıkları
Trombositopeni
Yaygın Febril nötropeni†, Pansitopeni†
Bağışıklık sistemi Bilinmiyor Alerjik reaksiyonlar (Aşırı duyarlılık,
hastalıkları anjiyoödem, ürtiker) †
Endokrin hastalıkları Bilinmiyor Hipotiroidizm †
Psikiyatrik hastalıkları Yaygın Konfüzyonal durum, Depresyon, Değişken
ruh hali, Anksiyete
Sinir sistemi hastalıkları Çok yaygın Periferik nöropati†, Titreme,Vertigo,
Parestezi, Diastezi, Uyku hali, Yorgunluk
Yaygın Konvülsiyonlar†, Koordinasyon
bozukluğu, Normal hareket etmeyi ve
ayağa kalkmayı zorlaştıran baş dönmesi
14/22Bilinmiyor Posterior reversible ensefalopati sendromu
(PRES)/Reversible porsterior
lökoensefalopati sendromu (RPLS)*,†,
Parkinson hastalığı semptomlarının
kötüleşmesi†
Kulak ve iç kulak Yaygın Duymada zayıflama ya da sağırlık†
hastalıkları
Kardiyak hastalıklar Yaygın Kardiyak yetmezlik, Bradikardi,
Hipotansiyon
Yaygın Miyokard infarktüsü†, Atriyal fibrilasyon†,
olmayan Atrioventriküler blok†, Senkop
Vasküler hastalıklar Yaygın Derin ven trombozu*
Solunum sistemi, göğüs Yaygın Pulmoner embolizm*, İnterstisyel akciğer
bozuklukları ve mediastinal hastalığı, Bronkopnömopati, Dispne
hastalıkları
Bilinmiyor Pulmoner hipertansiyon†
Yaygın Bronşit
olmayan
Gastrointestinal hastalıklar Çok yaygın Kabızlık
Yaygın Kusma, Ağız kuruluğu, Hazımsızlık, Mide
bulantısı
Yaygın Bağırsak tıkanması†, Gastrit,
olmayan Gastrointestinal perforasyonlar
Bilinmiyor Pankreatit†, Gastrointestinal kanama†
Hepato-bilier hastalıkları Bilinmiyor Hepatik bozukluklar†
Deri ve deri altı doku Yaygın Toksik deri erüpsiyonu, Döküntü, Deride
hastalıkları kuruluk
Bilinmiyor Stevens Johnson Sendromu*†, Toksik
epidermal nekroliz*†, Eozinofili ve
sistemik semptomları olan ilaç
reaksiyonu*,†, Lökositoklastik vaskülit†
Böbrek ve idrar yolu Yaygın Böbrek yetmezliği†
hastalıkları
Gebelik, pueperiyum Bilinmiyor Cinsel bozukluk†, Amenoreyi de içeren
durumları ve perinatal menstrüel bozukluklar†
hastalıkları
Genel bozukluklar ve Çok yaygın Periferik ödem
uygulama bölgesine ilişkin
Yaygın Pireksi, Asteni, Kendini iyi hissetmeme,
hastalıkları
Bulanık görme
*Bakınız Bölüm 4.8-Seçili advers etkilerin tanımlanması
†Pazarlama sonrası verilerden bulunmuştur
15/22^
Bir klinik çalışmada, daha önceden tedavi edilmemiş, melfalan, prednizon ve talidomid kombinasyonu alan
multipl miyelom hastalarında AML ve MDS rapor edilmiştir
Seçili advers etkilerin tanımlanması
Kan ve lenfatik sistem bozuklukları:
Karşılaştırma kolunun bu bozukluklar üzerinde önemli bir etkisi olduğu için, hematolojik
bozukluklar için advers reaksiyonlar karşılaştırma koluna göre Tablo 4’de verilmiştir.
Tablo 4: IFM 99-06 çalışmasında melfalan, prednizon (MP) ve melfalan, prednizon ve
talidomid (MPT) kombinasyonları için hematolojik bozuklukların karşılaştırılması (bkz.
Bölüm 5.1)
n (hastaların %’si )
MP (n= 193) MPT (n=124)
Sınıf 3 ve 4*
Nötropeni 57 (29,5) 53 (42,7)
Lökopeni 32 (16,6) 32 (25,8)
Anemi 28 (14,5) 17 (13,7)
Lenfopeni 14 (7,3) 15 (12,1)
Trombositopeni 19 (9,8) 14 (11,3)
*WHO Kriteri
Pazarlama sonrası deneyimde talidomid ile görülen ek ve ana çalışmada görülmeyen yan
etkiler, febril nötropeni ve pansitopenidir.
Teratojenite:
İntra-uterin ölüm veya ciddi doğum kusurları, özellikle fokomeli riski çok yüksektir.
Talidomid, gebelik sırasında hiçbir zaman kullanılmamalıdır (bkz. Bölüm 4.4. ve 4.6.).
Venöz ve arteriyel tromboembolik olaylar:
Talidomid ile tedavi edilen hastalarda venöz tromboembolizm (derin ven trombozu ve
pulmoner embolizm gibi) ve arteriyel tromboembolizm (miyokard infarktüs ve serobrovasküler
olay gibi) riskinin arttığı rapor edilmiştir (bkz. Bölüm 4.4).
Periferik nöropati:
Periferik nöropati, geri dönüşümsüz hasara yol açabilen talidomid ile tedavide yaygın görülen,
potansiyel olarak şiddetli bir advers etkidir (bkz. Bölüm 4.4). Periferal nöropati, birkaç ay
süreyle kronik kullanım sonrasında genellikle oluşur, bununla birlikte, daha kısa süreli kullanım
sonrasında da görülmüştür. İlacın sonlandırılması, doz azaltılması veya kesilmesine yol açan
nöropati olaylarının insidansı kümülatif doz ve tedavi süresi ile artar. Semptomlar, talidomid
tedavisinden bir süre sonra oluşabilir ve yavaş yavaş ortadan kaybolabilir veya hiç kaybolmaz.
16/22Posterior reversible ensefalopati sendromu (PRES)/ Reversible posterior lökoensefalopati
sendromu (RPLS)
PRES/RPLS vakaları bildirilmiştir. Bu tür vakalara ait belirti ve bulgular arasında bağlantılı
hipertansiyonla birlikte veya hipertansiyon olmaksızın görme bozuklukları, baş ağrısı, havaleler
ve mental durumda değişiklikler bulunabilir. PRES/RPLS tanısı konulması için beyin
görüntüleme teknikleri ile konfirmasyon gerekir. Bildirilen vakaların çoğunluğunda
hipertansiyon, böbrek yetmezliği ve eşzamanlı yüksek doz kortikosteroid ve/veya kemoterapi
uygulanması gibi PRES/RPLS açısından risk faktörleri olarak kabul edilen durumların
bulunduğu belirlenmiştir.
Akut miyeloid lösemi (AML) ve miyelodisplastik sendrom (MDS):
Bir klinik çalışmada, daha önceden tedavi edilmemiş, melfalan, prednizon ve talidomid
kombinasyonu alan multipl miyelom hastalarında AML ve MDS rapor edilmiştir (bkz. Bölüm
4.4).
Alerjik reaksiyonlar ve ciddi cilt reaksiyonları:
Stevens-Johnson sendromu, TEN ve DRESS gibi ciddi kutanöz reaksiyonlar talidomid
tedavisinin kullanımı ile bildirilmiştir. Stevens-Johnson sendromu, TEN veya DRESS şüphesi
varsa, talidomid kullanımına tekrar başlanmamalıdır (bkz. Bölüm 4.2 ve 4.4).
Geriyatrik popülasyon:
Günde 100 mg talidomid ile tedavi edilen 75 yaş üstü hastalarda raporlanan yan etkiler günlük
200 mg ile tedavi edilen 75 yaş ve altı hastalarda görülen yan etki profili ile benzerdir (bkz.
Tablo 3). Buna rağmen, 75 yaş üstü hastalarda ciddi yan etki görülme riski potansiyel olarak
daha fazladır.
Pulmoner Hipertansiyon
Pazarlama sonrası deneyim olarak bazıları fatal olan pulmoner hipertansiyon olguları talidomid
ile tedaviyi takiben bildirilmiştir. (bkz. Bölüm 4.4). Hastalar talidomid ile tedaviye başlamadan
önce ve tedavi sırasında altta yatan kardiyopulmoner hastalığın belirti ve bulguları için
değerlendirilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
14,4 grama kadar olan dozlarda, literatürde 18 doz aşımı vakası bildirilmiştir. Bu vakaların on
üçünde hastalar 350 mg ile 4000 mg arasında tek başına talidomid almıştır. Bu hastalar ya
herhangi bir semptom göstermemiş ya da uyuşukluk, sinirlilik, rahatsızlık ve/veya baş ağrısı
semptomları göstermiştir. 700 mg alan 2 yaşındaki bir çocukta, uyku hali ve sinirliliğe ek olarak
anormal bir plantar yanıt oluşmuştur. Hiçbir ölümcül sonuç rapor edilmemiştir ve tüm doz aşımı
hastaları komplikasyon görülmeksizin iyileşmişlerdir. Talidomid doz aşımı için herhangi bir
17/22spesifik antidot yoktur. Doz aşımı durumunda, hastanın yaşam belirtileri izlenmeli ve kan
basıncını ve solunum durumunu korumak için uygun destek bakım yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünodülatör ajanlar, immünosüpresanlar, diğer
immünosüpresanlar
ATC kodu: L04AX02.
Talidomidin kiral bir merkezi vardır ve klinik olarak +R ve -S talidomid rasemik karışımı olarak
kullanılır. Talidomidin aktivite spektrumu tam olarak karakterize edilmemiştir.
Etki mekanizması:
Talidomid önemli immunomodülatör, anti-enflamatuvar ve potansiyel antineoplastik aktivite
göstermektedir. İn vitro çalışmalardan ve klinik çalışmalardan elde edilen veriler, talidomidin
immünolojik, anti-enflamatuvar ve anti-neoplastik etkilerinin, aşırı tümör nekroz faktörü-alfa
(TNF-α) üretiminin supresyonu ile lökosit göçünde yer alan seçilmiş hücre yüzey adhezyon
moleküllerinin modülasyonunu azaltması ile ve anti-anjiyojenik aktivite ile ilişkili olabileceğini
akla getirmektedir. Talidomid ayrıca, barbitürat olmayan merkezi olarak aktif hipnotik bir
sedatiftir. Herhangi bir anti-bakteriyel etkisi yoktur.
Klinik etkililik:
IFM 99-06, faz III, randomize, açık etiketli, paralel grup, çok merkezli bir çalışmadan alınan
sonuçlar, yeni teşhis edilen multipl miyelom hastalarının tedavisinde talidomid ile melfalan ve
prednizolon (MPT) birlikte 6 haftalık 12 siklus halinde kullanıldığında hayatta kalmayı uzatıcı
avantajı olduğunu göstermiştir. Bu çalışmada, hastalar 65-75 yaş arasındadır, bunların %41’i
(183/447) 70 yaş veya daha üzeridir. Ortalama doz 217 mg’dır ve hastaların %40’ından çoğu 9
tedavi siklusu almıştır. Melfalan ve prednizolon her bir 6 haftalık siklusta 1. günden itibaren 4.
güne kadar sırasıyla 0,25 mg/kg/gün ve 2 mg/kg/gün dozuyla verilmiştir.
Protokol analizine ilave olarak, IFM 99-06 çalışması için ilave 15 aylık takip verisi sunan bir
güncelleme yürütülmüştür. Ortalama hayatta kalma süresi MPT ve MP gruplarında 51,6 ± 4,5
ay ve 33,2 ± 3,2 ay olup, (%97,5 güven aralığı, sırasıyla ±0,42; ±0,84’tür). Bu 18 aylık fark
MPT kolundaki 0,59’luk ölüm riskinin azalma oranı ile istatistiksel olarak anlamlıdır, (güven
aralığı %97,5, sırasıyla ±0,42; ±0,84 ve p-değeri <0,001’dir.) (bkz. Şekil 1).
18/22Şekil 1: Tedaviye göre hayatta kalma süresi (ay)
O/N = gözlenen toplam olay (ölüm, hastalığın ilerlemesi ve ilerleme olmaksızın ölüm, hastalığın ilerlemesi sonrası ölüm)
sayısı/hasta sayısı
Pediatrik Popülasyon
Avrupa İlaç Ajansı, multipl miyelomda pediyatrik popülasyonun tüm alt gruplarında talidomid
ile yapılan çalışmaların sonuçlarını sunma yükümlülüğünden feragat etmiştir (pediyatrik
kullanım hakkında bilgi için bkz. bölüm 4.2).
5.2. Farmakokinetik özellikler
Emilim:
Talidomidin gastro-intestinal yoldan emilimi yavaştır. Uygulama sonrası plazmadaki
maksimum konsantrasyonuna 1-5 saatte ulaşır. Talidomidin gıda ile beraber verilmesi emilim
miktarını değiştirmez, ancak emilimin başlamasını geciktirir.
Dağılım:
(+)-(R) ve (-)-(S) enantiyomerlerin plazma proteinlerine sırasıyla %55 ve %65 oranında
bağlandığı bulunmuştur. Talidomid, erkek hastaların spermlerinde plazmadaki
konsantrasyonuna benzer düzeyde bulunur (bkz. Bölüm 4.4). Talidomidin dağılımı, yaş,
cinsiyet, böbrek fonksiyonu ve kanın kimyasal değişkenleriyle önemli seviyede etkilenmez.
Biyotransformasyon:
Talidomid, hemen hemen sadece non-enzimatik hidroliz ile metabolize olur. Plazmada,
değişmemiş talidomid, dolaşımdaki bileşenlerinin % 80’ini temsil eder. Değişmemiş talidomid
idrarda çok az bulunur (dozun %3’ünden az). Talidomide ek olarak, non-enzimatik işlemler ile
oluşan hidrolitik ürünler N-(o-karboksibenzoil) glutarimid ve ftaloil izoglutamin de plazmada
ve çoğunlukla idrarda bulunur. Oksidatif metabolizma, talidomidin tüm metabolizmasına
önemli bir katkıda bulunmaz. Talidomidin minimal düzeyde sitokrom P450 enzim sisteminin
katalize ettiği hepatik metabolizması vardır. In vitro çalışmalar prednizonun bu enzimi
indükleyerek birlikte kullanılan ilaçların sistemik maruziyetini azaltabileceğini göstermektedir.
Bu bulguların in vivo koşullardaki ilişkisi bilinmemektedir.
19/22Eliminasyon:
50 mg ve 400 mg arasındaki tek oral dozlardan sonra talidomidin ortalama eliminasyon yarı-
ömrü 5,5-7,3 saattir. 400 mg radyoaktif olarak işaretlenmiş talidomidin tek oral dozundan sonra,
8.günde ortalama geri kazanma uygulanan dozun %93,6’sıdır. Radyoaktif dozun çoğunluğu
doz uygulamasından sonra 48 saat içerisinde atılmıştır. Feçes ile atılım küçük iken esas atılım
idrar yolu ile olur (>%90).
Vücut ağırlığı ve tahmin edilen talidomid klerensi arasında lineer bir ilişki vardır; 47 kg-133 kg
arasındaki multipl miyelom hastalarında talidomid klerensi yaklaşık 6-12 L/saat arasında
değişmektedir, bu da her 10 kg vücut ağırlığı artışı için talidomid klerensinde 0,621 L/saatlik
artışı temsil eder.
Doğrusallık/Doğrusal olmayan:
Toplam sistemik maruziyet (EAA), tek doz koşullarında dozla orantılıdır. Farmakokinetiğin
zamana bağımlılığı gözlenmemiştir.
Hepatik ve renal yetmezlik:
Karaciğer sitokrom P450 sistemi ile talidomid metabolizması az olarak gerçekleşir ve
değişmemiş talidomid böbreklerden atılmaz. Böbrek fonksiyonunun (CrCL/Kreatinin klerensi)
ve karaciğer fonksiyonunun (kanın kimyasal bileşenleri) ölçümleri, talidomidin
farmakokinetiğinde böbrek ve karaciğer fonksiyonunun en az düzeyde olduğunu göstermiştir.
Bu nedenle, talidomidin metabolizmasının karaciğer veya böbrek yetmezliğinden etkilenmesi
beklenmemektedir. İleri düzeyde böbrek hastalığı olan hastalardan alınan veriler, talidomid
farmakokinetiğinde böbrek fonksiyonunun herhangi bir etkisi olmadığını göstermektedir.
5.3 Klinik öncesi güvenlilik verileri
Erkek köpekte, insana verilen dozun 1,9 katından fazla verildiği takdirde 1 yıl sonra safra
kanallarında tıkanma gözlemlenmiştir.
Fare ve sıçan çalışmalarında trombosit miktarında azalma kaydedilmiştir. Bunun daha sonrada
talidomid ile ilişkili olduğu ve insana verilen dozun 2,4 katından fazla verildiği takdirde ortaya
çıktığı belirlenmiştir. Bu azalma klinik belirtilerde görülmemiştir.
Bir yıllık köpek çalışmalarında, 1,8’e eşit veya insana verilen dozun 3,6 katından fazla doz
verildiği takdirde dişilerde meme bezlerinde büyüme ve/veya mavi renklenmeler bunun yanı
sıra uzayan kızışma dönemi gözlemlenmiştir. İnsanlarla ilişkisi bilinmemektedir.
Talidomidin tiroid fonksiyonu üzerindeki etkisi hem sıçan hem de köpekler üzerinde
denenmiştir. Köpeklerde hiçbir etki gözlenmezken, dişi sıçanlarda daha fazla olmak üzere gözle
görünür doza bağlı toplam ve serbest T4 düzeyinde azalma gözlemlenmiştir.
Standart genotoksisite testlerinde hiçbir mutajenik veya genotoksik etki ortaya çıkmamıştır.
Farelerde, erkek sıçanlarda ve dişi sıçanlarda önerilen başlangıç dozunda tahmin edilen klinik
EAA’larının sırasıyla yaklaşık 15, 13 ve 39 katında herhangi bir karsinojenite gözlenmemiştir.
Hayvanlarda yapılan çalışmalarda, talidomidin teratojenik etkilerine türlerin farklı direnç
gösterdikleri gözlenmiştir. İnsanlarda, talidomidin teratojen olduğu kanıtlanmıştır.
Tavşanlarda yapılan bir çalışmada, talidomidin erkeklerin testislerinde dejenerasyona neden
olmasına rağmen erkek veya kadınlarda fertilite indeksi üzerinde bir etkisi olmadığı
gözlemlenmiştir.
500 mg/kg/gün doza kadar talidomid uygulanan tavşanlarda yapılan peri ve postnatal toksisite
çalışmaları düşük, artan ölü doğum ve laktasyon sırasında yavrunun yaşayabilirliğinin azalması
ile sonuçlanmıştır. Talidomid ile tedavi edilen annelerin yavrularında ölü doğumlar artmakta,
20/22vücut ağırlıklarındaki artış azalmakta, öğrenme ve hafızada değişiklikler olmakta, fertilite ve
gebelik indeksi azalmaktadır.
6. FARMASÖTİK ÖZELLİKLER
6.1. Yardımcı maddelerin listesi
Nişasta, prejelatinize
Magnezyum stearat
Kapsül kapağı:
Titanyum dioksit (E 171)
Jelatin (Sığır jelatini)
Baskı mürekkebi
Şellak
Siyah demir oksit (E172)
Propilen glikol
6.2. Geçimsizlikler
Geçerli değildir.
6.3. Raf ömrü
48 ay
6.4. Saklamaya yönelik özel tedbirler
25°C’nin altındaki oda sıcaklığında, orijinal ambalajı içinde ışıktan koruyarak saklayınız.
6.5. Ambalajın niteliği ve içeriği
Her biri 14 kapsül içeren 2 adet PVC/PCTFE alüminyum blister.
6.6. Beşeri tıbbi üründen arta kalan maddelerin imhası ve diğer özel önlemler
Kapsülü kırmayın, açmayın. Eğer kırılan THALIDOMID CELGENE kapsül içindeki toz
deriyle temas ederse, derinizi hemen ve iyice sabun ve su ile yıkayınız. Müköz membran ile
temas halinde tamamen su ile iyice yıkanmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
ER-KİM İlaç Sanayi ve Ticaret A.Ş.
Beşiktaş - İSTANBUL
Tel: (0212) 275 39 69
21/22Faks: (0212) 211 29 77
e-mail: erkim@er-kim.com.tr
8. RUHSAT NUMARASI
116/6
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31/05/2004
Ruhsat yenileme tarihi: 31.05.2009
10. KÜB’ÜN YENİLENME TARİHİ
22/22