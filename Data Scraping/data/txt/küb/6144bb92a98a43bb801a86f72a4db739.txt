 
 
1 / 19  
 KISA ÜRÜN BİLGİ Sİ 
1. BEŞERİ TIBBİ ÜRÜNÜN ADI  
MYFORTIC 180 mg enterik kaplı tablet   
2. KALİTATİF VE KANTİTATİF BİLEŞİM  
Etkin madde:  
Mikofenolik asit (MPA) ( mikofenolat so dyum olarak)  180 mg  
Yardımcı maddeler:  
Susuz laktoz  (sığır kaynaklı)  45 mg  
Yardımcı maddeler için 6.1’e bakınız.  
3. FARMASÖTİK FORM  
Enterik kaplı  tablet  
Ihlamur yeşili renkte, bir yüzeyinde “C” harfi basılı kenarları eğimli , yuvarlak gastro rezistan 
tabletlerdir.  
4.  KLİNİK ÖZELLİKLER  
4.1. Terapötik endikasyonları  
MYFORTIC , allojenik böbrek transplantasyonu yapılmış olan hastalarda akut transplant ret  
olayının önlenmesi amacıyla, kortikosteroidlerle ve mikroemülsiyon şeklinde verilen 
siklosporinle birlikte kullanılır. 
4.2. Pozoloji ve uygulama şekli  
Pozoloji / Uygulama sıklığı ve süresi:  
MYFORTIC  tedavisi, organ nakli konusunda uzman olan, doktorlar tarafından başlatılmalı ve 
devam ettirilmelidir.  
Doktor tarafından başka şekilde tavsiye edilmediği takt irde; 
MYFORTIC 'in bir hastada ilk defa kullanılmasına, transplantasyonu izleyen 72 saat içerisinde 
başlanmalıdır. Önerilen doz, 2 defa 720 mg (4 adet 180 mg veya 2 adet 360  mg MYFORTIC  
gastro -rezistan tablet) olmak üzere günde 1440 miligramdır. 2 g mikofenolat mofetil  (MMF)  
kullanmakta olan hastalarda bunun yerine, günde 1440 mg (2 defa 720 mg) MYFORTIC  
kullanımına geçilebilir.  
Uygulama şekli:  
MYFORTIC  yalnızca oral kullanım içindir. MYFORTIC , aç ya da tok karnına alınabilir.  
Hastalar iki seçenekten birini seçebilir fakat devamlı seçtikleri şekilde devam etmelidirler.  
Günlük doz, sabah ve akşam olmak üzere 2 defada alınmalıdır. Enterik kaplamanın bütünlüğünü korumak için, MYFORTIC tabletler ezilmemelidir. MYFORTIC tabletlerin ezilmesi gerektiğinde, tozun inhalasyonundan veya tozun deri ya da 
müköz membranla direkt temasından kaçınılmalıdır. Eğer bu tür bir temas meydana gelirse sabun ve suyla iyice yıkayınız; gözlerinizi sadece suyla yıkayınız. Bu, mikofenolatın teratojenik etkileri nedeniyledir.  
  
 
2 / 19  
   
 
Özel popülasyonlara ilişkin ek bilgiler:   
Böbrek yetmezliği : 
Ameliyattan sonra böbrek gref t fonksiyonu geciken hastalarda doz ayarlanmasına ihtiyaç 
yoktur (bkz bölüm 5.2 Farmakokinetik özellikler.). Şiddetli kronik böbrek yetmezliği 
(glomerül filtrasyon hızı <25 m L/dk/1,73 m2) olan hastalar dikkatle izlenmelidir  ve 
MYFORTIC günlük dozu 1440 mg’ı geçmemelidir. 
Karaciğer yetmezliği : 
Karaciğerinde şiddetli parankimal hastalığı olan, böbrek nakledilmiş hastalarda doz 
ayarlanmasına ihtiyaç yoktur. 
Pediyatrik popülasyon:  
Pediyatrik yaş grubundaki ilaç güvenliliği ve etki liliği saptanmamıştır. Böbrek nakledilen 
çocuk  ve adolesanlarla ilgili farmakokinetik veriler sınırlıdır (bkz bölüm 5.2 Farmakokinetik 
özellikler).  
Geriyatrik popülasyon:  
Bu hasta popülasyonunda doz ayarlanmasına ihtiyaç yoktur.  
Ret atakları sırasında tedavi : 
Nakledilmiş olan böbrek gref tinin reddi, mikofenolik asit farmakokinetiğinde değişikliğe 
neden olmaz; bu durumda dozajın azaltılmasına veya MYFORTIC  tedavisine ara verilmesine 
ihtiyaç yoktur. 4.3. Kontrendikasyonlar  
• MYFORTIC ; mikofenolat sodyuma, mikofenolik aside veya mikofenolat mofetile ya da 
bölüm 6.1’de listelenen yardımcı maddelerden herhangi birine karşı aşırı duyarlılığı olan 
hastalarda kullanılmamalıdır .  
• MYFORTIC , yüksek derecede etkili doğum kontrol yöntemleri uygulamayan çocuk 
doğurma potansiyeli bulunan kadınlarda kullanılmamalıdır. 
• MYFORTIC  tedavisi, gebelikte plansız kullanımı ekarte edecek bir gebelik testi sonucu 
verilmeden çocuk doğurma potansiyeli bulunan kadınlarda başlatılmamalıdır (bkz. bölüm 4.6). 
• MYFORTIC , transplant reddini önleyecek uygun alternatif tedavinin olmadığı durumlar 
haricinde gebelikte kullanılmamalıdır (bkz. bölüm 4.6). 
• MYFORTIC , emziren kadınlara verilmemelidir (bkz. bölüm 4.6). 
4.4. Özel kullanım uyarıları ve önlemleri  
İmmünosupresyon, enfeksiyona yatkınlığın artmasına ve lenfoma ve diğer 
neoplazmaların gelişimine neden olabilir. MYFORTIC (mikofenolik asit) yalnızca 
immünosupresif tedavide ve organ nakli yapılan hastaların kontrolünde deneyimli olan 
hekimlerin  gözetiminde kullanılmalıdır. MYFORTIC alan hastalar yeterli laboratuvar 
donanımı ve destekleyici tıbbi kaynağı bulunan hastanelerde takip edilmelidir. İdame 
tedavisinden sorumlu hekim hastanın takibi için gerekli bütün bilgilere sahip olmalıdır.   
 
3 / 19  
 Çocuk doğurma potansiyeli bulunan kadın hastalar doğum kontrolü uygulamalıdır. 
MYFORTIC’in gebelik sırasında kullanımı düşük ve konjenital malformasyon riskinde 
artış ile ilişkilidir.  
Kalıtsal hipoksantin -guanin fosforibozil -transferaz (HGPRT) eksikliği olan hastalar:  
MYFORTIC , IMPDH (inozin monofosfat dehidrogenaz) inhibitörüdür. Bu nedenle de nadir 
görülen kalıtsal hipoksantin- guanin fosforibozil -transferaz (HGPRT) eksikliği olan 
hastalarda, örneğin Lesch-Nyhan sendromu ve Kelley- Seegmiller sendromu olanlarda, teorik 
olarak kullanılmamalıdır.  
Çocuk doğurma potansiyeli olan kadınlar, hamilelik ve emzirme dönemi:  
Hamilelik süresince MYFORTIC  kullanımı yüksek oranda spontan düşük dahil gebelik kaybı 
ve konjenital malformasyon gelişimi riski ile ilişkilendirilmiştir.  Hamilelik durumunun 
negatif olduğunun ispat edilmesi koşuluyla kadın hastalarda kullanılabilir. MYFORTIC  
kullanan hastalarda hamilelik testi negatif olduğu gösterildikten sonra ilaç kullanımı süresince 
etkili doğum kontrol yöntemleri uygulanması önerilir. İlaç kesildikten sonra altı hafta süre ile hamile kalınmamalıdır ve emzirilmemelidir.  (Gebelik sırası ndaki kullanım ve doğum kontrol 
önlemi ihtiyacı konularında bilgi edinmek için bölüm 4.2 Pozoloji ve uygulama şekli / 4.6 
Gebelik ve laktasyon bkz.). 
Malign  hastalıklar:  
MYFORTIC  de içeren ilaç kombinasyonları şeklinde immünosüpresif tedavi görmekte olan 
hastalarda; lenfoma ve özellikle deride görülenler olmak üzere, diğer habis hastalıkların  
gelişme riski artar (bkz bölüm 4.8 İstenmeyen etkiler). Bu risk, kullanılan immünosüpresif 
ilacın özgüllüğünden çok sağlanan immünosüpresyonun süresine ve yoğunluğuna bağlı 
gözükmektedir. Deri kanseri riskini mümkün olduğunca azaltmak amacıyla, koruyucu giysiler 
giyilerek ve koruma faktörü yüksek bir preparat kullanılarak güneş ışığına ve ultraviyole 
ışınlara maruz iyetin sınırlandırılması gibi genel öneriler geçerlidir.  
Enfeksiyonlar:  
MYFORTIC  kullanan hastalara; herhangi bir enfeksiyon kanıtı, beklenmedik ekimoz, kanama 
veya kemik iliği depresyonunu haber veren herhangi bir diğer belirti geliştiğinde bunu hemen doktora bildirmeleri te mbih edilmelidir.  
MYFORTIC dahil immünosüpresanlarla tedavi edilen hastalar, fırsatçı enfeksiyonlar (bakteriyel, fungal, viral ve protozoal), ölümcül enfeksiyonlar ve sepsis açısından yüksek risk altındadır (bkz. bölüm 4.8). Fırsatçı enfeksiyonlar arasında BK virüsü ile ilişkili nefropati ve JC virüsü ile ilişkili progresif multifokal lökoensefalopati (PML) yer alır. Bu enfeksiyonlar genellikle yüksek bir toplam immün baskılayıcı yük ile ilişkilidir ve kötüleşen böbrek fonksiyonu veya nörolojik semptomları olan immün sistemi  baskılanmış hastalarda 
doktorların ayırıcı tanıda göz önünde bulundurması gereken ciddi veya ölümcül durumlara yol açabilir. Mikofenolik asidin B - ve T -lenfositleri üzerinde sitostatik etkisi vardır, bu 
nedenle COVID -19’un ciddiyeti artabilir ve uygun klinik eylem düşünülmelidir. 
Mikofenolik asit (MPA) türevleri MYFORTIC  ve mikofenolat mofetil ( MMF ) dahil olmak 
üzere immünosüpresanlar ile tedavi edilen hastalarda hepatit B (HBV) ya da hepatit C (HCV) reaktivasyonu bildirilmiştir. Enfekte hastaların aktif HBV veya HCV enfeksiyonunun klinik ve laboratuvar belirtileri açısından izlenmesi önerilir.  
MYFORTIC’i diğer bağışıklık sistemini baskılayıcı ajanlar ile kombinasyon halinde kullanan hastalarda tekrarlayan enfeksiyonlar ile ilişkili hipogamaglobülinemi bildirimleri olmuştur.  
 
4 / 19  
 Bazı olgularda MPA türevlerinden alternatif bir bağışıklık sistemini baskılayıcı ajana geçiş, 
serum IgG düzeylerinin normale dönmesi ile sonuçlanmıştır. MYFORTIC tedavisi gören ve tekrarlayan enfeksiyonlar görülen hastalar serum immünoglobülin düzeylerini ölçtürmelidir. 
Devam eden, klinik olarak anlamlı hipogamaglobülinemi durumunda, mikofenolik asidin T ve B lenfositleri üzerindeki kuvvetli sitotoksik etkileri göz önünde bulundurularak uygun klinik önlem düşünülme lidir.  
MYFORTIC’i diğer bağışıklık sistemini baskılayıcı ajanlar ile kombinasyon halinde kullanan hastalarda bronşektazi bildirimleri olmuştur. Bazı olgularda MPA türevlerinden başka bir bağışıklık sistemini baskılayıcı ajana geçiş, respiratuvar semptomlarda düze lme ile 
sonuçlanmıştır. Bronşektazi riski hipogamaglobülinemi ya da akciğer üzerinde doğrudan bir etki ile ilişkili olabilir. Ayrıca münferit interstisyel akciğer hastalığı bildirimleri de olmuştur (bkz. bölüm 4.8). Öksürük ve dispne gibi inatçı pulmoner s emptomlar geliştiren hastaların 
altta yatan interstisyel akciğer hastalığı göstergeleri açısından ek incelemeye tabi tutulması önerilir.  
Kan diskrazileri:  
MYFORTIC  kullanan hastalar mikofenolik asidin bizzat kendisinden, birlikte kullanılan diğer 
ilaçlardan, viral enfeksiyonlardan veya bu nedenlerin çeşitli kombinasyonlarından kaynaklanabilecek kan diskrazileri (örn. nötropeni ya da anemi – bkz. bölüm 4.8 İstenmeyen 
etkiler) açısından izlenmelidir.  
MYFORTIC kullanan hastalar ilk ay her hafta, ikinci ve üçüncü ay her 2 haftada bir ve daha 
sonra da ilk yıl boyunca her ay tam kan sayımı yaptırmalıdır. Eğer kan diskrazileri (örn., 
mutlak nötrofil sayısı < 1 ,5 x 10
3 / mikro L ile birlikte nötropeni ya da anemi), MYFORTIC 
tedavisine ara vermek veya bu tedaviyi sona erdirmek uygun olabilir. 
Diğer immünos üpresif ajanlarla kombinasyon halindeki mikofenolik asit (MPA) türevleri 
(mikofenolat mofetil ve mikofenolat sodyum dahil) ile tedavi edilen hastalarda saf kırmızı kan 
hücre si aplazisi (PRCA) vakaları bildirilmiştir . Mikofenolik asit (MPA) türevleri tarafından 
indüklenen P RCA ’nın mekanizması bilinmemektedir . PRCA, dozun azaltılması veya 
tedavinin kesilmesi ile çözülebilir. MYFORTIC tedavisindeki değişiklikler, nakil alıcılarında 
greft reddi riskini en aza indirmek için yalnızca uygun gözetim altında yapılmalıdır (bkz. 
Bölüm 4.8)  
Aşılar:  
Mikofenolik asit tedavisi altında olan hastalara, bu sırada yaptıracakları aşıların daha az etkili 
olacağı ve canlı, zayıflatılmış enfeksiyon etkeni içeren canlı aşıların yapılmaması gerektiği 
bildirilmelidir ( bkz. Bölüm 4.5 Diğer tıbbi ürünlerle etkileşimler  ve diğer etkileşim şekilleri). 
Grip aşısı, faydalı olabilir. Grip aşısını reçete eden doktor, bunun için ulusal kılavuza uygun 
hareket etmelidir.  
Gastrointestinal bozukluklar:  
Mikofenolik asit türevlerinin kullanılması, sindirim sisteminde gelişen advers olayların 
insidansında yükselme ve bu arada seyrek de olsa gastrointestinal kanal ülserasyonu, 
kanaması ve perforasyonu ile ilişkili olduğundan MYFORTIC , ciddi, aktif sindirim sistemi 
hastalıkları olan hastalarda ihtiyatla kullanılmalıdır.  
Teratojenik etkiler  
Mikofenolat insan için güçlü bir teratojendir. Gebelik sırasında mikofenolat mofetil 
maruziyetinden sonra spontan düşük (oran: %45’ten -49’a) ve konjenital malformasyonlar  
 
5 / 19  
 (tahmini oran: %23 ’ten-27’ye) bildirilmiştir. Bu nedenle, transplant reddini önleyecek uygun 
alternatif tedavinin olmadığı durumlar haricinde MYFORTIC gebelikte kontrendikedir. 
Çocuk sahibi olma potansiyeli bulunan kadın hastaların risk konusunda bilgi sahibi olmaları ve MYFORTIC ile  tedavi öncesinde, sırasında ve sonrasında bölüm 4.6’daki önerilere 
uymaları sağlanmalıdır.(örn. doğum kontrol yöntemleri, gebelik testi). Hekimler, mikofenolat kullanan kadınların bebeğin zarar görme riskini, daha etkili doğum kontrolü gerekliliğini ve 
eğer gebelik olasılığı varsa derhal hekimlerine danışmaları gerektiğini anlamalarını sağlamalıdır.  
Doğum kontrolü (bkz. bölüm 4.6)  
Gebelikte mikofenolat mofetil kullanıldığında düşük ve konjenital malformasyon riskinin yüksek olduğunu gösteren güçlü klinik kanıtlar nedeniyle, tedavi sırasında gebeliği önlemek için her türlü çaba gösterilmelidir. Bu nedenle çocuk sahibi olma potansiyeline sahip kadınlar, doğum kontrol yöntemi olara k kaçınma seçilmemişse, MYFORTIC  tedavisine başlamadan 
önce, tedavi sırasında ve tedaviyi bıraktıktan sonra altı hafta boyunca en az bir güvenilir doğum kontrol yöntemi (bölüm 4.3) kullanmalıdırlar. Kontraseptif başarısızlık ve istenmeyen gebelik potansiyelini en aza indirmek için iki ta mamlayıcı doğum kontrol yönteminin 
eşzamanlı olarak kullanılması tercih edilmektedir.  
Erkeklere yönelik doğum kontrol önerileri için bkz. bölüm 4.6. 
Eğitim materyalleri  
Mikofenolata fetal maruziyetten kaçınmada hastalara yardımcı olmak ve ek önemli güvenlilik 
bilgisi sağlamak için Ruhsat Sahibi, sağlık mesleği mensuplarına eğitim materyalleri sağlayacaktır. Bu eğitim materyalleri mikofenolatın teratojenisitesi ile ilgili uyarıları 
pekiştirecek, tedaviye başlanmadan önce doğrum kontrolü hakkında tavsiyede bulunacak ve gebelik testinin gerekliliği ile kılavuzluk sağlayacaktır. Çocuk doğurma potansiyeli bulunan kadınlara ve uygun durumlarda erkek hastalara hekim tarafından te ratojenik risk ve gebelik 
önleme tedbirleri ile ilgili eksiksiz hasta bilgisi verilmelidir.  
Ek önlemler  
Hastalar tedavi sırasında ve mikofenolat kesildikten sonra en az 6 hafta süreyle kan bağışında bulunmamalıdır. Erkek hastalar tedavi sırasında ve mikofenolat kesildikten sonra en az 90 gün süreyle sperm bağışında bulunmamalıdır. 
Negatif bir gebelik testi alınmadıkça M YFORTIC  tedavisine başlanmamalıdır. M YFORTIC 
tedavisine başlamadan önce, tedavi sırasında ve tedavinin kesilmesini takip eden altı hafta 
boyunca etkili kontrasepsiyon kullanılmalıdır (bkz. Bölüm 4.6). 
Diğer ilaçlarla birlikte kullanım:  
MYFORTIC, siklosporin ve kortikosteroidler ile kombinasyon halinde uygulanmıştır. Anti-
T-lenfosit globulin veya basiliksimab gibi indüksiyon tedavileriyle birlikte kullanımına ilişkin 
deneyim sınırlıdır. MYFORTIC 'in bağışıklığı baskı altına alan (immünos üpresif) diğer 
ilaçlarla  (örn. takrolimus)  birlikte kullanılmasının etkililiğ i ve güvenliliği  incelenmemiştir.  
Birlikte uygulanmaları değerlendirilmediğinden, MYFORTIC’in azatioprin ile eşzamanlı 
olarak uygulanması önerilmemektedir.  
Mikofenolik asit (sodyum tuzu olarak) ve mikofenolat mofetil, farklı farmakokinetik 
profillerinden dolayı, rastgele birbiriyle değiştirilmemeli ya da birbirinin yerine 
kullanılmamalıdır.   
 
6 / 19  
 MYFORTIC ve enterohepatik dolaşımı etkileyen, kolestiramin veya aktif kömür gibi ilaçların 
eşzamanlı uygulanması subterapötik sistemik MPA maruziyeti ve azalmış etkililik ile sonuçlanabilir.  
MYFORTIC, sodyum içerir. Bu tıbbi ürün, 180 mg MYFORTIC tablet başına, Dünya Sağlık Örgütü’nün (WHO) bir erişkin için tavsiye ettiği günlük maksimum 2 g sodyum alımının %0.65’ine eşdeğer 13 mg sodyum içerir.  Bu durum, kontrollü sodyum diyetinde olan hastalar 
için göz önünde bulundurulmalıdır. 
Tabletler, laktoz içerir.  Nadir kalıtımsal galaktoz intoleransı, Lapp laktoz yetmezliği ya da 
glikoz- galaktoz malabsorpsiyon problemi olan hastaların bu ilacı kullanmamaları gerekir.   
4.5. Diğer tıbbi ürünlerle etkileşimler ve diğer etkileşim şekilleri  
Birlikte kullanıldığında etkileştikleri gözlendiği için dikkate alınması gerekenler:  
Asiklovir ve gansiklovir 
MYFORTIC ve asiklovir veya gansikloviri birlikte alan hastalarda miyelosupresyon 
potansiyeli araştırılmamıştır. Asiklovir/gansiklovir ve MYFORTIC eşzamanlı olarak uygulandığında, muhtemelen tübüler sekresyon yolağı için yarışma sonucunda artmış mikofenolik asit glukuronid (MPAG) ve asiklovir/gansiklovir düzeyleri beklenebilir.  
MPAG farmakokinetiğindeki değişikliğin yeterli renal fonksiyonu olan hastalarda klinik 
öneme sahip olması muhtemel değildir. Renal bozukluk varlığında, plazma MPAG ve asiklovir/gansiklovir konsantrasyonlarında artış potansiyeli bulunmaktadır; asiklovir/gansiklovir için doz önerileri izlenmeli ve hastalar dikkatlice gözlemlenmelidir. 
Mide koruyucu ajanlar:  
Magnezyum ve alüminyum hidroksit içeren antasitler:  
Antasitlerle birlikte verilmesi, mikofenolat sodyumun emilimini azaltır. Magnezyum ve 
alüminyum hidroksit içeren antasitlerin MYFORTIC  ile birlikte verilmesi, mikofenolik asidin 
sistemik Eğri Altı Alan ( EAA) değerinde %37, Cmaks değerinde %25 azalmaya neden olur. 
Magnezyum ve alüminyum hidroksit içeren antasitler in kronik, günlük olarak MYFORTIC  
ile birlikte kullanımı MPA maruziyetinde ve etkililiğinde azalmaya neden olma olasılığı yüzünden önerilmez.  
Proton Pompası inhibitörleri : 
Sağlıklı gönüllülerde, önceki dört günde, günde iki kez 40 mg dozda verilen pantoprazol ve 
MYFORTIC’in eşzamanlı olarak uygulanmasını takiben MPA farmakokinetiğinde hiçbir değişiklik gözlenmemiştir. Yüksek dozlarda verilen diğer proton pompası inhibitörleri için veri mevcut değildir.  
Oral kontraseptifler  
MMF ve oral kontraseptifler arasındaki etkileşim çalışmaları etkileşim olmadığını göstermektedir. MPA’nın metabolik profili göz önüne alındığında, MYFORTIC  ve oral 
kontraseptifler için herhangi bir etkileşim beklenmemektedir.  
Takrolimus  
Kalsin örin çapraz çalışmasında, böbrek nakledilmiş stabil durumdaki hastalarda MYFORTIC 
kararlı durum farmakokinetiği, NEORAL  ve takrolimus tedavileri süresince ölçülmüştür.  
MPA EAA, NEORAL tedavisine kıyasla takrolimusta %19 daha yüksek (%90 GA: -3, +47), 
buna karşılık ortalama MPAG EAA yaklaşık %30 daha düşük (%90 GA: 16, 42) olmuştur.  
 
7 / 19  
 Ek olarak, NEORAL’den takrolimusa geçildiğinde gönüllüler arası MPA EAA değişkenliği 
iki katına çıkmıştır. Klinisyenler hem MPA EAA’daki bu artışı hem de değişkenliği dikkate almalı ve MYFORTIC doz ayarlamaları klinik duruma göre belirlenmelidir. Bir kalsinörin inhibitöründen diğerine geçiş planlandığında yakın klinik izlem yapılmalıdır.  
Siklosporin   
Stabil renal nakil hastalarında araştırıldığında, siklosporin farmakokinetiği MYFORTIC’in 
kararlı durum doz uygulamasından etkilenmemiştir. Mikofenolat mofetil ile eşzamanlı olarak uygulandığında, siklosporinin MPA maruziyetini azalttığı bilinmektedir. MYFORTIC ile eşzamanlı olarak uygulandığında, siklosporin MPA’nın da konsantrasyonunu azaltabilir (yaklaşık %20, mikofenolat mofetil verilerinden genellenmiş), ancak bu azalmanın tam boyutu bu tip bir etkileşim araştırılmadığından bilinmemektedir. Bununla birlikte, siklosporin ile kombinasyon içinde etkililik çalışmaları yürütüldüğünden, bu etkileşim MYFORTIC’in önerilen pozolojisini değiştirmemektedir. Siklosporinde kesinti veya siklosporinin bırakılması durumunda, MYFORTIC dozajı immünosupresif rejimine bağlı olarak yeniden değerlendirilmelidir.  
Kolestiramin ve entero hepatik dolaşımı bozan ilaçlar  
Safra asitlerini bağlayabilen safra asidi sekestranları veya oral aktif kömür gibi ilaçlar veya terapiler eşzamanlı uygulandığında, MPA maruziyetinin ve böylece MYFORTIC etkililiğinin azalma potansiyelinden dolayı dikkat gösterilmelidir. 
Doğum kontrol hapları:  Doğum kontrol hapları oksidatif metabolizmayla, MYFORTIC  ise 
glukuronidasyon yoluyla metabolize edildiğinden; doğum kontrol haplarının MYFORTIC  
farmakokinetiği üzerinde önemli bir etki göstermesi beklenmez. Ancak uzun süreli 
MYFORTIC  tedavisinin, doğum kontrol haplarının farmakokinetiği üzerindeki etkileri 
bilinmediğinden böyle bir tedavi sırasında doğum kontrol haplarının etkililiğinde azalma 
meydana gelmesi mümkündür. 
Canlı zayıflatılmış aşılar  
Bağışıklık sistemi baskılanmış ve bozuk olan hastalara canlı aşı yapılmamalıdır. Bu hastalarda 
diğer aşılara karşı gelişmesi beklenen antikor yanıtında da azalma olabilir. 
4.6. Gebelik ve laktasyon  
Genel tavsiye  
Gebelik kategorisi: D  
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Mikofenolat kullanırken gebelikten kaçınılmalıdır. Bu nedenle çocuk sahibi olma 
potansiyeline sahip kadınlar, doğum kontrol yöntemi olara k kaçınma seçilmemişse, 
MYFORTIC  tedavisine başlamadan önce, tedavi sırasında ve tedaviyi bıraktıktan sonra altı 
hafta boyunca en az bir güvenilir doğum kontrol yöntemi (bölüm 4.3) kullanmalıdırlar. İki tamamlayıcı doğum kontrol yönteminin eşzamanlı olarak kullanılması tercih edilmektedi r. 
Gebelik  dönemi  
MYFORTIC’in gebelik ve/veya fetus/yeni doğan üzerinde zararlı farmakolojik etkileri bulunmaktadır. MYFORTIC gerekli olmadıkça ( transplant reddini önleyecek uygun alternatif 
tedavinin olmadığı durumlar haricinde ) gebelik döneminde kullanılmamalıdır.  
 
8 / 19  
 MYFORTIC, transplant reddini önleyecek uygun alternatif tedavinin olmadığı durumlar 
haricinde gebelikte kontrendikedir.  
Gebelikte plansız kullanımı ekarte edecek bir gebelik testi sonucu sunulmadan tedaviye başlanmamalıdır.  
Üreme potansiyeline sahip kadın hastaların tedavinin başında artmış gebelik kaybı ve 
konjenital malformasyonlar riski konusunda bilgi sahibi olmaları sağlanmalıdır ve gebelik önleme ve planlama konularında onlara danışmanlık yapılmalıdır.  
MYFORTIC tedavisine başlanmadan önce, çocuk doğurma potansiyeli bulunan kadınlar  istemeden ortaya çıkabilecek gebelik durumunda embriyonun mikofenolata maruziyetini engellemek için  en az 25 mIU/mL hassasiyete sahip iki serum veya idrar gebelik testi sonucu 
sunmalıdır. İkinci testin  ilk testten 8 -10 gün sonra yapılması önerilir. Ölmüş donörlerden 
nakiller için, (nakledilecek organın ne zaman uygun olacağına bağlı olarak) tedavi başlamadan önce 8 -10 gün arayla iki test yapılamıyorsa, tedavi başlatılmadan hem en önce bir gebelik testi 
yapılmalı ve 8 -10 gün sonra bir başka test daha yapılmalıdır. Klinik durum gerektirdikçe 
gebelik testleri tekrarlanmalıdır (örn. doğum kontrolünde herhangi bir boşluk bildirildikten sonra). Gebelik testlerinin sonuçları ile ilgili olarak hastayla görüşülmelidir. Gebelik durumunda hastalara , derhal hekimlerine danışma ları için  talimat verilmelidir.  
Mikofenolat insan için güçlü bir teratojen olup gebelik sırasında maruziyet halinde spontan düşük ve konjenital malformasyon riski artmaktadır : 
• Mikofenolat mofetil harici bağışıklık sistemini baskılayıcı ajanlar ile tedavi edilen solid organ transplant hastalarında bildirilen %12- 33 oranı ile karşılaştırıldığında, mikofenolat 
mofetile maruz kalan gebe kadınların %45- 49’unda spontan düşükler bildirilmiştir.  
• Literatür raporlarına dayalı olarak, gebelik sırasında mikofenolat mofetile maruz kalan kadınlarda canlı doğumların %23- 27’sinde malformasyonlar meydana gelmiştir (bu oran 
genel popülasyonda canlı doğumların %2- 3’ü ve mikofenolat mofetil harici bağışıklı k 
sistemini baskılayıcı ajanlar ile tedavi edilen solid organ transplant hastalarında canlı doğumların %4- 5’idir).  
Gebelik sırasında başka bağışıklık sistemini baskılayıcı ajanlar ile kombinasyon halinde MYFORTIC ’e maruz kalan hastaların çocuklarında, pazarlama sonrasında çoklu 
malformasyonlar bildirimleri dahil konjenital malformasyonlar gözlenmiştir. Aşağıdaki malformasyonlar en sık bildirilmiştir:  
• Kulak anormallikleri (örn. dış oluşumunun anormal olması ya da olmaması), dış işitme kanalı atrezisi  (orta kulak);  
• Yarık dudak, yarık damak, mikrognati ve orbit al hipertelorizmi gibi yüz malformasyonları;  
• Göz anormallikleri (örn., kolobom);  
• Atrial ve ventriküler septal kusurlar gibi konjenital kalp hastalığı;  
• Parmak malformasyonları (örn., polidaktili, sindaktili);  
• Trakeo -Özofagus malformasyonları (örn., özofageal atrezi);  
• Spina bifida gibi sinir sistemi malformasyonları;  
• Böbrek anormallikleri.  
Ek olarak aşağıdaki malformasyonlara dair münferit bildirimler olmuştur:   
 
9 / 19  
 • Mikroftalmi; 
• Konjenital koroid pleksus kisti;  
• Septum pellusidum agenezi; • Olfaktor sinir agenezi.  
Hayvanlarla yürütülen çalışmalar üreme toksisitesi göstermiştir (bkz. bölüm 5.3). Erkekler Sınırlı klinik kanıtlar, mikofenolat mofetile paternal maruziyeti takiben malformasyon veya 
düşük riskinde bir artışa işaret etmemektedir.  
MPA güçlü bir teratojendir. MPA'nın spermde mevcut olup olmadığı bilinmemektedir. Hayvan verilerine dayanan hesaplamalar, potansiyel olarak kadına aktarılabilecek maksimum MPA miktarının çok düşük olduğunu ve dolayısıyla bunun bir etki yapma ihtimalinin olmadığını göstermektedir. Mikofenolat ile ilgili hayvan çalışmalarında insan terapötik 
maruziyetlerini biraz aşan konsantrasyonlarda genotoksik olduğu gösterilmiştir; bu nedenle sperm hücreleri üzerindeki genotoksik etki riski tamamen dışlanamaz.  
Dolayısıyla, aşağıdaki ihtiyati tedbirler önerilmektedir: cinsel olarak aktif erkek hastalar veya onların kadın partnerlerinin, erkek hastanın tedavisi sırasında ve mikofenolatın kesilmesinden sonra en az 90 gün boyunca güvenilir kontrasepsiyon kullanmaları önerilir. Çocuk sahibi olma potansiyeline sahip erkek hastalar, çocuk sahibi olmanın potansiyel risklerinin farkında olmalı ve bu konuyu kalifiye bir sağlık hizmetleri uzmanı ile görüşmelidir. 
Laktasyon  dönemi  
Sınırlı veriler mikofenolik asidin anne sütüne geçtiğini göstermektedir. Emzirilen bebeklerde 
mikofenolik asite karşı ciddi advers reaksiyon potansiyelinden dolayı MYFORTIC emziren 
kadınlarda kontrendikedir (bkz. bölüm 4.3).  
Üreme yeteneği/Fertilite:  
İnsanlarda MYFORTIC ile fertilite üzerindeki etkileri değerlendirmek üzere özel bir çalışma yürütülmemiştir. Sıçanlarda yürütülen erkek ve kadın fertilitesine ilişkin bir çalışmada sırasıyla 40 mg/kg ve 20 mg/kg’lık dozlara kadar hiçbir etki görülmemiştir (bkz. bölüm 5.3).  
4.7. Araç ve makine kullan ımı üzerindeki etkiler  
MYFORTIC’in araç ve makine kullanma yeteneği üzerinde çok az etkisi vardır.  
4.8. İstenmeyen etkiler  
Aşağıdaki istenmeyen etkiler, klinik çalışmalardan elde edilen advers ilaç reaksiyonlarını 
kapsar.  
Malign  hastalıklar  
MYFORTIC  de içeren ilaç kombinasyonları şeklinde immünosüpresif tedavi görmekte olan 
hastalarda; lenfoma ve özellikle deride görülenler olmak üzere diğer  malign  hastalıkların  
gelişme riski artar (bkz.  bölüm 4.4). MYFORTIC  klinik çalışmalarında görülen  malign 
hastalıkların tüm oranları aşağıdaki gibidir: 1 yıla varan süreler boyunca MYFORTIC  
kullanan 2 de novo (başlangıçtan itibaren ilacı kullanan) hastada (%0,9) ve 2 idame tedavisi 
gören hastada  (%1,3) lenfoproliferatif hastalık veya lenfoma; 1 yıla varan süreler boyunca 
MYFORTIC  kullanan de novo  hastaların %0 ,9’unda ve idame tedavisi gören hastaların  
 
10 / 19  
 %1,8’inde melanoma dışı deri kanserleri; de novo  hastaların %0 ,5’inde ve idame tedavisi 
gören hastaların %0,6’sında daha başka  malign  hastalıklar ortaya çıkmıştır.  
Fırsatçı enfeksiyonlar  
Fırsatçı enfeksiyon riski, organ nakli gerçekleştirilen bütün hastalarda yüksektir; bu risk, total 
immünosupressif yükle birlikte artar (bkz. bölüm 4.4). Sitomegalovirüs  (CMV) enfeksiyonu, 
kandidiyazis ve herpes simplex; yeni böbrek nakledilmiş diğer immünosüpresif ilaçlarla 
birlikte MYFORTIC  kullanan ve 1 yıl boyunca izlenen hastalarda kontrol grubuna yer vererek 
yapılan çalışmalarda en çok görülmüş olan fırsatçı enfeksiyonlardır. MYFORTIC  klinik 
çalışmalarında gözlemlenen CMV enfeksiyonu (seroloji, viremi  veya hastalık) görülme oranı, 
yeni böbrek nakledilmiş hastalarda %21,6 ve idame tedavisi görenlerde % 1,9 olarak bildirilmiştir.  
Yaşlı hastalar  
İmmünosüpresyon nedeniyle gelişen advers ilaç reaksiyonlarının görülme riski, yaşlı hastalarda genellikle artmış olabilir.  
Diğer advers ilaç reaksiyonları  
Aşağıda, MYFORTIC 'in 12 ay boyunca günde 1.440 mg'lık bir dozda siklosporin mikroemülsiyonu ve kortikosteroidlerle birlikte uygulandığı böbrek nakli hastalarında yapılan kontrollü klinik çalışmalarda bildirilen veya muhtemelen MYFORTIC ile ilişkili advers  ilaç 
reaksiyonlarını içermektedir. 
MedDRA sistemi organ sınıfları doğrultusunda uyarlanmıştır.  
Advers reaksiyonlar, aşağıdaki kategorilere gore listelenmiştir:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
≥.1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin edilemiyor).  
Enfeksiyonlar ve enfestasyonlar  
Çok yaygın: Viral, bakteriyel ve fungal enfeksiyonlar Yaygın: Üst solunum yolu enfeksiyonu, pnömoni  
Yaygın olmayan:Yara enfeksiyonu, sepsis*, osteomiyelit*  
İyi huylu ve kötü  huylu neoplazmalar  (Kist ve polipler de dahil olmak üzere)  
Yaygın olmayan: Siğil*, bazal hücre li karsinom*, Kaposi sarkomu*, lenfoproliferatif 
bozukluklar, skuamöz hücre li karsinom*  
Kan ve lenf sistemi hastalıkları  
Çok yaygın: Lökopeni  
Yaygın: Anemi, trombositopeni  
Yaygın olmayan:  Lenfopeni*, nötropeni*, lenfadenopati* 
Metabolizma ve beslenme hastalıkları  
Çok yaygın: Hipokalsemi, hipokalemi, hiperürisemi  
Yaygın: Hiperkalemi, hipomagnezemi   
 
11 / 19  
 Yaygın olmayan: Anoreksi, hiperlipidemi, diabetes mellitus*, hiperkolesterolemi*, 
hipofosfatemi  
Psikiyatrik hastalıklar  
Çok yaygın: Anksiyete  
Yaygın olmayan: Anormal rüyalar*, d elüzyone l algı* , uykusuzluk* 
Sinir sistemi hastalıkları  
Yaygın: Sersemlik hali, başağrısı  
Yaygın olmayan: Tremor   
Göz hastalıkları  
Yaygın olmayan: Konj onktivit*, görme  bulanıklığı * 
Kardiyak hastalıklar  
Yaygın olmayan: Taşikardi, ventriküler ekstrasistoller  
Vasküler  hastalıkları  
Çok yaygın: Hipertansiyon 
Yaygın: Hipotansiyon Yaygın olmayan: Lenfosel* Solunum, göğüs bozuklukları ve mediastinal hastalıklar  
Yaygın: Öksürük, dispne  
Yaygın olmayan: İnterstisyel akciğer hastalığı, pulmoner konjesyon*, hı rıltılı solunum*, 
pulmoner ödem * 
Gastrointestinal hastalıklar  
Çok yaygın: Di yare 
Yaygın: Karında şişkinlik , karın ağrısı, kabızlık, dispepsi, barsakta aşırı gaz, gastrit, gevşek 
dışkı, bulantı, kusma  
Yaygın olmayan: Abdominal hassasiyet, pankreatit, geğirme, kötü ağız kokusu*, ileus*, 
özofajit*, peptik ülser*, subileus*, gastrointestinal kanama, ağız kuruluğu*, dudak ülserasyonu*, parotis kanalı tıkanması*, gastro- özefageal reflu hastalığı*, jinjival h iperplazi*, 
peritonit* , dilde renk değişikliği*  
Hepato -biliyer hasta lıklar  
Yaygın: Anormal karaciğer fonksiyon testleri  
Deri ve deri altı doku hastalıkları  
Yaygın: Akne, kaşıntı  
Yaygın olmayan: Alopesi  
Kas-iskelet bozukluklar, bağ doku ve kemik hastalıkları  
Çok yaygın: Artralji Yaygın: M iyalji    
 
12 / 19  
 Yaygın olmayan: Artrit *, sırt ağrısı*, kas krampları  
Böbrek ve idrar yolu hastalıkları  
Yaygın: Kan kreatinin düzeyinde artış  
Yaygın olmayan: Hematüri*, renal tübüler nekroz*, üretral striktür  
Üreme ve meme hastalıkları   
Yaygın olmayan: İmpotans* 
Genel bozukluklar ve uygulama bölgesine  ilişkin hastalıklar  
Yaygın: Asteni, yorgunluk, periferik ödem, pireksi Yaygın olmayan: Grip benzeri rahatsızlık, alt ekstremite ödemi*, ağrı, sertlik*, susuzluk*, 
güçsüzlük*  
Yaralanma, zehirlenme ve prosedürel komplikasyonlar  
Yaygın olmayan : Kontüzyon* 
* Sadece tek hastada (372 hasta arasından) rapor edilen olay  
Not: Böbrek nakledilen hastalar, 1 yıla varan süreler boyunca günde 1440 mg MYFORTIC  
kullanmıştır. Yeni böbrek nakledilen ve idame tedavisi gören hastalarda, ikinci gruptaki 
insidansın daha düşük olma eğilimi göstermesine rağmen, benzer advers etki profilleri gözlenmiştir.  
Pazarlama sonrası deneyimde gözlenen advers ilaç reaksiyonları  
Aşağıdaki advers ilaç reaksiyonları, pazarlama sonrası deneyimden MYFORTIC ile spontan vaka raporları ve literatür vakalarından çıkarılmıştır. Bu reaksiyonlar, büyüklüğü kesin olmayan bir popülasyondan gönüllü olarak bildirildiği için, bunların sıklığını güvenilir bir şekilde hesaplamak mümkün değildir ve bu nedenle “bilinmiyor” olarak sınıflandırılmaktadır. Advers ilaç reaksiyonları, MedDRA’nın sistem organ sınıfına göre listelenmektedir. Her sistem organ sınıfı içerisinde advers ilaç reaksiyonları (ADR’le r) azalan ciddiyet sırasına göre 
listelenmektedir.  
Deri ve deri altı doku hastalıkları: deri döküntüsü ve agranülositoz  
Genel bozukluklar ve uygulama bölgesine ilişkin durumlar:  Pazarlama sonrası 
deneyimlerde de novo  pürin sentezi inhibitörleri ile ilişkili akut enflamatuar sendrom, yaygın 
olmayan sıklıkla, mikofenolat mofetil ve mikofenolik asit ile ilişkili, ateş, artralji, artrit, kas ağrısı ve yüksek enflamatuar belirteçler ile karakterize, paradoksal bir proinflamatuar reaksiyon olarak tanımlanmıştır.  Literatür vaka raporları, tıbbi ürünün kesilmesinin ardından hızlı bir iyileşmenin olduğunu göstermiştir. 
Aşağıdaki ek advers reaksiyonlar, MPA türevlerinin sınıf etkisi olarak 
nitelendirilmiştir:  
Enfeksiyonlar ve enfestasyonlar:  
Ciddi, bazen yaşamı  tehdit eden  menenjit, infeksiyöz endokardit, tüberküloz ve atipik 
mikobakteriyel enfeksiyonu dahil enfeksiyonlar. İ mmünosüpresanlar ile tedavi edilen 
hastalarda BK virüsü ile ilişkili nefropati vakalarının yanı sıra JC virüsü ile ilişkili progresif 
multifokal lökoensefalopati (PML) vakaları bildirilmiştir , MYFORTIC de bu ilaçlar 
arasındadır  (bkz. Bölüm 4.4).  
 
13 / 19  
 Kan ve len f sistemi hastalık ları:  
Nötropeni, pansitopeni.  
Diğer immünosüpresif ajanlarla kombinasyon halindeki  MPA türevleri  ile tedavi edilen 
hastalarda saf kırmızı kan hücre si aplazisi (PRCA) vakaları bildirilmiştir (bkz. bölüm 4.4). 
Bağışıklık sistemi hastalıkları:  
MYFORTIC ’i diğer bağışıklık sistemini baskılayıcı ajanlar ile kombinasyon halinde kullanan 
hastalarda hipogamaglob ulinemi bildirilmiştir.  
Solunum, göğüs  bozuklukları  ve mediastinal hastalıklar :  
MYFORTIC ’i diğer bağışıklık sistemini baskılayıcı ajanlar ile kombinasyon halinde kullanan 
hastalarda münferit interstisyel akciğer hastalığı bildirimleri olmuştur. Ayrıca MYFORTIC ’i 
diğer bağışıklık sistemini baskılayıcı ajanlar ile kombinasyon halinde kullanan hastalarda 
bronşektazi bildirimleri de olmuştur. 
MPA türevleri ile tedavi edilen hastalarda edinilmiş Pelger -Huet anomalisi dahil anormal 
nötrofil morfolojisi yönünde münferit olgular gözlenmiştir. Bu değişiklikler nötrofil işlevinde 
bozulma ile ilişkili değildir. Bu değişiklikler, hematolojik incelemele rde nötrofil 
matüritesinde, MYFORTIC  kullanan bağışıklık sistemi baskılanmış hastalarda enfeksiyon 
belirtisi şeklinde yanlış yorumlanabilecek bir ‘sola kaymayı’ gösteriyor olabilir.  
Gastrointestinal hastalıklar :  
Kolit, CMV gastrit, intestinal perforasyon, gastrik ülserler, duodenal ülserler.  
Gebelik, lo husalık ve perinatal durumlar:  
Ağırlıklı olarak ilk üç aylık dönemde olmak üzere mikofenolata maruz kalan hastalar arasında 
spontan düşük olguları bildirilmiştir (bkz. bölüm 4.6). 
Konjenital bozukluklar:  
Diğer bağışıklık sistemini baskılayıcı ajanlar ile kombinasyon halinde mikofenolata mofetile  
maruz kalan hastaların çocuklarında,  pazarlama sonrasında çoklu konjenital malformasyonlar 
gözlenmiştir  (bkz. Bölüm 4.6).  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli   advers reaksi yonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr
; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
4.9. Doz aşımı ve tedavisi  
MYFORTIC ile kasti veya kaza sonucu doz aşımlarına ilişkin raporlar söz konusu olmuştur ancak  tüm hastalarda buna bağlı yan etkiler görülmemiştir.  
Advers olayların bildirildiği aşırı doz vakalarında, olaylar, sınıfın bilinen güvenlilik profili dahilindedir (büyük oranda kan diskrazileri, sepsis...) (bkz. bölüm 4.4 ve 4.8). 
Diyaliz, inaktif metabolit MPAG'ı uzaklaştırmak için kullanılabilse de, klinik olarak anlamlı 
miktarlarda aktif MPA’yı uzaklaştırması beklenmez. Bu büyük ölçüde MPA'nın çok yüksek plazma protein bağlama oranından kaynaklanmaktadır (%97). MPA'nın enterohepa tik  
 
14 / 19  
 dolaşımına müdahale ederek, kolestiramin gibi safra asidi sekestranları, sistemik MPA 
maruziyetini azaltabilir.  
5.  FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup:  Antineoplastik ve İmmünomodülator A janlar , İmmünosüpresanlar, 
Selektif immünosüpresanlar  
ATC kodu: L04AA06  MPA; güçlü, seçici, rekabetçi olmayan ve geri dönüşümlü bir inosin monofosfat dehidrogenaz 
inhibitörüdür ve bu nedenle DNA'ya katılma olmaksızın guanozin nükleotit sentezinin de 
novo yolağını inhibe eder. T - ve B-lenfositleri çoğalmaları için kritik olarak pürinlerin de novo  
sentezine bağımlı olduğundan, diğer hücre türleri kurtarma yolaklarını kullanabilirken, MPA'nın lenfositler üzerinde diğer hücrelere göre daha güçlü sitostatik etkileri vardır.  
5.2.    Farmakokine tik özellikler  
Genel özellikler  
Mikofenolik asit sodyum tuzu halinde beyaz ila kirli beyaz renkte tozdur. Fizyolojik pH’daki sulu çözeltilerde yüksek çözünürlüğe sahiptir. 0,1 N hidroklorik asitte pratik olarak çözünmez.  
Emilim:  
Mikofenolat sodyum, oral olarak alındıktan sonra tama yakın olarak emilir. Enterik kaplı bir 
formülasyon kimliğini taşımasına uygun olarak, plazmadaki mikofenolik asit 
konsantrasyonlarının maksimal değerlere ulaşması için geçen süre (t maks), 1,5- 2 saat kadardır. 
Tüm sabah farmakokinetik profillerinin yaklaşık %10'u, 24 saat/gün MPA maruziyeti üzerinde herhangi bir beklenen etki olmaksızın, bazen birkaç saate varan gecikmeli bir t
maks 
göstermiştir.  
Mikroemülsiyon şeklinde kullanılan siklosporin tedavisiyle bağışıklığı baskı altında olan, stabil durumdaki, böbrek nakledilmiş hastalarda mikofenolik asit dozunun %93'ünün gastrointestinal kanaldan emildiği ve mutlak biyoyararlanım oranının %72 olduğu gösterilmiştir. MYFORTIC farmakokinetiği, çalışılan 180 ila 2.160 mg doz aralığında dozla 
orantılı ve doğrusaldır.  
720 mg tek doz MYFORTIC 'in yağ bakımından zengin (55 gram yağ, 1000 kalori) bir 
yemekle birlikte alınması, aç karnına alınmasına kıyasla mikofenolik asidin, etkinlikle ilişkili en önemli farmakokinetik parametre olan sistemik eğri altında kalan alan  (EAA) değerinde 
değişiklik yapmaz. Ancak, maksimal mikofenolik asit konsantrasyonu (C
maks) %33 oranında 
azalır.  Ayrıca, T lag ve T maks ortalama 3 -5 saat gecikmiş olup, birkaç hasta >15 saatlik T maks 
değeri göstermiştir. Gıdanın MYFORTIC üzerindeki etkisi bir doz aralığından diğerine emilim çakışmasına yol açabilir. Bununla birlikte bu etkinin klinik anlamı olmadığı görülmüştür.   
Dağılım: 
Mikofenolik asidin kararlı plaz ma düzeylerindeki dağılım hacmi 50 litredir. Gerek 
mikofenolik asit (MPA); gerekse başlıca metaboliti olan mikofenolik asit glukuronid (MPAG), plazma proteinlerine yüksek oranda bağl anır (sırasıyla %97 ve %82 oranında). 
Protein bağlanma yerlerinde azalma (üremi, karaciğer yetmezliği, hipoalbüminemi, proteinlere yüksek oranda bağlanan diğer ilaçlarla birlikte kullanım), serbest mikofenolik asit  
 
15 / 19  
 konsantrasyonlarını artırabilir ve bu durumda, mikofenolik asitle ilişkili advers etkilerin 
görülme riski de artabilmektedir.  
Biyotransformasyon: 
Mikofenolik asit öncelikle, glukuronil transferaz enzimi aracılı glukronidasyon reaksiyonu sonucu mikofenolik asidin fenolik glukuronidi (MPAG) yönünde metabolize edilir. Mikofenolik asidin başlıca metaboliti olan mikofenolik asit glukuronid, biyolojik akt iviteye 
sahip değildir. Mikroemülsiyon şeklinde kullanılan siklosporin tedavisiyle bağışıklığı baskı altında olan, stabil durumdaki, böbrek nakledilmiş hastalarda, oral mikofenolik asit dozunun %28 kadarı sistemik dolaşıma karışmadan glukronidasyon reaksiyonu i le önce mikofenolik 
asit glukuronid oluşur. Eliminasyon yarı lanma  ömrü mikofenolik aside kıyasla daha uzun 
(yaklaşık 16 saat) olan bu metabolitin plazma klirensi, saatte 0, 45 litredir.  
Eliminasyon:  
MPA’nın eliminasyon yarı ömrü 12 saat ve klirensi 8 ,6 L/saattir. İdrarda çıkan mikofenolik 
asit miktarının göz ardı edilebilir bir düzeyde (<%1) olmasına karşın, MPA’nın büyük bölümü idrarda MPAG olarak elimine edilir. Safraya salgılanan MPAG, bağırsak florası tarafından dekonjügasyona uğramaya açıktır. Bu dekonjügasyondan oluşan MPA daha sonra tekrar emilebilir. MYFORTIC dozu uygulandıktan yaklaşık 6- 8 saat sonra, dekonjüge MPA’nın 
tekrar emilmesi ile uyumlu olarak ikinci bir MPA konsantrasyonu piki ölçülebilir. MPA preparatlarına özgü bir durum olarak MPA çukur düzeylerinde büyük bir değişkenlik vardır ve MYFORTIC ile tedavi edilen hastaların yaklaşık %2’sinde yüksek sabah çukur düzeyleri gözlenmiştir (C
0>10 mcg/mL ). Diğer yandan, genel maruziyetin göstergesi olan kararlı 
durumdaki (0- 12 saat) EAA değerleri , çalışmalar arasında karşılık gelen C çukur değerinden 
daha düşük bir değişkenlik göstermiştir.  
Doğrusallık/doğrusal olmayan durum:  
MYFORTIC 'in farmakokinetiği, dozuyla orantılı olup, incelenen doz sınırları arasında (180-
2160 mg), doğrusal  bir karakter taşımaktadır.  
Hastalardaki karakteristik özellikler  
Böbrek yetmezliği:  
Böbrek fonksiyonu normal olan hastalardaki mikofenolik asit farmakokinetiği, böbrekleri hiç çalışmayan hastalardakinden farksız gözükmektedir. Buna karşılık mikofenolik asit glukuronat (MPAG) EAA değeri, böbrek fonksiyonu azaldıkça artmış ve anüri durumunda, 
böbrek fonksiyonu normal hastalardakinin yaklaşık 8 katı bulunmuştur. Hemodiyaliz, mikofenolik asidin ve mikofenolik asit glukuronatın klerensini etkilememiştir. Böbrek 
yetmezliğinde, plazmadaki serbest (proteinlere bağlı olmayan) mikofenolik asit düzeyi de anlamlı şekilde yükselebilir. Bu durum, kan üre konsantrasyonu yükseldiğinde, mikofenolik asidin plazma proteinlerine bağlanmasının azalmasına bağlı olabilir. 
Karaciğer yetmezliği:  
Alkolik sirozu olan gönüllülerde mikofenolik asidin karaciğerdeki glukuronidasyonu, karaciğer parankimasının bu hastalığından nispeten etkilenmemiştir. Karaciğer hastalığının bu konjügasyon üzerindeki etkisi olasılıkla, mevcut patolojiye göre değişmektedir. Buna karşılık primer safra sirozu gibi, öncelikle biliyer hasarın söz konusu olduğu hastalıklar, glukuronidasyonu farklı şekilde etkileyebilir. 
   
 
16 / 19  
 Pediyatrik popülasyon:  
Çocuklar ve ergenlerde MYFORTIC kullanımına ilişkin veriler kısıtlıdır.  Aşağıdaki tabloda, 
siklosporin bazlı immünosupresyon alan stabil pedi yatrik böbrek nakli hastaları (5- 16 yaş) 
için ortalama (SD) MPA farmakokinetiği gösterilmektedir. 450 mg/m2 dozda ortalama MPA 
EAA değeri 70 mg MYFORTIC kullanan yetişkinlerde ölçülene benzerdir. MPA’nın ortalama 
görünür klirensi yaklaşık 6,7 L /sa/m2’dir. 
Cinsiyet :  
MYFORTIC  farmakokinetiği  üzerinde  cinsiyet  faktörünün klinik önemi olan bir etkisi 
göster ilmemiştir . 
Geriyatrik popülasyon:   
Yaşlılarda farmakokinetik resmi olarak incelenmemiştir. M ikofenolik asit kullanımı, yaşa 
göre klinik önemi olacak derecede değişen bir parametre olarak gözükmemektedir. 
Mikroemülsiyon şeklinde kullanılan siklosporin tedavisiyle bağışıklığı baskı altında olan 
böbrek nakledilmiş hastalar :  
MYFORTIC  kullanılmasını takiben mikofenolik aside ait ortalama parametreler, aşağıdaki 
tabloda gösterilmektedir. Nakilden hemen sonraki erken dönemde, mikofenolik asidin 
ortalama EAA ve ortalama C maks değerleri, nakilden 6 ay sonra  ölçülen değerlerin  yaklaşık 
yarısıdır.  
Mikroemülsiyon şeklinde kullanılan siklosporin tedavisiyle bağışıklığı baskı altında olan, böbrek nakledilmiş hastalarda oral MYFORTIC verilmesini takiben, mikofenolik asidin ortalama (SD) farmakokinetik parametreleri  
Yetişkin kronik, çoklu doz uygulama  
720 mg BID  
(Çalışma ERLB 301)  
n=48 Doz T
maks* 
(sa) Cmaks 
(mcg/mL)  EAA 0 -12 
(mcg x sa / mL) 
Nakil sonrası 14. gün  720 mg  2  13,9 (8 ,6)  29,1 (10,4)  
Nakil sonrası 3. ay  720 mg  2  24,6 (13,2)  50,7 (17,3)  
Nakil sonrası 6. ay  720 mg  2  23 (10,1)  55,7 (14,6)  
Yetişkin kronik, çoklu 
doz uygulaması  
720 mg BID  
Nakil sonrası 18. ay  
(Çalışma ERLB 302)  
n=18  Doz Tmaks* 
(sa) Cmaks 
(mcg/ mL) EAA 0 -12 
(mcg x s a/ mL) 
720 mg  1,5  18,9 (7 ,9)  57,4 (15)   
 
17 / 19  
 Pediatrik  
450 mg/m2 tekli doz  
(Çalışma ERL 0106)  
n=16  Doz Tmaks* 
(sa) Cmaks 
(mcg/ mL) EAA o -∞ 
(mcg x sa / mL) 
450 mg/m2 2,5  31,9 (18,2)  74,5 (28,3)  
*medyan değerler  
5.3.  Klinik önces i güvenli lik verileri  
Hematopoetik ve lenfoid sistem, sıçanlarda ve farelerde mikofenolat sodyum ile yürütülen 
tekrarlanan doz toksisitesi çalışmalarında etkilenmiş başlıca organlardır. MPA’ya maruz kalan 
kemirgenlerde doz kısıtlayıcı toksisite olarak aplastik, rejeneratif anemi tanımlanmıştır. Miyelogram değ erlendirmesi eritroid hücrelerde (polisitokromatik eritroblastlar ve 
normoblastlar) belirgin bir azalma ve dalakta doza bağımlı büyüme ve ekstramedüller hematopoezde artışı göstermiştir. Bu etkiler renal nakil hastalarında 1 ,44 g/günlük önerilen 
MYFORTIC d ozunda klinik maruziyete eşdeğer ya da daha düşük sistemik maruziyet 
düzeylerinde meydana gelmiştir.  
Köpeklerde önerilen dozlarda klinik maruziyete eşdeğer veya daha düşük sistemik maruziyet düzeylerinde gastrointestinal etkiler gözlenmiştir. 
Mikofenolik asidin (sodyum tuzu olarak) klinik dışı toksisite profili hasta popülasyonu ile 
daha ilgili güvenlilik verileri sağlayan insan klinik çalışmalarında gözlenen advers olaylarla tutarlı görünmektedir (bkz. bölüm 4.8). 
Üç genotoksisite analizi ( in vitro  fare lenfoma analizi, V79 Çin hamster hücrelerinde 
mikronukleus testi ve in vivo  fare kemik iliği mikronukleus testi) mikofenolik asidin 
kromozomal anomalilere neden olma potansiyelini göstermiştir. Bu etkiler farmakodinamik 
etki şekli, yani duyarlı hücrelerde nükleotid sentezinin inhibisyonu ile ilişkili olabilir. Gen mutasyonu tespi ti için diğer in vitro  testler genotoksik aktivite göstermemiştir.  
Mikofenolik asit (sodyum tuzu olarak) sıçanlarda ve farelerde tümörijenik değildir. Hayvan karsinojenisite çalışmalarında test edilen en yüksek doz 1,44 g/günlük önerilen klinik dozda renal nakil hastalarında gözlenen sistemik maruziyetin yaklaşık 0,6- 5 katı (EAA veya C
maks) 
ile sonuçlanmıştır.  
Mikofenolik asit (sodyum tuzu olarak) genel toksisite ve embriyotoksisitenin gözlendiği doz düzeylerine kadar erkek veya dişi sıçanların fertilitesini etkilememiştir.  
Sıçanlarda 1 mg/kg kadar düşük bir dozda mikofenolik asit (sodyum tuzu olarak) ile yürütülen bir teratoloji çalışmasında dölde, anoftalmi, eksensefali ve umblikal herniyi içeren malformasyonlar gözlenmiştir. Bu dozda sistemik maruziyet 1 ,44 g/günlük MYFORTIC 
dozunda klinik maruziyetin 0,05 katını temsil eder (bkz., bölüm 4.6).  
Sıçanlarda yürütülen bir pre - ve postnatal gelişim çalışmasında mikofenolik asit (sodyum tuzu 
olarak), ayrıca malformasyonları indükleyen 3 mg/kg’lık en yüksek dozda gelişimsel gecikmelere (dişilerde anormal pupiller refleks ve erkeklerde prepüsyal ayrılma) neden olmuştur. 
Mikofenolik asit (sodyum tuzu olarak) in vitro  3T3 NRU fototoksisite analizinde fototoksik 
potansiyel göstermiştir.  
   
 
18 / 19  
 6. FARMASÖTİK ÖZELLİKLER  
6.1. Yardımcı maddelerin listesi  
Mısır nişastası  
Povidon(K -30) 
Krospovidon 
Susuz laktoz  (sığır kaynaklı)  
Silika, kolloidal anhidr / Kolloidal silikon dioksit  
Magnezyum stearat  
Hipromelloz ftalat/hidroksipropilmetilselüloz ftalat Titanyum dioksit (E171)  
Demir oksit sarı (E172)  
İndigotin (E132)  
6.2. Geçimsizlikler  
Uygulanamaz.   
6.3.     Raf ömrü  
36 ay 
6.4. Saklamaya yönelik özel tedbirler  
30 °C’nin altındaki oda sıcaklığında saklayınız.  
Işıktan ve rutubetten koruyunuz. Orijinal ambalajında saklayınız.  
6.5. Ambalajın niteliği ve içeriği  
PA / AL / PVC alüminyum blisterde;  
MYFORTIC  180 mg gastro- rezistan tablet  120 tablet 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
MYFORTIC  tablet, enterik kaplamanın  bozulmaması için  ezilmemelidir  (bkz. bölüm 4.2) . 
Mikofenolat sodyum teratojenik  etki göstermiş tir (bkz bölüm 4.6). Herhangi bir nedenle 
MYFORTIC  tabletler ezilirse, toz halindeki ilacın  solunmasından ya da deri ve mukoza ile  
doğrudan temasından kaçınınız. 7.  RUHSAT SAHİBİ  
Novartis Sağlık, Gıda ve Tarım Ürünleri San. ve Tic. A.Ş. Kavacık/Beykoz/İstanbul  
8.  RUHSAT NUMARASI  
114/90  
 
19 / 19  
 9.  İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 23.10.2003  
Ruhsat yenileme tarihi: 23.10.2008 
10. KÜB’ ÜN YENİLENME TARİHİ  
 