1  
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
GENOTROPİN GOQUİCK® 5,3 mg/m L enjeksiyonluk çözelti için toz ve çözücü içeren 
kullanıma hazır kalem  
Steril  
 
2. KALİTATİF VE KANTİTATİF BİLEŞİM  
 
Etkin madde:  
 
Somatropin                                             5,3 mg /mL (16 IU)  
 
Somatropin, rekombinant DNA teknolojisiyle Escherichia coli hücrelerinde üretilmiş  bir 
proteindir .  
 
Yardımcı madde(ler):  
 
Sodyum dihidrojen fosfat susuz               0,33 mg          
Disodyum fosfat susuz                             0,32 mg      
 
Yardımcı maddeler için 6.1’e bakınız.  
 
3. FARMASÖTİK FORM  
 
Enjeksiyonluk çözelti  için toz ve çözücü içeren kullanıma hazır kalem.  
İki kompartımanlı kartuşun ön kompart ımanında beyaz toz ve arka kompart ımanında berrak 
çözelti bulunmaktadır.  
 
4. KLİNİK ÖZELLİKLER  
 
4.1 Terapötik endikasyonlar  
Çocuklar  
Büyüme hormonunun yetersiz salgılanmasına bağlı büyüme bozukluklarında (büyüme 
hormonu eksikliği, BHE) ve Turner sendromu ile ilişkili büyüme bozukluklarında veya kronik 
böbrek yetmezliği ile ilişkili büyüme bozukluklarında.  
 
Doğum ağırlığı ve/veya boyu -2 standart sapmanın (SD) altında olan ve 4 yaş veya sonrasında 
gerekli büyümeyi yakalayamamış [son yıl süresince büyüme hızı (HV) standart sapma skoru 
SDS<0], gestasyonel yaşına göre küçük (SGA) doğan kısa boylu çocuklardaki bü yüme 
bozukluklarında [mevcut uzunluk standart sapma skoru (SDS)< -2,5 ve ebeveyne uyarlanmış 
SDS< -1). 
 
Büyüme ve vücut kompozisyonunun iyileştirilmesi için Prader -Willi sendromunda (PWS). 
PWS tanısı uygun genetik testlerle doğrulanmalıdır.  
 
Yetişkinler  
Belirgin büyüme horm onu eksikliği olan yetişkinlerde yerine koyma tedavisi.  
 2  
 Yetişkin çağı başlangıcı: Bilinen hipotalamik veya hipofiz patolojisinin sonucu olarak çoklu 
hormon eksiklikleri ile ilişkili ciddi büyüme hormonu eksikliği olan ve prolaktin dışında bilinen 
en az bir hipofiz hormonu eksikliği olan hastalar. Bu hastalar, b üyüme hormonu eksikliğini 
teşhis etmek veya dışlamak için uygun bir dinamik testten geçmelidir.  
 
Çocukluk çağı başlangıcı: Doğuştan, genetik, kazanılmış veya idiyopatik nedenlerle çocukluk 
döneminde büyüme hormonu eksikliği olan hastalar. Çocukluk çağı başlangıçlı BHE'si olan 
hastalar, boyca büyümenin tamamlanmasından sonra büyüme hormonu salgılama ka pasitesi 
açısından yeniden değerlendirilmelidir.  Kalıcı BHE olasılığı yüksek olan hastalarda, örneğin 
konjenital bir neden veya bir hipotalamo/hipofizer hastalık veya hasara sekonder BHE’li 
kişilerde, büyüme hormonu tedavisini bıraktıktan en az dört hafta  sonra serum insülin benzeri 
büyüme faktörü -I (IGF -I) SDS< -2 ise şiddetli BHE için yeterli kanıt olarak kabul edilmektedir.  
 
Diğer tüm hastalarda IGF -I testi ve bir büyüme hormonu stimülasyon testi gerekecektir.  
 
4.2 Pozoloji ve uygulama şekli  
 
Pozoloji/uygulama sıklığı ve süresi  
Dozaj ve uygulama planı her bireye özel yapılmalıdır.  
 
Enjeksiyon subkutan olarak yapılmalı  ve lipoatrofi oluşumunu önlemek için enjeksiyon yeri 
değiştirilmelidir.  
 
Çocuklardaki büyüme hormonu salgılanma yetersizliğine bağlı büyüme bozukluğunda : 
Genellikle  günde 0,025 – 0,035 mg/kg  vücut ağırlığı  veya  günde  0,7 –1 mg/m²  vücut yüzey 
alanı dozu  önerilmektedir . Daha yüksek dozlar ın da kullanıldığı olmuştur.  
 
Çocukluk çağı başlangıçlı BHY  ergenlik çağında da devam ederse, tam somatik gelişim 
(örneğin  vücut kompozisyonu, kemik k ütlesi) elde edilinceye dek tedavi sürdürülmelidir . Takip 
için, geçiş döneminde T skoru> -1 (cinsiyet ve etnik köken h esaba katılarak dual enerjili X -ışını 
absor psiyometri si ile ölçülen ortalama yetişkin pik kemik kütlesine standartlaştırılarak) olarak 
tanımlanan normal pik kemik k ütlesine erişim  terapötik hedeflerden bir tanesidir. Dozlama ile 
ilgili öneriler için aşağıdaki yetişkinler bölümüne bakınız.  
 
Çocuklardaki b üyüme ve vücut kompozisyonunun iyileştirilmesi için P rader Willi sendromunda 
kullanım:  
Genellikle günde 0,035 mg/kg vücut ağırlığı veya günde 1,0 mg/  m² vücut yüzey alanı dozu 
önerilir. Günlük 2,7 mg doz aşılmamalıdır. Büyüme hızı yılda 1 cm’ den az olan ve epifizleri 
kapanmaya yakın olan çocuklarda tedavi uygulanmamalıdır.  
 
Turner sendromuna bağlı büyüme bozukluğu :  
Günde 0,045–0,05 mg/kg vücut ağırlığı veya 1,4 mg/m² vücut yüzey alanı dozu önerilir . 
 
Kronik böbrek yetmezliğine  bağlı büyüme bozukluğu :  
Günde  0,045–0,05 mg/kg  vücut ağırlığı  (günde 1,4 mg/m²  vücut yüzey alanı ) dozu önerilir. 
Büyüme hızı çok düşükse daha yüksek dozlar gerekebilir. 6 aylık tedavi sonra sında  dozun 
yeniden düzenlenmesi gereke bilir.  
 
 
 3  
 Gestasyonel yaşa göre küçük (SGA)  doğan  kısa boylu çocukların büyüme bozukluklarında:   
Final boya  erişinceye kadar genellikle vücut ağırlığına göre  günlük  0,035 mg/kg ( günde 1 
mg/m²  vücut yüzey alanı ) doz önerilmektedir  (bkz. bölüm 5.1) . Tedavinin ilk yılından sonra 
uzama hızı SDS  +1’in altında ise tedavi bırakılmalıdır. Uzama hızı <2 cm/yıl ise tedavi 
bırakılmalıdır. Bununla ilgili bir onaya ihtiyaç duyuluyorsa; epifizyel büyüme plaklarının 
kapanm asına bağlı olarak kemik yaşı  >14 yaş  (kızlar için) veya >16 yaş  (erkekler için)’ dir. 
 
Pedi yatrik hastalarda doz önerileri  
Endikasyon  mg/kg vücut ağırlığı na göre  
günlük doz  mg/m² vücut yüzey alanı na 
göre günlük doz  
Çocuklarda büyüme 
hormonu eksikliği  0,025-0,035 0,7-1 
 
Çocuklarda Prader -Willi 
sendromu  0,035  1 
Turner sendromu  0,045-0,05 1,4 
Kronik böbrek yetmezliği  0,045-0,05 1,4 
Gestasyonel yaşına göre 
küçük doğan çocuklar  0,035 1 
 
 
Yetişkinlerdeki büyüme hormonu eksikliği :  
Çocukluk çağı BHY sonrasında  büyüme hormonu tedavisine devam eden hastalarda önerilen 
yeniden başlangıç dozu günlük 0,2-0,5 mg ’dır. Doz, IGF -I konsantrasyonuyla belirlen en 
bireysel hasta ihtiyaçlarına  göre aşamalı olarak artırılmalı veya azaltılmalıdır.  
 
Yetişkin başlangıçlı BHY olan hastalarda tedavi günlük 0,15 -0,3 mg olacak şekilde düşük doz 
ile başlamalıdır. Doz, IGF -I konsantrasyonuyla belirlenen bireysel hasta ihtiyaçlarına göre 
aşamalı olarak artırılmalıdır.  
 
Her iki durumda da tedavi hedefi, IGF -I konsantrasyonlarının yaşa göre düzeltilmiş ortalamanın 
2 SDS içinde olmasıdır. Tedavinin başlangıcında normal IGF -I konsantrasyonları olan hastalar 
2 SDS’i aşmayacak şekilde normalin üst sınırında IGF -I seviyesine dek büyüme hormonu 
almalıdır. Klinik yanıt ve yan etkiler  doz titrasyonu için yönlendirici  olarak kullanılabilir . İyi 
bir klinik yanıta rağmen, IGF -I seviyeleri normalleşemeyen ve doz artırımına gerek 
duyulmayan BHY hastaları olduğu bilinmektedir. İdame dozu nadiren günde 1 mg’ı 
aşmaktadır. Erkeklerin IGF -I duyarlılığının zamanla art tığı göz önünde bulundurulursa, 
kadınlara daha yüksek doz gerekebilir . Yani kadınlarda ; özellikle oral östrojen replasmanı 
alanlarda , yetersiz tedavi riski var ken; e rkeklerde aşırı tedavi riski vardır. Bu nedenle  büyüme 
hormonu dozunu n kesinliği  altı ayda bir kontrol edilmelidir. Normal fizyolojik büyüme 
hormonu üretimi yaşla beraber azaldıkça;  doz gereksinimleri de azalmaktadır. 60 yaş üzeri 
hastalarda tedaviye günde 0 ,1-0,2 mg dozla başlanmalı ve ilacın dozu bireysel gereksinimlere 
göre yavaş  yavaş  artırılmalıdır. Minimum etkili doz kullanılmalıdır. Bu hastalardaki idame 
dozu nadiren günde 0 ,5 mg’ı aşmaktadır . 
 
Uygulama şekli  
Dozlama  ve uygulama  sıklığı  bireyselleştirilmelidir.  
Enjeksiyonlar subk utan enjeksiyon şeklinde ve lipoatrofi gelişmesini önleyebilmek için her 
seferinde yeri değiştirilerek uygulanır.  
 
 
 4  
 Özel popülasyonlara ilişkin ek bilgiler:  
 
Böbrek/Karaciğer yetmezliği:  
Kronik böbrek yetmezliğinde, tedavi başlamadan önce renal fonksiyon yüzde 50’nin altında 
olmalıdır. Büyüme bozukluğunu doğrulamak için  tedaviden önceki 1 yıl boyunca büyüme takip 
edilmelidir . Bu dönemde böbrek  yetmezli ği için konservatif tedavi verilmeli (asidoz kontrolü, 
hiperparatiroidizm ve beslenme durumunun kontrolü) ve tedavi boyunca idame edilmelidir. 
Böbrek nakli  sırasında tedavi kesilmelidir.  
 
Bugüne kadar GENOTROPİN  GOQUİCK ile tedavi edilen kronik böbrek  yetmezli ği olan 
hastaların  nihai boyu ile ilgili veriler bulunmamaktadır.  
 
Karaciğer yetmezliğine ilişkin mevcut veri bulunmamaktadır.  
 
Pedi yatrik popülasyon:  
Pediyatrik kullanım ile ilgili bilgi üstte verilmiştir.  
 
Geriyatrik popülasyon:  
80 yaş üstündeki hastalarda yeterli deneyim yoktur. Yaşlı hastalar GENOTROPİN  GOQUİCK ’ 
in etkilerine karşı daha hassas olabilir ve dolayısıyla advers reaksiyon gelişi mine daha eğilimli 
olabilirler.  
 
4.3 Kontrendikasyonlar  
 
Etkin madde veya bölüm 6.1’de listelenen yardımcı maddelerden herhangi birine karşı  aşırı 
duyarlılık  durumunda kullanılmamalıdır.  
 
Somatropin, tümör aktivitesini gösteren herhangi bir bulgunun bulunması durumunda 
kullanılmamalıdır.  Büyüme hormonu tedavisine başlanmadan önce intrakraniyal tümörler 
inaktif olmalı ve antitümör tedavi tamamlanmış olmalıdır. Tümör büyümesine ilişkin kanıt 
olması halinde tedavi sonlandırılmalıdır.  
 
GENOTROPİN GOQUİCK epifizleri kapanmış çocuklarda büyümenin uyarılması için 
kullanılmamalıdır.  
 
Açık kalp ameliyatı, abdominal cerrahi, kazaya bağlı multipl travma, akut solunum yetm ezliği 
veya benzeri durumları izleyen komplikasyonların bulunduğu  akut kritik hastalığı olan 
hastalara  GENOTROPİN GOQUİCK uygulanmamalıdır (idame tedavisine giren hastalarla 
ilgili olarak bölüm 4.4 ’ e bakınız ). 
 
4.4 Özel kullanım uyarıları ve önlemleri  
 
Hastalığın t anısı ve GENOTROPİN  GOQUİCK tedavisi , terapötik kullanım endikasyonu nda; 
hastaların tanı ve tedavisinde  yeterli nitelikte ve tecrübe deki doktorlar tarafından baş latılmalı 
ve takip edilmelidir.  
 
Miyozit çok nadir bir advers olaydır ve koruyucu madde metakrezol ile ilişkili olabilir . Miyalji 
veya enjeksiyon yerinde aşırı ağrı durumunda miyozit düşünülmelidir ve tanı doğrulandığı 
takdirde, metakrezol içermeyen bir somatropin  preparatı kullanılmalıdır.   
 5  
 Maksimum önerilen günlük doz aşılmamalıdır (bkz. bölüm 4.2).  
 
İnsülin hassasiyeti  
Somatropin insülin hassasiyetini azaltabilir. Diabetes mellitus  olan hastalarda somatropin 
tedavisine başlandıktan sonra insülin dozunun ayarlanması gerekebilir. Diyabeti  olan, glukoz 
intoleransı veya diyabetle ilgili ilave risk faktörleri bulun an hastalar somatropin tedavisi 
sırasında yakından takip edilmelidir.  
 
Tiroi d fonksiyonu  
Büyüme hormonu T4’ün T3’e tiroi d dışı dönüşümü nü artırabilir ve bu durum serum T4 ’ünün 
azalması na ve serum T3’ünün artması na yol açabilir . Periferik tiroi d hormon seviyeleri sağlıklı 
olguların büyük bölümünde referans aralığında kalır ken, subklinik hipotiroidizmi olan 
olgularda teorik olarak hipotiroidizm gelişebilir. Sonuç olarak, tiroi d fonksiyonu tüm hastalarda 
takip edilmelidir.  Standart replasman tedavisi sırasında hipopitüitarizm olan hastalarda büyüme 
hormonu tedavisinin tiroi d fonksiyonu üzerindeki potansiyel etkisi yakından izlenmelidir.  
 
Hipoadrenalizm  
Somatropin tedavisine başlamak;  11βHSD -1'in inhibisyonu ve serum kortizol 
konsantrasyonları nda azalma  ile sonuçlanabilir. Somatropin ile tedavi edilen hastalarda ; 
önceden tanısı konmamış merkezi (ikincil) hipoadrenalizm görünür hale gelmiş olabilir  ve 
glukokortikoid replasmanı gerekebilir. Ayrıca , daha önceden hipoadrenalizm  teşhisi almış ve 
glukokortikoid replasman tedavisi uygulanan  hastalar da, somatropin tedavisini  takiben idame  
veya stres dozları nda bir artış yapılması gerekebilir (bkz.  bölüm 4.5).  
 
Oral östrojen tedavisi ile kullanım  
Eğer s omatropin alan bir kadın oral östrojen tedavisin e başlarsa; serumdaki IGF -1 seviyelerini 
yaşına uygun aralıklarda tutmak için kullandığı somatropinin dozunun artırılması gerekebilir. 
Aksine,  somatropin kullanan  bir kadın oral östrojen tedavisi  almayı bırakırsa büyüme hormonu 
fazlalığı ve/ veya yan etkilerden kaçınmak için somatropin dozunun azaltılması gerekebilir (b kz. 
bölüm 4.5).  
 
Malign bir hastalığın tedavisine sekonder büyüme hormonu yetersizliğinde malignitenin relaps 
belirtilerine dikkat edilmesi önerilmektedir.  Çocukluk döneminde kanser sonrası 
sağkalımlarda, somatropin ile tedavi edilen hastalarda ilk neoplazma sonrası ikinci bir 
neoplazma gelişiminde risk artışı bildirilmiştir. Bu ikinci neoplazmaların en yaygın görülenler i; 
ilk ne oplazmaları için kafa bölgesine radyasyon tedavisi uygulanan  hastalarda özellikle 
menenjiyom olmak üzere intrakran iyal tümörler dir.    
 
Büyüme hormonu yetersizliği  dahil, endokrin bozukluğu olan hastalarda kalça ekleminde epifiz 
kayması genel popülasyondan daha sık görülebilir. Somatropin tedavisi sırasında topallama 
görülen çocuklar  klinik olarak incelenmelidir.  
 
Benign intrakraniyal hipertansiyon  
Şiddetli veya tekrarlayan  baş ağrısı, görme sorunları, bulantı ve/veya kusma gelişmesi halinde 
papilödem için fundoskopi yapılması önerilmektedir. Papilödem doğrulandığında benign 
intrakraniyal hipertansiyon düşünülmeli ve eğer uygun ise büyüme hormonu tedavisi 
sonlandırılmalıdır. Günümüzde, intrakraniyal hipertansiyonu düzelmiş hastalarda büyüme 
hormonu tedavisinin sürdürülmesi konusunda özel fikir verebilecek bilimsel yeterliliğe sahip 
veri mevcut değildir . Büyüme hormonu tedavisine tekrar başlanırsa, int rakraniyal hipertansiyon 
semptomlarının dikkatli şekilde takibi gerekir.  6  
  
Lösemi  
Büyüme hormonu eksikliği olan az sayıda hastada lösemi bildirilmiştir ve bu hastalardan 
bazıları somatropin ile tedavi edilmiş tir. Ancak , predispozan  faktörler bulunmaksızın büyüme 
hormonu alan hastalarda lösemi in sidansının arttığı yönünde kanıt yoktur . 
 
Antikorlar  
Somatropin içeren ürünlerin hepsinde olduğu gibi, hastaların düşük bir yüzdesinde  
GENOTROPİN  GOQUİCK ’e karşı antikorlar ge lişebilir. GENOTROPİN  GOQUİCK , 
hastaların yaklaşık %1’inde antikor oluşumuna neden olabilmektedir. Bu antikorların bağlanma 
kapasiteleri düşüktür ve büyüme hızı üzerinde etkili değildir . Etki kaybı  başka türlü 
açıklanamayan hastalarda somatropin e karşı  antikorlar  test edilmelidir . 
 
Yaşlı hastalar  
80 yaşın üz erindeki hastalarda deneyim sınırlıdır. Yaş lı hastalar GENOTRO PİN GOQUİCK ’in 
etkisine daha duyarlı olabilir ve bu neden le advers reaksiyonlar geliştirmeye yatkınlık 
gösterebil ir. 
 
Akut kritik hastalık  
Açık kalp ameliyatı, abdominal cerrahi, kazaya bağlı multipl travma veya akut solunum 
yetmezliğini izleyen komplikasyonların bulunduğu 522 kritik yetişkin hasta yı içeren iki plasebo 
kontrollü çalışmada GENOTROPİN  GOQUİCK ’in iyileşme üzerindeki etkileri incelenmiştir. 
Günde 5 ,3 veya 8 mg GENOTROPİN  GOQUİCK alan hastalarda plasebo alanlara göre 
mortalite daha yüksek  olmuştur  (%42 ve %19). Bu bilgiler  temelinde , bu tip hastalar 
GENOTROPİN  GOQUİCK ile tedavi edilmemelidir. Akut k ritik hasta lığı bulunanlarda  
büyüme hormonu id ame tedavisinin güvenli liğine dair bilgi olmadığından, bu durumda 
tedaviye devamın  faydaları potansiyel riskler ine karşı değerlendirilmelidir.  
 
Diğer veya benzer akut kritik hastalığı olan tüm hastalarda GENOTROPİN  GOQUİCK  
tedavisinin potansiyel fayda sı, söz konusu  potansiyel riske karşı değerlendirilmelidir.  
 
Pankreatit  
Seyrek görül mekle birlikte ; somatropin ile tedavi edilen hastalarda,  özellikle karın ağrısı 
gelişen çocuklarda pankreatit dikkate alınmalıdır.  
 
Prader -Willi sendromu  
Prader -Willi sendromlu hastalarda tedavi her zaman kalori kısıtı olan bir diyetle birlikte 
uygulanmalıdır.  
 
Aşağıdaki risk faktörlerinden bir veya daha fazlasına sahip olan Prader -Willi sendromlu 
pediyatrik hastalarda büyüme hormonu kullanımı ile ilişkili ölüm vakaları bildirilmiştir: şiddetli 
obezite (ağırlık/boy oranı %200’ü aşan hastalar), solunum bozukluğu veya uyku apnesi öyküsü 
veya tanımlanamayan solunum yolu enfeksiyonu. Bu faktörlerden bir veya daha fazlasını 
barındıran hastalar yüksek ris k altında olabilir.  
 
Prader -Willi sendromlu hastalarda somatropin tedavisine başlamadan önce, üst solunum yolu 
obstrüksiyonu, uyku apnesi veya solunum yolu enfeksiyonu belirtileri değerlendirilmelidir.  
 7  
 Üst solunum yolu obstrüksiyonunun değerlendirilmesi sırasında patolojik bulgulara rastlanması 
durumunda, büyüme hormonu tedavisine başlanmadan önce çocuğun solunum bozukluğunun 
tedavisi ve iyileştirilmesi için kulak burun boğaz (KBB) uzmanına sevk edilmelidir.  
 
Büyüme hormonu tedavisine başlamadan önce uyku apnesi, polisomnografi veya gece 
oksimetrisi gibi yöntemlerle değerlendirilmeli ve eğer uyku apnesinden şüpheleniliyorsa 
izlenmelidir.  
 
Somatropin ile tedavi sırasında hastalar üst solunum yolu obstrüksiyonu belirtileri gösterirse 
(horlamanın başlaması veya artması dahil) tedaviye ara verilmeli ve yeni bir KBB 
değerlendirmesi yapılmalıdır.  
 
Eğer uyku apnesinden şüpheleniliyorsa, Prader -Willi sendromlu tüm hastalar izlenmelidir.  
 
Hastalar mümkün olduğunca erken teşhis edilmesi ve agresif bir şekilde tedavi edilmesi gereken 
solunum yolu enfeksiyonu belirtileri açısından izlenmelidir.  
 
Prader -Willi sendromlu tüm hastalar, ayrıca büyüme hormonu tedavisi öncesinde ve sırasında 
etkili kilo kontrolüne sahip olmalıdır.  
 
Prader -Willi sendromlu hastalarda skolyoz yaygındır. Hızlı büyüme sırasında her çocukta 
skolyoz ilerleyebilir. Bunun için tedavi sırasında, skolyoz belirtileri izlenmelidir.  
 
Yetişkinlerde ve Prader -Willi sendromlu hastalarda uzun süreli tedavi deneyimi sınırlıdır.  
 
Gestasyonel yaş a göre  küçük olanlar  
SGA olarak doğan kısa  boylu  çocuklarda tedaviye başlamadan önce büyüme bozukluğuna 
neden olacak diğer tıbbi nedenler ve ya tedaviler ekarte edilmelidir.  
 
SGA  (gestasyonel yaşına göre küçük) olarak doğan çocuklar tedaviye başlamadan önce ve daha 
sonra yılda bir kez, açlık insülin ve kan glukozu düzeyleri ölçülmelidir. Diabetes mellitus riski 
yüksek olan hastalarda (örneğin ailede diyabet hikayesi, obezite, şiddetli insülin direnci, 
akantozis nigrikans öykü sü) oral glukoz tolerans testi (OGTT) yapılmalıdır. Aşikar diyabet 
varsa, büyüme hormonu uygulanmamalıdır.  
 
SGA  (gestasyonel yaşına göre küçük)  olarak doğan çocuklar tedavi ye başla madan önce  ve daha 
sonra yılda iki kez, IGF-I değerleri ölçülmelidir. Eğer tekrarlanan ölçümlerde IGF -I seviyeler i 
ilgili yaş ve pubertal durum referanslarını +2 SD  aşarsa doz ayarı için IGF-I/IGFBP -3 oranı 
hesaba katılmalıdır.  
 
Püberte  başlangıcına  yakın SGA olarak doğan hastala rda tedavi ye başlanmasına ilişkin 
deneyim ler kısıtlıdır. Bu nedenle p überte  başlangıcına  yakın tedaviye başla nması 
önerilmemektedir. Si lver-Russel l sendromu olan hastalarda deneyim ler kısıtlıdır.  
 
SGA olarak doğan kısa boylu çocukların büyüme hormonu ile tedavi  edilmesiyle elde edilen  
boy artışının bir kısmı, nihai boya ulaşmadan önce tedavinin kesilmesi halinde kaybedilebilir.  
 
Kronik böbrek yetmezliği   
Kronik böbrek yetmezliğinde , tedavi başla ngıcından önce böbrek fonksiyon u normalin 
%50’sinin  altında olmalıdır. Büyüme bozukluğunu  doğrulamak için, tedavinin başlangıcından 8  
 itibaren 1 yıl boyunca büyüme takip edilmelidir. Bu süre boyunca, böbrek yetmezliği  için 
normal tedavi (asidoz, hiperparatir oidizm ve beslenme durumunun kontrolünü içeren) 
sağlanmış olmalı ve tedavi süresince devam ettirilmelidir.  Böbrek transplantasyonu  sırasında  
tedaviye devam edilmemelidir.  
  
Bugüne kadar; GENOTROP İN GOQU İCK ile tedavi edilen kronik böbrek yetmezliği  olan 
hastalarda son uzunluk verileri bulunmamaktadır.  
 
Bu tıbbi ürün, doz başına 1 mmol (23 mg)’dan daha az sodyum ihtiva eder; yani esasında 
sodyum içerme diği kabul edilir . 
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
4.5 Diğer tıbbi ürünler ile etkileşimler ve diğer etkileşim şekilleri  
 
Glukokortikoidlerle eş  zamanlı tedavi , somatropin içeren ürünlerin büyümeyi sağlayan 
etkilerini engelle r. Adrenokortikotropik hormon (ACTH) eksikliği olan hastalar da 
glukokortikoidin büyüme üzerindeki inhibitör etkilerini de göz önüne alarak replasman tedavi 
dozları dikkatli ayarla nmalıdır.  Bu nedenle glukokortikoidlerle tedavi edilen hastaların gelişim 
durumu , glukokortikoid tedavisinin büyüme üzerindeki potansiyel etkisinin değerlendirilmesi 
için dikkatli bir şekilde takip edilmelidir.  
 
Büyüme hormonu kortizonun kortizole dönüşmesini azaltır ve önceden farkedilmemiş  santral 
hipoadrenalizmi ortaya çıkartabilir veya düşük glukokortikoid replasman dozlarını etkisiz hale 
getirebilir (bkz. bölüm 4.4).  
 
Büyüme hormonu eksikliği olan yetişkinlerde y apılan bir etkileşim çalışma sında somatropin 
uygulamasının sitokrom P450 izoenzimleriyle metabolize olduğu bilinen bileşiklerin klirensini 
artırdığı belirtilmektedir. Sitokrom P450 3A4 ile metabolize edilen bileşiklerin (örn.  seks 
steroidleri,  kortikosteroidler, antikonvül sanlar ve siklosporin) klirensi özellikle artabilir ve bu 
bileşiklerin daha düşük plazma seviyeleri ne yol açabilir . Bu durumun k linik anlamlılığı 
bilinmemektedir.  
 
Ayrıca diabetes mellitus ve tiroi d bozuklu ğu konusunda bölüm 4.4’e bakınız.  
 
Oral östrojen replasman tedavisi alan kadınlarda, tedavi hedefine ulaşmak için daha yüksek 
dozda büyüme hormonu kullanımı gerekebilir (bkz. bölüm 4.4).  
 
Özel popülasyonlara ilişkin ek bilgiler  
 
Pediyatrik popülasyon:  
Herhangi bir özel etkileşim çalışması yoktur.   
 
4.6 Gebelik ve laktasyon  
 
Genel tavsiye  
 
Gebelik kategorisi:  C 
 9  
  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Kontrasepsiyon kullanmayan çocuk doğurma potansiyeline sahip kadınlarda somatropin içeren 
ürünler önerilmemektedir.  
 
Gebelik  dönemi  
Hayvanlar üzerinde yapılan çalı şmalar ; gebelik , embriyofetal geli şim, doğum veya  doğum 
sonrası geli şim üzerindeki etkiler bakımından yetersizdir (bkz . bölüm  5.3). İnsanlara yönelik 
potansiyel risk bilinmemektedir. Maruziyet olan gebeliklere ilişkin klinik çalışmalar 
bulunmamaktadır. Bu nedenle, gebelik sı rasında somatropin içeren ürünler önerilmemektedir.  
 
GENOTROPİN gerekli olmadıkça gebelik döneminde kullanılmamalıdır.  
 
Laktasyon dönemi  
Emziren kadınlarda somatropin içeren ürünlerle ilgili klinik çalışmalar yapılmamıştır. 
Somatropinin anne sütüne geçip geçmediği bilinmemektedir, ancak yeni doğanlarda intakt 
proteinin gastrointestinal kanaldan emilme  olasılığı oldukça düşüktür . Bu yüzden emziren 
kadınlara somatropin içeren ürünler v erilirken dikkatli olunmalıdır.  
 
Üreme yeteneği/ Fertilite  
Genel toksisite, lokal tolerans ve üreme toksisitesi ile ilgili çalışmalarda klinik olarak anlamlı 
etkiler  gözlemlenmemiştir  (bkz. bölüm 5.3).  
 
4.7 Araç ve makine kullanımı üzerindeki etkiler  
 
GENOTROPİN  GOQUİCK ’ in araç ve makine kullanımı üzerinde etkisi bulunmamaktadır . 
 
4.8 İstenmeyen etkiler  
 
Büyüme hormonu eksik liği olan hasta lar, ekstraselüler hacmin  azalması ile karakterizedir. 
Somatropin tedavisi ne başlandığında  bu sorun hızla düzelir. Yetişkin  hastalarda periferik ödem, 
yüz ödemi, kas-iskelet sertliği , artralji, miyalji ve parestezi gibi sıvı retansiyonuna bağlı advers 
etkiler yaygındır . Genelde bu advers etkiler hafif ila orta şiddette olup tedavinin ilk aylarında 
ortaya çıkar ve kendiliğinden veya dozun az altılmas ıyla hafifler . 
 
Bu advers etkilerin insidansı uygulanan doz  ve hastanın yaşı ile ilişkilidir ve muhtemelen, 
hastanın büyüme hormonu eksikliği başladığında ki yaşı ile ters olarak ilişkilidir. Bu advers 
etkiler çocuklarda yaygın değildir.  
 
GENOTROPİN  GOQUİCK , hastaların yaklaşık %1’inde antikor oluşumuna neden 
olabilmektedir. Bu antikorların bağlanma kapasiteleri düşüktür ve antikorların oluşumu ile 
klinik değişimler ilişkilendirilmemiştir  (bkz. bölüm 4.4 ). 
 
GENOTROPİN  GOQUİCK  tedavisi sırasında çocuk ve erişkinlerde aşağıda ki istenmeyen 
etkiler  belirtilen sıklıklarla  gözlenmiş  ve bildirilmiştir: çok yaygın  (≥ 1/10), yaygın (≥ 1/100 
ila <1/10), yaygın olmayan (≥ 1/1 .000 ila <1/100), seyrek (≥ 1/10 .000 ila <1/1.000), çok seyrek 
(<1/10 .000), bilinmiyor  (eldeki verilerden hareketle temin edilemiyor).  
 
İyi huylu ve kötü huylu neoplazmalar  (Kist ve polipler de dahil olmak üzere)  
Yaygın olmayan   :Lösemi†  (çocuklarda)  10  
  
Metabolizma ve beslenme hastalıkları  
Bilinmiyor    :Tip 2 diabetes mellitus  (diyabet ) (çocuk ve erişkinlerde)  
 
Sinir sistemi hastalıkları  
Yaygın     :Parestezi*  (erişkinlerde) , karpal tünel sendromu  (erişkinlerde)  
Yaygın olmayan  :Benign intrakraniyal hipertansiyon  (çocuklarda) , parestezi*  
(çocuklarda)  
Bilinmiyor  :Benign intrakran iyal hipertansiyon (erişkinlerde) , baş ağrısı 
(erişkinlerde ve çocuklarda)  
 
Deri ve deri altı doku hastalıkları  
Yaygın olmayan   :Döküntü**, kaşıntı**, ürtiker**  (çocuklarda)  
Bilinmiyor    :Döküntü**, kaşıntı**, ürtiker**  (erişkinlerde)  
 
Kas-iskelet bozuklukları, bağ doku ve kemik hastalıkları  
Çok yaygın    :Artralji*  (erişkinlerde)  
Yaygın     :Miyalji*  (erişkinlerde) , kas-iskelet sertliği*  (erişkinlerde) , 
                                                 artralji*  (çocuklarda)  
Yaygın olmayan   :Miyalji*  (çocuklarda)  
Bilinmiyor    :Kas-iskelet sertliği * (çocuklarda)  
 
Üreme sistemi ve meme hastalıkları  
Yaygın olmayan   :Jinekomasti  (erişkinlerde ve çocuklarda)  
 
Genel bozukluklar ve uygulama bölgesine ilişkin hastalıklar  
Çok yaygın    :Periferik ödem*  (erişkinlerde)   
Yaygın     :Enjeksiyon bölgesi reaksiyonları$ (çocuklarda)  
Yaygın olmayan   :Periferik ödem*  (çocuklarda)  
Bilinmiyor   :Yüz ödemi*  (erişkinlerde ve çocuklarda) ,  
                                                 enjeksiyon bölgesi reaksiyonları$ (erişkinlerde)  
 
Araştırmalar  
Bilinmiyor  :Düşük kan kortizol seviyeleri‡ (erişkinlerde ve çocuklarda)  
 
* Genel olarak  bu yan etkiler hafif veya orta şiddettedir, tedavinin ilk ayl arında ortaya çıkar ve 
kendiliğ inden veya doz azaltılması ile hafifler. Bu yan etkilerin insidansı; uygulanan doz ve 
hastaların yaşı ile ilişkili  ve büyüm e hormonu eksikliğinin başlangıcında hast aların yaşı ile ters 
olarak ilişkili  olabilir.   
**Pazarlama sonrası belirlenen ilaç yan etkileri  
$ Çocuklarda geçici enjeksiyon yeri reaksiyonları bildirilmiştir.  
‡ Klinik önemi  bilinmemektedir.  
† Somatropin ile tedavi edilen, büyüme hormonu eksikliği olan çocuklarda rapor edilmiştir 
ancak ; insidans ı büyüme hormonu eksikliği olmayan çocuklardakine benzer bulunmuştur . 
 
Azalmış serum kortizol seviyeleri  
Somatropinin muhtemelen taşıyıcı proteinleri etkileyerek veya hepatik  klirens artışıyla serum 
kortizol düzeylerini azalttığı rapor edilmiştir. Bu bulg uların klinik önemi sınırlıdır. Bununla 
beraber, GENOTROPİN  GOQUİCK tedavisine başlamadan önce kortikosteroid replasman  
tedavisi optimize edilmelidir.  11  
  
 
Prader -Willi sendromu  
Pazarlama sonrası deneyimde nedensel bir ilişki gösterilmemesine rağmen somatropin ile 
tedavi edilen Prader -Willi sendromundan etkilenen hastalarda nadir ani ölüm vakaları 
bildirilmiştir.  
 
Lösemi  
Büyüme hormonu eksikliği olan çocuklarda lösemi vakaları rapor edilmiştir; bunların bazıları 
somatropin ile tedavi edilen ve pazarlama son rası deneyime dahil edilen hastalardır . Ancak, 
beyin veya kafa bölgesine radyasyon uygulaması gibi predispoz an faktörleri olmadığında 
artmış lösemi riskine dair bir kanıt bulunmamaktadır.   
 
Femur başı epifiz kayması ve Legg -Calve -Perthes hastalığı  
Femur başı epifiz kayması ve Legg -Calve -Perthes hastalığı büyüme hormonu ile tedavi edilen 
çocuklarda rapor edilmiştir. Femur başı epifiz kayması endokrin bozuklukları durumunda daha 
sık oluşur ve Legg -Calve -Perthes hastalığı kısa ekstremite  durumunda daha sık görülür. Fakat 
bu iki patolojinin somatropin ile tedavi sırasında  daha sık olup olmadığı bilinmemektedir. Kalça 
veya dizinde bir rahatsızlık veya ağrı olan bir çocukta bunların tanısı dikkate alınmalıdır.  
 
Diğer yan etkiler  
İnsülin duyarlılığının düşmesine bağlı olası hiperglisemi, düşük serbest ti roksin seviyesi ve 
benign intrakran iyal hipertansiyon gibi diğer yan etkiler somatropin sınıf etkisi olarak 
değerlendirilebilir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktad ır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e - posta: 
tufam @titck.gov.tr; tel: 0 800 314 00 08; faks: 0 312 218 35 99)  
 
4.9 Doz aşımı  ve tedavisi  
 
Akut doz aşımı başlangıçta hipoglisemi ve takiben hiperglisemiye neden olabilir.  
 
Uzun süreli doz aşımı fazla miktardaki insan büyüme hormonunun bilinen etkilerine benzer 
belirti ve bulgulara neden olabilir.  
 
5. FARMAKOLOJİK ÖZELLİKLER  
 
5.1 Farmakodinamik özellikler  
 
Farmakoterapötik grup: Hipofiz ön lob hormonları ve analogları , 
                                       Somatropin ve somatropin agonistleri.  
ATC kodu: H01A C01 
 
Somatropin lipid, karbonhidrat ve protein metabolizması açısından önemli , potent bir metabolik 
hormondur. Somatropin yeterli  endojen  büyüme hormonu olmayan çocuklarda uzunlamasına 
büyümeyi ve büyüme hızındaki artışı uyarır. Yetişkinlerde ve çocuklarda somatropin nitrojen  12  
 tutulmasını artırarak ve iskelet kasının büyümesini uyararak ve vücut yağını mobilize ederek 
normal vücut kompozisyonunu korur. Vis seral adipoz doku somatropine  özellikle duyarlıdır . 
Lipolizin artmasın a ek olarak  somatropin trigliseritlerin vücut yağı depolarına alımını azaltır. 
Somatropin IGF -I ve IGFBP -3’ün (İnsülin benzeri Büyüme Faktörü Bağlayıcı Protein 3)  serum 
konsantrasyonlarını  yükseltir. Ayrıca aşağıdaki etkiler görülür:  
 
• Lipid metabolizması: Somatropin , hepatik LDL kolesterol reseptörlerini indükler ve serum 
lipit ve lipoproteinlerinin profilini etkiler. Genel olarak, büyüme hormonu yetersizliği olan 
hastalarda somatropin uygulaması serum LDL ve apolipoprotein B’yi azaltır. Serum total 
kolesterol  düzeyinde  azalma görülebilir.  
 
• Karbonhidrat metabolizması: Somatropin insülini artırır ancak açlık kan şekeri genellikle 
değişmez. Hipofiz bezi yetersizliği olan çocuklarda açlık kan şekerinin düşüşü görülebilir ve 
bu durum somatropin tedavisi ile düzelir.  
 
• Su ve mineral metabolizması: Büyüme hormonu eksikliğinde plazma ve ekstraselüler hacim 
azalır. Somatropin tedavisi ile her ikisi de hızla artar. Somatropin ; sodyum, potasyum ve 
fosfor retansiyonunu indükler.  
 
• Kemik metabolizması: Somatropin iskelet kemi ği döngüsünü  (turnover) uyarır.  Osteopeni 
tespit edilmiş  büyüme hormonu eksikliği olan hastalarda uzun süreli somatropin 
uygulanması kemiğin mineral içeriğinin ve ağırlık alanlarının dansitesinin artmasına neden 
olur. 
 
• Fiziksel kapasite: Kas gücü ve fizik egzersiz kapasitesi uzun dönemli somatropin tedavisi 
ile iyileşir. Somatropin aynı zamanda kardiyak outputu  artırır, ancak bu mekanizma henüz 
tam olarak anlaşılamamıştır. Periferik vasküler rezistansın düşüşünün bu etkiye bir katkısı 
olabilir.  
 
Klinik çalışmalarda SGA  olarak doğan kısa boylu çocuklarda son nihai uzunluğa dek günde 
0,033 ve 0 ,067 mg/kg vücut ağırlığı dozlar ı kullanılmıştır. Sürekli tedavi edilen ve nihai boya 
erişen (yaklaşan) 56 hastada tedavinin başından itibaren ortalama boy değişimi +1 ,90 SDS 
(0,033 mg/kg vücut ağırlığı/gün) ve +2 ,19 SDS (0 ,067 mg/kg vücut ağırlığı/gün) olarak 
bulunmuştur. Tedavi edilmemiş SGA  olarak doğan kısa boylu çocuklardan elde edilen literatür 
verilerine göre kendiliğinden yaşıtlara yetişme durumu yoksa geç büyüme oranı 0 ,5 SDS’dir.  
 
5.2 Farmakokinetik özellikler  
 
Genel özellikler:  
 
Emilim:  
Subkutan uygulamadan sonra somatropin  biyoyararlanımı  hem sağlıklı kişilerde hem de 
büyüme hormonu eksikliği olan kişilerde yaklaşık %80 ’ dir. 0,035 mg/kg'lık bir subkutan 
somatropin dozu plazma C maks ve t maks düzeylerinin sırasıyla 13 -35 ng/m L ve 3-6 saat olmasını 
sağlar.  
 
Dağılım:  
Büyüme hormonu eksikliği olan kişilerde GENOTROPİN  GOQUİCK  uygulamasını takiben 
ortalama dağılım hacminin 1,3 (±0,8) L olması beklenmektedir.  
 13  
  
 
Biyotransformasyon:  
GENOTROPİN  GOQUİCK ’in metabolik akıbeti hem karaciğer hem de böbreklerdeki klasik 
protein katabolizmasını içerir. Renal hücrelerde, yıkım ürünlerinin en azından bir kısmı 
sistemik dolaşıma geri döndürülür.  
 
Eliminasyon:  
İntravenöz uygulamadan sonra somatropinin ortalama terminal yarı ömrü büyüme hormonu 
eksikliği olan erişkinlerde 0 ,4 saat civarındadır. Ancak subkutan uygulamadan sonra 2 -3 saatlik 
yarı ömre ulaşılır. Gözlenen fark subkutan uygulamayı takiben muhtemelen enjeksiyon 
bölgesinden yavaş emiliminden dolayıdır.  
 
Doğrusallık/Doğrusal olmayan durum :  
Herhangi bir çalışma yapılmamıştır.  
 
Hastalardaki karakteristik özellikler  
Somatropinin subkutan uygulamayı takiben mutlak biyoyararlanımının erkeklerde v e 
kadınlarda benzer olduğu görül mektedir.  
 
Geriyatrik ve pedi yatrik popülasyonlarda, farklı ırklarda ve böbrek, karaciğer veya kardiyak 
yetmezliği olan hastalarda somatropinin farmakokinetiği hakkında bilgi bulunmamaktadır veya 
yetersizdir.  
 
5.3 Klinik öncesi güvenlilik verileri  
 
Genel toksisite, lokal tolerans ve üreme toksisitesi ile ilgili çalışmalarda klinik olarak anlamlı 
etkilere sahip etkilerle karşılaşılmamıştır.  
 
Gen mutasyonları ve kromozom aberasyonlarının indüksiyonu ile ilgili in vitro  ve in vivo  
genotoksisite çalışmaları negatiftir.  
 
Lenfositlerle ilgili in vitro  bir çalışmada somatropin ile uzun vadeli tedavi alan bir hastada 
radyomimetik ilaç bleomisin ilavesinin ardından artmış kromozom frajilitesi gözlenmiştir. Bu 
çalışmanın klinik anlamı bilinmemektedir.  
 
Başka bir çalışmada, uzun vadeli somatropin tedavisi alan hastaların hiçbirinin lenfositlerinde 
kromozomal anomali artışı saptanmamıştır.  
 
6. FARMASÖTİK ÖZELLİKLER  
 
6.1 Yardımcı maddelerin listesi  
 
Toz (ön kompartıman):  
Glisin (E640)  
Mannitol (E421)   
Sodyum dihidrojen fosfat susuz (E339) (monohidrat tozu kullanılır)  
Disodyum fosfat susuz (E339) (dodekahidrat tuzu kullanılır)  
 
 14  
 Çözücü (arka kompartıman):  
Metak rezol  
Mannitol (E421)   
Enjeksiyonluk su  
 
6.2 Geçimsizlikler  
 
Geçimlilik çalışmaları bulunmadığından, b u tıbbi ürün diğer tıbbi ürünlerle karıştırılmamalıdır.  
 
6.3 Raf ömrü  
 
25°C’nin altında oda sıcaklığında 1 ay, (2°C – 8°C)’de buzdolabında 36 ay  
Sulandırıldıktan sonra (2°C – 8°C) ‘de buzdolabında 28 gün.  
 
6.4 Saklamaya yönelik özel tedbirler  
 
Sulandırılmadan önce:  
Buzdolabında (2°C-8°C’de ) saklayınız veya 25 °C’nin altında en fazla  1 ay boyunca saklayınız. 
İki kompartımanlı kartuşu/önceden doldurulmuş kalemi ı şıktan korum ak için dış kutusunda 
saklayınız.  
 
Sulandırıldıktan sonra:  
Buzdolabında ( 2°C-8°C’de ) saklayınız. Dondurmayınız. İki kompartımanlı kartuşu/önceden 
doldurulmuş kalemi ı şıktan korumak için dış kutusunda saklayınız. Sulandırılmış tıbbi ürünün 
saklama koşulları için bölüm 6.3’ e bakınız.  
 
6.5 Ambalajın niteliği ve içeriği  
 
16 IU (5 ,3 mg) GOQUİCK  enjeksiyonluk çözelti  için toz ve çözücü içeren 1 adet kullanıma 
hazır kalem  
 
6.6 Beşeri tıbbi üründen arta kalan maddelerin imhası ve diğer  özel önlemler  
 
Tozu sadece verilen çözücü ile sulandırın ız.  
 
Çözelti; iki kompartmanlı kartuşta çözü cünün tozla karışması için GOQUİ CK parçalarının 
birlikte çevrilmesi ile hazırlanır.  Kalemi yavaş  bir şekilde  öne arkaya eğerek içinde yer alan 
tozun  yavaş  yavaş  çözün mesini  sağlayınız.  Hızlı şekilde çalkalamayın ız; bu durum etkin 
maddenin denatürasyonuna neden olabilir. Sulandırılmış çözelti renksizdir veya biraz 
opelasandır. Enjeksiyon için sulandırılmış çözelti kullanımdan önce kontrol edilmeli ve sadece 
içinde zerrecikler olmayan berrak çözeltiler kullanılmalıdı r.  
 
Sulandırıl mış GENOTROPİN GOQUİ CK’ in hazırlanması ve uygulan masına  ilişkin  kapsamlı 
bilgi; kullanma talimatı , bölüm 3  ve kullanım k ılavuzunda bulunmaktadır.   
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği” ne uygun olarak imha edilmelidir.  
 
 
 15  
 7. RUHSAT SAHİBİ  
 
Pfizer PFE İlaçları A.Ş.  
Esentepe Mah. Büyükdere Cad.  
Levent 199 Blok No: 199 İç Kapı No: 106  
Şişli / İstanbul  
 
8. RUHSAT NUMARASI  
 
103/41  
 
9. İLK RUHSAT TARİHİ / RUHSATIN YENİLENME TARİHİ  
 
İlk ruhsat tarihi: 18.12.1997  
Ruhsat yenileme tarihi: 02.08.2012  
 
10. KÜB’ÜN YENİLENME TARİHİ  
 
 