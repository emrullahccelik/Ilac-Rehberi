 1 KULLANMA TALİMATI  
 
VFEND® 200 mg IV i nfüzyonluk ç özelti h azırlamak i çin toz 
Damar yoluyla uygulanır. Steril  
• Etkin madde: Her flakon 200 mg vorikonazol içerir. Sulandırıldıktan sonra her mL , 10 
mg vorikonazol içerir.   
• Yardımcı maddeler:  Sülfobütil eter beta siklodekstrin sodyum (SBECD), enjeksiyonluk 
su, nitrojen 
 
 
Bu ilacı kullanmaya başlamadan önce bu KULLANMA TALİMATINI  dikkatlice  okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız. 
 
Bu Kullanma Talimatında:  
 1. VFEND nedir ve ne için kullanılır?  
2. VFEND ’i kullanmadan önce dikkat edilmesi gerekenler  
3. VFEND  nasıl kullanılır?  
4. Olası yan etkiler  nelerdir?  
5. VFEND’ in saklanması  
 Başlıkları yer almaktadır.  1. VFEND nedir ve ne için kullanılır?  
 VFEND 200 mg IV i nfüzyonluk çözelti hazırlamak  için beyaz renkteki toz, 200 mg vorikonazol 
içermektedir. Tek kullanımlık cam flakonlarda mevcuttur. Sulandırıldıktan sonra her bir mililitrede 10 mg vorikonazol bulunur.   
 VFEND, mantar hastalığına karşı kullanılan (antifungal ) triazol adı verilen bir ilaç grubuna 
dahildir. Bu ilaçlar çok çeşitli mantar hastalıklarını  tedavi etmede kullanılırlar. VFEND bu 
enfeksiyonlara neden olan mantarları öldürerek veya büyümelerini  durdurarak etki 
göstermektedir.  
 VFEND (2 yaşın üstündeki çocuklarda ve yetişkinlerde);  
  
• Aspergillus, Scedosporium, Fusarium ve flukonazole dirençli  Candida’ nın neden 
olduğu ciddi mantar enfeksiyonları tedavisinde  
• Beyaz kan hücre sayısı normal olan hastalarda kandaki mantar enfeksiyonunun 
(kandidemi) tedavisinde kullanılır.   2 Bu ilaç yalnız bir doktor gözetiminde kullanılmalıdır. VFEND esas olarak hastalığı ciddi 
olanlarda kullanıl ır. 
 
2. VFEND’i kullanmadan önce dikkat edilmesi gerekenler  
 
VFEND’i aşağıdaki durumlarda KULLANMAYINIZ   
 
• Vorikonazol  veya VFEND’in içerdiği diğer bileşenlerinden birine alerjiniz varsa.  
 
Reçetes iz olanlar da dahil olmak üzere, şu anda herhangi bir ilaç veya bitkisel ilaç  alıyorsanız 
veya son zamanlarda aldınızsa, lütfen doktorunuza veya eczacınıza bunlar hakkında bilgi 
veriniz.  Bazı ilaçlar ve VFEND birbirlerini etkileyebilirler.   
 
 “VFEND’ in diğer ilaçlarla birlikte kullanımı” bölümünde VFEND ile  etkileşime girebilecek 
ilaçların listesi verilmektedir. Bununla birlikte, aşağıdaki listede yer alan ilaçlar ı 
kullanıyorsanız VFEND kullanmamalısınız :  
 
- Alerji tedavisinde kullanılan terfenadin  
- Alerji tedavisinde kullanılan astemizol 
- Mide rahatsızlıkları için kullanılan sisaprid  
- Mental (ruhsal) hastalıkların tedavisinde kullanılan pimozid  
- Düzensiz kalp ritminin tedavisinde kullanılan kinidin  
- Kronik kalp yetmezliği semptomları için kullanılan ivabradin  
- Tüberküloz (verem) tedavisinde kullanılan rifampisi n 
- HIV (AIDS) tedavisinde kullanılan efavirenz günde 400 mg ve üstü dozlarda)  
- Nöbet  tedavisinde kullanılan karbamazepin  
- Şiddetli uykusuzluk ve nöbet tedavisinde kullanılan fenobarbital  
- Migren tedavisi için kullanılan ergot alkaloidleri (örn., ergotamin, dihidroergotamin)  
- Transplantasyon hastalarında kullanılan sirolimus  
- HIV (AIDS) tedavisinde kullanılan ritonavir (günde 2 kez 400 mg ve üzerindeki 
dozlarda)  
- Bitkisel olan ve takviye için kullanılan St John’s Wort (sarı kantaron)  
- Özellikle opioid adı verilen ağrı kesici ilaçların neden olduğu kabızlık tedavisinde kullanılan naloksegol (örn., morfin, oksikodon, fentanil, tramadol, kodein)  
- Hiponatremi (kanınızdaki düşük sodyum seviyeleri) tedavisinde veya polikistik böbrek 
hastalığı olan hastalarda böbrek fonksiyonundaki düşüşü yavaşlatmak için kullanılan 
tolvaptan 
- Depresyon tedavisinde kullanılan lurasidon 
- Kronik lenfositik lösemi (KLL) hastalarının tedavisinde kullanılan venetoklaks  
  VFEND’ i aşağıdaki durumlarda DİKKATLİ KULLANINIZ  
 Aşağıdaki durumlarda VFEND kullanmadan önce doktorunuzla, eczacınızla veya hemşirenizle konuşunuz:  
 
• Diğer azollere karşı alerjik bir reaksiyon geçirdiyseniz . 
• Karaciğer hastalığınız varsa veya daha önce geçirdiyseniz. Karaciğer hastalığınız varsa, doktorunuz daha düşük dozda VFEND reçete edebilir. Doktorunuz ayrıca VFEND ile tedavi edilirken kan testleri yaparak karaciğer fonksiyonlarınızı izlemelidir.  3 • Kardiyomiyopati, düzensiz kalp atışı, yavaş kalp hızı veya 'uzun QTc sendromu' adı 
verilen bir elektrokardiyogram (EKG) anormalliği olduğu biliniyorsa . 
 
Tedavi sırasında güneş ışığından ve güneşe maruz kalmaktan kaçınmalısınız. Cildin güneşe maruz kalan bölgelerini örtmek ve yüksek güneş koruma faktörlü (SPF) güneş kremi kullanmak önemlidir, çünkü cildin güneşin UV ışınlarına karşı hassasiyeti artabilir.  Bu durum, metotreksat 
gibi cildi güneş ışığına karşı hassaslaştıran diğer ilaçlarla daha da artabilir . Bu önlemler 
çocuklar için  de geçerlidir.  
 
VFEND ile tedaviniz sırasında;  
 
• Güneş yanığı , 
• Ciltte deri döküntüsü veya kabarcıklar   
• Kemik ağrısı  
olursa hemen doktorunuza haber veriniz.  
 
Yukarıda bahsi geçen cilt problemleri gelişirse doktorunuz sizi bir cilt hastalıkları uzmanına 
yönlendirebilir. Bu konuda uzman kişi durumunuzu değerlendirdikten sonra düzenli aralıklarla kontrolün sizin için önemli olduğuna karar verebilir. VFEND’in uzun süreli kullanımı ile cilt 
kanseri galişme olasılığı düşüktür.   Kronik veya uzun süreli yorgunluk, kas güçsüzlüğü, iştahsızlık, kilo kaybı, karın ağrısı gibi 
semptomlara yol açabilen böbreküstü bezlerinin kortizol gibi belirli steroid hormonlarını yeterli 
miktarda üretmediği durum olan 'böbreküstü yetmezli ği' belirtileri gösterirseniz, lütfen 
doktorunuza söyleyiniz.  
 Kilo alımı, omuzlar arasında bufalo kamburu, yuvarlak bir yüz, karın, uyluk, göğüs ve 
kollardaki derinin koyulaşması, ciltte incelme, kolayca morarma, yüksek kan şekeri, aşırı kıllanma, aşırı terleme gibi vücudun çok fazla kortizol hormonu ürettiği durum olan “Cushing sendromu” belirtileri geliştirirseniz, lütfen doktorunuza söyleyiniz.  
 VFEND ile tedavi edilirken doktorunuz karaciğer ve böbrek fonksiyonlarınızı kan testleri ile izleyecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  VFEND’ in yiyecek ve içecek ile kullanılması  
Damar yolu ile uygulanacağından, yiyecek ve içeceğin kullanım için herhangi bir etkisi bulunmamaktadır.  Hamilelik  
İlacı kullanmadan önce doktorunuza veya eczacınıza danışınız.  
 VFEND  doktor tarafından reçete edilmedikçe gebe kadınlarda kullanılmamalıdır. 
Çocuk doğurma potansiyeli olan kadınlar etkin doğum kontrol yöntemleri kullanmalıdır .  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
  4 Emzirme  
İlacı kullanmadan önce doktorunuza veya eczacınıza danışınız.  
 
VFEND, e mzirme  döneminde kullanılmamalıdır.  
 Araç ve makine kullanımı  
VFEND, görüşte bulanıklığa veya ışığa karşı rahatsız edici hassasiyete neden olabilir. Böyle bir etki altındayken herhangi bir araç veya makine kullanmayınız. Bunu yaşarsanız, 
doktorunuzla temasa geçiniz.  
VFEND’ in içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 221 mg sodyum ihtiva eder. Bu durum, kontrollü sodyum diyetinde 
olan hastalar için göz  önünde bulundurulmalıdır. Sodyum, sofra tuzunun ana bileşenidir. 221 
mg sodyum miktarı , bir yetişkin için önerilen günlük maksimum diyetle  sodyum alımının 
%11'ine eş ittir. 
 
Diğer ilaçlar ile birlikte kullanımı  
 
Eğer reçeteli ya da reçetesiz herhangi bir ilacı şu anda kullanıyorsanız, son zamanlarda kullandınız veya kullanmayı düşünüyorsanız lütfen doktorunuza veya eczacınıza bunlar hakkında bilgi veriniz.  
 Bazı ilaçlar, VFEND ile aynı anda alındığında, VFEND'in etki etme şeklini etkileyebilir veya VFEND bu ilaçların etki etme şeklini etkileyebilir.  
 
Aşağıdaki ilaçları alıyorsanız doktorunuza söyleyiniz, çünkü mümkünse VFEND ile aynı anda tedaviden kaçınılmalıdır:  
• Ritonavir (HIV tedavisinde kullanılır) günde iki kez 100 mg dozunda  
• Glasdegib (kanser tedavisinde kullanılır) - her iki ilacı da kullanmanız gerekiyorsa 
doktorunuz kalp ritminizi sık sık izleyecektir  
 Aşağıdaki ilaçlardan herhangi birini alıyorsanız doktorunuza söyleyiniz, çünkü mümkünse aynı anda VFEND ile tedaviden kaçınılmalıdır ve vorikonazol doz ayarlaması gerekebilir:  
 
• Rifabutin (tüberküloz tedavisinde kullanılır). Zaten rifabutin ile tedavi ediliyorsanız, 
kan sayımlarınızın ve rifabutine karşı yan etkilerinizin izlenmesi gerekecektir. 
• Fenitoin (epilepsi tedavisinde kullanılır). Halihazırda fenitoin ile tedavi görüyorsanız, 
VFEND ile tedaviniz sırasında kanınızdaki fenitoin konsantrasyonunun izlenmesi gerekecektir ve dozunuz ayarlanabilir. 
 Aşağıdaki ilaçlardan herhangi birini alıyorsanız doktorunuza söyleyiniz, çünkü ilaçların ve/veya VFEND'in hala istenen etkiyi gösterip göstermediğini kontrol etmek için bir doz ayarlaması veya izleme gerekebilir:  
 
• Varfarin ve diğer antikoagülanlar (örn. fenprokumon, asenokumarol; kanın pıhtılaşmasını yavaşlatmak için kullanılır)  
• Siklosporin (organ nakli hastalarında kullanılır)  
• Takrolimus (organ nakli hastalarında kullanılır)   5 • Sülfonilüreler (örn. tolbutamid, glipizid ve gliburid) (diyabet için kullanılır)  
• Statinler (örn. atorvastatin, simvastatin) (kolesterolü düşürmek için kullanılır)  
• Benzodiazepinler (örn. midazolam, triazolam) (şiddetli uykusuzluk ve stres için 
kullanılır)  
• Omeprazol (ülser tedavisinde kullanılır)  
• Oral kontraseptifler (oral kontraseptif kullanırken VFEND alırsanız, bulantı ve adet bozuklukları gibi yan etkiler yaşayabilirsiniz)  
• Vinka alkaloidleri (örn. vinkristin ve vinblastin) (kanser tedavisinde kullanılır)  
• Tirozin kinaz inhibitörleri (örn. axitinib, bosutinib, cabozantinib, ceritinib, cobimetinib, 
dabrafenib, dasatinib, nilotinib, sunitinib, ibrutinib, ribociclib) (kanser tedavisinde 
kullanılır)  
• Tretinoin (lösemi tedavisinde kullanılır)  
• İndinavir ve diğer HIV proteaz inhibitörleri (HIV tedavisinde kullanılır)  
• Nükleozid olmayan ters transkriptaz inhibitörleri (örn. efavirenz, delavirdine, nevirapine) (HIV tedavisinde kullanılır) (efavirenzin bazı dozları VFEND ile aynı anda ALINAMAZ)  
• Metadon (eroin bağımlılığını tedavi etmek için kullanılır)  
• Alfentanil ve fentanil ve sufentanil gibi diğer kısa etkili opiatlar (cerrahi prosedürler için kullanılan ağrı kesiciler)  
• Oksikodon ve hidrokodon gibi diğer uzun etkili opiatlar (orta ila şiddetli ağrı için 
kullanılır)  
• Steroid olmayan anti -enflamatuar ilaçlar (örn. ibuprofen, diklofenak) (ağrı ve 
enflamasyon tedavisinde kullanılır)  
• Flukonazol (mantar enfeksiyonları için kullanılır)  
• Everolimus (ilerlemiş böbrek kanseri tedavisinde ve nakil hastalarında  kullanılır)  
• Letermovir (kemik iliği naklinden sonra sitomegalovirüs (CMV) hastalığını önlemek 
için kullanılır)  
• Ivacaftor: kistik fibrozis tedavisinde kullanılır  
• Flukloksasilin (bakteriyel enfeksiyonlara karşı kullanılan antibiyotik)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VFEND nasıl kullanılır?  
 Uygun kullanım ve doz/uygulama sıklığı için talimatlar:  
VFEND’ i her zaman doktorunuzun belirttiği şekilde alınız. Emin olmadığınız durumlarda doktor veya eczacınıza başvurunuz.  
 Doktorunuz vücut ağırlığınıza ve enfeksiyonunuzun tipine göre almanız gereken dozu belirleyecektir.  
 Doktorunuz durumunuza göre dozu değiştirebilir.        6 Erişkinler için (yaşlı hastalar  da dahil) önerilen doz aşağıdaki gibidir:  
 
  Damar yoluyla  
İlk 24 saat için doz  
(Yükleme Dozu)  
 Günde 2 kez  (12 saatte bir) 6 
mg/kg 
 
İlk 24 saatten sonraki doz  
(İdame Dozu)  
 Günde 2 kez (12 saatte bir) 4 
mg/kg 
 
 
Tedaviye vereceğiniz cevaba göre doktorunuz günlük dozunuzu günde iki kez 3 mg/kg’a düşürebilir . 
 Uygulama yolu ve metodu:  
Damar yolu ile kullanılır. 
VFEND infüzyonluk çözelti hazırlamak için toz, eczacı veya hemşire tarafından eritilecek ve 
sulandırılacaktır.  
İlaç, saatte en fazla 3 mg/kg olacak şekilde ve 1 -3 saatlik zaman aralığında intravenöz infüzyon 
(ven içine) olarak damarınıza verilecektir.  
 
Değişik yaş grupları:  
Çocuklarda kullanımı:  
 Çocuklarda ve gençlerde önerilen doz aşağıdaki gibidir:   
 İntravenöz  
 2-12 yaş arasındaki çocuklar 
ve 12- 14 yaş arası kilosu 50 
kg’dan az olan gençler  Kilosu 50 kg veya daha 
fazla olan 12 -14 yaş arası 
ve 14 yaş üstü tüm gençler  
İlk 24 saat için doz (yükleme dozu)  İlk 24 saat için her 12 saatte bir 
9 mg/kg  İlk 24 saat için her 12 saatte bir 6 mg/kg. 
İlk 24 saatten sonra ( idame dozu)  
 Günde 2 kez 8 mg/kg   
Günde 2 kez 4 mg/kg  
 
 
VFEND 2 yaşından küçük çocuklara verilmemelidir. 
  7 Yaşlılarda kullanımı:  
Doktorunuz sizin için özel bir doz ayarlaması yapmayacaktır.  
 
Özel kullanım durumları:  
 Böbrek yetmezliği:  
Böbrek yetmezliğiniz varsa bu ilacın kullanımına doktorunuz karar verecektir.   Karaciğer yetmezliği:  
Hafif ila orta şiddette siroz hastalığınız varsa doktorunuz ilacınızın dozunu azaltmaya karar verebilir.  
Ciddi karaciğer sirozu olan hastalarda vorikonazol çalışılmamıştır.  
 Eğer VFEND’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.   
Kullanmanız gerekenden daha fazla VFEND kullandıysanız:  
Bu ilaç tıbbi gözetim altında size verileceğinden kullanmanız gerekenden daha fazla 
kullanmanız pek muhtemel değildir. Ancak dozun fazla verildiğini düşünüyorsanız 
doktorunuza veya eczacınıza söyleyiniz.  
 VFEND ’den kullanmanız gerekenden fazlasını kullanmışsanız bir doktor veya eczacı ile 
konuşunuz.   VFEND’ i kullanmayı unutursanız:  
Bu ilaç tıbbi gözetim altında size verileceğinden bir dozun atlanması pek muhtemel değildir.  
Ancak dozun atlandığını düşünüyorsanız doktorunuza veya eczacınıza söyleyiniz.  Unutulan dozları dengelemek için çift doz almayınız.  VFEND ile tedavi sonlandırıldığındaki oluşabilecek etkiler:  
VFEND tedavisi doktorunuzun belirttiği sürede devam edecektir.  Ancak tedavi süresi 6 ayı geçmemelidir.  
Bağışıklık sistemi zayıf olan hastalarda veya inatçı enfeksiyonlarda, enfeksiyonun tekrarından korunmak için uzun süreli tedavi gerekebilir. Hastalığınızda iyileşme görüldüğünde doktorunuz 
intravenöz infüzyon yerine tablet ile tedaviye devam edilmesini isteyebilir. 
VFEND tedavisi, doktorunuz tarafından sonlandırıldığı zaman, herhangi bir yan etki 
oluşmayacaktır.  
 
4. Olası yan etkiler nelerdir?  Tüm ilaçlar gibi VFEND’in içeriğinde bulunan maddelere duyarlı kişilerde yan etkiler olabilir.    Oluşan yan etkiler genellikle minör ve geçicidir. Buna rağmen bazı yan etkiler ciddi olabilir ve tıbbi müdahale gerektirebilir.   Yan etkiler aşağıdaki kategorilerde gösterildiği şekilde sır alanmıştır.  
Çok yaygın    : 10 hastanın en az 1’ inde görülebilir.   8 Yaygın     : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek      : 1.000 hastanın birinden az fakat 10.000 hastanın birinden fazla görülebilir. 
Çok seyrek     : 10.000 hastanın birinden az görülebilir. 
Bilinmiyor     : Eldeki verilerden hareketle tahmin edilemiyor. 
 
Aşağıdakilerden biri olursa, VFEND’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz  
 
• Döküntü  
• Sarılık; karaciğer fonksiyon testlerinde değişme  
• Karın üst bölgesinde şiddetli ağrı, bulantı ve kusma ile kendini gösteren p ankreatit  
• Ateş, ağızda şişkinlik, yüz, dil ve dudaklarda şişlik, nefes darlığı, kaşıntı, ciltte oluşan 
kızarıklıklar, bazen düşük kan basıncı ile karakterize alerjik reaksiyonlar (anafilaktik 
reaksiyonlar)  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.   Diğer yan etkiler:  
Aşağıdakilerden herhangi birini fark ederseniz, doktorunuza söyleyiniz:  
 Çok yaygın :  
• Görme bozukluğu (bulanık görme, görsel renk değişimleri, ışığın görsel algısında anormallik, renk körlüğü, göz bozukluğu, ışıkların etrafında hale görme, gece körlüğü, 
dalgalı görüş, gözde ışık çakması, parlak alanlar görme, görsel keskinlikte azalma, görsel parlaklık, normal görme alanının bir kısmının kaybı, gözde lekelenmeler gibi görmede değişiklik)  
• Ateş 
• Döküntü  
• Bulantı, kusma, ishal  
• Baş ağrısı  
• Kol ve bacaklarda şişlik  
• Mide ağrısı  
• Nefes almada güçlük  
• Karaciğer enzimlerinde yükselme  
 Yaygın :  
• Yüz kemiklerinin içindeki hava boşluklarının iltihabı (sinüzit), diş etlerinde iltihap, 
titreme, zayıflık  
• Bazı, ciddi olanlar da dahil olmak üzere, kırmızı (bazen bağışıklık ile alakalı olabilen) 
ve/veya beyaz (bazen ateş ile birlikte) kan hücresi sayısında azalma, kan pulcuğu (trombosit) olarak adlandırılan kanın pıhtılaşmasını sağlayan kan pulcuğu hücre sayısında azalma   
• Alerjik reaksiyonlar veya şiddetli bağışıklık sistemi tepkisi  
• Kan şekerinin düşmesi, kanda potasyumun düşmesi, kanda sodyumun düşmesi  
• Kaygı/endişe, depresyon, zihin karışıklığı, huzursuzluk, uyuma güçlüğü, gerçekte olmayan şeyleri (halüsinasyon) görme   9 • Nöbet, titreme veya kontrol edilemeyen kas hareketleri, karıncalanma veya deride 
anormal his, kas tonusunun artması, uykululuk hali, baş dönmesi  
• Gözlerde kanlanma  
• Kalbin çok hızlı , çok yavaş atması gibi kalp ritim bozuklukları, bayılma  
• Kan basıncının düşmesi, damarlarda iltihap (kan pıhtısının oluşması ile ilgili olabilir). 
• Ani nefes almada zorluk, göğüs ağrısı, yüzde ödem (ağız, dil ve göz çevresinde) 
akciğerde su toplanması  
• Kabızlık, hazımsızlık, dudaklarda iltihap  
• Sarılık, karaciğerde iltihap, karaciğer hasarı  
• Cilt yüzeyinde iç içe kabarcıklarla kırmızı bir alan oluşması ile karakterize, deride ciddi kabarma ve soyulmaya neden olabilen deri döküntüleri, ciltte kızarıklık  
• Kaşıntı 
• Saç dökülmesi  
• Sırt ağrısı 
• Böbrek yetmezliği, idrarda kan, böbrek fonksiyon testlerinde değişiklik 
• Işığa veya güneşe maruz kalmanın ardından güneş yanığı veya ciddi cilt reaksiyonu 
• Cilt kanseri  
 Yaygın olmayan :  
• Grip benzeri belirtiler, mide -bağırsak kanalında tahriş ve iltihap, antibiyotik kullanımına 
bağlı ishale neden olan mide -bağırsak kanalı iltihaplanması, lenfatik damarların 
iltihaplanması  
• Karnın iç duvarını ve karın içi organları kaplayan ince dokunun iltihaplanması , 
belirtileri ateş, kusma, halsizlik, titreme, karında şişlik, idrar miktarında düşme, ishal veya kabızlık, karın kaslarında sertleşme belirtilerinin bir kısmı veya tamam ı 
• Lenf bezlerinin şişmesi (bazen ağrılı olabilir), kemik iliği yetmezliği, kanda eozinofil 
(bir tür alerji hücresi) sayısında artış  
• Adrenal bez fonksiyonlarında baskılanma, tiroid bezinin normalin altında çalışması  
belirtiler i, kilo kaybı, bulantı ve iştahsızlık, kas ve eklem ağrıları, vücutta deri renginin 
koyulaşması  
• Beyin fonksiyonlarında anormallik, Parkinson benzeri (ör., eklem sertliği) belirtiler i, 
sinir hasarına bağlı olarak el ve ayaklarda uyuşukluk, ağrı, karıncalanma ve yanma hissi  
• Koordinasyon veya dengede sorunlar  
• Beyin ödem i belirtiler i, baş ağrısı, baş dönmesi, kusma  
• Çift görme, bazı ciddi göz sorunları: gözlerde ve göz kapaklarında ağrı ve iltihap, anormal göz hareketleri, görmede bozukluğa neden olan görme sinirlerinde hasar, göz sinirlerinin çıktığı kanalda ödem  
• Dokunma duyusunda azalma  
• Tat almada anormallik  
• Duyma zorlukları, kulakta çınlama, baş dönmesi (vertigo)  
• Belirli iç organlarda iltihaplanma (pankreas ve oniki parmak bağırsağı), dilde şişme ve 
iltihaplanma  
• Karaciğerde büyüme, karaciğer yetmezliği, safra kesesi hastalıkları, safra kesesinde taş  
• Eklem iltihaplanması, deri altındaki damarların iltihaplanması (kan pıhtısı oluşumu ile birlikte seyredebilir)  
• Böbreklerde iltihaplanma, idrarda protein bulunması, böbrek hasarı  
• Çok hızlı kalp atışı veya kalp atışında düzensizlikler, bazen kararsız elektriksel iletiler  
• EKG (kalbin elektriksel etkinliğine ait kayıt) ölçümünde anormallik  10 • Kan kolesterol miktarında artış, kan üre miktarında artış  
• Alerjik deri reaksiyonları (bazen ciddi olabilen), ciltte ve özellikle ağız olmak üzere 
mukoz zarlarda ağrılı soyulma ve döküntüye neden olan yaşamı tehdit edici bir durum, deride iltihaplanma, kurdeşen, deride kızarıklık veya tahriş, düşük kan pulcuğu (bir çeşit 
kan hücresi) sayısı nedeni ile derinin kırmızı veya mor renkte görünmesi, egzema  
• Uygulama yerinde reaksiyon 
• Alerjik reaksiyonlar veya şiddetli bağışıklık sistemi tepkisi  
• Kemiği çevreleyen dokunun iltihaplanması  
 
Seyrek :  
• Vücutta tiroid hormonunun gereğinden fa zla üretilmesi (hipertiroidizm)  belirtiler i, kilo 
kaybı, kaslarda zayıflık, ellerde titreme, uyumada zorluk, çarpıntı, saçlarda inc elme ve 
dökülme, ciltte incelme, nemlilik ve aşırı terleme, bağırsak hareketlerinde artma ve 
bazen ishal, sinirlilik, göz  kürelerinin ileri doğru iletilmesi  
• Ciddi bir karaciğer hastalığının komplikasyonu olarak beyin fonksiyonlarının bozulması  
belirtiler i, mental durumdaki bozukluk, nöromuskuler anormallikler, titreme , daha hızlı 
ve daha derin nefes alma durumu 
• Görme sinirlerindeki liflerin çoğunun kaybı, gözün önündeki saydam tabakada (kornea) 
bulanıklaşma, istemsiz göz hareketleri  
• Deride içi sıvı dolu kabarcıklar (büllöz) ile görülen ışığa karşı aşırı duyarlılık 
• Periferik sinir sisteminin bir kısmının vücudun kendi bağışıklık sistemi tarafından hedef 
alındığı bir hastalık  (Guillain -Barre Sendromu ) 
• Kalp ritmi veya kalpte iletim problemleri (bazen yaşamı tehdit edici olabilir)  
• Yaşamı tehdit edici aşırı duyarlılık reaksiyonları  
• Kan pıhtılaşma sisteminde bozukluk  
• Alerjik deri reaksiyonları (bazen ciddi olabilen), deri altı dokunun, mukoz ve mukoz altı 
dokuların hızla şişmesi (ödem), kaşıntılı ve acılı kalın, gümüş lekeler ile kırmızı deri 
kabarıklığı, muköz  zarların ve derinin iritasyonu, derinin üst tabakasının geniş kısmının, 
derinin dış yüzeyinin alt katmandan ayrılmasına neden olan yaşamı tehdit edici bir durum  
• Küçük sivri uçlu kuru deri döküntüleri  
• DRESS sendromu olarak bilinen şiddetli bir cilt reaksiyonu (belirtileri: döküntü, ateş, lenf düğümlerinin şişmesi ve eozinofillerin (bir çeşit beyaz kan hücresi) artışı)  
 
Bilinmiyor:  
- Çillenme ve deri renginden koyu lekeler  
 
Diğer sıklığı bilinmeyen ancak görülmesi halinde acilen doktorunuza bildirmeniz gereken belirgin yan etkiler:  
- Kırmızı, pulsu döküntüler veya yüzük şeklinde lezyonlar ( Kutanöz lupus eritematozu  
olarak adlandırılır.)   
 İntravenöz infüzyon uygulaması sırasında yaygın olmayan bazı reaksiyonlar (yüz kızarması, ateş, terleme, kalp atım hızında artış, nefes darlığı dahil) görülmüştür.  Bu durumda doktorunuz ilacınızı kesebilir.  
 VFEND’in karaciğer ve böbreğinizi etkileyeceği bilindiğinden, doktorunuz kan testleri isteyerek karaciğer ve böbreğinizin fonksiyonlarını izlemesi gerekir.  Karın ağrınız varsa veya dışkınız farklı kıvamdaysa doktorunuza bildiriniz.   11 Uzun süre VFEND ile tedavi edilen kişilerde cilt kanseri rapor edilmiştir. 
 Işığa ya da güneşe maruziyet sonrası güneş yanığı veya ciddi deri reaksiyonları çocuklarda daha sık görülmüştür. Eğer sizde ya da çocuğunuzda deri ile ilgili yan etkiler gelişirse, doktorunuz sizi bir dermatologa (cilt hastalıkları uzmanı) sevk edebilir; d ermatolog, muayeneden sonra 
sizin veya çocuğunuzun düzenli olarak görülmesinin önemli olduğuna karar verebilir. Karaciğer enzimlerinde yükselme de çocuklarda daha sık gözlemlenmiştir.   Eğer bu yan etkilerden herhangi biri devam ederse doktorunuza bildiriniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TUFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 5. VFEND’ in S aklanması  
 VFEND ’i çocukların göremeyeceği, erişemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız.  Son kullanma tarihi geçmiş veya kullanılmayan ilaçları çöpe atmayınız ! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz. 
 Ambalajdaki son kullanma tarihinden sonra VFEND ’i kullanmayınız. Son kullanma tarihi kutu 
üstünde belirtilen ayın son günüdür.  VFEND 200 mg IV İnfüzyonluk Çözelti Hazırlamak İçi n Toz, 30 °C’nin altındaki oda 
sıcaklığında saklanır.  
VFEND toz sulandırıldıktan sonra hemen kullanılmalıdır. Eğer hemen kullanılmayacaksa, 2°C -
8°C arasında (buzdolabında) 24 saate kadar muhafaza edilebilir.  Sulandırılan VFEND ’in, 
infüze edilmeden önce uygun bir infüzyon çözeltisi ile seyreltilmesi gerekir. (Daha detaylı bilgi 
için kullanma talimatının sonuna bakınız)  
 İlacınızı ev atıkları ile birlikte atmayınız. Eczacınıza ihtiyaç duymadığınız ilaçların nasıl atılacağını danışınız.  
 Ruhsat Sahibi :  
Pfizer  PFE  İlaçları A.Ş. Şişli / İstanbul  
 Üretim yeri :  
Pharmacia & Upjohn Company LLC 7000 Portage Road Kalamazoo, Michigan (MI), ABD  
 Bu kullanma talimatı  ...  tarihinde onaylanmıştır.  12 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR:  
 
Sulandırma ve Seyreltme bilgileri  
 
• VFEND 200 mg IV İnfüzyonluk Çözelti Hazırlamak İçin Toz ,  mL’sinde 10 mg 
vorikonazol içeren berrak çözelti elde etmek için, flakon içeriğini 20 mL’ye 
tamamlayacak şekilde ya 19  mL enjeksiyonluk su ile ya da 19 mL 9 mg/ mL (%0,9) 
infüzyonluk sodyum klorür ile sulandırılmalıdır.  
 
• Eğer flakondaki vakum seyrelticiyi flakon içine çekmezse flakon atılmalıdır. 
 
• 19 mL enjeksiyonluk su veya 9 mg/ mL infüzyonluk sodyum klorürü tam olarak 
hazırlanması için 20 mL ’lik şırınga kullanılmalıdır.  
 
• Uygulama için, gerekli hacimdeki sulandırılmış çözelti (tablo aşağıdadır) tavsiye edilen 
uyumlu bir infüzyon çözeltisine (detayları aşağıdadır) ilave edilir ve gereksinime göre 
0,5-5 mg/ mL konsantrasyondaki VFEND çözeltisi elde edilir ,  
 
• Bu ürün tek kullanımlıktır ve kullanılmayan çözelti atılmalıdır. Sadece partikül 
içermeyen, berrak çözeltiler kullanılmalıdır.  
 
• Bolus enjeksiyon olarak uygulanmamalıdır. 
 
• Saklama bilgileri için “VFEND’ in saklanması” bölüm 5’e bakınız.  
 
10 mg/ mL VFEND Konsantre Çözelti için Gerekli Hacimler  
Vücut 
ağırlığı (kg)   VFEND Konsantre Çözelti (10 mg/ mL) hacmi:  
3 mg/kg doz  
(flakon 
sayısı)  4 mg/kg doz  
(flakon 
sayısı)  6 mg/kg doz 
(flakon 
sayısı)  8 mg/kg 
doz (flakon 
sayısı)  9 mg/kg doz 
(flakon 
sayısı)  
10 - 4 mL (1) - 8 mL (1) 9 mL (1) 
15 - 6 mL (1) - 12 mL (1) 13,5 mL (1) 
20 - 8 mL (1) - 16 mL (1) 18 mL (1) 
25 - 10 mL (1) - 20 mL (1) 22,5 mL (2) 
30 9 mL (1) 12 mL (1) 18 mL (1) 24 mL (2) 27 mL (2) 
35 10,5 mL (1) 14 mL (1) 21 mL (2) 28 mL (2) 31,5 mL (2) 
40 12 mL (1) 16 mL (1) 24 mL (2) 32 mL (2) 36 mL (2) 
45 13,5 mL (1) 18 mL (1) 27 mL (2) 36 mL (2) 40,5 mL (3) 
50 15 mL (1) 20 mL (1) 30 mL (2) 40 mL (2) 45 mL (3) 
55 16,5 mL (1) 22 mL (2) 33 mL (2) 44 mL (3) 49,5 mL (3) 
60 18 mL (1) 24 mL (2) 36 mL (2) 48 mL (3) 54 mL (3) 
65 19,5 mL (1) 26 mL (2) 39 mL (2) 52 mL (3) 58,5 mL (3) 
70 21 mL (2) 28 mL (2) 42 mL (3) - - 
75 22,5 mL (2) 30 mL (2) 45 mL (3) - - 
80 24 mL (2) 32 mL (2) 48 mL (3) - - 
85 25,5 mL (2) 34 mL (2) 51 mL (3) - - 
90 27 mL (2) 36 mL (2) 54 mL (3) - - 
95 28,5 mL (2) 38 mL (2) 57 mL (3) - - 
100 30 mL (2) 40 mL (2) 60 mL (3) - -  13 VFEND 200 mg IV İnfüzyonluk Çözelti Hazırlamak İçin Toz , koruyucu içermeyen tek dozluk 
steril liyofildir. Bu sebeple, mikrobiyolojik açıdan, ürün hemen kullanılmalıdır. Eğer hemen 
kullanılmayacaksa, kullanıma hazır çözeltinin, kullanımdan önce saklama süreleri içinde ve şartlarında saklanması kullanıcının sorumluluğudur ve sulandırma işlemi kontrollü ve valide edilmiş aseptik şartlardaki bir yerde yapılmadığı sürece normal şartlarda 2°C -8°C arasında 24 
saatten uzun saklanamaz.  
 Sulandırılmış çözelti şunlarla seyreltilebilir:  %0,9 enjeksiyonluk sodyum klorür  
Sodyum laktat intravenöz infüzyon %5 glukoz ve Ringer laktat intravenöz infüzyon karışımı  
%5 glukoz ve %0,45 sodyum klorür intravenöz infüzyon  
%5 glukoz intravenöz infüzyon 20 mEq potasyum klorür intravenöz infüzyonu içinde %5 glukoz  
%0,45 sodyum klorür intravenöz infüzyon  
%5 glukoz ve %0,9 sodyum klorür intravenöz infüzyon 
 
Geçimsizlikler  
VFEND infüzyon çözeltisi, aynı intravenöz yollardan (veya kanülden) diğer ilaç infüzyonları 
(parenteral nütrisyonlarda dahil (örn. %10 Aminofusin Plus)) ile uygulanmamalıdır. 
Kan ürünlerinin infüzyonu VFEND ile eş zamanlı olarak uygulanmam alıdır.  
Toplam parenteral nutrisyonlar aynı yol veya kanülden olmamak şartı ile VFEND ile eş zamanlı 
olarak uygulanabilir.  
VFEND % 4 ,2 sodyum bikarbonat infüzyonu ile seyreltilmemelidir. 
 