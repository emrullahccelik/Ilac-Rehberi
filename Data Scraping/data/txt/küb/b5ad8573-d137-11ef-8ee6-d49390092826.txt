KISA ÜRÜN BİLGİSİ
1. BEŞERİ TIBBİ ÜRÜN ADI:

De-Nol 300 mg Yutma Tableti
2. KALİTATİF VE KANTİTATİF BİLEŞİM
Her bir tablet 300 mg (120 mg Bi O eşdeğeri) kolloidal bizmut subsitrat içerir.
2 3
Yardımcı maddeler için 6.1’e bakınız.
3. FARMASÖTİK FORM
Film Kaplı Tablet
Yuvarlak, konveks, kremimsi beyaz renkte film kaplı tabletler.
4. KLİNİK ÖZELLİKLER
4.1 Terapötik endikasyonlar
Mide ve duodenum ülserleri. Helicobacter pylori eliminasyonu gereken dispepsiyle
birlikte olan gastritte çoklu tedavinin bir bileşeni olarak kullanılır.
4.2 Pozoloji ve uygulama şekli:
Pozoloji:
Aç karına günde iki defa 2 tablet: Sabah kahvaltısından yarım saat önce ve akşam
yemeğinden yarım saat önce
Ya da
Yatmadan önce veya aç karına günde 4 kez 1 tablet: 3 ana öğünden yarım saat önce
veya yarım saat sonra ve yatmadan önce alınır.
Uygulama şekli:
Tabletler suyla birlikte alınmalıdır ve tamamı yutulmalıdır.
De-Nol 1-2 ay kullanılmalıdır.

Bu süreden sonra 2 ay süreyle DE-NOL ya da diğer bizmut bileşikleri
kullanılmamalıdır. Daha sonra eğer gerekirse 1-2 aylık ikinci bir tedavi
uygulanabilir.
Önerilen dozların etkili olduğu gösterilmiştir. Bir doz kaçırıldığında, bir sonraki
dozun alınma zamanı yakın değilse ilaç alınmalıdır.
Ağrılar azalsa dahi, doktorun önerdiği miktar ve süre değiştirilmemelidir.
1Özel Popülasyonlara ilişkin ek bilgiler:
Böbrek/ Karaciğer yetmezliği: Ağır böbrek yetmezliği olan hastalarda
kullanılmamalıdır.
Pediyatrik popülasyon: Çocuklarda kullanılması önerilmemektedir.
Geriyatrik popülasyon: Yaşlı kişilerde kullanımıyla ilgili özel bir durum
bulunmamaktadır.
4.3 Kontrendikasyonlar
Etkin ya da yardımcı maddelerden herhangi birine duyarlılığı olan kişilerde
kullanılmamalıdır.
Ağır böbrek yetmezliğinde kontrendikedir.
4.4. Özel Kullanım Uyarıları ve Önlemleri
Bizmut bileşiklerinin uzun süreli yüksek doz kullanımı, bazen reversibl
ensefalopatiye sebep olduğundan önerilmemektedir.
Bu risk DE-NOL®’ün önerilen şekilde kullanıldığında çok düşüktür. Buna rağmen,
DE-NOL® tedavisiyle birlikte diğer bizmut içeren ilaçların birlikte alınması
önerilmemektedir.
4.5 Diğer Tıbbi Ürünler İle Etkileşimler ve Diğer Etkileşim Şekilleri
DE-NOL® kullanımından yarım saat önce ve yarım saat sonra, diğer ilaçlar, yiyecek
ve içecekler, özellikle antasidler, süt , meyva veya meyva suları, ilacın etkisine tesir
edebileceğinden dolayı kullanılmamalıdır. Teorik olarak DE-NOL® ile birlikte
kullanıldığında tetrasiklinlerin emilimi azalabilir.
4.6 Gebelik ve Laktasyon
Genel Tavsiye:
Gebelik Kategorisi: C/D (3.trimester)’dir.

DE-NOL ’un gebe kadınlarda ve emziren annelerde kullanımında olası zararlı
etkilerine yönelik değerlendirme yapabilecek yeterli veri mevcut değildir. Bugüne
kadar yapılan hayvan çalışmalarında zararlı etkilerine yönelik bir kanıt
bulunmamıştır.
2Çocuk doğurma potansiyeli bulunan kadınlar/Doğum kontrolü
(Kontrasepsiyon):
Doğum kontrol ilaçlarıyla etkileşim bildirilmemiştir.
Gebelik dönemi:
Gebelikte kullanımı tavsiye edilmez.
Laktasyon dönemi:
Emzirme döneminde kullanımı tavsiye edilmez.
Üreme yeteneği/Fertilite:
Üreme yeteneği üzerine bilinen bir etkisi bulunmamaktadır.
4.7 Araç ve Makine Kullanımı Üzerindeki Etkiler
Bu ürünün araç ve makine kullanma yeteneği üzerinde etkisi ile ilgili veri yoktur.
Ancak DE-NOL®’ün araç ve makine kullanma yeteneği üzerine bir etkisinin olduğu
söylenemez.
4.8 İstenmeyen etkiler
Görülen advers ilaç reaksiyonlarının sıklık sınıflandırması şu şekildedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000), çok seyrek, izole raporlar dahil
(<1/10.000); bilinmiyor (eldeki verilerden hareketle tahmin edilemiyor).
Çok yaygın
Gastrointestinal rahatsızlıklar: Bizmut sülfit oluşumu nedeniyle dışkı siyah renk
alabilir. Bu renk değişimi melena ile kolayca karışabilir.
Yaygın olmayan
Gastrointestinal rahatsızlıklar: Bulantı, kusma, konstipasyon, diyare.
Deri ve deri altı rahatsızlıkları: Hafif alerjik deri reaksiyonları
Çok seyrek veya bilinmeyen
İmmun sistem bozuklukları: Anafilaktik reaksiyon.
4.9 Doz Aşımı ve Tedavisi:
İntoksikasyon Belirtileri:
Akut, çok yüksek miktarlarda alınması durumunda, on günlük bir süre içinde geçici
böbrek yetmezliği ortaya çıkabilir.
3İntoksikasyon Tedavisi:
Tek seferde çok yüksek doz alınması durumunda derhal mide lavajı yapılmalı ve
tekrarlayan dozlarda aktif karbon ile osmotik laksatif uygulanmalıdır. Bu tedavi
genellikle bizmutun emilimini kısıtlar ve ilave önlemlere gerek kalmaz.
Kan ve idrarda bizmut düzeyleri, akut ve kronik intoksikasyonda, herhangi bir
semptomun bizmuta maruz kalma sonucu olup olmadığını belirlemek için,
ölçülmelidir. Semptomların akut veya kronik yüksek doz bizmut alımına bağlı
olduğu biliniyorsa dimerkaptosüksinik asit (DMSA) veya
dimerkaptopropansülfonik asit (DMPS) ile şelasyon tedavisi uygulanabilir.
Ciddi böbrek yetmezliği durumunda şelasyon tedavisinden sonra hemodiyaliz
uygulanabilir.
5.FARMAKOLOJİK ÖZELLİKLER
5.1 Farmakodinamik Özellikler
Farmakoteropatik grubu : Peptik ülser ve gastroözofajiyal reflü hastalığı tedavisi
diğer ilaçlar
ATC kodu: A02BX05
Etki mekanizması:
DE-NOL
tabletin yutulmasından sonra mide asidinin etkisiyle çökelti oluşturur ve
oluşan çökelti başlıca ülserli bölgeye yapışır ve pepsinin etkisini inhibe eder.
DE-NOL® mukoza koruyucu etkisini aynı zamanda endojen prostaglandinlerin
sentez ve sekresyonunu uyararak bikarbonat ve müsin üretiminin artmasıyla da
göstermektedir.
Ek olarak DE-NOL® gastrit nedeni olan Helicobacter pylori üzerine antibakteriyel
etki göstermektedir.
Bu bakterinin DE-NOL® ile eradikasyonu gastrite bağlı histolojik görünümü ve
semptomları düzeltir.
Farmakodinamik etkiler:
Klinik çalışmalar DE-NOL®’ün yüksek oranda gastrik ve duodenal ülseri
iyileştirdiğini göstermektedir.
Helicobacter pylori’ye karşı antibakteriyel etkisi, duodenal ülser relapslarının, etkin
tedavinin kesilmesinden sonraki ilk yılda, DE-NOL® ile tedavide, sıklıkla
4kullanılan diğer ilaçlara oranla daha az olmasını sağlamaktadır. Benzer etki gastrik
ülserli hastalarda da gözlenmektedir.
5.2 Farmakokinetik Özellikleri
Emilimi:
DE-NOL
lokal etkili bir ilaç olduğundan, tedavi süresice koloidal bizmut
subsitrattan oluşan bizmut çok az miktarda emilir. ( dozun % 0,2’sinden az miktarı)
Dağılımı:
Bizmut başlıca böbreklerde bulunur, diğer organlarda eser miktarlarda gözlenir.
Biotransformasyonu:
DE-NOL
özellikle bizmut oksiklorid ve bizmut sitrat olarak erimeyen bizmut
bileşlikleri şeklinde mideye çöker.
Eliminasyonu:
Alınan bizmutun büyük bir çoğunluğu dışkı ile atılır.
Emilen eser miktardaki bizmutun idrar klirensi yaklaşık 50 ml/dakikadır. Bizmutun
zamanla atılımını gösterebilmek için en az üç kompartmanlı model gerekmektedir.
Ancak, emilen bizmutun büyük bir bölümünün eliminasyon yarı ömrü 5-11 gündür.
5.3 Klinik öncesi güvenlik verileri
Anlamlı bir veri yoktur.
6. FARMASÖTİK ÖZELLİKLER
6.1 Yardımcı maddelerin listesi
Tablet kısmında
Povidon K-30 (Polivinilpirolidon)
Polakrilin potasyum (Amberlite IRP-88)
Polietilen glikol 6000
Magnezyum stearat
Mısır nişastası
Etanol, %96
Saf su
Kaplama kısmında
Hidroksipropilmetil selüloz
5Polietilen glikol
Saf su
6.2 Geçimsizlikler
Bkz. Bölüm 4.5 “Diğer tıbbi ürünlerle etkileşmeler ve diğer etkileşme şekilleri”
6.3 Raf Ömrü
De-Nol ® tablet ambalajda belirtilen tarihe kadar kullanılabilir.
Raf ömrü 4 yıldır.
6.4 Saklamaya Yönelik Özel Tedbirler
25°C’nin altındaki oda sıcaklığında kuru bir yerde saklayınız.
6.5 Ambalajın Niteliği ve İçeriği
Kutuda; Pilfer prof kapaklı, amber renkli cam şişede 60 tablet
6.6 Beşeri Tıbbi Üründen Arta Kalan Maddelerin İmhası ve Diğer Özel Önlemler
Kullanılmamış olan ürünler ya da artık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolu Yönetmelikleri”ne uygun olarak
imha edilmelidir.
7 RUHSAT/İZİN SAHİBİ
Astellas Pharma Europe B.V., Hollanda lisansı ile
Genesis İlaç ve Sağlık Ürünleri A.Ş..
Ömer Avni Mah. İnebolu Sok. Sümbül Konak Apt. No:85,
34427 Beyoğlu, İstanbul
Tel: (0 212) 245 55 80
Faks: (0 212) 245 57 33
Üretim yeri:
Zentiva Sağlık Ürünleri Sanayi ve Ticaret A.Ş.
Küçükkarıştıran 39780 Lüleburgaz
Tel: (0 288) 427 10 00
Faks: (0 288) 427 14 55
68. RUHSAT NUMARASI:
06.11.2008 - 217/16
9. İLK RUHSAT TARİHİ/ RUHSAT YENİLEME TARİHİ:
İlk ruhsat tarihi: 06.11.2008
Ruhsat yenileme tarihi:
10. KÜB’ÜN YENİLENME TARİHİ
7