1  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız. KULLANMA TALİMATI  
 
LİDWİNA® 240 mg gastrorezistan sert kapsül  
Ağızdan alınır.  
 
• Etkin madde: Her bir kapsül 240 mg dimetil fumarat içermektedir.  
• Yardımcı maddeler : Mikrokritalin selüloz, kroskarmelloz  sodyum, kolloidal silikon 
dioksit, magnezyum stearat, metakrilik asit metil metakrilat kopolimeri, sodyum 
lauril sülfat, trietil sitrat, polisorbat 80, saf su, talk, kapsül içeriği olarak; jelatin (sığır 
jelatini), sarı demir oksit, titanyum dioksit, brilliant blue FCF -FD&C blue 1. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
 
 
Bu Kullanma Talimatında:  
 
1. LİDWİNA® nedir ve ne için  kullanılır?  
2. LİDWİNA®’yı kullanmadan önce dikkat edilmesi  gerekenler  
3. LİDWİNA® nasıl  kullanılır?  
4. Olası yan etkiler  nelerdir?  
5. LİDWİNA®’nın saklanması  
 
Başlıkları yer almaktadır. 2  Uzun süre beyaz kan hücre sayınızın düşük kalması durumunda LİDWİNA® 
kullanımınız PML denilen bir enfeksiyon ile sonuçlanabilir. Doktorunuz sizi PML 
konusunda bilgilendirecek ve gerektiğinde LİDWİNA® tedavinizi değerlendirecektir.  1. LİDWİNA® nedir ve ne için  kullanılır?  
 
LİDWİNA® 240 mg, 56 veya 168 adet gastrorezistan sert kapsül içeren blister ambalajda 
takdim edilmektedir. Kapsüller opak açık yeşil renklidir. 
LİDWİNA® etkin madde olarak, dimetil fumarat içermektedir.  
LİDWİNA®, 13 yaş ve üzeri hastalarda tekrarlayan -düzelen tip multiple skleroz (MS) 
tedavisinde  kullanılmaktadır.  
MS, merkezi sinir sistemini (MSS), özellikle beyin ve omuriliğin fonksiyonunu etkileyen 
uzun süreli bir hastalıktır. Tekrarlayan- düzelen (relapsing -remitting) tip MS sinir sistemi 
belirtilerinin tekrarlayan atakları ile karakterizedir. Belirtiler hastadan hastaya değişmekle birlikte tipik olarak yürüme zorlukları, denge bozuklukları ve görme zorlukları (örn. bulanık ya da çift görme) içermektedir. Bu belirtiler atak sona erdikten sonra tamamen ortadan 
kaybolabilir fakat bazı problemler kalıcı  olabilir.  
LİDWİNA
®’nın beyin ve omuriliğe zarar veren savunma sistemini baskılayarak etki ettiği 
düşünülmektedir. Bu, hastalığınızın kötüleşmesinin gecikmesine yardımcı olur.  2. LİDWİNA
®’yı kullanmadan önce dikkat edilmesi gerekenler  
LİDWİNA®’yı aşağıdaki durumlarda KULLANMAYINIZ  
 Eğer,  dimetil fumarata veya bu ilacın bileşiminde yer alan diğer maddelerden herhangi 
birine aşırı duyarlılığınız (alerjiniz) varsa kullanmayınız.  
 
Eğer, progresif multifokal lökoensefalopati  (PML) adı verilen nadir bir beyin enfeksiyonunuz 
olduğundan şüpheleniyorsanız veya PML doğrulanmışsa kullanmayınız. 
 
LİDWİNA®’yı aşağıdaki durumlarda DİKKATLİ KULLANINIZ  
 
 
LİDWİNA® beyaz kan hücre sayınızı , böbreklerinizi ve karaciğerinizi etkileyebilir. 
LİDWİNA®’ya başlamadan önce doktorunuz beyaz kan hücresi sayımınızı yapmak için kan 
testi yapacaktır ve böbrek ve karaciğerinizi düzenli olarak kontrol edecektir. Tedaviniz 
boyunca doktorunuz kontrolleri periyodik olarak uygulayacaktır. Eğer beyaz kan hücre sayınız tedaviniz sırasında düşerse, doktorunuz ek analitik önlemler veya tedavinizi kesmeyi düşünebilir. 
 
Eğer,  
• Şiddetli böbrek hastalığınız  varsa.  
• Şiddetli karaciğer hastalığınız  varsa.  
• Mide veya bağırsak hastalığınız  varsa.  3   
• Şiddetli bir enfeksiyon unuz (akciğer iltihabı gibi)  varsa.  
 
LİDWİNA® tedavisi ile herpes zoster (zona) oluşabilmektedir. Bazı durumlarda ciddi 
komplikasyonlar meydana gelmiştir. Herhangi bir zona belirtisi olduğundan şüpheleniyorsanız 
derhal doktorunuzu bilgilendirmelisiniz.  
Multipl sklerozunuzun (MS) kötüleştiğini düşünüyorsanız (zayıflık veya görsel değişiklikler 
gibi) veya herhangi bir yeni semptom fark ederseniz, hemen doktorunuzla konuşun, çünkü bunlar ilerleyici multifokal lökoensefalopati (PML) adı verilen nadir bir beyin enfeksiyonunun belirtileri olabilir. PML, ciddi sakatlığa veya ölüme yol açabilecek ciddi bir 
durumdur. 
 Sedef hastalığını (cilt hastalığı) tedavi etmek için kullanılan diğer fumarik asit esterleriyle kombinasyon halinde dimetil fumarat içeren bir ilaç için nadir fakat ciddi bir böbrek bozukluğu (Fanconi Sendromu) bildirilmiştir. Daha fazla idrara çıktığınızı, daha fazla 
susadığınızı ve normalden daha fazla su içtiğinizi fark ederseniz, kaslarınız daha zayıf 
görünüyor, kemiğiniz kırılıyorsa veya sadece ağrı ve sızınız varsa, bunun en kısa zamanda araştırılması için doktorunuzla konuşun.  
 
LİDWİNA
®’yı almadan önce doktorunuza danışınız. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
LİDWİNA®’nın yiyecek ve içecek ile kullanılması  
 
LİDWİNA® alındıktan sonraki bir saat içinde sert alkollü içeceklerin (hacmen %30’dan fazla 
alkol içeren) küçük bir miktarından fazla (50 ml’den fazla) tüketiminden kaçınılmalıdır. Alkol bu ilaç ile etkileşebilir ve özellikle yatkınlığı olan insanlarda mide mukozasının iltihaplanmasına (gastrit) neden  olabilir.  
LİDWİNA
®’yı tok karnına alınız. Bu, çok yaygın bazı yan etkilerin (Bölüm 4’ te 
listelenmiştir) azalmasına yardımcı olabilir.  
 
   Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız bu 
ilacı kullanmadan önce doktorunuza ya da eczacınıza söyleyiniz.  
Eğer hamileyseniz doktorunuzla görüşmeden LİDWİNA®’yı kullanmayınız. 
 4  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
LİDWİNA®’nın etkin maddesinin anne sütüne geçip geçmediği bilinmemektedir. Emzirirken 
LİDWİNA® kullanılmamalıdır. Doktorunuz emzirmeyi kesip kesmeyeceğinize ya da 
LİDWİNA® kullanıp kullanmayacağınıza karar vermenize yardımcı  olacaktır. Bu, çocuğunuz 
için emzirmenin yararını ve sizin için tedavinin yararını dengelemeyi içermektedir.  
 
Araç ve makine kullanımı  
 LİDWİNA
®’nın araç ve makine kullanma yeteneği üzerindeki etkisi bilinmemektedir.  
 LİDWİNA
®’nın araç ve makine kullanma yeteneğiniz üzerine etki etmesi beklenmez.  
 
LİDWİNA®’nın içeriğinde bulunan bazı yardımcı maddeler hakkında önemli bilgiler  
 
LİDWİNA®’nın içeriğinde bulunan yardımcı maddelere karşı aşırı duyarlılığınız yoksa, bu 
maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
 Aşağıdaki ilaçları kullanıyorsanız doktorunuza söyleyiniz:  
• Psöriazis (sedef hastalığı) tedavisinde kullanılan fumarik asit esterleri (fumaratlar) 
içeren  ilaçlar.  
• Bağışıklık sistemini etkileyen MS tedavisinde kullanılan diğer ilaçlar (fingolimod, 
natalizumab, teriflunomid, alemtuzumab, okrelizumab ya da kladribin gibi) veya 
kanser tedavisinde yaygın olarak kullanılan diğer ilaçlar (rituksimab ya da 
mitoksantron). 
• Bazı antibiyotikler i içeren  böbrekleri etkileyen ilaçlar (enfeksiyonları tedavi etmek 
için kullanılan), idrar söktürücüler (diüretikler), belirli tip ağrı kesiciler (ibuprofen 
ve diğer benzer anti -inflamatuvar  ve reçetesiz satın alınan ilaçlar)  ve lityum içeren 
ilaçlar.  
• Belirli tip aşılar (canlı aşılar) ile LİDWİNA
®  kullanımı enfeksiyonlara neden olabilir. 
Bu nedenle birlikte kullanımından kaçınılmalıdır. Eğer başka tip aşılar (inaktif aşılar) 
yapılmalı ise, doktorunuz sizi bilgilendirecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz .5   
3. LİDWİNA®  nasıl  kullanılır?  
 
Uygun kullanım ve doz/uygulama sıklığı için talimatlar:  
LİDWİNA®’yı her zaman doktorunuzun söylediği şekilde kullanınız. Eğer emin değilseniz 
mutlaka doktorunuz veya eczacınıza danışınız. 
 
Başlangıç dozu  
LİDWİNA®  başlangıç dozu günde iki kez 120 mg’dır (2x120mg). Başlangıç dozunu ilk 7 
gün kullanınız. Sonrasında devam dozunu kullanınız. 
 
Devam dozu  
LİDWİNA® devam dozu günde iki kez 240 mg’dır (2x240mg).  
 
Uygulama yolu ve metodu:  
LİDWİNA® ağız yoluyla alınır. Her bir kapsülü bütün olarak bir bardak su ile yutunuz. 
Kapsülleri bölmeyiniz, ezmeyiniz, eritmeyiniz, emmeyiniz ve çiğnemeyiniz. Bunlar bazı yan 
etkilerin artmasına neden olabilir.  
Değişik yaş grupları:  
 
Çocuklarda kullanımı:  
Yukarıda listelenen uyarılar ve önlemler çocuklar için de geçerlidir. LİDWİNA®, 13 yaş ve 
üzeri çocuk ve ergenlerde kullanılabilir. 10 yaşın altındaki çocuklarda veri bulunmamaktadır. 
 
Yaşlılarda kullanımı:  
LİDWİNA® ile 65 yaş ve üzeri hastalarda yeterince deneyim yoktur. Etkin maddenin etki 
şekli göz önüne alındığında yaşlı hastalarda doz ayarlamasının gerekli olmadığı düşünülmektedir.  Özel kullanım durumları:  
 
Böbrek / Karaciğer  yetmezliği:  
LİDWİNA
® ile böbrek ve karaciğer yetmezliği olan hastalarda yeterli deneyim 
bulunmamaktadır. Klinik ilaç çalışmalarına dayanılarak bu hastalarda doz ayarlanmasına 
gerek yoktur. Şiddetli böbrek ve karaciğer yetmezliği olan hastalarda LİDWİNA® 
kullanırken dikkatli  olunmalıdır.  
Eğer LİDWİNA®’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla LİDWİNA
® kullandıysanız:  
 
Eğer çok fazla LİDWİNA® aldıysanız derhal doktorunuza danışınız. Bölüm 4’ te belirtilenlere 
benzer yan etkilerle karşılaşabilirsiniz.  6  LİDWİNA®’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
LİDWİNA®’yı kullanmayı unutursanız:  
 
Unutulan dozları dengelemek için çift doz almayınız. 
 
Dozlar arasında en az 4 saat olacak şekilde unutulan dozu kullanabilirsiniz. Aksi takdirde  
sonraki planlanan doza kadar bekleyiniz. 
 
Bu ilacın kullanımıyla ilgili herhangi bir sorunuz olursa, doktorunuza veya eczacınıza 
danışınız.  LİDWİNA
® ile tedavi sonlandırıldığında oluşabilecek etkiler:  
 Doktorunuzla konuşmadan LİDWİNA
® kullanmayı bırakmayınız veya dozu değiştirmeyiniz. 
 
4. Olası yan etkiler  nelerdir?  
 
Tüm ilaçlar gibi LİDWİNA®’nın içeriğinde bulunan maddelere duyarlı olan kişilerde yan  
etkiler olabilir.  
 
Aşağıdakilerden biri olursa, LİDWİNA®’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Ciddi etkiler:  
 
LİDWİNA®, lenfosit sayısını (bir tip beyaz kan hücresi) düşürebilir. Uzun süre düşük beyaz 
kan hücresi sayısına sahip olmak, progresif multifokal lökoensefalopati (PML) olarak adlandırılan nadir bir beyin enfeksiyonu riski dahil enfeksiyon riskini arttırabilir  artırabilir . 
PML ciddi sakatlığa veya ölüme neden olabilir. PML, 1 ila 5 yıllık tedaviden sonra ortaya çıkmaktadır ve bu nedenle doktorunuz tedaviniz boyunca beyaz kan hücrelerinizi izlemeye devam etmelidir ve aşağıda açıklandığı gibi PML'nin olası semptomlarını gözlemlemelisiniz. Daha önce vücudunuzun bağışıklık sisteminin işlevselliğini bozan bir ilaç aldıysanız, PML 
riski daha yüksek olabilir.  
 
PML semptomları, tekrarlayan bir MS ile benzer olabilir. Semptomlar, vücudun bir tarafında yeni ya da kötüleşen zayıflık; sakarlık; görmede, düşünmede ya da hafızada değişiklik; ya da 
bilinç bulanıklığı ya da kişilik değişikliklerini ya da birkaç günden daha uzun süren konuşma 
ve iletişim bozukluklarını içerebilmektedir.  
 Bu nedenle, multipl sklerozun (MS) kötüleştiğini düşünüyorsanız veya LİDWİNA
® tedavisi 
sırasında herhangi bir yeni semptom fark ederseniz, mümkün olan en kısa sürede 
doktorunuzla konuşmanız çok önemlidir. Ayrıca eşinizle veya bakıcılarınızla konuşun ve 7  tedaviniz hakkında onları bilgilendirin. Kendiniz farkında olmadığınız belirtiler ortaya 
çıkabilir.  
 
Eğer bu semptomların herhangi biri ile karşılaşırsanız LİDWİNA® kullanmayı kesip hemen 
doktorunuzu arayınız.  
 
Ciddi alerjik reaksiyonlar  
Ciddi  alerjik  reaksiyonların  (anafilaksi)  sıklığı  eldeki  verilerden  hareketle  tahmin 
edilememektedir.  (bilinmiyor).  
Yüzde veya vücutta kızarma (flushing) çok yaygın bir yan etkidir. Ancak eğer kızarma 
beraberinde kırmızı döküntü ya da kurdeşen görülüyorsa ve aşağıdaki belirtilerden herhangi 
biri varsa:  
• Yüz, dudak, ağız ve dilde şişme  (anjiyoödem)  
• Hırıltı, zor nefes alma ya da nefes darlığı (dispne, hipoksi)  
• Baş dönmesi veya bilinç kaybı  (hipotansiyon)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
LİDWİNA®’ya karşı ciddi alerjiniz var demektir. LİDWİNA®’yı almayı bırakın ve hemen bir 
doktora başvurun. Acil tıbbi müdahaleye veya hastaneye yatırılmanıza gerek olabilir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerle tahmin edilemiyor.  
 
Çok yaygın:  
 
• Yüzün kızarması, ateş, yanma ya da kaşıntı  
• İshal  (diyare)  
• Mide  bulantısı  (hasta hissetme)  
• Mide ağrısı ya da mide  krampları  
 
İlacın yiyecekler ile alınması yan etkilerin azalmasına yardımcı olabilir.  
 
Keton adı verilen vücutta doğal olarak üretilen maddeler LİDWİNA
® kullanıldığı zaman 
çoğunlukla idrar testlerinde çıkmaktadır.  
Bu yan etkiler hakkında doktorunuzla konuşunuz. Doktorunuz ilacınızın dozunu azaltabilir. 8  Doktorunuz size söyleyinceye kadar ilacınızın dozunu azaltmayınız.  
 
Yaygın:  
 
• Bağırsak duvarının inflamasyonu (gastroenterit)  
• Kusma  
• Hazımsızlık  (dispepsi)  
• Mide duvarının inflamasyonu (gastrit)  
• Mide -bağırsak sistemi  bozuklukları  
• Yanma hissi 
• Sıcak  basması , sıcaklamak  
• Deride kaşıntı  
• Döküntü 
• Deride pembe veya kırmızı lekeler  (eritem)  
• Saç dökülmesi (alopesi)  
 
Kan ve idrar testlerinde görünen yan etkiler:  
• Kanda düşük beyaz kan hücresi seviyesi (lenfopeni, lökopeni). Azalmış beyaz kan 
hücresi vücudunuzun enfeksiyonla daha zor savaşacağı anlamına gelmektedir. Eğer 
ciddi bir enfeksiyonunuz varsa (akciğer iltihabı gibi) derhal doktorunuzla  konuşun. 
• İdrarda protein  (albümin)  
• Kanda karaciğer enzimlerinin (ALT, AST)  artması  
 
Yaygın olmayan:  
 
• Alerjik reaksiyonlar  (hipersensitivite)  
• Trombosit sayısının azalması  
 
Bilinmiyor (sıklığı eldeki verilerden hareketle tahmin edilemeyen) : 
• Progresif multifokal lökoensefalopati  (PML)  
• Karaciğer inflamasyonu ve karaciğer enzimlerinin seviyesinde artış (bilirubin ile 
kombinasyon halinde ALT ya da AST)  
•    Herpes zoster  (zona), genellikle üst vücudun veya yüzün bir tarafında kabarcıklar,   
yanma, kaşıntı veya ağrı gibi semptomlar ve enfeksiyonun erken evrelerinde ateş ve 
güçsüzlük gibi diğer semptomlar, ardından uyuşma, kaşıntı veya şiddetli ağrı ile 
kırmızı lekeler.  
•    Burun akıntısı (rinore)  9  Çocuklar (13 yaş ve üzeri) ve ergenler  
Yukarıda listelenen yan etkiler, çocuklar ve ergenler için de geçerlidir. 
Baş ağrısı, mide ağrısı veya mide krampları, hasta olma (kusma), boğaz ağrısı, öksürük ve 
ağrılı adet dönemleri gibi bazı yan etkiler çocuklarda ve ergenlerde yetişkinlere göre daha sık 
bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. LİDWİNA®’nın saklanması  
 
LİDWİNA®’yı çocukların göremeyeceği, erişemeyeceği yerlerde ve ambalajında saklayınız. 
 
LİDWİNA®’yı 30°C’nin altındaki oda sıcaklığında saklayınız.  
Kapsülleri ışıktan ve nemden korumak için orijinal ambalajında saklayınız. 
 
Son kullanma tarihiyle uyumlu olarak kullanınız.  
 
Ambalaj üzerindeki son kullanma tarihinden sonra LİDWİNA®’yı kullanmayınız. 
 
Eğer üründe ve/veya ambalajında bozukluklar farkederseniz LİDWİNA®’yı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
Ruhsat s ahibi:  
Ali Raif İlaç San. A.Ş.  
Kağıthane / İSTANBUL  
 
Üretim y eri:       
Ali Raif İlaç San. A.Ş.  
Başakşehir / İSTANBUL  
 Bu kullanma talimatı ……… tarihinde onaylanmıştır. 