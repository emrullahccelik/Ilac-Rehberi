KISA ÜRÜN BİLGİSİ
1. BEŞERİ TIBBİ ÜRÜNÜN ADI
TYGEX 50 mg I.V. infüzyon çözeltisi için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Her bir flakon;
50 mg liyofilize tigesiklin tozu içerir.
Kullanım için hazırlandığında, çözelti 10 mg/mL tigesiklin içermektedir.
Yardımcı madde(ler):
Sodyum hidroksit……………………y.m
Yardımcı maddeler için bölüm 6.1’e bakınız.
3. FARMASÖTİK FORM
İnfüzyon çözeltisi için liyofilize toz içeren flakon
Turuncu renkli liyofilize toz
İnfüzyon için hazırlanmış çözelti berrak, sarı-turuncu renkli çözeltidir.
4. KLİNİK ÖZELLİKLER
4.1. Terapötik endikasyonlar
TYGEX yetişkinlerde ve 8 yaşından büyük çocuklarda aşağıdaki enfeksiyonların tedavisinde
endikedir:
 Diyabetik ayak enfeksiyonları hariç komplike deri ve yumuşak doku enfeksiyonları (kDYDE)
 Komplike intraabdominal enfeksiyonlar (kİAE)
TYGEX yalnızca diğer alternatif antibiyotiklerin uygun olmadığı durumlarda kullanılmalıdır.
1 / 314.2. Pozoloji ve uygulama şekli
Pozoloji/uygulama sıklığı ve süresi:
İntravenöz yol ile uygulanır; 100 mg başlangıç dozundan sonra 12 saatte bir 50 mg şeklinde
kullanılır. Komplike deri ve yumuşak doku enfeksiyonları ve komplike intraabdominal
enfeksiyonların tedavisinde önerilen tedavi süresi 5-14 gündür. Tedavinin süresi, enfeksiyonun
şiddeti ve bulunduğu vücut bölgesi ile hastanın klinik ve bakteriyolojik seyrine göre
belirlenmelidir.
Uygulama şekli:
TYGEX, İ.V. infüzyon yoluyla uygulanır. İnfüzyon süresi yaklaşık 30-60 dakika arasında
olmalıdır.
Uygulama öncesi TYGEX’in sulandırılması ve seyreltilmesi ile ilgili talimatlar için, bkz. Bölüm
6.6.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan veya hemodiyaliz uygulanmakta olan hastalarda herhangi bir doz
ayarlaması gerekmez (Bkz. Bölüm 5.2).
Karaciğer yetmezliği:
Hafif ve orta derecede karaciğer yetmezliği olanlarda herhangi bir doz ayarlaması gerekmez
(Child Pugh A ve Child Pugh B). İleri derecede karaciğer yetmezliği olanlarda (Child Pugh C),
TYGEX dozu, 100 mg’lık başlangıç dozundan sonra her 12 saatte bir 25 mg’a düşürülmelidir.
İleri derecede karaciğer yetmezliği olan hastalar, dikkatli bir şekilde tedavi edilmeli ve tedavi
yanıtı monitörize edilmelidir (Bkz. Bölüm 4.4 ve 5.2).
Pediyatrik popülasyon:
TYGEX, dişlerde oluşabilecek renk değişikliklerinden dolayı 8 yaşından küçük çocuklarda
kullanılmamalıdır. 18 yaşından küçük çocuklarda ise tigesiklinin güvenlilik ve etkililiği
belirlenmemiş olduğundan bu yaş grubunda kullanımı önerilmemektedir.
2 / 31Geriyatrik popülasyon:
Yaşlı hastalarda doz ayarlaması yapılmasına gerek yoktur (Bkz. Bölüm 5.2).
4.3. Kontrendikasyonlar
TYGEX, tigesikline veya TYGEX’in içeriğindeki Bölüm 6.1’de belirtilen yardımcı maddelerden
herhangi birine karşı aşırıduyarlılığı olduğu bilinen hastalarda kontrendikedir.
Tetrasiklin sınıfı antibiyotiklere karşı aşırıduyarlılığı olan hastaların tigesikline karşı da
aşırıduyarlılığı olabilir.
4.4. Özel kullanım uyarıları ve önlemleri
Faz 3 ve 4 klinik çalışmalarda karşılaştırma ajanına göre tigesiklin tedavisi gören
hastalarda tüm nedenleri kapsayan mortalite oranlarında artış gözlenmiştir. %0,6
(%95 CI, 0,1, 1,2) mortalite risk farkı nedeni belirlenememiştir. TYGEX yalnızca diğer
alternatiflerinin uygun olmadığının bilindiği ya da şüphelenildiği durumlarda
kullanılmalıdır.
Karşılaştırma ajanı içeren 13 adet Faz 3 ve Faz 4 klinik çalışmanın dahil edildiği toplu analizde,
tigesiklin alan hastaların %4’ünde (150/3.788) ve karşılaştırma ajanını alan hastaların %3’ünde
(110/3.646) ölüm gerçekleşmiştir. Bu çalışmaların toplu analizinde, çalışma ağırlığına bağlı
rastgele etki modeline göre, tigesiklin ve karşılaştırma ajanı tedavisi gören hastalar arasında
düzeltilmiş tüm ölüm sebeplerine bağlı risk farkı %0,6 (%95 CI, 0,1, 1,2) olmuştur. Onaylı
endikasyonlar için yapılan tüm çalışmalardaki (pazarlama sonrası çalışmalar da dahil) mortalite
analizi tigesiklin ve karşılaştırma ajanı arasında sırasıyla %2,5 (66/2.640) ve %1,8 (48/2.628)
düzeltilmiş mortalite oranı göstermiştir. Çalışma ağırlığı ile düzenlenmiş mortalite için
ayarlanmış risk farkı %0,6 (%95 CI 0, 1,2)’dir.
Bu artışın nedeni belirlenememiştir. Ölüm genellikle kötüleşen enfeksiyonun, enfeksiyon
komplikasyonlarının veya altta yatan komorbiditenin sonucudur. TYGEX yalnızca diğer
alternatiflerinin uygun olmadığının bilindiği ya da şüphelenildiği durumlarda kullanılmalıdır.
Tigesiklin dahil hemen hemen tüm antibakteriyel ajanlar ile tedavide anafilaktik reaksiyonlar
rapor edilmiştir ve hayati tehlike yaratabilir.
3 / 31Hemen hemen tüm antibakteriyel ajanlarla, hafif tablolardan yaşamı tehdit edecek dereceye
varabilen şiddetli psödomembranöz kolit vakaları bildirilmiştir. Bu nedenle herhangi bir
antibiyotik tedavisi sırasında veya sonrasında diyare yakınması ile gelen hastalarda bu tablonun
düşünülmesi önemlidir (Bkz. Bölüm 4.8).
Kanıtlanmış veya şiddetle şüphelenilen bir bakteriyel enfeksiyon yokluğunda TYGEX
kullanımının hastaya fayda sağlama olasılığı düşüktür ve ilaca dirençli bakteri gelişme riskini
artırır.
Komplike intraabdominal enfeksiyonu olan hastalarda yapılan klinik çalışmalarda ameliyat
yaralarının iyileşmemesi durumu süperenfeksiyon ile ilişkilendirilmiştir. İyileşmeyen yara
durumunun var olduğu hastalar süperenfeksiyonun belirlenmesi açısından izlenmelidir.
Süperenfeksiyon gelişen hastalar, özellikle nozokomiyal pnömoni, kötü sonuçlar ile ilişkili
görünmektedir. Hastalar süperenfeksiyon gelişme riskine karşı yakinen takip edilmelidir.
TYGEX tedavisi başlangıcından sonra komplike deri ve yumuşak doku enfeksiyonları veya
komplike intraabdominal enfeksiyonlar dışındaki bir enfeksiyon odağı belirlenirse var olan
spesifik enfeksiyon tipinin tedavisinde etkili olduğu gösterilmiş alternatif bir antibakteriyel
tedaviye başlanması değerlendirilmelidir.
Tigesiklin kullanımı, mantarlar dahil duyarlı olmayan organizmaların aşırı çoğalmasına neden
olabilir. Tedavi sırasında hastalar dikkatle izlenmelidir (Bkz. Bölüm 4.8).
Ölüm ile sonuçlanan karaciğer yetmezliği vakalarının da dahil olduğu kolestatik karaciğer hasarı
vakaları tigesiklin tedavisi alan hastalarda rapor edilmiştir. Tigesiklin ile tedavi edilen hastalarda
altta yatan durum veya çoklu ilaç kullanımından dolayı karaciğer yetmezliği görülebilir.
Kolestazın tigesiklin farmakokinetiğine etkisi tam olarak saptanmamıştır. Toplam tigesiklin
atılımının yaklaşık %50’si safra yoluyla olmaktadır. Bu yüzden kolestazı olan hastalar yakından
izlenmelidir.
4 / 31Glisilsiklin sınıfı antibiyotikler, yapısal olarak tetrasiklin sınıfı antibiyotiklere benzerler.
Tigesiklin tetrasiklin grubu antibiyotiklere benzer bir yan etki profili gösterebilir. Bu yan etkiler;
fotosensivite, psödotümör serebri, pankreatit ve anti-anabolik etkiler (yükselmiş BUN, azotemi,
asidoz ve hiperfosfatemi) olabilir.
Tigesiklin tedavisi ile ilişkili olarak ölümcül vakalar dahil akut pankreatit (sıklık; yaygın
olmayan) görülmüştür (Bkz. Bölüm 4.8). Tigesiklin almakta olan hastalarda akut pankreatiti
düşündüren klinik belirtiler, bulgular veya laboratuvar anormallikleri geliştiğinde akut pankreatit
tanısı düşünülmelidir. Rapor edilen olguların çoğu, en az bir haftalık tedaviden sonra gelişmiştir.
Pankreatit için bilinen risk faktörlerini taşımayan hastalarla ilgili olgular rapor edilmiştir.
Hastalar, tigesiklin tedavisinin kesilmesinden sonra genellikle düzelmektedir. Pankreatit geliştiği
düşünülen hastalarda tigesiklin tedavisinin kesilmesi düşünülmelidir.
Tigesiklin hem protrombin zamanını (PT) hem de aktive parsiyel tromboplastin zamanını (aPTT)
uzatabilir. Ayrıca tigesiklin kullanımı ile hipofibrinojenemi bildirilmiştir. Bu nedenle, PT gibi
kan pıhtılaşma parametreleri veya kan fibrinojeni dahil olmak üzere diğer uygun antikoagülasyon
testleri, tigesiklin ile tedaviye başlamadan önce ve tedavi sırasında düzenli olarak izlenmelidir.
Ağır hastalarda ve antikoagülan kullanan hastalarda özellikle dikkat edilmesi önerilir (Bkz.
Bölüm 4.5).
Altta yatan ciddi bir hastalığı olan kişilerde enfeksiyon tedavisinde tigesiklin kullanım
deneyimleri sınırlıdır.
Komplike deri ve yumuşak doku enfeksiyonlarındaki klinik çalışmalarda tigesiklin ile tedavi
edilen hastalarda en sık görülen enfeksiyonlar selülit (%58,6) ve onu takiben majör absedir
(%24,9). Klinik araştırmalara, immün sistemi baskılayan dekübit ülseri enfeksiyonu gibi altta
yatan ciddi hastalığı olanlar veya 14 günden uzun bir süre tedaviye ihtiyacı olan bir enfeksiyonu
(örneğin nekrotizan fasiit) olan hastalar dahil edilmemiştir. Diyabet (%25,8), periferik vasküler
hastalık (%10,4), İ.V. ilaç bağımlılığı (%4) ve HIV pozitif enfeksiyon (%1,2) gibi komorbid
faktörü olan çok az hasta dahil edilmiştir. Ayrıca eş zamanlı bakteriyemisi olan hastaların (%3,4)
tedavisinde sınırlı deneyim vardır. Bu yüzden bu tür hastaları tedavi ederken dikkatli olunması
5 / 31tavsiye edilir. Diyabetik ayak enfeksiyonu alan bir hasta grubunda yapılan çalışma sonuçlarında
tigesiklin karşılaştırılan ilaca göre daha az etkililik göstermiştir. Bu yüzden tigesiklinin bu
hastalarda kullanımı önerilmez.
Komplike intraabdominal enfeksiyonlardaki klinik çalışmalarda tigesiklin ile tedavi edilen
hastalarda en sık görülen enfeksiyonlar komplike apandisit (%50,3) ve onu takiben daha az
raporlanan komplike kolesistit (%9,6), bağırsak perforasyonu (%9,6) intraabdominal abse (%8,7),
ve gastrik ve duodenal ülser (%8,3), peritonit (%6,2), komplike divertikülittir (%6). Bu hastaların
%77,8’inde cerrahi olarak ortaya çıkan peritonit mevcuttur. Altta yatan ciddi bir hastalığı olan
(APACHE II skoru >15 (%3,3)) veya cerrahi olarak ortaya çıkan çoklu intraabdominal abseler
(%11,4) gibi bağışıklık sistemini baskılanmış sınırlı sayıda hasta vardır. Eş zamanlı bakteriyemi
(%5,6) hastalarında tedavide sınırlı deneyim mevcuttur. Bu yüzden bu hastaların tedavisi
sırasında dikkatli olunmalıdır.
Sıçanlarda yapılan tigesiklin çalışmalarının sonuçlarında, kemikte renk değişikliği
gözlemlenmiştir. TYGEX, insanlarda diş gelişimi sırasında uygulandığında dişlerde kalıcı renk
değişimi ile ilişkili olabilir. Tigesiklinin diş gelişimi sırasında (gebeliğin ikinci yarısı, bebeklik ve
çocukluktan 8 yaşına kadar) kullanılması dişlerde kalıcı renk değişikliğine (sarı-gri-kahverengi)
neden olabilir. Bu advers reaksiyon, tetrasiklinlerin uzun süreli kullanımı sırasında daha
yaygındır, ancak tekrarlanan kısa süreli kullanımının ardından gözlenmiştir. Mine hipoplazisi de
rapor edilmiştir.
TYGEX gebeliğin ikinci veya üçüncü trimesterinde kullanılırsa, hastaya fetüse yönelik potansiyel
risk konusunda bilgi verilmelidir.
Klinik olarak belirgin bağırsak perforasyonundan sonra komplike intraabdominal enfeksiyonu
olan hastalarda tigesiklin monoterapisinden kaçınılmalıdır. Faz 3 komplike intraabdominal
enfeksiyon çalışmalarında (n=1.642), bağırsak perforasyonu ve sepsis/septik şok gelişen 6 hasta
tigesiklin ile ve 2 hasta imipenem/silastatin ile tedavi edilmiştir. Tigesiklin uygulanan 6 hastanın
APACHE II skorları (ortalama=13), imipenem/silastatin uygulanan diğer 2 hastaya (APACHE II
skorları = 4 ve 6) göre daha yüksektir. Her iki tedavi grubu arasındaki temel APACHE II
6 / 31skorlarının farklılığı ve hasta sayısının azlığından dolayı, bu sonucun tedavi ile ilişkisi
kanıtlanamaz.
Toplam bilirubin konsantrasyonu, protrombin zamanı ve transaminaz artışı tigesiklin ile tedavi
edilen hastalarda görülmüştür. Tigesiklin tedavisi alan hastalarda şiddetli karaciğer yetmezliği ve
fonksiyon bozukluğu olan izole olgular bildirilmiştir. Bu hastalardan bazılarında birden fazla eş
zamanlı ilaç kullanımı mevcuttur. Tigesiklin tedavisi sırasında anormal karaciğer fonksiyon
testleri gelişen hastalar karaciğer fonksiyonlarının daha kötüleşmesi ihtimaline karşı izlenmeli ve
tigesiklin tedavisine devam etmenin riskleri ve yararları değerlendirilmelidir. İlacın
kesilmesinden sonra karaciğer yetmezliği ortaya çıkabilir.
Hastane kökenli pnömonisi (ventilatör ilişkili pnömoni dahil) olan hastalar ile yapılmış bir
çalışma tigesiklinin etkililik ve güvenliliği açısından başarısız olmuştur. Bu çalışmada, hastalar
tigesiklin (başlangıçta 100 mg, daha sonra her 12 saatte bir 50 mg) veya karşılaştırma ilacı
uygulanacak şekilde randomize edilmiştir. Ayrıca, hastaların belirlenen ek tedavileri almasına
izin verilmiştir. Ventilatör ilişkili pnömoni hastalarından oluşan ve tigesiklin verilen alt grupta,
karşılaştırma ilacı ile kıyaslandığında, daha düşük tedavi oranları (klinik olarak değerlendirilebilir
popülasyon için %70,1’e karşı %47,9) ve daha yüksek mortalite (15/122 [%12,3]’e karşı 25/131
[%19,1]) gözlenmiştir.
Ventilatör ilişkili pnömoni tanısı ve bu zeminde gelişen bakteriyemisi olan hastalardan tigesiklin
tedavisi görenlerde karşılaştırma ajanı ile tedavi görenlere oranla daha yüksek mortalite
görülmüştür (9/18 [%50]’a karşı 1/13 [%7,7]).
Clostridium difficile ile ilişkili diyare, tigesiklinin de dahil olduğu neredeyse tüm antibakteriyel
ajanların kullanımıyla rapor edilmiştir ve hafif dereceli diyareden fatal kolite kadar değişkenlik
gösterebilir. Antibakteriyel ajanlar ile tedavi, kolonun normal florasını değiştirerek C.difficile’nin
çoğalmasına neden olur.
C.difficile, psödomembranöz kolite neden olan A ve B toksinlerini üretir. Bu enfeksiyonlar
antimikrobiyal tedaviye refrakter olabileceğinden ve kolektomi gerekebileceğinden,
7 / 31C.difficile’nin hipertoksin üreten türleri morbidite ve mortalitede artışa neden olur.
Psödomembranöz kolit, antibiyotik kullanan tüm diyare hastalarında dikkate alınmalıdır. Bu
durumun antibakteriyel ajanların verilişinden 2 ay sonra ortaya çıktığı rapor edildiği için medikal
hikayeye dikkat edilmelidir.
Psödomembranöz kolitten şüpheleniliyorsa veya tespit edilmişse C.difficile’ye karşı etkili
olmayan antibiyotiklerin kesilmesi gerekebilir. Uygun sıvı ve elektrolit yönetimi, protein
takviyesi, C.difficile’ye yönelik antibiyotik tedavisi ve cerrahi değerlendirme başlatılmalıdır.
Klinik açıdan belirgin bağırsak perforasyonu veya kaçınılmaz sepsis ya da septik şok tablosuna
sekonder komplike intraabdominal enfeksiyonları olan ciddi derecede hastalara, tigesiklin
tedavisi uygulanması durumunda, kombine antibakteriyel tedavi verilmesinin gerekliliği
düşünülmelidir.
8 yaş ve üstü pediyatrik hastalarda enfeksiyonların tedavisi için tigesiklinin kullanımıyla ilgili
klinik deneyim çok sınırlıdır (Bkz. Bölüm 4.8 ve 5.1). Bu nedenle çocuklarda kullanım, alternatif
antibakteriyel tedavinin bulunmadığı klinik durumlarla sınırlandırılmalıdır.
Bulantı ve kusma, çocuklarda ve adölesanlarda çok yaygın görülen yan etkilerdir (Bkz. Bölüm
4.8). Olası dehidratasyona dikkat edilmelidir. Pediyatrik hastalarda tigesiklin tercihen 60
dakikalık bir infüzyon süresi boyunca uygulanmalıdır.
Karın ağrısı, yetişkinlerde olduğu gibi çocuklarda da yaygın olarak bildirilmektedir. Karın ağrısı,
pankreatitin göstergesi olabilir. Pankreatit gelişirse, tigesiklin ile tedavi kesilmelidir.
Tigesiklin ile tedaviye başlamadan önce ve tedavi sırasında düzenli olarak karaciğer fonksiyon
testleri, koagülasyon parametreleri, hematoloji parametreleri, amilaz ve lipaz izlenmelidir.
8 yaşın altındaki çocuklarda; güvenlilik ve etkililik verilerinin olmaması ve tigesiklinin dişlerde
kalıcı olarak renk değişikliğine neden olabilmesi nedeniyle, bu yaş grubunda TYGEX
kullanılmamalıdır (Bkz. Bölüm 4.2 ve 4.8).
8 / 3118 yaşından küçük çocuklarda ise TYGEX’in güvenlilik ve etkililiği belirlenmemiş olduğundan
bu yaş grubunda kullanımı önerilmemektedir.
Bu tıbbi ürün her dozunda 1 mmol (23 mg)’den daha az sodyum ihtiva eder, yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Çalışmalar sadece yetişkinlerde yapılmıştır.
Bir ilaç etkileşim çalışmasında tigesiklin (100 mg’ın ardından her 12 saatte bir 50 mg) ve
digoksin (0,5 mg’ın ardından 24 saatte bir 0,25 mg) sağlıklı gönüllülere uygulanmıştır.
Tigesiklin, digoksinin C ’ında hafif (%13) düşüşe yol açmış fakat EAA (eğri altında kalan
maks
alan) ya da klirensini etkilememiştir. C ’taki bu ufak değişiklik, EKG interval ölçümlerindeki
maks
değişiklikler ile de gösterildiği üzere, digoksinin kararlı durum farmakodinamiğini
değiştirmemiştir. Tigesiklinin önerilen dozu yetişkin sağlıklı gönüllülere uygulandığında
digoksinin klirensini (0,5 mg’ı takiben günlük 0,25 mg) veya emilim hızı/kapsamını etkilemez.
Ayrıca, digoksin de tigesiklinin farmakokinetik profili üzerinde herhangi bir etkiye yol
açmamıştır. Bu nedenle, TYGEX’in digoksin ile birlikte kullanıldığı durumlarda herhangi bir doz
ayarlamasına gerek yoktur.
Sağlıklı gönüllülere tigesiklin (100 mg ve ardından her 12 saatte bir 50 mg) ile varfarinin (25 mg
tek doz) birlikte uygulanması ile R-varfarin ve S-varfarin klirenslerinde, sırasıyla, %40 ve %23
azalma, C değerinde sırasıyla %38 ve %43 artma ve EAA’de sırasıyla, %68 ve %29 artış
maks
meydana gelmiştir. Bu etkileşim mekanizması henüz aydınlatılmamıştır.
Tigesiklin, varfarinin INR (enternasyonel normalize oran, PT) üzerine etkilerini önemli düzeyde
değiştirmemiştir. Ayrıca varfarin, tigesiklinin farmakokinetik profilini değiştirmemiştir.
Tigesiklinin varfarin ile birlikte uygulandığı durumlarda, protrombin zamanı ya da uygun olan bir
başka antikoagülasyon testi ile monitorizasyon yapılması uygun olur. Varfarin, tigesiklin
farmakokinetik profilini etkilememiştir.
9 / 31İnsan karaciğer mikrozomları ile yapılan in vitro çalışmalarda, sitokrom P450 (CYP)
izoformlarından 1A2, 2C8, 2C9, 2C19, 2D6 ve 3A4 aracılığıyla gerçekleşen metabolizmaların
tigesiklin ile inhibe edilmediği gösterilmiştir. Bu nedenle TYGEX’in, bu enzimlerle metabolize
olan diğer ilaçların metabolizmalarını değiştirmesi beklenmez.
Ayrıca, tigesiklin kapsamlı olarak metabolize olmadığı için, bu izoformları inhibe eden ya da
uyaran ilaçların tigesiklinin klirensini etkilemeleri de beklenmemektedir. İn vitro ortamda
tigesiklin CYP450 enziminin ne kompetitif inhibitörü ne de geri dönüşümsüz inhibitörüdür.
İn vitro çalışmalarda tigesiklin ile diğer sık kullanılan antibiyotik sınıfları arasında antagonizma
gözlenmemiştir.
Antibiyotiklerin oral kontraseptiflerle birlikte kullanımı, oral kontraseptif etkililiğini azaltabilir.
Tigesiklinin, takrolimus veya siklosporin gibi kalsinörin inhibitörleri ile birlikte kullanılması,
kalsinörin inhibitörlerinin serum çukur konsantrasyonlarında bir artışa yol açabilir. Bu nedenle,
ilaç toksisitesini önlemek için tigesiklin tedavisi sırasında kalsinörin inhibitörünün serum
konsantrasyonları izlenmelidir.
Bir in vitro çalışmaya göre tigesiklin bir P-gp substratıdır. P-gp inhibitörleri (ör. ketakonazol
veya siklosporin) veya P-gp indükleyicileri (ör. rifampisin) ile birlikte kullanılması tigesiklinin
farmakokinetiğini etkileyebilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
10 / 314.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar uygun ve etkili bir doğum kontrol yöntemi
kullanmalıdır. Antibiyotiklerin oral kontraseptiflerle birlikte kullanımı, oral kontraseptif
etkililiğini azaltabilir.
Gebelik dönemi
Gebelerde tigesiklin kullanımına dair hiçbir veri yoktur ya da sınırlı miktarda veri vardır. Hayvan
deneylerinin sonuçları, tigesiklinin üreme toksisitesine sebep olduğunu göstermiştir (Bkz. Bölüm
5.3). İnsanlara yönelik potansiyel risk bilinmemektedir. Yüksek kalsiyum döngüsü ile
dokulardaki birikimine ve kalsiyum ile şelat oluşturmasına bağlı olarak tetrasiklin sınıfı
antibiyotiklerde olduğu gibi tigesiklin, gebeliğin ikinci yarısında uterus içinde maruz kalan
fetüslerde ve 8 yaşından küçük çocuklarda kullanıldığında, kalıcı diş hasarı (renk değişimi ve
mine bozukluğu) ve fetüste ossifikasyon prosesinde gecikmeye sebep olabilir (Bkz. Bölüm 4.4).
Tigesiklin, doğum öncesi ve sırasında kullanılmak üzere araştırılmamıştır. Tigesiklinin gebelik
ve/veya fetüs/yeni doğan üzerinde zararlı farmakolojik etkileri bulunmaktadır. TYGEX, klinik
durum tigesiklin ile tedavi gerektirmedikçe gebelik döneminde kullanılmamalıdır.
Laktasyon dönemi
Tigesiklin veya metabolitlerinin insan sütüne geçip geçmediği bilinmemektedir. Hayvanlarda
mevcut farmakodinamik/toksikolojik veriler tigesiklin/metabolitlerin süte geçtiğini göstermiştir
(Bkz. Bölüm 5.3). Bu risk yenidoğanlar/bebekler için göz ardı edilemez. Emzirmenin kesilmesi
veya çocuğun emzirilmesinin yararı ve kadının tedavisinin yararı dikkate alınarak tigesiklin
tedavisinden vazgeçilmesine karar verilmelidir.
Üreme yeteneği/Fertilite
EAA baz alınarak insandaki günlük dozun 4,7 katı dozda tigesiklin uygulanması ile sıçanlarda
çiftleşme ve fertilite üzerinde bir etki gözlemlenmemiştir. Dişi sıçanlarda aynı dozlar tigesiklin
11 / 31uygulanmasının ardından yumurtalık veya estrus siklusunda etkin madde ile ilişkili etkiler
gözlemlenmemiştir. İnsanlarda fertilite üzerine yeterli bilgi bulunmamaktadır.
4.7. Araç ve makine kullanımı üzerindeki etkiler
TYGEX, baş dönmesini de içeren sersemlik haline yol açabilir ve bu nedenle araç veya makina
kullanma yeteneğini bozabilir.
4.8. İstenmeyen etkiler
Faz 3 ve 4 klinik çalışmalarda tigesiklin ile tedavi edilen toplam komplike deri ve yumuşak doku
enfeksiyonları ve komplike intraabdominal enfeksiyonlar hasta sayısı 2.393’tür.
Klinik çalışmalarda ilaç ile alakalı acil tedavi gerektiren en sık bildirilen yan etkiler bulantı
(%21) ve kusmadır (%13). Genellikle bu yan etkiler erken dönem (tedavinin 1-2. günü) görülür
ve genellikle hafif veya orta şiddettedir.
Tigesiklin ile bildirilen yan etkiler klinik çalışmaları ve pazarlama sonrası deneyimleri içermekte
olup aşağıdaki kategorilere göre listelenmiştir: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Tigesiklin ile elde edilen pazarlama sonrası deneyimler spontan raporlardan elde edilmiş olup
sıklıkları tahmin edilememektedir. Bu yüzden bilinmiyor olarak sınıflandırılmışlardır.
Enfeksiyonlar ve enfestasyonlar
Yaygın: Pnömoni, abse, enfeksiyonlar, sepsis/septik şok
Kan ve lenf sistemi hastalıkları
Yaygın: Aktive parsiyel tromboplastin zamanında (aPTT) uzama, protrombin zamanında (PT)
uzama
Yaygın olmayan: Trombositopeni, enternasyonal normalize oranda (INR) artış
Seyrek: Hipofibrinojenemi*
Bağışıklık sistemi hastalıkları
Bilinmiyor: Anafilaktik/anafilaktoid reaksiyonlar* (Bkz. Bölüm 4.3 ve 4.4)
12 / 31Metabolizma ve beslenme hastalıkları
Yaygın: Hipoglisemi, hipoproteinemi
Sinir sistemi hastalıkları
Yaygın: Baş dönmesini de içeren sersemlik hali
Vasküler hastalıklar
Yaygın: Flebit
Yaygın olmayan: Tromboflebit
Gastrointestinal hastalıklar
Çok yaygın: Bulantı, kusma, diyare
Yaygın: Karın ağrısı, anoreksi, dispepsi
Yaygın olmayan: Akut pankreatit
Hepato-bilier hastalıklar
Yaygın: Serum aspartat aminotransferaz (AST) yüksekliği, serum alanin aminotransferaz (ALT)
yüksekliği, hiperbilirubinemi.
Yaygın olmayan: Sarılık, karaciğer hasarı (çoğunlukla kolestatik)
Bilinmiyor: Karaciğer yetmezliği* (Bkz. Bölüm 4.4)
Deri ve deri altı doku hastalıkları
Yaygın: Kaşıntı, döküntü
Bilinmiyor: Steven-Johnson’s sendromu dahil ciddi deri reaksiyonları*
Genel bozukluklar ve uygulama bölgesine ilişkin hastalıklar
Yaygın: Baş ağrısı, anormal yara iyileşmesi, enjeksiyon bölgesi reaksiyonları
Yaygın olmayan: Enjeksiyon bölgesinde inflamasyon, ağrı, ödem ve flebit.
Araştırmalar
Yaygın: Serumda amilaz yükselmesi, kan üre azotunda (BUN) yükselme
13 / 31*Pazarlama sonrası yaşanan advers reaksiyonlar
Antibiyotik sınıf etkileri:
Hafif düzeyden yaşamı tehdit edici boyutlara kadar değişik düzeylerde psödomembranöz kolit
(Bkz. Bölüm 4.4).
Mantarlar dahil duyarlı olmayan organizmalarda çoğalma (Bkz. Bölüm 4.4).
Tetrasiklin sınıf etkileri:
Glisilsiklin sınıfı antibiyotikler, yapısal olarak tetrasiklin sınıfı antibiyotiklere benzemektedir.
Tetrasiklin sınıfına özgü advers reaksiyonlar arasında fotosensitivite, psödotümör serebri,
pankreatit ve anti-anabolik etki (BUN artışı, azotemi, asidoz, hiperfosfatemi) bulunmaktadır
(Bkz. Bölüm 4.4).
Tigesiklin, diş gelişimi sırasında kullanıldığında dişlerde kalıcı renk değişikliğine neden olabilir
(Bkz. Bölüm 4.4).
Faz 3 ve 4 komplike deri ve yumuşak doku enfeksiyonları ve komplike intraabdominal
enfeksiyonların klinik çalışmalarında, enfeksiyonla ilgili ciddi advers etkiler, tigesiklin ile tedavi
gören hastalarda karşılaştırma ajanına göre daha sık rapor edilmiştir (%7,1’e karşılık %5,3).
Sepsis/septik şok açısından karşılaştırma ajanı (%1,1) ile tigesiklin (%2,2) karşılaştırıldığında
belirgin bir fark gözlenmiştir.
AST ve ALT anormallikleri tigesiklin ile tedavi edilen hastalarda tedaviden sonra,
karşılaştırıldığı ilacı kullanan hastalarda ise tedavi sırasında, daha sık görülmüştür.
Karşılaştırma ilacı kullanılan 13 adet faz 3 ve faz 4 çalışmalarının toplu analizinde, tigesiklin alan
hastaların %2,4’ünde (54/2.216) ve karşılaştırma ilaçları alan hastaların %1,7’sinde (37/2.206)
ölüm bildirilmiştir.
Bu çalışmaların birleştirilmiş analizinde karşılaştırma ilacı alan hastalar ile tigesiklin alan hastalar
arasında tüm ölüm sebeplerinin risk farkı %0,9 (%95 CI: 0,1, 1,8) olarak bulunmuştur.
14 / 31Bu çalışmaların toplu analizinde, çalışma ağırlığına bağlı rastgele etki modeline göre, tigesiklin
ve karşılaştırma ajanı tedavisi gören hastalar arasında tüm ölüm sebeplerine bağlı düzeltilmiş risk
farkı %0,6 (%95 CI: 0,1, 1,2) olmuştur.
Tigesiklin ile karşılaştırma ajanı arasında enfeksiyon tipine göre önemli bir farklılık
gözlenmemiştir. Konu ile ilgili olarak dengeli sonuçların elde edilmeme nedeni
tanımlanamamıştır. Genel olarak ölümler, altta yatan komorbidite veya enfeksiyonun kötüleşmesi
ya da komplikasyonları sonucu meydana gelmiştir.
Tigesiklin tedavisi sırasında en sık bildirilen acil tedavi gerektiren advers reaksiyonlar bulantı
%26 (%17’si hafif, %8’i orta şiddette, %1’i şiddetli) ve kusma %18 (%11‘i hafif, %6’sı orta
şiddette, %1’i şiddetli) olmuştur. Bulantı ve kusma genellikle tedavinin başlangıcında (1.-2.
günlerde) ortaya çıkmıştır.
Özel popülasyonlara ilişkin ek bilgiler:
Pediyatrik popülasyon:
Çoklu doz farmakokinetik (FK) çalışmasında çok limitli güvenlilik verisi elde edilmiştir. Bu
çalışmada tigesiklin ile yeni veya beklenmedik bir güvenlilik profili gözlenmemiştir.
Tigesiklinin güvenliliği, açık etiketli, artan tek doz FK çalışmasında, enfeksiyonlardan yakın
zamanda iyileşen 8 ila 16 yaşları arasındaki 25 çocukta araştırılmıştır. Bu 25 gönüllüde
tigesiklinin advers reaksiyon profili genellikle yetişkinlerdekiyle tutarlı olmuştur.
Tigesiklinin güvenliliği ayrıca kDYDE (n=15), kİAE (n=24) veya toplum kökenli pnömonisi
(n=19) olan 8 ila 11 yaşları arasındaki 58 çocukta açık etiketli, artan çok dozlu FK çalışmasında
araştırılmıştır. Bu 58 gönüllüde tigesiklinin advers reaksiyon profili, çocuklarda yetişkinlere göre
daha sık görülen bulantı (%48,3), kusma (%46,6) ve serumda yüksek lipaz (%6,9) dışında,
genellikle yetişkinlerdekiyle tutarlı olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
15 / 31Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda uygulanacak tedavi ile ilgili spesifik bir bilgi yoktur. Tigesiklinin sağlıklı
gönüllülerde tek doz olarak 300 mg (60 dakika içinde, İ.V.) uygulanması, bulantı ve kusmanın
artmasına yol açmıştır. Tigesiklinin hemodiyaliz ile anlamlı miktarda atılımı mümkün değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller, tetrasiklinler
ATC kodu: J01AA12
Etki mekanizması
Tigesiklin, bakterilerde ribozomların 30S alt ünitesine bağlanarak amino-açil tRNA
moleküllerinin ribozomun A bölgesine girmesini bloke eder ve protein translasyonunu inhibe
eder. Bu, uzayan peptit zincirine aminoasit moleküllerinin girişini engeller. Buna ek olarak
tigesiklin, ribozomal korunma ve efluks gibi iki önemli tetrasiklin direnç mekanizmasının
üstesinden gelme özelliğine sahiptir. Bu nedenle tigesiklinin, geniş bir bakteriyel patojen
spektrumuna karşı in vitro ve in vivo etkinlik gösterdiği ortaya konmuştur.
Enterobacteriaceae’larda tigesiklin ile minosikline dirençli suşlar arasında efluks pompasına
bağlı çoklu ilaç direnci (MDR) gösterilmiştir.
Tigesiklin ile diğer birçok antibiyotik arasında hedef bazlı çapraz direnç gözlemlenmemiştir. In
vitro çalışmalarda, tigesiklin ile sık kullanılan diğer antibiyotikler arasında herhangi bir
antagonist etkiye rastlanılmamıştır.
Tigesiklin Proteeae ve Pseudomonas aeruginosa’nın kromozomal olarak kodlanmış çoklu ilaç
efluks pompasına duyarlıdır. Proteeae ailesi patojenleri (Proteus spp., Providencia spp, ve
Morganella spp.) Enterobacteriaceae’ın diğer türlerine nazaran genellikle tigesikline karşı daha
az duyarlıdır. Her iki gruptaki duyarlılığın azalması spesifik olmayan AcrAB çoklu ilaç efluks
16 / 31pompasının fazla ekspresyonuna bağlanmaktadır. Acinetobacter baumannii’de duyarlılığın
azalması AdeABC efluks pompasının fazla ekspresyonuna bağlanmaktadır.
Tigesiklin genellikle bakteriostatik olarak değerlendirilmektedir. Minimum inhibitör
konsantrasyonun (MİK) 4 katı konsantrasyonda tigesiklin ile Enterococcus suşları,
Staphylococcus aureus ve Escherichia coli koloni sayımında 2-log azalma görülmektedir.
Neisseria gonorrhea’ya karşı tigesiklin ile kısmi bakterisidal etki ve 3-log azalma
gözlemlenmiştir.
Tigesiklin ayrıca, S. Pneumoniae, H. influenzae ve L. pneumophila gibi yaygın solunum yolu
suşlarına karşı bakterisidal etki göstermiştir.
Mümkün olduğu takdirde, klinik mikrobiyoloji laboratuvarı, yerel hastaneler ve uygulama
alanlarında kullanılan antimikrobiyal ilaçlara ait kümülatif in vitro duyarlılık test sonuçlarını,
nozokomiyal ve toplum kökenli patojenlerin duyarlılık profilini tanımlayan periyodik raporları
hekimlere sunmalıdır.
Avrupa Komitesi Antimikrobiyal Duyarlılık Testi (EUCAST) tarafından yayımlanan MİK eşik
değerleri aşağıdaki gibidir:
Staphylococcus spp. S ≤ 0,5 mg/L ve R > 0,5 mg/L
S. pneumoniae dışında Streptococcus spp. S ≤ 0,25 mg/L ve R > 0,5 mg/L
Enterococcus spp. S ≤ 0,25 mg/L ve R > 0,5 mg/L
Enterobacteriaceae S ≤ 1(^) mg/L ve R > 2 mg/L
(^)Tigesiklin Proteus, Providencia, ve Morganella spp. karşı azalmış in vitro aktiviteye sahiptir.
Anaerobik bakteriler için polimikrobiyal intraabdominal enfeksiyonlarda klinik olarak etkililik
kanıtları olmakla birlikte MİK değerleri, farmakokinetik/farmakodinamik (FK/FD) verileri ve
klinik çıktılar arasında bir korelasyon yoktur. Bu yüzden duyarlılık eşik değeri verilmemiştir.
Bilinmelidir ki Bacteroides ve Clostridium cins organizmalar için MİK dağılımı geniş olup 2
mg/L tigesiklini aşan değerleri içerebilir.
17 / 31Tigesiklinin enterokoklara karşı klinik etkililiği olduğuna dair sınırlı kanıt bulunmaktadır. Bunun
yanında klinik çalışmalarda polimikrobiyal intraabdominal enfeksiyonların tigesiklin tedavisine
yanıt verdiği gösterilmiştir.
Duyarlılık
Edinilmiş direnç prevalansı coğrafik bölgelere göre ve belirli türler için zamana göre değişkenlik
gösterebilir, bu nedenle özellikle şiddetli enfeksiyonların tedavisinde dirençle ilgili lokal bilgi
bulunması çok önemlidir. Aşağıda yer alan bilgiler, mikroorganizmaların tigesikline duyarlı olup
olmayacağını belirlemeye yönelik tahmini bir kılavuz niteliğindedir:
Patojen
Gram pozitif aeroblar
Enterococcus türleri**
Staphylococcus aureus*
Staphylococcus epidermidis
Staphylococcus haemolyticus
Streptococcus agalactiae*
Streptococcus anginosus* (S. anginosus, S. intermedius ve S. constellatus dahil)
Streptococcus pyogenes*
Viridans grup streptococci
Gram negatif aeroblar
Citrobacter freundii*
Citrobacter koseri
Escherichia coli*
Klebsiella oxytoca*
Anaerob bakteriler
Clostridium perfringens**
Peptostreptococcus spp.**
Prevotella spp.
Kazanılmış direncin problem olabileceği türler
Gram negatif aeroblar
Acinetobacter baumannii
18 / 31Burkholderia cepacia
Enterobacter aerogenes
Enterobacter cloacae*
Klebsiella pneumoniae*
Morganella morganii
Proteus spp.
Providencia spp.
Serratia marcescens
Stenotrophomonas maltophilia
Aeroblar
Bacteroides fragilis group**
Kalıtsal olarak dirençli organizmalar
Gram negatif aeroblar
Pseudomonas aeruginosa
*Klinik çalışmalarda gösterilen aktivitenin tatmin edici olduğu şeklinde değerlendirilen türleri
belirtmektedir.
** Bölüm 5.1’e bakınız, eşik değerleri yukarıdadır.
Kardiyak elektrofizyoloji
Randomize, plasebo ve aktif kontrollü, dört kollu çapraz QTc çalışmasında 46 sağlıklı gönüllüde,
tigesiklinin 50 mg veya 200 mg’lık tek bir İ.V. dozunun QTc aralığı üzerinde anlamlı etkisi
gözlenmemiştir.
Pediyatrik popülasyon
Açık etiketli, artan çoklu doz çalışmasında, 8 ila 11 yaşları arasında kİAE veya kDYDE’li 39
çocuğa tigesiklin (0,75, 1 veya 1,25 mg/kg) uygulanmıştır. En fazla 14 ardışık gün olmak üzere,
4. günde veya sonrasında oral antibiyotiğe geçme seçeneği ile tüm hastalar en az 3 ardışık gün
boyunca İ.V. tigesiklin almıştır. Klinik iyileşme son dozun uygulanmasından 10 ve 21 gün sonra
değerlendirilmiştir. Modifiye tedaviye niyet (mITT; modified intent-to-treat) popülasyon
sonuçlarındaki klinik cevabın özeti aşağıdaki tabloda gösterilmiştir.
19 / 31Klinik tedavi/mITT popülasyonu
0,75 mg/kg 1 mg/kg 1,25 mg/kg
Endikasyon n/N (%) n/N (%) n/N (%)
kİAE 6/6 (100) 3/6 (50) 10/12 (83,3)
kDYDE 3/4 (75) 5/7 (71,4) 2/4 (50)
Genel 9/10 (90) 8/13 (62) 12/16 (75)
Bu çalışmada birlikte kullanılan başka antibiyotikler de olduğu için, gösterilen etkililik verileri
dikkatli incelenmelidir. Ayrıca, az hasta sayısı da dikkate alınmalıdır.
Direnç
Avrupa’da yapılan gözlemsel çalışmalarda tigesikline duyarlı olduğu belirlenen suşlarda direnç
seyrek olarak görülmüştür. Tigesiklin ile diğer antibiyotikler arasında herhangi bir çapraz direnç
gelişimi olmamıştır. Tigesiklin, tetrasiklin için iki önemli direnç mekanizması olan ribozomal
korunma ve efluksa karşı gelme özelliğine sahiptir. In vitro çalışmalarda tigesiklin ile diğer
antibiyotik sınıfları arasında herhangi bir antagonizma gözlemlenmemiştir.
Klinik etkililik ve güvenlilik
Komplike deri ve yumuşak doku enfeksiyonları (kDYDE):
Tigesiklin, yetişkinlerde kDYDE tedavisindeki etkililiği iki randomize, çift-kör, aktif kontrollü,
çok uluslu ve çok merkezli (çalışma 300 ve 305) çalışmada değerlendirilmiştir. Bu çalışmalarda
5-14 gün arasında uygulanan tigesiklin (100 mg başlangıç dozu takiben her 12 saatte bir 50 mg
İ.V.), vankomisin (12 saatte bir 1 g İ.V.)/aztreonam (12 saatte bir 2 g İ.V.) ile karşılaştırılmıştır.
Bu çalışmalara, yara enfeksiyonları ve selülit (≥10 cm, cerrahi girişim/drenaj gerektiren veya
altta yatan komplike hastalığı olan), majör abseler, enfekte ülserler ve yanık gibi komplike derin
yumuşak doku enfeksiyonu olan hastalar alınmıştır. Etkililik için primer sonlanım noktası,
iyileşmenin değerlendirildiği vizitte (TOC –Test of Cure), klinik açıdan değerlendirilebilir grup
(CE-Clinically Evaluable) ile klinik modifiye tedaviye niyet (c-mITT; clinical modified intent-to-
treat) grubundaki hastalardaki klinik yanıt oranıdır (Bkz. Tablo 1). Mikrobiyolojik açıdan
değerlendirilebilir (ME) hastalarda TOC’daki klinik iyileşme oranı aşağıdaki tabloda verilmiştir.
20 / 31Tablo 1. kDYDE’de 5-14 günlük tedavi sonucunda klinik yanıt oranları
Tigesiklina n/N (%) Vankomisin /Aztreonamb n/N (%)
Çalışma 300
CE 165/199 (82,9) 163/198 (82,3)
c-mITT 209/277 (75,5) 200/260 (76,9)
Çalışma 305
CE 200/223 (89,7) 201/213 (94,4)
c-mITT 220/261 (84,3) 225/259 (86,9)
a Başlangıçta 100 mg, daha sonra her 12 saatte bir 50 mg
b Vankomisin (her 12 saatte bir 1 g İ.V.) /Aztreonam (her 12 saatte bir 2 g İ.V.)
Tigesiklin, diyabetik ayak enfeksiyonlu hastalarda ertapenem ile karşılaştırmalı yapılan
çalışmada eşdeğerlik kriterini karşılamamıştır.
Komplike intraabdominal enfeksiyonlar (kİAE):
Tigesiklin yetişkinlerde kİAE’nin tedavisindeki etkililiği iki randomize, çift-kör, aktif kontrollü,
çok uluslu ve çok merkezli (çalışma 301 ve 306) çalışmada değerlendirilmiştir. Bu çalışmalarda
5-14 gün süreyle uygulanan tigesiklin (100 mg’lık başlangıç dozunu takiben her 12 saatte bir 50
mg İ.V.) imipenem/silastatin (her 6 saatte bir 500 mg İ.V.) ile karşılaştırılmıştır. Bu çalışmalara
apandisit, kolesistit, divertikülit, gastrik/duodenal perforasyon, intraabdominal abse, bağırsak
perforasyonu ve peritonit gibi komplike tanılı hastalar dahil edilmiştir. Primer etkililik sonlanım
noktası, iyileşmenin değerlendirildiği vizitte (TOC) mikrobiyolojik açıdan değerlendirilebilir
(ME) popülasyon ile mikrobiyolojik modifiye tedaviye niyet (m-mITT) popülasyonundaki klinik
yanıttır (Bkz. Tablo 2). ME hastalarda TOC’daki klinik iyileşme oranı aşağıdaki tabloda
verilmiştir.
Tablo 2. kİAE’de 5-14 gün süreli tedaviyi değerlendiren iki pivotal çalışmadaki klinik
iyileşme oranları
Tigesiklina n/N (%) İmipenem / Silastatinb n/N (%)
Çalışma 301
ME 199/247 (80,6) 210/255 (82,4)
m-mITT 227/309 (73,5) 244/312 (78,2)
Çalışma 306
ME 242/265 (91,3) 232/258 (89,9)
m-mITT 279/322 (86,6) 270/319 (84,6)
21 / 31a Başlangıçtaki 100 mg dozdan sonra her 12 saatte bir 50 mg
b İmipenem/Silastatin (her 6 saatte bir 500 mg)
Toplum kökenli bakteriyel pnömoni
Tigesiklin erişkinlerde yapılan randomize, çift-kör, aktif-kontrollü, çok uluslu, çok merkezli iki
çalışmada toplum kökenli bakteriyel pnömoninin tedavisi açısından değerlendirilmiştir (çalışma
308 ve 313). Bu çalışmalarda tigesiklin (100 mg İ.V. başlangıç dozunun ardından her 12 saatte
bir 50 mg), levofloksasin (her 12 veya 24 saatte bir 500 mg İ.V.) ile karşılaştırılmıştır. Bir
çalışmada (çalışma 308), en az 3 günlük İ.V. tedaviden sonra her iki tedavi kolunda oral
levofloksasine (günde 500 mg) geçişe izin verilmiştir. Tedavinin toplam süresi 7- 14 gündür.
Çalışmalara, hospitalizasyon ve İ.V. tedavi gereken toplumdan edinilmiş bakteriyel pnömoni
hastaları dahil edilmiştir. Primer etkililik sonlanım noktası, CE ve klinik açıdan modifiye tedavi
ilacını en az bir kez alan hastaların (c-mITT) ko-primer popülasyonlarında, TOC’taki klinik
yanıttır (Bkz. Tablo 3). Mikrobiyolojik açıdan değerlendirilebilir hastalarda, patojene göre
TOC’da görülen klinik iyileşme oranları Tablo 3’te sunulmaktadır.
Tablo 3. Toplum kökenli bakteriyel pnömonide yapılan iki çalışmada toplam 7-14 gün
süreli tedaviden sonra klinik iyileşme oranları
Tigesiklina n/N (%) Levofloksasinb n/N (%) %95 CIc
Çalışma 308d
CE 125/138 (90,6) 136/156 (87,2) (-4,4, 11,2)
c-mITT 149/191 (78) 158/203 (77,8) (-8,5, 8,9)
Çalışma 313
CE 128/144 (88,9) 116/136 (85,3) (-5, 12,2)
c-mITT 170/203 (83,7) 163/200 (81,5) (-5,6, 10,1)
a Başlangıçta 100 mg, ardından her 12 saatte bir 50 mg
b Levofloksasin (her 12 veya 24 saatte bir 500 mg İ.V.)
c Tedaviler arası farklılık için %95 güven aralığı (CI)
d En az 3 günlük İ.V. tedaviden sonra, çalışma 308’deki her iki tedavi kolunda oral levofloksasine
(günde 500 mg) geçiş izni verilmiştir.
Tigesiklinin etkililiğini daha iyi değerlendirmek için, mortalite riski yüksek olan ve geçmişinde
antibiyotik tedavisi alan toplum kökenli bakteriyel pnömoni hastalarında bir post-hoc analiz
22 / 31gerçekleştirilmiştir. Yüksek risk grubu, her iki çalışmada, aşağıdakilerden herhangi birinin
görüldüğü toplum kökenli bakteriyel pnömoni hastalarını içermektedir:
 Yaş ≥ 50
 PSI (Pnömoni Ciddiyet Indeksi) skoru ≥ 3
 Streptococcus pneumoniae pnömonisi
Bu analizin sonuçları Tablo 4’te gösterilmektedir. Yüksek risk grubunda en sık rastlanan risk
faktörü ≥ 50 yaştır.
Tablo 4. Toplum kökenli bakteriyel pnömoni hastalarında klinik iyileşme oranlarının
mortalite riski bazında post-hoc analizia
Tigesiklina n/N (%) Levofloksasin n/N (%) %95 Clb
Çalışma 308c
CE
Yüksek Risk
Var 93/103 (90,3) 84/102 (82,4) (-2.3, 18,2)
Yok 32/35 (91,4) 52/54 (96,3) (-20.8, 7,1)
c-mITT
Yüksek Risk
Var 111/142 (78,2) 100/134 (74,6) (-6.9, 14)
Yok 38/49 (77,6) 58/69 (84,1) (-22.8, 8,7)
Çalışma 313
CE
Yüksek Risk
Var 95/107 (88,8) 68/85 (80) (-2.2, 20,3)
Yok 33/37 (89,2) 48/51 (94,1) (-21.1, 8,6)
c-mITT
Yüksek Risk
Var 112/134 (83,6) 93/120 (77,5) (-4,2, 16,4)
Yok 58/69 (84,1) 70/80 (87,5) (-16,2, 8,8)
a Ölüm riski yüksek olan hastalar, aşağıdakilerden herhangi birine uyanları kapsamaktadır:
Yaş ≥50, PSI skoru ≥ 3 veya Streptococcus pneumoniae’ye bağlı bakteriyemi
b Tedaviler arası farklılık için %95 güven aralığı (CI)
c En az 3 günlük İ.V. tedaviden sonra, çalışma 308’deki her iki tedavi kolunda oral levofloksasine
(günde 500 mg) geçiş izni verilmiştir.
23 / 315.2. Farmakokinetik özellikler
Genel özellikler
Emilim:
Tigesiklin İ.V. yolla uygulanır, dolayısıyla biyoyararlanımı %100’dür.
Dağılım:
Klinik çalışmalarda gözlemlenen konsantrasyonlarda (0,1-1 mcg/mL) tigesiklinin in vitro plazma
proteinlerine bağlanma oranı ortalama %71-%89 arasındadır. Hayvan ve insanlar üzerinde
yapılan çalışmalar tigesiklinin dokulara hızlı bir şekilde dağıldığını ortaya koymuştur.
14C-tigesiklinin tek doz veya çoklu dozlar halinde verildiği sıçanlarda, radyoaktivitin birçok
dokuya iyi bir şekilde dağıldığı, en fazla tutulum olan bölgelerin ise kemik, kemik iliği, tükürük
bezleri, tiroid bezi, dalak ve böbrekler olduğu görülmüştür. İnsanlarda tigesiklinin kararlı durum
dağılım hacmi ortalama 500-700 L (7-9 L/kg)’dır ve bu değerler, tigesiklinin insanlarda plazma
dışında dokulara yaygın bir şekilde dağıldığının bir göstergesidir.
Tigesiklinin kan-beyin bariyerini geçebildiğine dair veri bulunmamaktadır.
100 mg başlangıç dozu takiben her 12 saatte bir 50 mg tigesiklin verilen bir klinik farmakoloji
çalışmasında 30 dakika infüzyon için kararlı durum serum tigesiklin C değeri 866±233 ng/mL
maks
60 dakika infüzyon için kararlı durum serum tigesiklin C değeri ise 634±97 ng/mL’dir.
maks
Kararlı durum EAA 0-12s değeri 2,349±850 ng.s/mL’dir. Sağlıklı deneklerde tigesiklinin spesifik
dokular veya vücut sıvılarındaki kararlı durum farmakokinetik profili, iki ayrı çalışmada
incelenmiştir. Bir bronkoalveolar lavaj çalışmasında, alveolar hücrelerde tigesiklinin EAA ’sı
0-12s
134 mcg.s/mL bulunmuştur ve bu değer, bu hastalardaki serum EAA ’in 78 katıdır.
0-12s
Aynı çalışmada epitel doku sıvısındaki EAA (2,28 mcg.s/mL) ise serum EAA ’den %32
0-12s 0-12s
daha fazla bulunmuştur. Bir deri blister çalışmasında, blister sıvısında EAA (1,61 mcg.s/mL)
0-12s
değerinin bu deneklerdeki serum EAA değerlerinin yaklaşık %26 altında olduğu saptanmıştır.
0-12s
Bir tek-doz çalışmasında doku ekstraksiyonu için elektif cerrahi ya da medikal prosedürler
uygulanacak hastalara bu işlem öncesinde 100 mg İ.V. tigesiklin verilmiştir. Uygulamadan 4 saat
sonra şu dokulardaki konsantrasyon ölçümü yapılmıştır; safra kesesi, akciğer, kolon, sinoviyal
24 / 31sıvı ve kemik. Tigesiklin, seruma oranla safra kesesi (38 kat, 6 hasta), akciğer (3,7 kat 5 hasta) ve
kolon (2,3 kat 6 hasta)‘da daha yüksek konsantrasyonlara ulaşmıştır. Bu dokularda, tigesiklinin
çoklu dozlarından sonraki konsantrasyonları ile ilgili çalışma yapılmamıştır.
Biyotransformasyon:
Ortalama olarak, tigesiklinin %20’sinden azının atılımdan önce metabolize olduğu tahmin
edilmektedir. Sağlıklı erkek gönüllülerde, 14C-tigesiklin uygulamasının ardından idrar ve feçeste
saptanan başlıca 14C işaretli materyal, tigesiklin olmuştur fakat her biri verilen dozun en fazla
%10’u kadar miktarlarda olmak üzere, bir glukronid metaboliti (N-asetil metaboliti) ve tigesiklin
epimeri de bulunmuştur.
İnsan karaciğer mikrozomları ile yapılan in vitro çalışmalarda, CYP izoformlarından 1A2, 2C8,
2C9, 2C19, 2D6 ve 3A4 aracılığıyla gerçekleşen metabolizmaların tigesiklin ile kompetitif
inhibisyon ile inhibe edilmediği gösterilmiştir. Ayrıca tigesiklin CYP2C9, CYP2C19, CYP2D6
ve CYP3A inhibisyonunda NADPH’e bağımlılık göstermemiş olup bu durum CYP enzimlerinin
mekanizma bazlı inhibisyonunun olmadığı hakkında fikir vermiştir.
Eliminasyon:
14C-tigesiklin uygulamasının ardından idrar ve feçeste total radyoaktivitin saptanması, verilen
dozun %59’unun safra/feçes, %33’ünün ise idrarla atıldığını göstermektedir. Genel olarak
tigesiklinin primer atılım yolu ve şekli, değişmemiş tigesiklin halinde safra yolu ile atılımdır.
Değişmemiş haldeki tigesiklinin glukuronidasyonu ve idrarla atılımı sekonder yollardır.
Tigesiklinin toplam klirensi İ.V. infüzyon sonrası 24L/s’dir. Renal klirens toplam klirensin
%13’üdür. Tigesiklin bireyler arası çeşitliliğin yüksek olmasına rağmen 42 saatlik çoklu dozdan
sonra serumdan ortalama terminal yarılanma ömrü ile polieksponansiyel eliminasyon gösterir.
P-gp’yı aşırı üreten hücre hattının kullanıldığı bir in vitro çalışmaya göre tigesiklin bir P-gp
substratıdır. P-gp aracılı taşınımın tigesiklinin in vivo dispozisyonuna potansiyel katkısı
bilinmemektedir. P-gp inhibitörleri (ör. ketakonazol veya siklosporin) veya P-gp indükleyicileri
(ör. rifampisin) ile birlikte kullanılması tigesiklinin farmakokinetiğini etkileyebilir.
25 / 31Doğrusallık/Doğrusal olmayan durum:
Tigesiklin doğrusal farmakokinetik özellik gösterir.
Hastalardaki karakteristik özellikler
Karaciğer yetmezliği:
Hafif karaciğer yetmezliği olan hastalarda tigesiklinin tek-doz farmakokinetiğinin değişmediği
gözlemlenmiştir. Buna karşılık orta düzeyde karaciğer yetmezliği olanlarda (Child Pugh B),
tigesiklinin yarılanma ömrü %23 uzamış ve sistemik klirensi de %25 azalmıştır.
Ayrıca, ileri derecede karaciğer yetmezliği olanlarda (Child Pugh C), tigesiklinin yarılanma ömrü
%43 uzamış, klirensi ise %55 azalmıştır (Bkz. Bölüm 4.2).
Böbrek yetmezliği:
Böbrek yetmezliği olan hastalarda tigesiklinin tek doz farmakokinetiğinin değişmediği
gözlemlenmiştir (kreatin klirensi <30 mL/dk, n=6). İleri derecede böbrek yetmezliğinde EAA
normal böbrek fonksiyonları olanlara oranla %30 artmıştır.
Geriyatrik popülasyon:
Sağlıklı yaşlı vakalar ile genç vakalar arasında farmakokinetik özellikler açısından önemli bir
değişiklik gözlemlenmemiştir.
Pediyatrik popülasyon:
8-18 yaş aralığındaki hastalarda tigesiklinin farmakokinetik özellikleri belirlenmemiştir.
Tigesiklin farmakokinetiği 2 çalışmada araştırılmıştır. Birinci çalışma 30 dakika boyunca İ.V.
olarak tek doz tigesiklin alan (0,5, 1 veya 2 mg/kg doz sınırlaması olmadan) 8-16 yaş arası
(n=24) kapsamaktadır. İkinci çalışma ise 30 dakika boyunca her 12 saatte bir İ.V. olarak çoklu
doz tigesiklin alan (0,75, 1 veya 1,25 mg/kg, maksimum 50 mg doza kadar) 8-11 yaş arası (n=47)
kapsamaktadır. Gözlemlenen farmakokinetik parametreler aşağıda verilmiştir.
Çocuklarda 1 mg/kg’a normalize edilen doz ortalama ± SD tigesiklin C ve EAA
maks
Yaş (yıl) N C (ng/mL) EAA (ng.s/mL )*
maks
Tek doz
26 / 318-11 8 3.881±6.637 4.034±2.874
12-16 16 8.508±11.433 7.026±4.088
Çoklu doz
8-11 42 1.911±3.032 2.404±1.000
* tek doz EAA , çoklu doz EAA
0-∞ 0-12s
Önerilen 100 mg yükleme dozu ve her 12 saatte bir 50 mg sonrası hedef EAA yaklaşık 2.500
0-12s
ng.s/mL’dir.
Her iki çalışmanın popülasyon PK analizinde, 8 yaş ve üstü yaştaki çocuklarda vücut ağırlığı
tigesiklin klirensinin bir kovaryantı olarak tanımlanmıştır.
8 ila 12< yaş arası çocuklarda her 12 saatte bir 1,2 mg/kg tigesiklin (maksimum doz; her 12 saatte
50 mg) ve 12 ila 18 yaş arası adölesanlarda her 12 saatte 50 mg tigeksiklin uygulanması,
onaylanmış doz rejimi ile tedavi edilen erişkinlerdeki gözlemlenenlerle, karşılaştırılabilir
maruziyete neden olacaktır.
Bu çalışmalarda, birçok çocukta erişkin hastalardan daha yüksek C değerleri gözlemlendi.
maks
Sonuç olarak, çocuklar ve adölesanlarda tigesiklinin infüzyon hızına dikkat edilmelidir.
Cinsiyet:
Erkek ve kadınlar arasında tigesiklinin klirensi açısından klinik olarak anlamlı bir farklılık
görülmemiştir. EAA değerinin kadınlarda erkeklere oranla %20 daha fazla olduğu tahmin
edilmektedir.
Irk:
Tigesiklinin klirensinde ırka bağlı bir değişiklik gözlemlenmemiştir.
Kilo:
Vücut ağırlığı ≥125 kg olan kişilerin de dahil olduğu farklı kilolu hastalarda klirens, ağırlık-
normalize klirens ve EAA değerleri kayda değer farklı değildir. Vücut ağırlığı ≥125 kg olan
kişilerde EAA %24 daha azdır. Vücut ağırlığı ≥140 kg ve üzeri olan hastalar için veri
bulunmamaktadır.
27 / 315.3. Klinik öncesi güvenlilik verileri
Sıçanlarda ve köpeklerde yapılan çoklu doz toksisite çalışmalarında sıçan ve köpeklerdeki EAA
değerleri baz alınarak insandaki günlük dozların sırasıyla 8 ve 10 katı dozlardaki tigesiklin
uygulamaları sonucu kemik iliğinde hiposellülerite ile ilişkili olarak lenf bezleri, dalak ve
timusda lenfoid deplesyon/atrofi, eritrosit, retikülosit, lökosit ve trombosit sayısında azalma ile
birlikte renal ve gastrointestinal yan etkiler gözlemlenmiştir. Bu değişimlerin 2 haftalık doz
uygulaması sonrasında geri dönüşümlü olduğu gösterilmiştir.
Kemikte renk değişikliği sıçanlarda gözlenmiş olup 2 hafta doz uygulaması sonrasında geri
dönüşümlü değildir.
Sıçanlarda EAA değeri baz alınarak insandaki günlük dozun 4,7 katı dozlardaki tigesiklin
uygulamaları çiftleşmeyi veya fertiliteyi etkilememiştir.
Tigesiklin tavşan ve sıçanlarda teratojenik değildir. Preklinik güvenlilik çalışmalarında 14C-
işaretli tigesiklinin plasentadan geçtiği ve fetal dokularda (fetal kemik yapısı da dahil) tespit
edildiği kanıtlanmıştır. Tigesiklinin sıçan ve tavşanlardaki EAA baz alınarak insan günlük
dozunun sırasıyla 5 katı ve 1 katı (12 ve 4 mg/kg/günde 28 mcg·saat/mL ve 6 mcg·saat/mL)
uygulaması ile sıçan ve tavşanlarda fetal vücut ağırlığında hafif azalma ve minör iskelet
anormallikleri (ossifikasyonda gecikme ile birlikte) insidansında artış gözlenmiştir. İnsan dozuna
eşit dozda uygulandığında maternatoksik dozda tavşanlarda fetal kayıp insidansında artış
görülmüştür.
14C-işaretlenmiş tigesiklin kullanılan hayvan çalışmaları tigesiklinin emziren sıçanlarda süte
geçtiğini göstermiştir. Tigesiklinin kısıtlı oral biyoyararlanımı ile uyumlu olarak tigesiklinin
maternal süte geçmesi sonucu emzirilen yavrularda tigesikline çok az sistemik maruziyet
gözlenmiş veya herhangi bir sistemik maruziyet gözlenmemiştir.
Karsinojenisite
Tigesiklinin karsinojenik potansiyelini saptamaya yönelik, yaşam boyu uzun süreli hayvan
çalışmaları gerçekleştirilmemiştir.
28 / 31Mutajenisite
Çin hamster yumurtalık hücresi (CHO) in vitro kromozom sapma değerlendirmesi, CHO
hücrelerinde in vitro ileri mutasyon değerlendirmesi (HGRPT locus), fare lenfoma hücrelerinde
in vitro ileri mutasyon değerlendirmesi ve in vivo mikronukleus değerlendirmelerinin de dahil
olduğu bir seri testte mutajenik ve klastojenik potansiyel gözlenmemiştir.
Hayvan çalışmalarında tigesiklinin bolus İ.V. uygulaması ile birlikte bir histamin yanıtı ortaya
çıktığı görülmüştür. Bu etkiler, sırasıyla sıçan ve köpeklerde, insandaki günlük dozların 14 ve 3
katı dozlarda kullanımı ile ortaya çıkmıştır.
Tigesiklin uygulamasının ardından sıçanlarda herhangi bir fotosensitivite bulgusuna
rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Maltoz monohidrat
Sodyum hidroksit ve/veya hidroklorik asit
Enjeksiyonluk su
6.2. Geçimsizlikler
Aşağıda belirtilen ilaçlar, TYGEX ile aynı setten eş zamanlı olarak verilmemelidir: Amfoterisin
B, amfoterisin B lipid kompleks, diazepam, esomeprazol, omeprazol.
Uygun İ.V. çözeltiler şunlardır: Enjeksiyon için 9 mg/mL (%0,9) sodyum klorür çözeltisi (USP:
Amerikan Farmakopesi), enjeksiyon için 50 mg/mL (%5) dekstroz çözeltisi (USP) ve laktatlı
ringer enjeksiyonu (USP).
TYGEX %0,9 sodyum klorür (USP) veya %5’lik dekstroz çözeltisi (USP) ile birlikte
uygulandığında aşağıda belirtilen ilaç ya da çözeltiler ile aynı setten verilebilir: Amikasin,
dobutamin, dopamin HCl, gentamisin, haloperidol, laktatlı ringer çözeltisi, lidokain HCl,
metoklopramid, morfin, norepinefrin, piperasilin/tazobaktam (EDTA formülasyonu) potasyum
HCl, propofol, ranitidin HCl, teofilin, tobramisin.
29 / 316.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız.
Rekonstitüe edildiğinde, tigesiklin oda sıcaklığında (25˚C) 24 saate kadar (flakonda 6 saate
kadar, İ.V. torbasında geri kalan 18 saat boyunca) saklanabilir.
Alternatif olarak 9 mg/mL (%0,9)’lik enjeksiyon için sodyum klorür çözeltisi, 50 mg/mL
(%5)’lik enjeksiyon için dekstroz çözeltisi veya laktatlı ringer çözeltisi ile karıştırılan tigesiklin
rekonstitüe edilen çözeltinin İ.V. torbasına ivedilikle aktarılmasını takiben buzdolabında 2-
8˚C’de 48 saat süreyle saklanabilir.
Kullanılmayan çözelti atılmalıdır.
6.5. Ambalajın niteliği ve içeriği
TYGEX, 10 adet 5 mL kapasiteli Tip I renksiz cam flakon içerisinde pazarlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Uygulama talimatları:
Liyofilize toz 5,3 mL, 9 mg/mL (%0,9)’luk enjeksiyon için sodyum klorür çözeltisi veya
50mg/ml (%5)’lik enjeksiyon için dekstroz çözeltisi veya laktatlı ringer enjeksiyonu (USP) ile
karıştırılarak, 10 mg/mL konsantrasyonunda tigesiklin elde edilir. Flakon, ilacın tamamen
erimesini sağlamak amacıyla hafifçe döndürülmelidir. Daha sonra, derhal hazırlanmış çözeltiden
flakon içerisinden 5 mL çekilir ve infüzyon için 100 mL İ.V. torbasına aktarılır. 100 mg’lık doz
için, 2 flakon ilaç hazırlanarak 100 mL İ.V. torbasına aktarılmalıdır. (Not: Flakonda %6’lık bir
fazlalık bulunmaktadır, bu nedenle hazırlanan çözeltinin 5 mL’si 50 mg ilaca eşdeğerdir).
Hazırlanan çözelti berrak, sarı-turuncu renkte olmalıdır, değilse çözelti kullanılmayıp
atılmalıdır. Parenteral ürünler, uygulama öncesinde renk değişikliği (ör. yeşil veya siyah) ve
partikül açısından mutlaka incelenmelidir.
30 / 31TYGEX tek başına ayrı bir İ.V. hattan veya ortak İ.V. hat üzerinden uygulanabilir. Aynı İ.V.
hattın peş peşe birkaç ilaç infüzyonu için kullanıldığı durumlarda, TYGEX uygulamasından önce
ve sonra damar hattı 9 mg/mL (%0,9)’luk enjeksiyon için sodyum klorür çözeltisi, 5 mg/mL
(%5)’lik enjeksiyon için dekstroz çözeltisi veya laktatlı ringer çözeltisi ile temizlenmelidir.
Tigesiklin ile uyumlu bir infüzyon çözeltisi kullanılmalı ve aynı damar yolu hattından uygulanan
ilaç (ilaçların) tigesiklin ile geçimli olmasına dikkat edilmelidir (Bkz. Bölüm 6.2).
Tigesiklin orta-ciddi bakteriyel enfeksiyonların ampirik tedavisi için İ.V. kullanılan geniş
spektrumlu bir antibiyotiktir. Doğrudan doğruya çevreye zarar vermez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2017/895
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.11.2017
Ruhsat yenileme tarihi:
10. KÜB’ÜN YENİLENME TARİHİ
31 / 31