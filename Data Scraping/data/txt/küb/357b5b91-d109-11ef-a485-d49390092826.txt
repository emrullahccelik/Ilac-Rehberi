KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
İNFERJECT 500 mg/10 mL i.v. enjeksiyon/infüzyon için çözelti
Steril
2. KALİTATİF VE KANTİTATİF BİLEŞİM
Etkin madde: 1 mL çözelti, demir karboksimaltoz formunda 50 mg demir içerir.
Her 10 mL’lik flakon, demir karboksimaltoz formunda 500 mg demir içerir.
Yardımcı maddeler:
1 mL’de;
Sodyum hidroksit 0,24 mmol (5,5 mg sodyum)
Her 10 mL’lik flakon, 2,4 mmol sodyum hidroksit (55 mg sodyum) içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyon/infüzyon için çözelti.
İNFERJECT, koyu kahverengi, şeffaf olmayan, sulu bir çözeltidir.
4. KLİNİK ÖZELLİKLER
4.1. Terapötik endikasyonlar
İNFERJECT, aşağıda verilen durumlarda görülen demir eksikliğinin tedavisinde endikedir:
• Gastrointestinal sistemden demir emiliminin bozulduğu durumlarda gelişen demir
eksikliği anemisinde,
• Aktif gastrointestinal kanaması olan hastalarda gelişen demir eksikliği anemisinde,
• Total veya subtotal gastrektomili hastalarda gelişen demir eksikliği anemisinde,
• Oral demir tedavisini tolere edemeyen demir eksikliği anemisi olgularında,
• Oral demir tedavisine dirençli demir eksikliği anemisinde,
• Hızlı bir şekilde demir sağlanması için klinik ihtiyacın olduğu durumlarda,
• Eritropoetin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında,
1/15• Amerikan New York Kalp Birliği (NYHA)’nin evrelemesine göre Evre II ve üzeri kalp
yetmezliği olan hastalarda, demir eksikliği (ferritin < 100 mcg/L) ve demir eksikliği
anemisi durumlarında endikedir.
İNFERJECT gebeliğin ilk 3 aylık döneminde önerilmemelidir. Gebeliğin ikinci ve üçüncü 3
aylık döneminde ise hekimin zorunlu bulduğu hallerde kullanılmalıdır.
4.2. Pozoloji ve uygulama şekli
Pozoloji:
İNFERJECT uygulanması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
İNFERJECT sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
İNFERJECT uygulamasını takiben hasta en az 30 dakika boyunca advers etkiler açısından
gözlenmelidir (bkz. bölüm 4.4).
İNFERJECT pozolojisi basamaklı yaklaşım ile takip edilir: (1) kişisel demir ihtiyacının
belirlenmesi, (2) demir dozunun hesaplanması ve uygulanması, (3) demir verilmesi sonrası
değerlendirmeler. Bu basamaklar aşağıda detaylı bir şekilde yer almaktadır:
1. basamak: Kişisel demir ihtiyacının belirlenmesi
İNFERJECT ile toplam demir ihtiyacının belirlenmesi için kişisel demir ihtiyacı kişinin vücut
ağırlığı ve hemoglobin (Hb) düzeyine göre belirlenir (bkz. Tablo 1) Toplam demir ihtiyacını
karşılamak için 2 doz gerekebilir, maksimum kişisel demir dozları için Basamak 2'ye bakın.
Tablo 1: Toplam Demir gereksiniminin belirlenmesi
Hb Vücut ağırlığı
g/dL mmol/L <35 kg 35- <70 kg ≥70 kg
30 mg/kg vücut
<10 <6,2 ağırlığı 1500 mg 2000 mg
15 mg/kg vücut
10- <14 6,2- <8,7 ağırlığı 1000 mg 1500 mg
15 mg/kg vücut
≥14 ≥8,7 ağırlığı 500 mg 500 mg
2. basamak: Maksimum kişisel demir dozunun hesaplanması ve uygulanması
Yukarıda tabloda belirlenen toplam demir gereksinimini baz alarak, İNFERJECT uygun
dozları aşağıdaki noktaları gözeterek verilmelidir:
14 yaş ve üzeri yetişkinler ve adolesanlar
Tek bir İNFERJECT uygulaması aşağıdakileri aşmamalıdır;
• 15 mg/kg vücut ağırlığını (intravenöz enjeksiyonla uygulamada) veya 20 mg/kg vücut
ağırlığını (intravenöz infüzyon ile uygulamada)
• 1.000 mg demiri (20 mL İNFERJECT)
2/15Haftada maksimum önerilen kümülatif İNFERJECT dozu 1.000 mg demirdir (20 mL
İNFERJECT). Toplam demir ihtiyacı fazla ise ek doz uygulaması ilk dozdan en az 7 gün
sonra yapılmalıdır.
1 ila 13 yaş arası çocuklar ve ergenler
Tek bir INFERJECT uygulaması aşağıdakileri aşmamalıdır:
• 15 mg demir/kg vücut ağırlığı
• 750 mg demir (15 mL İNFERJECT)
İNFERJECT'in önerilen maksimum haftalık kümülatif dozu haftada 750 mg demirdir (15 mL
İNFERJECT). Toplam demir ihtiyacı fazla ise ek doz uygulaması ilk dozdan en az 7 gün
sonra yapılmalıdır.
3. basamak: Demir verilmesi sonrası değerlendirmeler
Her hastanın durumuna göre hekim tarafından hasta tekrar değerlendirilmelidir. Eritropoez ve
demir kullanımına yeterince zaman vermek amacı ile Hb düzeyi en son İNFERJECT
uygulamasını takiben 4 hafta geçmeden değerlendirilmemelidir. Daha fazla demire ihtiyaç
durumunda, demir gereksinimi yeniden hesaplanmalıdır. (1. Basamak)
Uygulama şekli:
İNFERJECT yalnızca intravenöz yolla uygulanmalıdır:
• enjeksiyon ile,
• infüzyon ile veya,
• hemodiyaliz esnasında diyalizörün venöz kısmına direk olarak sulandırmadan.
İNFERJECT subkutan veya intramuskuler yolla uygulanmamalıdır.
İntravenöz enjeksiyon
İNFERJECT sulandırmaksızın intravenöz enjeksiyonla verilebilir. 14 yaş ve üzeri erişkinlerde
ve ergenlerde, tek seferde verilecek maksimum doz 15 mg/kg vücut ağırlığı olup, toplam
1.000 mg demiri geçmemelidir. 1-13 yaş arası çocuklarda tek seferde uygulanacak maksimum
doz 15 mg/kg vücut ağırlığı olup, toplam doz 750 mg demiri geçmemelidir. Uygulama hızı
tablo 2’de gösterilmektedir.
Tablo 2: İNFERJECT intravenöz enjeksiyon uygulama hızı
İNFERJECT Demir Minimum uygulama süresi
Minimum uygulama süresi
2 ila 4 mL 100 ila 200 mg
yoktur
>4 ila 10 mL >200 ila 500 mg 100 mg demir/dakika
>10 ila 20 mL > 500 ila 1000 mg 15 dakika
İntravenöz infüzyon
İNFERJECT, sulandırılması gereken durumlarda intravenöz infüzyon ile uygulanabilir. 14 yaş
ve üzeri erişkinlerde ve ergenlerde, tek seferde verilecek maksimum doz 20 mg/kg vücut
ağırlığı olup, toplam 1.000 mg demiri geçmemelidir. 1-13 yaş arası çocuklarda tek seferde
uygulanacak maksimum doz 15 mg/kg vücut ağırlığı olup, toplam doz 750 mg demiri
geçmemelidir.
3/15İNFERJECT, infüzyonla uygulandığında, tablo 3’de belirtildiği gibi yalnızca steril %0,9
sodyum klorür çözeltisiyle seyreltilmelidir.
Not: Stabiliteyle ilgili nedenlerle, İNFERJECT 2 mg demir/ mL’den daha düşük
konsantrasyonda seyreltilmemelidir (ferrik karboksimaltoz solüsyonu volümü hariç). Tıbbi
ürünün uygulamadan önce seyreltilmesine ilişkin daha fazla talimat için Bölüm 6.6'ya
bakınız.
Tablo 3: İNFERJECT İntravenöz infüzyon seyreltme planı
Steril %0,9 sodyum klorür
Minimum
İNFERJECT Demir çözeltisinin maksimum
uygulama süresi
miktarı
Minimum
2 ila 4 mL 100 ila 200 mg 50 mL uygulama süresi
yoktur
>4 ila 10 mL > 200 ila 500 mg 100 mL 6 dakika
>10 ila 20 mL > 500 ila 1000 mg 250 mL 15 dakika
Uygulama süresince oral demir alımı kesilmelidir.
Özel popülasyonlara ilişkin ek bilgiler:
1 yaşından küçük çocuklar:
İNFERJECT'in etkililiği ve güvenliliği 1 yaşın altındaki çocuklarda araştırılmamıştır. Bu
nedenle İNFERJECT'in bu yaş grubundaki çocuklarda kullanılması önerilmez.
Böbrek/Karaciğer yetmezliği
Karaciğer hastalarında İNFERJECT, ancak çok gerekli olduğunda yarar/risk
değerlendirmesinden sonra kullanılmalıdır.
Hemodiyalize bağımlı kronik böbrek hastalığı olan 14 yaş ve üstü yetişkinler ve ergenlerde
günde maksimum tek doz 200 mg demir aşılmamalıdır.
Hemodiyaliz gerektiren kronik böbrek hastalığı olan 1 ila 13 yaş arası çocuklarda
İNFERJECT'in etkililiği ve güvenliliği araştırılmamıştır. Bu nedenle İNFERJECT'in
hemodiyaliz gerektiren kronik böbrek hastalığı olan 1 ila 13 yaş arası çocuklarda kullanılması
önerilmez.
Geriyatrik popülasyon:
Yaşlılarda İNFERJECT kullanımı sırasında özel bir doz ayarlamasına gerek yoktur,
yetişkinlerde olduğu gibi normal doz uygulanmalıdır.
4.3. Kontrendikasyonlar
İNFERJECT kullanımı aşağıda belirtilen durumlarda kontrendikedir:
• Ferrik karboksimaltoz kompleksine ya da İNFERJECT’e ya da Bölüm 6.1’de listelenen
bileşenlerinden herhangi birine karşı gelişen aşırı duyarlılık,
• Diğer parenteral demir preparatlarına karşı bilinen aşırı duyarlılık,
• Demir eksikliğinden kaynaklanmayan anemi, örneğin diğer mikrositik anemiler
4/15• Aşırı demir yüklenmesini ya da demir kullanımından kaynaklanan rahatsızlıkları gösteren
kanıtlar olması
4.4. Özel kullanım uyarıları ve önlemleri
Duyarlılık reaksiyonları
Parenteral olarak uygulanan demir ilaçları, ciddi ve potansiyel fatal anafilaktik aşırı duyarlılık
reaksiyonlarına sebep olabilir. Parenteral demir komplekslerinin önceden sorunsuz seyreden
dozlarından sonra da aşırı duyarlılık reaksiyonları bildirilmiştir. Kounis sendromuna ilerleyen
hipersensitivite reaksiyonları (miyokard enfarktüsüne neden olabilen akut alerjik koroner
arteriyospazm, bkz. Bölüm 4.8) bildirilmiştir.
Şiddetli astım, egzama veya diğer atopik alerji öyküsü ile ilaç alerjisi olduğu bilinen
hastalarda risk artmaktadır. İmmun sistem hastalıkları ya da inflamasyon durumlarında (örn.
sistemik lupus eritematozus, romatoid artrit) parenteral demir komplekslerine karşı aşırı
duyarlılık reaksiyonlarında da artış olmaktadır.
İNFERJECT sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
İNFERJECT uygulamasını takiben hasta en az 30 dakika boyunca advers etkiler açısından
gözlemlenmelidir. Uygulama esnasında aşırı duyarlılık reaksiyonları veya intolerans belirtileri
meydana gelirse tedavi hemen durdurulmalıdır. Akut anafilaktik reaksiyonları yönetmek için,
kalp-solunum resüsitasyon araçları ve 1:1000 enjektabl/adrenalin çözeltisini de içeren
malzemeler hazır bulundurulmaldır. Gerekli olduğu durumlarda, antihistaminikler ve/veya
kortikosteroidler ek tedavi olarak verilebilir.
Hipofosfatemik osteomalazi
Tedavi sonrası osteomalaziye ve cerrahi dahil klinik müdahale gerektiren kırıklara yol açan
semptomatik hipofosfatemi olguları bildirilmiştir. Miyalji ve kemik ağrılarının eşlik ettiği
gittikçe artan yorgunluk yaşayan hastaların tıbbi destek talep etmeleri gerekmektedir. Yüksek
dozlarda çok sayıda tedavi alan veya uzun süreli tedavi uygulanan ve hipofosfatemi açısından
risk faktörleri taşıyan hastaların serum fosfat düzeyleri izlenmelidir. Dirençli hipofosfatemi
olgularında, ferrik karboksimaltoz tedavisi gözden geçirilmelidir.
Karaciğer veya böbrek yetmezliği
Karaciğer işlev bozukluğu bulunan hastalarda, parenteral demir yalnızca dikkatli bir yarar/risk
değerlendirmesi yapıldıktan sonra uygulanmalıdır. Parenteral demir aşırı demir yüklenmesinin
tetikleyici ve kötüleştirici bir faktör olduğu karaciğer işlev bozukluğu hastalarında, özellikle
Kütanöz Porfiri Tarda (PCT) vakalarında kullanılmamalıdır. Aşırı demir yüklenmesini
önlemek için demir statüsünün dikkatle izlenmesi tavsiye edilir.
Kronik böbrek yetmezliğine bağlı hemodiyaliz hastalarında tek seferde 200 mg’dan daha fazla
demir uygulamalarına ait güvenlik verileri bulunmamaktadır.
Enfeksiyon
Akut veya kronik enfeksiyon, astım, egzema ya da atopik alerji vakalarında parenteral demir
kullanırken dikkatli olunmalıdır. Devam eden bakteriyemisi bulunan hastalarda İNFERJECT
uygulamasının durdurulması tavsiye edilir. Kronik enfeksiyonlu hastalarda, eritropoiezin
baskılandığı da hesaba katılarak bir yarar/risk değerlendirmesi yapılmalıdır.
5/15Ekstravazasyon
İNFERJECT uygulanırken paravenöz sızıntıyı önlemek için önlem alınmalıdır. Uygulama
bölgesinde İNFERJECT’in paravenöz sızıntısı derinin tahriş olmasına ve renginin
kahverengiye dönüşmesine yol açar. Paravenöz sızıntı durumunda, İNFERJECT uygulaması
hemen durdurulmalıdır.
Pediyatrik popülasyon
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklanmalıdır.
Yardımcı maddeler
Bu tıbbi ürün her 10 mL’lik flakonda 55 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer tüm parenteral demir preparatlarında olduğu gibi, İNFERJECT, oral demir
preparatlarıyla birlikte kullanıldığında oral demir absorbsiyonunu azaltabilir. Bu nedenle oral
demir tedavisine İNFERJECT uygulaması bittikten en erken 5 gün sonra başlanmalıdır.
Özel popülasyonlara ilişkin ek bilgiler
Bildirilmemiştir.
Pediyatrik popülasyon:
Bildirilmemiştir.
4.6. Gebelik ve laktasyon
Genel tavsiye
Gebelik kategorisi: C
• Bu gebelik kategorisine rağmen hekim, gebenin ilacı kullanıp kullanmaması
konusundaki nihai kararını; gebelik haftasına, gebenin var olan/tespit edilen hastalığına
ve diğer özelliklerine göre ayrıntılı yarar-risk değerlendirmesi yaparak vermelidir.
• Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Gebe kadınlarda İNFERJECT kullanımıyla ilgili veriler sınırlıdır (bkz. Bölüm 5.1). Bu
nedenle gebelik sırasında kullanılmadan önce, dikkatli bir yarar/risk değerlendirilmesi
yapılmalı ve açık bir biçimde gerekli değilse gebelik sırasında İNFERJECT
kullanılmamalıdır.
6/15Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. İNFERJECT'in fetüs ve anne için olan potansiyel riskine karşılık yarar
yönü ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Parenteral demirlerin uygulanmasını takiben fetal bradikardi oluşabilir. Genellikle geçicidir
ve annede aşırı duyarlılık reaksiyonunun bir sonucudur. Doğmamış bebek, parenteral
demirlerin hamile kadınlara intravenöz uygulanması sırasında dikkatle izlenmelidir.
Hayvanlardan elde edilen veriler, İNFERJECT’ten alınan demirin plasenta bariyerini
geçebildiğini ve ilacın hamilelikte kullanımının fetüsün iskelet gelişimini etkileyebileceğini
göstermektedir.
Laktasyon dönemi
Klinik çalışmalar, İNFERJECT’ten insan sütüne demir transferinin ihmal edilebilir düzeyde
(≤ %1) olduğunu göstermiştir. Emziren kadınlardan elde edilen sınırlı miktardaki veriler esas
alındığında, İNFERJECT’in emzirilen çocuk için bir risk teşkil etmesi çok zayıf bir olasılıktır.
Üreme yeteneği/Fertilite
İnsanlar üzerinde ya da klinik dışı üreyebilirlik çalışmalarından elde edilmiş veri
bulunmamaktadır. Hayvan çalışmalarında İNFERJECT tedavisinden sonra üreme yeteneğinin
etkilenmediği gösterilmiştir.
4.7. Araç ve makine kullanımı üzerindeki etkiler
İNFERJECT’in araç ve makine kullanma kabiliyeti üzerinde olumsuz etki olasılığı çok
zayıftır.
4.8. İstenmeyen etkiler
Çok yaygın (≥ 1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Aşağıda bildirilen advers etkiler İNFERJECT alan 9000’den fazla kişinin (1 ila 17 yaş arası
>100 çocuk ve ergen dahil) katıldığı klinik çalışmalardan ve pazarlama sonrası
bildirilenlerden oluşmaktadır.
En sık bildirilen advers etki bulantı (vakaların %3,2’sinde) olup, bunu enjeksiyon/infüzyon
yeri reaksiyonları, hipofosfatemi, baş ağrısı, ateş basması, sersemlik ve hipertansiyon takip
etmektedir. Enjeksiyon/infüzyon yeri reaksiyonları, yaygın olmayan veya seyrek bazı yan
etkileri içermektedir.
En ciddi advers reaksiyon anafilaktik reaksiyondur (seyrek); ölümcül vakalar gözlenmiştir
(bkz Bölüm 4.4).
Bağışıklık sistemi hastalıkları
Yaygın olmayan: Hipersentivite
Seyrek: anafilaktik olaylar
7/15Metabolizma ve beslenme hastalıkları
Yaygın: Hipofosfatemi
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Parestezi, tat alma duyusunda bozulma
Bilinmiyor: Bilinç kaybı1
Psikiyatrik hastalıkları
Seyrek: Anksiyete2
Kardiyak hastalıklar
Yaygın olmayan: Taşikardi
Bilinmiyor: Kounis sendromu1
Vasküler hastalıklar
Yaygın: Ateş basması, hipertansiyon
Yaygın olmayan: Hipotansiyon
Seyrek: Flebit, senkop2, presenkop2
Solunum, göğüs bozuklukları ve mediastinal hastalıkları
Yaygın olmayan: Dispne
Seyrek: Bronkospazm2
Gastrointestinal hastalıklar
Yaygın: Mide bulantısı
Yaygın olmayan: Kusma, dispepsi, abdominal ağrı, kabızlık, ishal
Seyrek: Flatulans
Deri ve deri altı doku hastalıkları
Yaygın olmayan: Kaşıntı, ürtiker, eritem, döküntü3
Seyrek: Anjioödem2, solukluk2, vücudun uygulama bölgesi dışındaki diğer bölgelerinde cilt
rengi değişikliği2
Bilinmiyor: Yüz ödemi1
Kas-iskelet bozuklukları, bağ doku ve kemik hastalıkları
Yaygın olmayan: Miyalji, sırt ağrısı, artralji, ekstremite ağrısı, kas spazmları
Bilinmiyor: Hipofosfatemik osteomalazi1
Genel bozukluklar ve uygulama bölgesine ilişkin hastalıklar
Yaygın: Enjeksiyon/infüzyon bölgesi reaksiyonları4
Yaygın olmayan: Pireksi, bitkinlik, titreme, göğüs ağrısı, periferal ödem, keyifsizlik
Seyrek: İnfluenza benzeri hastalık (başlangıçları birkaç saat ile birkaç gün arasında
değişebilir)2
Araştırmalar
Yaygın olmayan: Alanin aminotransferaz artışı, aspartat aminotransferaz artışı, gama-
glutamiltransferaz artışı, kan laktat dehidrojenaz artışı, kan alkalin fosfataz artışı
8/151 Seyrek olduğu tahmin edilen, yalnızca pazarlama sonrasında bildirilen advers ilaç
reaksiyonları.
2 Pazarlama sonrası dönemde bildirilen advers reaksiyonlar klinik çalışmalarda da
gözlenmiştir.
3 Aşağıdaki terimleri ifade etmektedir:
Döküntü (yaygın olmayan), eritematöz döküntü, -jeneralize döküntü, maküler döküntü,
makülo-papüler döküntü, pruritik döküntü (hepsi seyrek)
4 Aşağıdaki terimleri ifade etmektedir, fakat bunlarla sınırlı değildir:
Enjeksiyon/infüzyon yerinde -ağrı, -hematom, -renk değişikliği, -ekstravazasyon, -iritasyon, -
reaksiyon (hepsi yaygın olmayan), -parestezi (seyrek)
Pediatrik popülasyon
1 ila 17 yaş arası çocuklar ve ergenler için güvenlik profili, yetişkinlerinkiyle
karşılaştırılabilir. 7 klinik çalışmada 110 pediyatrik hasta İNFERJECT almış ve hiçbir ciddi
yan etki bildirilmemiştir. Bildirilen ciddi olmayan yan etkiler şunlardır: hipofosfatemi (n = 5),
ürtiker (n = 5), enjeksiyon/infüzyon bölgesi reaksiyonları (n = 4), karın ağrısı (n = 2), kızarma
(n = 2), baş ağrısı (n=2), ateş (n=2), karaciğer enzimlerinde yükselme (n=2) ve döküntü (n=2).
Kabızlık, gastrit, hipertansiyon, kaşıntı ve susama sadece bir kez rapor edildi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
İNFERJECT’in, demir açığını kapatmak için gereken miktardan daha fazla miktarda
uygulanması, depolama bölgelerinde demir birikimine ve sonuç olarak da hemosideroza yol
açabilir. Serum ferritin ve transferrin doygunluğu (TSAT) gibi demir parametrelerinin
izlenmesi, demir birikimini teşhis etmede yardımcı olabilir. Eğer demir birikimi söz konusu
olursa bir demir şelatörünün kullanılması düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar, Trivalan demir, parenteral demir preparatları
ATC Kodu: B03AC
İNFERJECT enjeksiyonluk/infüzyonluk solüsyon kolloidal bir ferrik karboksimaltoz
solüsyonudur.
Kompleks, vücuttaki demir transportu yapan ve depolayan proteinler (sırasıyla transferrin ve
ferritin) için kullanılabilir demiri kontrollü biçimde sağlamak üzere tasarlanmıştır.
Eritrositlerin radyoaktif-işaretli ferrik karboksimaltoz'dan 59Fe kullanımının, dozdan sonraki
24. günde, demir eksikliği olanlarda %91-99 arasında ve renal anemili hastalarda %61-84
arasında değiştiğini gösterdi. İNFERJECT tedavisi, retikülosit sayısında, serum ferritin
seviyelerinde ve TSAT seviyelerinde normal aralıklar dahilinde bir artışa neden olur.
9/15Klinik etkinlik ve güvenlilik
İNFERJECT’in terapötik etkililik ve güvenliliği, demir eksikliğini düzeltmek amacıyla
intravenöz demir tedavisine gereksinim duyulan farklı terapötik gruplarda çalışılmıştır. Ana
çalışmalar aşağıda detaylı olarak anlatılmaktadır.
Kardiyoloji
Kronik kalp yetmezliği
Confirm-HF çalışması, kronik kalp yetmezliği ve demir eksikliği olan hastalarda 52 haftalık
tedavi boyunca İNFERJECT (n=150) ve plaseboyu (n=151) karşılaştıran çift-kör, randomize,
2-kollu çalışma idi. 1. gün ve 6. haftada (tamamlama fazı), hastalar tarama esnasındaki
başlangıç Hb ve vücut ağırlığına göre basitleştirilmiş doz şeması kullanılarak İNFERJECT
(bkz Bölüm 4.2), plasebo aldılar veya herhangi bir doz verilmedi. 12, 24 ve 36. haftalarda
(idame fazı), serum ferritin<100 ng/mL veya 100-300 ng/mL ve TSAT<%20 ise İNFERJECT
(500 mg demir) veya plasebo aldılar. İNFERJECT’in plaseboya karşı tedavideki etkisi; primer
değerlendirme kriteri olan başlangıca göre 24. haftada 6 dakika yürüme testinde değişiklik ile
gösterildi (33 ± 11 metre, p=0,002). Bu etki 52. haftaya kadar devam etti (36 ± 11 metre,
p<0,001).
EFFECT-HF çalışması, kronik kalp yetmezliği ve demir eksikliği olan hastalarda 24 haftalık
tedavi süresi için İNFERJECT (n = 86) ile standart bakımı (n = 86) karşılaştıran açık etiketli
(kör son nokta değerlendirmesi ile), randomize, 2 kollu bir çalışma idi. 1. günde ve 6. haftada
(düzeltme aşaması), hastalar tarama sırasında temel Hb ve vücut ağırlığı (bkz. Bölüm 4.2)
veya standart bakım kullanılarak basitleştirilmiş bir dozaj şemasına göre İNFERJECT aldılar.
12. haftada (idame fazı), hastalar serum ferritin <100 ng/ mL veya 100 ila 300 ng/ mL ve
TSAT <%20 ise İNFERJECT (500 mg demir) veya standart bakım almıştır. İNFERJECT'in
standart bakıma göre tedavi faydası, ağırlık ayarlı tepe VO 'deki başlangıçtan 24. Haftaya (LS
2
Ortalama 1.04 ± 0.44, p = 0.02) değişimin birincil etkililik son noktasıyla gösterilmiştir.
Nefroloji
Hemodiyalize-bağımlı kronik böbrek hastalığı
VIT-IV-CL-015 çalışması, hemodiyalize giren demir eksikliği anemisi olan hastalarda
İNFERJECT (n=97) ile demir sukrozu (n=86) karşılaştıran açık etiketli, randomize, paralel
grup çalışması idi. Hastalar her seferinde 200 mg’lık tek dozlarda haftada 2-3 kez
İNFERJECT veya oral demir sukroz aldılar (ortalama İNFERJECT kümülatif dozu: 1700
mg). Primer değerlendirme kriteri 4. haftada Hb değerinde başlangıç değerine göre en az 1
g/dL'lik artış olarak tanımlanmıştır. 4. haftada, İNFERJECT ile tedaviye hastaların %44,1’i
yanıt verirken (Hb artışı ≥1g/dL), demir sukroz grubunda yanıt verme oranı %35,3 idi
(p=0,2254).
Diyalize-bağımlı olmayan kronik böbrek hastalığı
1VIT04004 çalışması, İNFERJECT (n=147) ile oral demiri (n=103) etkililik ve güvenlilik
açısından karşılaştıran açık etiketli, randomize, aktif kontrol çalışması idi. İNFERJECT
grubundaki hastalar başlangıçta 1000 mg demir ve 14 ile 28. günlerde ise TSAT<%30 ve
ferritin<500 ng/mL ise 500 mg demir aldılar. Oral demir grubundaki hastalar başlangıçtan 56.
güne kadar günde 3 kez 65 mg ferröz sülfat aldılar. Hastalar 56. güne kadar takip edildiler.
Primer etkililik kriteri, başlangıç ile çalışma sonuna veya uygulama zamanına kadar olan
herhangi bir dönemde Hb değerlerinde ≥1g/dL artış sağlayan hasta oranı idi. Primer etkililik
kriterine ulaşan hasta oranı İNFERJECT grubunda %60,54 ve oral demir alan grupta ise
%34,7 idi (p<0,001). 56. güne kadar hemoglobin değerlerindeki ortalama değişim
İNFERJECT grubunda 1 g/dL ve oral demir grubunda 0,7 g/dL idi (p=0,034, %95 GA:0,007)
10/15Gastroenteroloji
İnflamatuvar barsak hastalığı
VIT-IV-CL-008 çalışması inflamatuvar barsak hastalığı (IBH) olan hastalarda demir eksikliği
anemisini azaltmak için İNFERJECT ile oral ferröz sülfatı karşılaştıran randomize, açık
etiketli bir çalışma idi. Hastalar kişisel olarak hesaplanan demir dozuna (Ganzoni formülüne
göre) ulaşana kadar (ortalama kümülatif demir dozu: 1490 mg) haftada tek seferde 1000 mg’a
kadar İNFERJECT (n=111) veya 12 hafta boyunca günde 2 kez 100 mg demir sülfat (n=49)
aldılar. Hb düzeyinde başlangıç değerine göre 12. haftada ortalama artış İNFERJECT
grubunda 3,83 g/dL iken oral demir grubunda 3,75 g/dL idi (p=0,8016).
FER-IBD-07-COR çalışması, hafif IBH olan hastalarda İNFERJECT ile demir sükrozun
etkililiğini karşılaştıran randomize, açık etiketli bir çalışma idi. İNFERJECT alan hastalar
başlangıç Hb ve vücut ağırlığına göre hesaplanan basit doz şeması ile (bkz. Bölüm 4.2) her bir
seferde 1000 mg’a varan dozlarda demir alırken, demir sukroz grubu Ganzoni formülü
kullanarak bireysel olarak hesaplanan kümülatif demir dozunu, her bir seferde 200 mg olacak
şekilde toplam doza ulaşana kadar aldılar. Hastalar 12 hafta boyunca takip edildiler. 12.
haftada İNFERJECT alan hastaların %65,8’i (n=240, ortalama kümülatif doz 1,414 mg) ve
demir sükroz alan hastaların %53,6’sı (n=235, ortalama kümülatif doz 1,207 mg, p=0,004)
tedaviye yanıt verdiler (Hb değerinde ≥ 2g/dL artış olarak tanımlandı). 12. haftada
İNFERJECT alan hastaların %83,8’inde ve demir sükroz alan hastaların %75,9’unda ≥2
g/dL'lik bir Hb artışı elde edildi veya normal sınırlar içindeydi (p=0,019).
Kadın sağlığı
Post-partum
VIT-IV-CL-009 çalışması post partum anemisi olan kadınlarda İNFERJECT (n=227) ile
ferröz sülfatın (n=117) etkililiğini karşılaştıran randomize, açık etiketli bir çalışma idi.
İNFERJECT alan hastalar kişisel olarak hesaplanan kümülatif doza (Ganzoni fomülüne göre)
ulaşana kadar her bir seferde 1000 mg’a varan dozlarda demir alırken, ferröz sülfat grubu 12
hafta boyunca her gün günde 2 kez 100 mg demir aldılar. Hastalar 12 hafta boyunca takip
edildi. Hb düzeylerinde başlangıç değerinden 12. hafta değerine ortalama artış İNFERJECT
grubunda 3,37 g/dL iken (n=179, ortalama kümülatif doz:1,347 mg), ferröz sülfat grubunda
3,29 g /dL idi (n=89). İki grup arasında fark yoktu.
Gebelik
İntravenöz demir preparatları, gebelikte kesinlikle gerekli olmadıkça kullanılmamalıdır. Hem
anne hem de fetus için yarar/risk değerlendirmesi sonrası İNFERJECT tedavisi yalnızca 2. ve
3. dönem ile sınırlı olmalıdır (bkz Bölüm 4.6).
2. ve 3. trimesterdeki demir eksikliği anemisi olan gebe kadınlarda 12 hafta boyunca
İNFERJECT (n=121) ve oral ferröz sülfatı (n=115) karşılaştıran randomize, açık etiketli FER-
ASAP-2009-01 çalışmasından gelen gebe kadınlarda sınırlı veri mevcuttur. Taramada ölçülen
mevcut Hb ve vücut ağırlıklarına göre hastalar toplam 1000 mg veya 1500 mg demir olacak
şekilde İNFERJECT (ortalama kümülatif doz:1029 mg demir) veya 12 hafta boyunca her gün
günde 2 kez 100 mg demir aldılar. Tedaviye bağlı advers olay insidansı İNFERJECT veya
oral demir alan grupta benzerdi (İNFERJECT kolunda %11,4 ve oral demir kolunda %15,3).
En sık bildirilen tedavi ile ilişkili advers olaylar bulantı, üst karın ağrısı ve baş ağrısı idi.
Yenidoğan Apgar skorları ve yenidoğan demir parametreleri 2 tedavi kolunda da benzerdi.
11/15Pediatrik popülasyon
Yetişkinlerde gerçekleştirilen 4 çalışmaya 14 yaş ve üzeri ergenler dahil edilmiştir. Ayrıca,
demir eksikliği anemisi olan 1 ila 17 yaş arası çocuk ve ergenlerde pediatrik çalışmalar
yapılmıştır. Demir eksikliği anemisinin en yaygın etiyolojileri, gastrointestinal hastalıklar
(örneğin, inflamatuar barsak hastalığı, Helicobacter pylori gastriti, çölyak hastalığı) ve ağır
uterus kanamasıydı.
Prospektif bir farmakokinetik/farmakodinamik faz 2 çalışmasında (1VIT13036), ortanca yaşı
9,8 olan (aralık: 1,5-17,5 yıl) 35 çocuk, tek doz INFERJECT 7,5 mg demir/kg vücut ağırlığı
(n = 16) veya İNFERJECT 15 mg demir/kg vücut ağırlığı (n = 19), maksimum 750 mg demir
dozunda uygulanmıştır. Hb, ferritin ve TSAT doza bağlı olarak artmıştır. Enjeksiyondan
sonraki 35. günde, Hb'deki ortalama (SD) artış İNFERJECT 7,5 mg demir/kg ile 1,9 (1,38)
g/dL ve İNFERJECT 15 mg demir/kg ile 2,8 (1,15) g/dL olmuştur. Ayrıca bkz. Bölüm 4.8.
Prospektif, açık etiketli, paralel gruplu bir faz 3 çalışmasında (1VIT17044), İNFERJECT'in
etkililiği ve güvenliliği oral demir tedavisiyle karşılaştırıldı. Medyan yaşları 14,5 olan (1 ila
17 yaş arası) 40 çocuk, 7 günlük aralıklarla 2 doz İNFERJECT 15 mg demir/kg vücut ağırlığı
(maksimum tek doz 750 mg) ve medyan yaşları 14.0 olan (aralık:1 ila 17) 39 çocuk 28 gün
boyunca oral demir sülfat ile tedavi edilmiştir. Hem İNFERJECT hem de oral demir sülfat
tedavisinden sonra Hb'de benzer bir artış gözlendi. Başlangıçtan 35. güne kadar Hb'deki artış
(LS Ortalama [%95 GA]), İNFERJECT'ten sonra 2,22 [1,69, 2,75] g/dL ve oral demir
sülfattan sonra 1,92 [1,43, 2,41] g/dL idi. Toplamda, intravenöz demir grubundaki hastaların
%87,5'i çalışmanın sonunda>1 g/dL Hb artışı sağladı. Demir depolarının yenilenmesinin
ölçümünde kullanılan ferritin ve TSAT artışı; oral demir sülfat tedavisi ile kıyaslandığında,
İNFERJECT tedavisi sonrasında daha yüksekti: ferritinde ki artış başlangıç değerinden gün
35'e dek, İNFERJECT'i takiben 132,1 ng/mL (LS Ortalaması [%95CI]) [105,44, 158,76] ve
oral demir sülfatı takiben 11,0 ng/mL [-15,62, 37,65] idi. TSAT'taki karşılık gelen artış
sırasıyla % 24,3 [19,19, 29,41] ve % 8,7 [3,70, 13,63] idi. Ayrıca bkz. Bölüm 4.8.
Yerine koyma sonrası ferritin izlemi
Yerine koymadan 2-4 hafta sonra ferritin değerlerinde hızlı düşme ve takiben daha yavaş
düşme olduğunu gösteren VIT-IV-CL-008 çalışmasından gelen sınırlı veri mevcuttur.
Çalışmanın 12 haftalık izlemi süresince ortalama ferritin değerleri tedavinin tekrar
düşünüleceği düzeylere düşmedi. Bu yüzden, yerine koyma tedavisini takiben 4 haftadan önce
ölçülen ferritin değerleri erken gözükmesine rağmen, mevcut veriler ferritinin tekrar ne zaman
ölçülmesi geretkiğine dair optimal zamanı açıkça göstermemektedir. Bu yüzden sonraki
değerlendirmelerin hekim tarafından hastanın bireysel durumuna göre yapılması
önerilmektedir.
5.2. Farmakokinetik özellikler
İNFERJECT yalnızca intravenöz yoldan uygulanmalıdır.
Emilim: İntravenöz yapıldığı için geçerli değildir.
Dağılım: Demir eksikliği hastalarına 100 ila 1.000 mg demir içeren tek doz İNFERJECT’in
uygulanmasının ardından, uygulamadan sırasıyla 15 dakika ila 1,21 saat sonra 37 mcg/ mL ila
333 mcg/ mL maksimum demir seviyeleri elde edilmiştir. Santral dağılım hacmi, plazma
hacmi ile doğrudan uyumludur (yaklaşık 3 litre).
12/15Biyotransformasyon: Pozitron emisyon tomografisi (PET) kullanılarak, İNFERJECT’le
verilen 59Fe ve 52Fe’nin kandan hızla elimine edildiği, kemik iliğine transfer olduğunu ve
karaciğerde ve dalakta depolandığı gösterilmiştir.
Eliminasyon: Demir, enjeksiyon veya infüzyonun ardından, plazmadan hızla temizlenir.
Yaklaşık yarılanma ömrü 7 ila 12 saat, ortalama kalma süresi (MRT) 11 ila 18 saat
arasındadır. Demirin renal eliminasyonu ihmal edilebilir düzeydedir.
Doğrusallık/doğrusal olmayan durum: İNFERJECT’in farmakokinetiği lineerdir. Hastalara
100 ila 1.000 mg doz aralığında demir verildiğinde, C ve EAA artan dozlarla lineer olarak
maks
artar.
Hastalardaki karakteristik özellikler:
İNFERJECT’in farmakokinetiği gönüllülerde, demir eksikliği anemisi olanlarda (renal
anemili hastalar da dahil) araştırılmıştır. Başka hasta popülasyonlarında bugüne kadar özel
çalışma yapılmamıştır. Ancak bu hastalarda da farmakokinetiğin farklı olması
beklenmemektedir.
Pediatrik popülasyon
İNFERJECT'in 15 mg demir/kg dozundaki farmakokinetik özellikleri, demir eksikliği olan
erişkin hastalardakine benzerdi. Serum demiri, 7,5 mg demir/kg veya 15 mg demir/kg tek
dozdan sonra doza orantılı olarak yükseldi. 15 mg demir/kg vücut ağırlığı (maksimum 750
mg) tek doz INFERJECT'ten sonra, 1.12 saat sonra 310 mcg/mL'lik ortalama maksimum
toplam serum demir değerleri ölçülmüştür. Terminal yarı ömür 9,8 saatti ve popülasyon
farmakokinetik analizi tarafından tahmin edilen dağılım hacmi 0,42 ila 3,14 L idi. Modele
dayalı simülasyonlara göre, pediatrik denekler, yetişkinler ile karşılaştırıldığında daha düşük
bir sistemik maruz kalma eğilimindedir (yaş grubuna göre medyan: 3.340 mcg×h/mL (1 ila 2
yaş), 4.110 mcg×h/mL (3 ila 12 yaş), 4.740 mcg×h/mL (13 ila 17 yaş), 8.864 mcg×h/mL /mL
(yetişkinler)).
5.3. Klinik öncesi güvenlilik verileri
Emniyet farmakolojisi, tekrarlanan doz toksisitesi ve genotoksisiteye ilişkin geleneksel
çalışmalar temelinde, klinik-öncesi veriler ilacın insanlar için herhangi bir özel tehlikesini
ortaya koymamıştır. Hayvanlarda yapılan çalışmalar, İNFERJECT’ten salınan demirin
plasenta bariyerini geçtiğini ve sütle atıldığını göstermektedir. Demir yüklenmiş hayvanlar
kullanılarak yapılan üreme toksisitesi çalışmalarında, İNFERJECT fetüste küçük çaplı iskelet
anomalileriyle ilişkili etkiler göstermiştir. Ratlarda yapılmış fertilite çalışmasında, erkek veya
dişi hayvanlarda fertilite üzerinde herhangi bir etki gözlenmemiştir. Hayvanlarda
İNFERJECT’in karsinojenik potansiyelini değerlendirme amaçlı herhangi bir uzun-süreli
çalışma yapılmamıştır. İlacın alerjik veya immünotoksik potansiyeli bulunduğunu gösteren
herhangi bir kanıt elde edilmemiştir. Kontrollü bir in-vivo test, İNFERJECT’in anti-dekstran
antikorlarla çapraz reaktivitesi olmadığını göstermiştir. İntravenöz uygulamanın ardından
lokal tahriş ya da intolerans gözlemlenmemiştir.
13/156. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit (pH seviyesini ayarlamak için)
Hidroklorik asit (pH seviyesini ayarlamak için)
Enjeksiyonluk su
6.2. Geçimsizlikler
Bu tıbbi ürün, Bölüm 6.6’da belirtilenler hariç, başka tıbbi ürünlerle karıştırılmamalıdır.
Polietilen ve cam haricindeki kaplarla ürünün geçimliliği bilinmemektedir.
6.3. Raf ömrü
Raf ömrü 36 aydır.
Kap ilk açıldıktan sonraki raf ömrü:
Mikrobiyolojik açıdan bakıldığında, parenteral uygulama preparatları hemen kullanılmalıdır.
Steril %0,9 sodyum klorür çözeltisiyle seyreltme işleminden sonraki raf ömrü:
Mikrobiyolojik açıdan bakıldığında, parenteral uygulama preparatları, steril %0,9 sodyum
klorür çözeltisiyle seyreltildikten sonra hemen kullanılmalıdır.
6.4. Saklamaya yönelik özel tedbirler
Ürünü orijinal ambalajında saklayınız.
30ºC’nin altındaki oda sıcaklığında saklayınız.
Soğutmayınız ve dondurmayınız.
Seyreltme veya tıbbi ürünün ilk kez açılmasından sonraki saklama koşulları için bölüm 6.3'e
bakınız.
6.5. Ambalajın niteliği ve içeriği
Bromobutil lastik tıpalı ve alüminyum kapaklı Tip I cam flakon içerisinde 10 mlL çözelti.
1 ve 5 flakonluk ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanmadan önce flakonları herhangi bir tortu ya da hasar olup olmadığını tespit etmek için
görsel olarak denetleyiniz. Sadece, tortusuz ve homojen çözelti içeren flakonları kullanınız.
Her İNFERJECT flakonunun yalnızca tek kullanımı öngörülmüştür. Kullanılmamış ürünler ya
da atık maddeler tekrar kullanılmamalıdır.
İNFERJECT, yalnızca steril %0,9 sodyum klorür çözeltisiyle karıştırılmalıdır. Diğer
intravenöz seyrelti çözeltileri ve terapötik ajanlar kullanılmamalıdır, zira çökelme ve/veya
etkileşim potansiyeli bulunmaktadır. Seyreltme işlemine ilişkin talimatlar için Bölüm 4.2’ye
bakınız.
14/15Kullanılmamış olan ürünler veya atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4 34467
Maslak/Sarıyer/İstanbul
8. RUHSAT NUMARASI
2022/801
9. İLK RUHSAT/RUHSAT YENİLEME TARİHİ
İlk ruhsat tarihi: 26.12.2022
Ruhsat yenileme tarihi:
10. KÜB’ÜN YENİLENME TARİHİ
15/15