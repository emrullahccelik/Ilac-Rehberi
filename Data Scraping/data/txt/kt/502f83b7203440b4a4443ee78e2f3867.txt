 
1 
 KULLANMA TALİMATI  
 
EYE -VİSOL % 0.05 göz damlası , çözelti  
Göz içine uygulanır.  
Steril  
 
• Etkin madde:  
Tetrahidrozolin hidroklorür 0,5 mg/mL  
 • Yardımcı maddeler:   
Sodyum klorür, disodyum EDTA, benzalkonyum klorür, borik asit, disodyum 
tetraborat.10H
2O, sodyum hidroksit, enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 1. EYE -VİSOL nedir ve ne için kullanılır?  
2. EYE -VİSOL’ü kullanmadan önce dikkat edilmesi gerekenler  
3. EYE -VİSOL nasıl kullanılır?  
4. Olası yan etkiler nelerdir? 
5. EYE -VİSOL’ün saklanması  
 Başlıkları yer almaktadır.  1. EYE -VİSOL nedir ve ne için kullanılır?  
 EYE -VİSOL 5 mL’lik polietilen şişe içerisinde, berrak ve renksiz çözelti halinde 0 ,5 mg/mL 
tetrahidrozolin hidroklorür içeren steril bir göz damlasıdır. 
 EYE -VİSOL, oküler alerji (bahar nezlesi gibi) veya minör irritasyonlardan (rüzgar, duman, 
toz, kitap okuma, televizyon izleme, yüzme gibi) kaynaklanan ödem ve geçici konj onktival 
hiperemi semptomlarının ortadan kaldırılmasını sağlar.  
      
 
2 
 2. EYE -VİSOL’ü kullanmadan önce dikkat edilmesi gerekenler  
 
EYE -VİSOL’ü aşağıdaki durumlarda KULLANMAYINIZ  
Eğer;  
• Tetrahidrozolin hidroklorür veya EYE -VİSOL içeriğindeki herhangi bir bileşene karşı aşırı 
hassasiyetiniz varsa,  
• Dar açılı glokomunuz (göz içi basıncı yüksekliği) varsa  
• 2 yaşından küçük çocuklarda  
 EYE -VİSOL ’ü aşağıdaki durumlarda DİKKATLİ KULLANINIZ  
Eğer;  
• Gözlerdeki tahriş veya kızarıklık, enfeksiyon (mikroorganizmalara bağlı iltihap), gözde 
yabancı cisim, gözün saydam tabakasında mekanik veya kimyasal maddelere bağlı travma gibi hekim müdahalesini gerektiren ciddi sebeplere bağlı ise, 
• Gözde şiddetli ağrı, göz ve göz kapaklarının birbirine bakan yüzlerini örten zarda tahriş, 
baş ağrısı, görmede ani değişiklik, bulanıklık, görme kaybı, aniden yüzen lekelerin oluşması, 
gözlerde ani oluşan kırmızı renk, ışığa karşı ağrı duyulması veya çift görme gibi durumlar mevcutsa,  
• Ürün geçici göz bebeğinde büyümeye  neden olduysa, 
• Uygulamadan sonraki 48 saat içinde semptomlarda iyileşme görülmez ise , kızarıklık veya 
tahriş azalmazsa ya da artarsa, görmede değişiklik veya gözde ağrı olursa.  EYE -VİSOL 
kullanımını durdurunuz ve doktorunuza danışınız. 
• Gerekenden fazla ve uzun süreli kullanımda gözdeki kızarıklıkta artış veya yeniden oluşma 
gözlenebilir.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 EYE -VİSOL’ün yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  Hamilelik  
İlacı kullanmadan önce doktorunuza veya eczacınıza danışınız . 
 Hamile olduğunuzu veya olabileceğinizi doktorunuza bildiriniz, zira doktorunuz EYE -VİSOL 
reçete etmeden önce bu durumu dikkate almak isteyecektir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız . 
 İlacın anne sütüne geçip geçmediği bilinmemektedir. Emzirdiğinizi doktorunuza bildiriniz, zira doktorunuz EYE -VİSOL reçete etmeden önce bu durumu dikkate almak isteyecektir.  
 Araç ve makine kullanımı  
Göz damlalarının kullanımı geçici süreli bulanık görmeye neden olabilir.  
 
3 
  
EYE -VİSOL’ün içeriğinde bulunan bazı yardımcı maddeler hakkında önemli bilgiler  
EYE -VİSOL, 0 ,1 mg/mL benzalkonyum klorür içermektedir. Gözde tahrişe sebebiyet 
verebilir. Yumuşak kontakt lenslerle temasından kaçınınız. Uygulamadan önce kontakt lensinizi çıkartınız ve lensi takmak için en azından 15 dakika bekleyiniz. Yumuşak kontakt lenslerin renklerinin bozulmasına neden olduğu bilinmektedir.  Göz çevresinde c ilt inflamasyonu veya harabiyeti olduğu durumlarda ürünün borik asit 
içermesinden dolayı cildiniz ile temasından kaçınınız.  Diğer ilaçlar ile birlikte kullanımı  
EYE -VİSOL’ün diğer ilaçlar ile arasında anlamlı bir etkileşim bilinmemektedir. Diğer gözle 
ilgili olan ilaçlar ile kullanmadan önce doktorunuza danışınız.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandı iseniz  lütfen doktorunuza veya eczacınıza bunlar hakkında bilgi veriniz.  
 3. EYE -VİSOL nasıl kullanılır?  
 Uygun kullanım ve doz/uygulama sıklığı için talimatlar:  
• Kullanmadan önce varsa gözlüklerinizi ve kontakt lenslerinizi çıkartınız.  
• Alt göz kapağınızın içine olmak üzere günde 2 defa 1 damla ile en fazla günde 4 defa 2 
damla aralığındaki dozlarda kullanınız. 
 Uygulama yolu ve metodu:  
EYE -VİSOL  göze uygulanır . 
 EYE -VİSOL’ü kullanmadan önce ellerinizi yıkayınız . 
 Kullanım için aşağıdaki şekilde hareket ediniz:  
• Kapağı açınız (Şekil 1).  
• İlk uygulamada kapağın altındaki halkayı atınız (Şekil 2). Kapağı tekrar tamamen ve sıkıca 
vidalayınız (Şekil 3). Böylece damlalıktaki zar delinir ve damlalık akmaya başlar.  
• Şişeyi baş ve orta parmaklarınız arasında tutarak ters çeviriniz.  
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile EYE -VİSOL’ün bir damlası akacaktır (Şekil 4). 
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru çekiniz. Damlanın oluşan kese içine damlatılması gerekmektedir (Şekil 5).  
• Damlalık ucunu göze yaklaştırınız. Eğer yardımcı olacaksa bir ayna kullanınız. 
• Damlalığı gözünüze, göz kapağınıza, gözünüzün etrafındaki yüzeylere veya diğer 
yüzeylere değdirmeyiniz. Değdirirseniz, damlalığa mikroorganizmalar bulaşabilir. 
• EYE -VİSOL’ü damlattıktan sonra alt göz kapağınızı yavaşça serbest bırakınız, gözünüzü 
kapatınız ve göz -burun arası bölgeye bir parmağınız ile hafifçe bastırınız (Şekil 6). Bu önlem 
EYE -VİSOL’ün vücudun diğer bölgelerine yayılımını önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
 
4 
 • Eğer damla gözünüze gelmezse tekrar deneyiniz.  
• Kullandıktan sonra EYE -VİSOL’ün kapağını sıkıca kapatınız.  
• Gözünüz için kullandığınız başka bir ilaç daha varsa, her iki ilaç uygulaması arasında 10-
15 dakikalık ara veriniz.  
 
 
Şekil 1 
 
Şekil 2 
 
Şekil 3 
 
Şekil 4 
 
Şekil 5 
 
Şekil 6 
 
Değişik yaş grupları:  
Çocuklarda kullanımı:  
EYE -VİSOL, 2 yaşından küçük çocuklarda kullanılmamalıdır. 
 
6 yaşından küçük çocuklarda kullanı mında  doktora danışınız. 
 
Yaşlılarda kullanımı:  
Özel kullanımı yoktur.  Özel kullanım durumları:  
Böbrek/Karaciğer yetmezliği:  
Özel kullanımı yoktur.  Eğer EYE- VİSOL’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla EYE -VİSOL  kullandıysanız  
EYE -VİSOL’ü kullanmanız gerekenden fazla ve uzun süreli kullanmışsanız gözdeki 
kızarıklıkta artış veya yeniden oluşma gözlenebilir.  Bu durumu bir doktor veya eczacı ile konuşunuz.  EYE -VİSOL ’ü kullanmayı unutursanız  
Unutulan dozları dengelemek için çift doz almayınız. 
 EYE -VİSOL ile tedavi sonlandırıldığındaki oluşabilecek etkiler  
Bulunmamaktadır.  4. Olası yan etkiler nelerdir?  Tüm ilaçlar gibi, EYE -VİSOL ’ün de içeriğinde bulunan maddelere duyarlı olan kişilerde yan 
etkileri olabilir.  
   
 
5 
 Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek     : 1.000 hastanın birinden az görülebilir.  
Çok seyrek    : 10.000 hastanın birinden az görülebilir.  
Bilinmiyor    : Eldeki verilerden hareketle tahmin edilemiyor. 
 Aşağıdakilerden herhangi birini fark ederseniz, doktorunuza söyleyiniz:  
Çok seyrek: Uygulama bölgesi reaksiyonları ( göz içi ve çevresinde  yanma, hissi, kızarıklık, 
iritasyon (tahriş) , ödem, ağrı ve kaşıntı dahil), göz bebeğinde büyüme, göz yaşı salgısında 
artış.  
Bunlar EYE -VİSOL’ün hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. EYE -VİSOL ’ün saklanması  
 EYE- VİSOL ’ü çocukların göremeyeceği, erişemeyeceği yerlerde ve ambalajında saklayınız.  
 30°C’nin altındaki oda sıcaklığında, ışıktan koruyarak saklayınız.  
 Son kullanma tarihi ile uyumlu olarak kullanınız  
Ambalajda belirtilen son kullanma tarihinden sonra EYE- VİSOL ’ü kullanmayınız. 
 Bulanık, rengi değişmiş veya içinde yabancı cisimler bulunan göz damlalarını kullanmayınız. Şişe ağzında ilaç kristalleri görülen göz çözeltilerini kullanmayınız.  EYE -VİSOL Göz Damlasını orijinal ambalajı açıldıktan sonra 15 gün içinde tüketiniz. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığı ’nca belirlenen toplama sistemine veriniz. 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 
 
6 
 Üretim yeri:  
MEFAR İLAÇ SAN. A.Ş.  
Pendik- İSTANBUL  
 
Bu kullanma talimatı  … … … … tarihinde onaylanmıştır.  
 
