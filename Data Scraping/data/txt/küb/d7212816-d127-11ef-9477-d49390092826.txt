KISA ÜRÜN BİLGİSİ
• 12 yaş altındaki çocuklarda kullanımı kontrendikedir.
• 18 yaş altındaki çocuklarda; tonsil ve/veya adenoid cerrahisi sonrasında ağrının
tedavisi amacı ile kullanımı kontrendikedir.
• 12-18 yaş arası çocuklarda; aşırı kilolu olanlar, obez olanlar, obstrüktif uyku apnesi
olanlar, kronik akciğer sorunu olan çocuklarda; istenmeyen etki riski daha yüksek
olduğu için kullanılmamalıdır.
• Anne sütü alan bebeklerde uykusuzluk, huzursuzluk, emzirme güçlüğü ve solunum
sorunlarına neden olabilme riski nedeni ile emzirme döneminde kullanılmamalı veya
alternatif olarak tramadol tedavisi sırasında emzirmeye son verilmelidir.
1. BEŞERİ TIBBİ ÜRÜNÜN ADI
ULTRAMEX® 100 mg/ml oral damla
2. KALİTATİF VE KANTİTATİF BİLEŞİM
Etken madde:
Her 1 ml’de;
Tramadol hidroklorür 100,0 mg
Yardımcı maddeler:
Etanol %96’lık 161,8 mg
Sakkaroz 200,0 mg
Yardımcı maddeler için 6.1’e bakınız.
3. FARMASÖTİK FORM
Oral damla
Berrak, renksiz çözelti
14. KLİNİK ÖZELLİKLER
4.1. Terapötik endikasyonlar
Orta veya şiddetli ağrıların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doz ayarlaması, ağrının şiddetine ve hastanın verdiği bireysel yanıta göre yapılmalıdır. Genel
olarak ağrıyı giderecek en düşük doz seçilmelidir.
Yetişkinlerde ve 12 yaşın üzerindeki gençlerde : 20 damla (50 mg tramadol) bir şekere
damlatılarak ya da sıvı ile karıştırılarak alınır. Bu, genellikle ağrıyı gidermek için yeterlidir.
Ağrı geçmediyse 30-60 dakika sonra 20 damla daha alınabilir. Gerekirse bir defada 40 damla
(100 mg tramadol) alınabilir. Bir defada uygulanan dozun 2 mg/kg'ı geçmemesi önerilir.
Ağrının şiddetine bağlı olarak etki 4-8 saat arasında sürer. Tramadolün günlük dozu 400 mg'ı
(160 damla) aşmamalıdır.
ULTRAMEX ile tedavide, ilaç bağımlılığı ve çekilme bulgularının oluşmasını engellemek
için mümkün olan endikasyonlarda tedavi süresi kısa tutulmalı ve intermitan uygulama
yapılmalıdır. ULTRAMEX ile uzun süreli tedavide, bağımlılık yapma olasılığı tümüyle göz
ardı edilmemelidir. Bu nedenle tedavinin süresine ve gerekirse geçici olarak ilacın alınımının
durdurulmasına doktor karar vermelidir.
Uygulama şekli:
Şekere damlatılarak ya da sıvı ile karıştırılarak alınır.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek ve/veya karaciğer yetmezliği olan hastalarda
tramadolün eliminasyonu gecikir. Şiddetli karaciğer ve/veya böbrek yetmezliği olan hastalar
ULTRAMEX almamalıdır. Hafif veya orta dereceli böbrek ve/veya karaciğer yetmezliği olan
hastalarda, hekim doz aralığının uzatılmasını düşünebilir.
Pediyatrik popülasyon:
12 yaş altındaki çocuklarda kullanımı kontrendikedir.
Geriyatrik popülasyon: 75 yaşa kadar olan hastalarda doz ayarlaması gerekli değildir. 75
2yaşın üzerindeki hastalarda eliminasyon süresi uzayabilir. Bu nedenle doz aralıkları
uzatılabilir. Günlük 300 mg tramadol dozunun aşılmaması önerilir.
4.3. Kontrendikasyonlar
ULTRAMEX aşağıdaki durumlarda kontrendikedir.
- Tramadole veya içindeki bileşenlerden herhangi birine aşırı duyarlılığı olanlarda,
- Alkol, hipnotikler, analjezikler, opioidler veya psikotropik madde içeren ilaçlarla
oluşan akut intoksikasyonlarda,
- MAO inhibitörü alan veya son 14 gün içinde MAO inhibitörü almış olan hastalarda,
- Tedavi ile kontrol edilemeyen epilepsi hastalarında,
- Uyuşturucu yoksunluk tedavisi amacıyla
- 12 yaş altındaki çocuklarda kullanımı kontrendikedir.
- 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi
amacı ile kullanımı kontrendikedir
4.4. Özel kullanım uyarıları ve önlemleri
- ULTRAMEX opioid bağımlısı olan hastalarda, kafa yaralanması olan hastalarda, şokta,
bilinç düzeyini azaltan nedeni belirsiz olgularda, solunum merkezi veya fonksiyonu
bozukluğunda ve kafa içi basıncın arttığı durumlarda dikkatli kullanılmalıdır.
- Opioidlere duyarlı hastalarda dikkatli kullanılmalıdır.
- Tedavi edilen hastada solunum depresyonu varsa veya aynı zamanda merkezi sinir
sistemini baskılayan ilaçlar kullanılıyorsa veya önerilen doz belirgin şekilde aşılmışsa,
bu durumlarda solunum depresyonu oluşabilir.
- Önerilen dozlarda ULTRAMEX kullanan hastalarda konvülsiyonlar bildirilmiştir.
Doz önerilen günlük maksimum dozu (400 mg) aşarsa risk artabilir. Ek olarak
ULTRAMEX, nöbet eşiğini düşüren başka ilaçlar kullanan hastalarda nöbet riskini
artırır. Epilepsi hastalarında veya nöbetlere yatkınlığı olan hastalarda ULTRAMEX
yalnızca mutlaka gerekliyse kullanılmalıdır.
- ULTRAMEX'in bağımlılık potansiyeli düşüktür. Uzun dönem kullanımda tolerans, fiziksel
ve psikolojik bağımlılık gelişebilir. İlaç kötüye kullanımına veya bağımlılığa
yatkın hastalarda ULTRAMEX tedavisi kısa sürelerde ve ciddi tıbbi gözetim altında
uygulanmalıdır.
- ULTRAMEX opioid bağımlı hastalarda yerine koyma tedavisi için uygun değildir. Bir
3opioid agonisti olduğu halde ULTRAMEX morfin yoksunluk semptomlarını baskılayamaz.
• 12-18 yaş arası çocuklarda; aşırı kilolu olanlar, obez olanlar, obtrüktif uyku apnesi olanlar,
kronik akciğer sorunu olan çocuklarda; istenmeyen etki riski daha yüksek olduğu için
kullanılmamalıdır.
• CYP2D6 Metabolizması
Tramadol CYP2D6 karaciğer enzimi tarafından metabolizma edilir. Hastada bir yetersizlik
varsa veya bu enzim tamamen eksikse, yeterli bir analjezik etki elde edilemeyebilir.
Tahminler, Kafkas popülasyonunun %7’sine kadarının bu eksikliğe sahip olabileceğini
göstermektedir. Bununla birlikte, eğer hasta ultra hızlı bir şekilde metabolize eden bir kişi ise,
yaygın olarak reçete edilen dozlarla bile <yan etki> olarak opioid toksisitesinin gelişme riski
vardır. Opioid toksisitesinin genel semptomlar arasında kafa karışıklığı, uyuklama, yüzeysel
solunum, küçülmüş göz bebekleri, bulantı, kusma, kabızlık ve iştahsızlık sayılabilir. Şiddetli
solunum depresyonu semptomları içerebilir. Farklı popülasyonlarda ultra hızlı metabolize
eden kişilerdeki prevalans tahminleri aşağıda özetlenmiştir:
Popülasyon % Prevelans
Afrikalı/Etiyopyalı % 29
Afro-Amerikan % 3,4 ila %6,5
Asyalı % 1,2 ila %2
Kafkas % 3,6 ila 6,5
Yunan % 6,0
Macar % 1,9
Kuzey Avrupalı % 1 ila % 2
• Özellikle uzun süreli kullanımdan sonra tolerans, psikolojik ve fiziksel bağımlılık
gelişebilir.
• Bir hastanın artık tramadol ile tedavi edilmesi gerekmediğinde, yoksunluk semptomlarını
önlemek için dozun kademeli olarak azaltılması tavsiye edilebilir.
• Anne sütü alan bebeklerde uykusuzluk, huzursuzluk, emzirme güçlüğü ve solunum
sorunlarına neden olabilme riski nedeni ile emzirme döneminde kullanılmamalı veya
alternatif olarak tramadol tedavisi sırasında emzirmeye son verilmelidir.
ULTRAMEX, yardımcı madde olarak hacmin %20’si kadar etanol (alkol) içerir. Alkol
bağımlılığı olanlar için zararlı olabilir. Hamile veya emziren kadınlar, çocuklar ve karaciğer
hastalığı ya da epilepsi gibi yüksek risk grubundaki hastalar için dikkate alınmalıdır.
4ULTRAMEX, yardımcı madde olarak sakkaroz içerdiğinden, nadir kalıtımsal fruktoz
intoleransı, glikoz-galaktoz malabsorpsiyon veya sukraz-izomaltaz yetmezliği problemi olan
hastaların bu ilacı kullanmamaları gerekir. Sakkaroz dişlere zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
ULTRAMEX, MAO inhibitörleri ile kombine edilmemelidir (bölüm 4.3'e bakınız). Bir opioid
olan petidin kullanımından önceki 14 gün içinde MAO inhibitörleri ile tedavi edilen
hastalarda, santral sinir sistemi, solunum ve kardiyovasküler fonksiyon üzerinde yaşamı tehdit
eden etkileşimler gözlenmiştir. ULTRAMEX tedavisi sırasında MAO inhibitörleri ile aynı
etkileşimler dışlanamaz.
ULTRAMEX'in alkol dahil santral sinir sistemini deprese edici diğer tıbbi ürünlerle bir arada
kullanımı SSS etkilerini potansiyalize edebilir (bölüm 4.8'e bakınız).
Farmakokinetik çalışmaların sonuçları, ULTRAMEX ile birlikte veya öncesinde simetidin
(karma fonksiyonlu oksidaz enzim inhibitörü) uygulanmasının klinik anlamı olan
etkileşimlere yol açmasının zor olduğunu göstermiştir. Birlikte veya öncesinde karbamazepin
(enzim indükleyici) verilişi, analjezik etkiyi azaltabilir ve etki süresini kısaltabilir.
Karma agonist/antagonistler (örneğin buprenorfin, nalbufin, pentazosin) ve tramadol
kombinasyonu, tramadol gibi bir saf agonistin analjezik etkisini teorik olarak
azaltabileceğinden önerilmemektedir.
Tramadol konvülsiyonlar oluşturabilir ve selektif serotonin geri-alım inhibitörleri, trisiklik
antidepresanlar, antipsikotikler ve nöbet eşiğini düşürücü diğer tıbbi ürünlerin
konvülsiyonlara neden olma potansiyelini artırır.
Birkaç izole vakada, ULTRAMEX'in, tedavide selektif serotonin geri-alım inhibitörleri
(SSRI'lar) gibi diğer serotoninerjik tıbbi ürünlerle veya MAO inhibitörleri ile kombine
edilerek kullanılışı ile zamansal bağlantısı olan serotonin sendromu bildirimleri vardır.
Serotonin sendromu belirtileri konfüzyon, ajitasyon, ateş, terleme, ataksi, hiperrefleksi,
miyoklonus ve diyare olabilir. Serotoninerjik tıbbi ürünün kesilmesi, genellikle hızlı bir
düzelme sağlar. Tedavi, semptomların özelliğine ve şiddetine bağlıdır.
Bazı hastalarda artmış INR ile majör kanama ve ekimozlar bildirildiğinden, tramadol ve
kumarin türevleri (örneğin varfarin) birlikte uygulanırken dikkatli olunmalıdır.
CYP3A4'ü inhibe ettiği bilinen ketokonazol ve eritromisin gibi diğer aktif maddeler,
5tramadolün metabolizmasını (N-demetilasyon) ve muhtemelen aktif O-demetilli metabolitinin
metabolizmasını inhibe edebilirler. Bu tip etkileşimlerin klinik önemi araştırılmamıştır (bölüm
4.8'e bakınız).
Sınırlı sayıda çalışmada, antiemetik 5-HT antagonisti ondansetronun pre- veya postoperatif
3
uygulanışı, postoperatif ağrısı olan hastalarda tramadol gereksinimini artırmıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon).
Tramadolün kadınlardaki güvenliliği kanıtlanmadığından ULTRAMEX Damla korunma
yöntemi uygulamayan kadınlarda dikkatle kulanılmalıdır. ULTRAMEX Damla kullanan
kadınlar uygun bir doğum kontrolü yöntemi uygulamalıdır
Gebelik dönemi
Deney hayvanları üzerinde yapılan çalışmalar, gebelik ve/veya embriyonal/fetal gelişim
ve/veya doğum ve/veya doğum sonrası gelişim üzerindeki etkiler bakımından yetersizdir.
Deney hayvanlarında yüksek dozlarda organ gelişimi, kemikleşme ve neonatal mortalite
üzerinde etkili olduğu gösterilmiştir. İnsanlara yönelik potansiyel risk bilinmemektedir.
Tramadol plasentayı geçer. İnsanda gebelikte tramadolün güvenliliği ile ilgili çok az bilgi
bulunmaktadır. Bu yüzden ULTRAMEX gebe kadınlarda kullanılmamalıdır.
Doğumdan önce veya doğum sırasında verilen tramadol uterus kasılmalarını etkilemez. Ancak
doğum esnasında kullanılmamalıdır. Yenidoğanlarda, solunum hızında klinik önemi olmayan
değişiklikler oluşturabilir. Gebelik sırasında kronik kullanımı neonatal yoksunluk belirtilerine
yol açabilir.
Laktasyon dönemi
Tramadolün maternal dozunun yaklaşık % 0.1’i anne sütüne geçer. Erken post-partum
dönemde, 400 mg’a kadar günlük maternal oral dozaj için, bu anne sütü ile beslenen
bebeklerin anne ağırlığı ile ayarlanan dozajın % 3’üne karşılık gelen ortalama bir miktarda
tramadole karşılık gelir. Bu nedenle tramadol emzirme döneminde kullanılmamalı veya
alternatif olarak tramadol tedavisi sırasında emzirmeye son verilmelidir. Anne sütü alan
bebeklerde uykusuzluk, huzursuzluk, emzirme güçlüğü ve solunum sorunlarına neden
6olabilme riski mevcuttur.
Üreme yeteneği/Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
ULTRAMEX uyuşukluk, baş dönmesi ve bulanık görmeye neden olabilir ve bu şekilde
sürücülerin veya makine kullanıcıların reaksiyonlarını bozabilir. ULTRAMEX kullanırken
araba ve makine kullanılmamalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
ULTRAMEX kullanımı ile en yaygın bildirilen advers reaksiyonlar bulantı ve baş
dönmesidir, her ikisi de hastaların %10'undan fazlasında oluşur.
Psikiyatrik hastalıklar
Seyrek: Halüsinasyonlar, konfüzyon, uyku bozuklukları, anksiyete ve kabus görme.
Psişik advers reaksiyonlar ULTRAMEX alınışını takiben, kişiden kişiye değişen şiddette ve
özellikte kişiliğe ve tedavi süresine bağlı olarak oluşabilir. Bunlar mizaç değişiklikleri
(genellikle elasyon, bazen disfori), aktivitede değişiklikler (genellikle baskılanma, bazen
artma), kognitif ve sensoriyel kapasitede değişikliklerdir (örneğin karar verme davranışı,
algılama bozuklukları). Bağımlılık oluşabilir.
Sinir sistemi hastalıkları
Çok yaygın : Baş dönmesi (sersemlik hali).
Yaygın : Başağrısı, uyku hali (somnolans).
Seyrek : İştah değişiklikleri, parestezi, tremor, solunum depresyonu, epileptiform
konvülsiyonlar, istem dışı kas kasılmaları, anormal koordinasyon, senkop.
Bilinmiyor: Konuşma bozuklukları
Önerilen dozlar belirgin şekilde aşılırsa ve diğer santral depresan maddeler birlikte alınırsa
(bölüm 4.5'e bakınız) solunum depresyonu oluşabilir.
7Epileptiform konvülsiyonlar, başlıca yüksek tramadol dozlarından sonra veya nöbet eşiğini
düşürebilen tıbbi ürünlerle birlikte kullanıldığında oluşmuştur (bölüm 4.4 ve 4.5'e bakınız).
Göz hastalıkları
Seyrek: Bulanık görme
Bilinmiyor : Midriyasis
Kardiyovasküler hastalıklar
Yaygın olmayan : Kardiyavasküler regülasyon (çarpıntı, taşikardi, postural hipotansiyon veya
kardiyovasküler kollaps). Bu advers reaksiyonlar özellikle intravenöz verilişte ve fiziksel
stresli hastalarda oluşabilir.
Seyrek : Bradikardi, kan basıncında artış
Solunum, göğüs bozuklukları ve mediastinal hastalıklar
Seyrek: Dispne
Astımda kötüleşme bildirilmiştir, ancak nedensel bir ilişki saptanamamıştır.
Gastrointestinal hastalıklar
Çok yaygın: Bulantı
Yaygın: Kusma, kabızlık, ağız kuruluğu
Yaygın olmayan: Öğürme gastrointestinal iritasyon (midede baskı hissi, şişkinlik), diyare
Hepato-bilier hastalıkları
Birkaç izole vakada, tramadol tedavisi ile zamansal bağlantılı olarak, karaciğer enzim
değerlerinde artış bildirilmiştir.
Deri ve deri altı doku hastalıkları
Yaygın: Terleme
Yaygın olmayan: Deri reaksiyonları (örneğin kaşıntı, döküntü, ürtiker)
Kas-iskelet sistemi hastalıkları
Seyrek: Motor güçsüzlük
Böbrek ve idrar yolu hastalıkları
Seyrek: İşeme bozuklukları (idrar çıkarmada zorluk, disüri ve üriner retansiyon)
8Genel bozukluklar
Yaygın: Fatig (yorgunluk)
Seyrek : Alerjik reaksiyonlar (örneğin dispne, bronkospazm, hırıltı, anjiyonörotik ödem) ve
anafilaksi; opiyat yoksunluğu sırasında oluşanlara benzer yoksunluk reaksiyonu belirtileri
oluşabilir; bu belirtiler şunlardır: ajitasyon, anksiyete, sinirlilik, uykusuzluk, hiperkinezi,
tremor ve gastrointestinal belirtiler. Tramadolün kesilmesi ile çok nadiren görülen diğer
semptomlar şunlardır: panik ataklar, şiddetli anksiyete, halüsinasyonlar, paresteziler, tinnitus
ve alışılmadık santral sinir sistemi belirtileri (örneğin konfüzyon, delüzyonlar,
personalizasyon, gerçeklikten kopuş, paranoya).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Prensipte, tramadol ile zehirlenme belirtilerinin, diğer santral etkili analjeziklerin (opioidler)
etkilerine benzemesi beklenir. Bunlar özellikle miyozis, kusma, kardiyovasküler kollaps,
komaya dek değişen bilinç bozuklukları, konvülsiyonlar ve solunumun durmasına kadar varan
solunum depresyonudur.
Tedavi
Genel acil müdahale ilkeleri uygulanır. Solunum yolu açık tutulur (aspirasyon!), semptomlara
göre solunum ve dolaşımın sürdürülmesi sağlanır. Mide, kusturma (bilinci açık hastalarda)
veya gastrik yıkama ile boşaltılır. Solunum depresyonu için antidot naloksondur. Hayvan
deneylerinde naloksonun konvülsiyonlar üzerine etkisi yoktur. Bu vakalarda intravenöz
diazepam verilmelidir.
Tramadol serumdan hemodiyaliz veya hemofiltrasyon ile minimal derecede elimine edilir. Bu
yüzden ULTRAMEX ile akut zehirlenmelerin hemodiyaliz veya hemofiltrasyon ile tek başına
tedavisi, detoksifikasyon için uygun değildir.
9Aktif kömür ve gastrik lavaj uygulaması tramadolün yutulmasından sonraki 2 saat içinde
yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Analjezikler / Diğer opioidler
ATC Kodu: N02AX02
Tramadol santral olarak etki gösteren bir opioid analjeziktir. µ, δ ve κ opioid reseptörler
üzerinde selektif olmayan saf bir agonisttir; µ reseptörlere afinitesi daha yüksektir. Analjezik
etkisine katkıda bulunan diğer mekanizmalar, nöronal noradrenalin geri-alınımının
inhibisyonu ve serotonin salımının artırılmasıdır.
Tramadol antitusif bir etkiye de sahiptir. Morfinin aksine, tramadolün analjezik dozları geniş
bir aralıkta solunumu deprese edici etki oluşturmaz. Gastrointestinal motilite de az etkilenir.
Kardiyovasküler sistem üzerindeki etkiler hafif olma eğilimindedir. Tramadolün potensinin,
morfininkinin 1/10 (onda biri) ile 1/6 (altıda biri) arasında olduğu bildirilmektedir.
5.2. Farmakokinetik özellikler
Genel özelikler
Tramadolün biyotransformasyonunda rol oynayan CYP3A4 ve CYP2D6 izoenzimlerinin bir
veya her iki tipinin inhibisyonu, tramadolun veya aktif metabolitinin plazma
konsantrasyonunu etkileyebilir.
Emilim:
Oral verilişten sonra tramadolün %90’ından fazlası emilir. Emilim yarılanma ömrü 0.38±0.18
saattir.
Cmax’a ulaşma süresi oral damla için 1 saattir.
Dağılım:
Tramadol yüksek bir doku afinitesine sahiptir (V =203±40 L). Plazma proteinlerine yaklaşık
d,β
%20 oranında bağlanır.
Tramadol kan-beyin engelini ve plasenta engelini aşar. Sütte çok küçük miktarlarda etkin
10madde ve O-desmetil türevi bulunur (uygulanan dozun sırasıyla %0.1 ve %0.02'si).
Biyotransformasyon:
İnsanlarda tramadol başlıca N- ve O-demetilasyon ve O-demetilli ürünlerin glukuronik asitle
konjugasyonu yoluyla metabolize edilir. Sadece O-desmetiltramadol farmakolojik yönden
aktiftir. Diğer metabolitler arasında bireyler arası belirgin niceliksel farklılıklar vardır.
Şimdiye dek, idrarda 11 metaboliti bulunmuştur. Hayvan deneyleri O-desmetiltramadolün ana
bileşikten 2-4 kez daha güçlü olduğunu göstermiştir. Yarılanma ömrü t
1/2,β
(6 sağlıklı gönüllü)
7.9 saattir (aralık 5.4-9.6 saat) ve yaklaşık olarak tramadolünki kadardır.
Tramadolün biyotransformasyonunda yer alan CYP3A4 ve CYP2D6 izoenzimlerinden biri
veya her ikisinin inhibisyonu, tramadol veya aktif metabolitinin plazma konsantrasyonunu
etkileyebilir. Şu ana dek klinik önemi olan etkileşimler bildirilmemiştir.
Eliminasyon:
Eliminasyon yarılanma ömrü t
1/2,β
veriliş yolundan bağımsız olarak, yaklaşık 6 saattir. 75
yaşın üstündeki hastalarda yaklaşık 1.4 katı uzayabilir.
Tramadol ve metabolitleri hemen hemen tamamen böbrekler yoluyla atılırlar. Kümülatif
üriner atılım, verilen dozun toplam radyoaktivitesinin %90'ıdır. Karaciğer ve böbrek
fonksiyon yetmezliğinde yarılanma ömrü hafif uzayabilir. Karaciğer sirozu olan hastalarda,
eliminasyon yarılanma ömrü 13.3±4.9 saat (tramadol) ve 18.5±9.4 saat (O-desmetiltramadol),
bir uç vakada sırasıyla 22.3 saat ve 36 saat olarak gösterilmiştir. Böbrek yetmezliği olan
hastalarda (kreatinin klerensi < 5ml/dk) değerler 11±3.2 saat ve 16.9±3 saat, bir uç vakada
sırasıyla 19.5 saat ve 43.2 saattir.
Tramadol terapötik doz aralığında doğrusal bir farmakokinetik profile sahiptir.
Serum konsantrasyonları ile analjezik etki arasındaki ilişki doza bağımlıdır, ancak bazı
vakalarda belirgin şekilde değişir. Genellikle 100-300 mg/mL'lik bir serum konsantrasyonu
etkilidir.
5.3. Klinik öncesi güvenlilik verileri
Tramadolün sıçanlarda ve köpeklerde 6-26 hafta süreyle oral ve parenteral, köpeklerde 12 ay
oral tekrarlanarak verilişinde, hematolojik, klinik kimyasal ve histolojik incelemeler, madde
ile ilgili herhangi bir değişikliğe ilişkin bir kanıt göstermedi. Santral sinir sistemi belirtileri
yalnızca terapötik aralığın belirgin olarak üstündeki yüksek dozlardan sonra oluştu: yerinde
11duramama, salivasyon, konvülsiyonlar ve kilo almada azalma. Sıçanlar ve köpekler sırasıyla
20 mg/kg ve 10 mg/kg oral dozlarını, köpekler 20 mg/kg rektal dozlarını herhangi bir
reaksiyon oluşmaksızın tolere ettiler.
Sıçanlarda 50 mg/kg/gün dozunun üzerindeki tramadol dozları annede toksik etkilere neden
oldu ve yenidoğan mortalitesini artırdı. Yavrularda ossifikasyon bozuklukları, vajina ve göz
açılmasında gecikme şeklinde gelişme geriliği oluştu. Erkek fertilitesi etkilenmedi. Yüksek
dozlardan sonra (50 mg/kg/gün üzeri) dişiler azalmış bir gebe kalma oranı gösterdiler.
Tavşanlarda 125 mg/kg dozun üzerinde annede toksik etkiler ve yavrularında iskelet
anormallikleri vardı.
Bazı in-vitro test sistemlerinde mutajenik etki kanıtı mevcuttu. In-vivo çalışmalar bu tip
etkiler göstermedi. Şu ana dek elde edilen bilgilere göre, tramadol non-mutajenik olarak
sınıflandırılabilir.
Tramadol hidroklorürün tümör oluşturma potansiyeli üzerine çalışmalar sıçanlarda ve
farelerde gerçekleştirilmiştir. Sıçanlardaki çalışmalar, tümör insidansında madde ile ilişkili
herhangi bir artışa ilişkin bir kanıt göstermemiştir. Farelerdeki çalışmalarda, erkeklerde
karaciğer hücre adenom insidansında bir artış (15 mg/kg üzeri dozlarda doz bağımlı anlamlı
olmayan artış) ve dişilerde tüm doz gruplarında pulmoner tümörlerde bir artış (anlamlı, ancak
doz-bağımlı değil) vardı.
6. FARMASÖTİK ÖZELLİKLER
6.1. Yardımcı maddelerin listesi
• Potasyum sorbat
• Etanol %96’lık
• Propilen glikol
• Sakkaroz
• Polisorbat 80
• Nane yağı
• Deiyonize su
6.2. Geçimsizlikler
Bildirilmemiştir.
126.3. Raf Ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
10 ml’lik cam şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI
08.03.2004 - 204/4
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.03.2004
Ruhsat yenileme tarihi: 01.10.2010
10. KÜB’ÜN YENİLENME TARİHİ
13