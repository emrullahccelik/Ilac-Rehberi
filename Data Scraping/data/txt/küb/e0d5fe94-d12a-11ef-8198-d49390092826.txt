KISA ÜRÜN BİLGİSİ
1. BEŞERİ TIBBİ ÜRÜNÜN ADI
ETYOMID 250 mg şeker kaplı tablet
2. KALİTATİF VE KANTİTATİF BİLEŞİM
Her bir şeker kaplı tablet;
Etkin madde:
Etionamid 250 mg
Yardımcı madde(ler):
Laktoz (sığır kaynaklı) 14 mg
Sükroz 245 mg
Yardımcı maddeler için 6.1.’e bakınız.
3. FARMASÖTİK FORM
Şeker kaplı tablet
Sarı renkli, yuvarlak şeker kaplı tablet.
4. KLİNİK ÖZELLİKLER
4.1. Terapötik endikasyonlar
Etionamid, diğer primer antitüberkülotik ajanlarla birlikte, aktif tüberküloz türlerinin
tedavisinde kullanılır. Tüberküloz tedavisinde etionamid'in tek başına kullanılması uygun
değildir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler için günlük doz 500 mg ile 1000 mg'dır. Genellikle günlük doz 1-3 parçaya
bölünmüş olarak verilir. Bazı hastalar günlük dozu, yatarken tek doz halinde aldıklarında ilacı
daha iyi tolere ederler; bazılarında ise günlük dozun 3 eşit porsiyon halinde ve yemeklerle
birlikte alınması daha iyi tolere edilmesini sağlamaktadır.
Günlük dozun hiçbir şekilde 1000 mg'ı geçmemesi tavsiye edilir.
Etionamid uygulaması sırasında hastalara piridoksin (Vit-B6) verilmesi, yan etkilerin
önlenmesi ve/veya azaltılması bakımından faydalıdır.
Tedavi süresi, seçilen doz rejimine, hastanın tedaviye verdiği yanıta bağlıdır.
Uygulama şekli:
Etionamid oral yolla kullanılır. Tüberkülozun ve/veya diğer mikobakteriyel enfeksiyonların
tedavisinde etionamid tek başına kullanılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Çok az miktarda etionamid, böbrek yoluyla atılır ve böbrek yetmezliği olan hastalarda doz
ayarına gerek yoktur.
1Ciddi karaciğer yetmezliği olan hastalarda kullanılmamalıdır. Hafif ve orta şiddette karaciğer
yetmezliği olan hastalar için veriler mevcut değildir.
Pediatrik popülasyon:
Çocuklarda optimum terapötik dozlar saptanmamıştır; çocuklarda tüberküloz tedavisinde, çok
gerekli görüldüğü takdirde, etionamide uygulanması yapılabileceği bildirilmiştir.
Çocuklarda kullanılması gerektiğinde, tavsiye edilen günlük toplam doz 15-20 mg/kg'dır.
Geriyatrik popülasyon:
Yukarıda belirtilen dozlar kullanılabilir.
4.3. Kontrendikasyonlar
Etionamid'e karşı hipersensitivitesi olan hastalarda ve ileri karaciğer fonksiyonları
bozukluklarında kontrendikedir.
4.4. Özel kullanım uyarıları ve önlemleri
Direnç
Tüberküloz tedavisinde etionamid’in tek başına kullanılması hızlı direnç gelişimine neden
olur. Bu nedenle, uygun diğer antitüberküloz ilaç ya da ilaçların verilmesi esastır. Duyarlılık
testlerinin sonuçlarına göre seçim yapılmalıdır. Ancak, hekimin uygun görmesi halinde
duyarlılık testlerinin sonuçları alınmadan önce tedavi başlatılabilir.
Karaciğer toksisitesi
Etionamid tedavisi sırasında hepatik transaminaz, bilirubin ve (sarılıkla beraber ya da
sarılıksız) alkalin fosfataz düzeylerinin az miktarda yükselmesi yanında toksik hepatit,
obstruktif sarılık, akut hepatik nekroz tanımlanmıştır. Tedaviden önce karaciğer fonksiyon
testlerinin başlangıç değeri saptanmalı ve tedavi sırasında her 2-4 haftada bir serum
transaminaz değerleri ölçülmelidir. Eğer transaminaz değerleri normal üst sınırın (ULN) 5
katını (semptomlu ya da semptomsuz) ya da normal üst sınırın (ULN) 3 katını (sarılık ve/veya
hepatit semptomları ile beraber) aşarsa etionamid ve diğer beraber uygulanan hepatotoksik
ilaçlar, laboratuar değerleri normale dönünceye kadar kesilmelidir. Sonra, hepatotoksisiteye
neden olan ilacı (ya da ilaçları) saptamak için bu ilaçlara kademeli olarak başlanabilir.
Diabetes mellitus’u olan hastalarda hepatotoksisite riskinde artış bildirilmiştir.
Nörolojik etkiler
Etionamid ile pellagraya benzer sendromun yanında psikotik bozukluklar, ensefalopati,
periferal ve optik nevrit bildirilmiştir. Bazı vakalarda bu semptomlar nikotinamid ve
piridoksinin tedaviye eklenmesi ile düzelmiştir. Bu nedenle, etionamidin nörotoksik etkilerini
önlemek için eş zamanlı piridoksin kullanımı önerilir.
Kan glukozu
Etionamid tedavisi hipoglisemiye neden olduğundan Etyomid tedavisinden önce ve tedavi
süresince kan glukoz değerleri ölçülmelidir. Diyabetik hastalar, hipoglisemi epizodları için
uyarılmalıdır.
2Hipotiroidizm
Etionamid tedavisi ile guatrlı ya da guatrsız hipotiroidizm bildirilmiştir. Bu nedenle düzenli
olarak tiroid fonksiyonları izlenmelidir.
Alerjik reaksiyonlar
Etionamid, döküntü ve ateşli ciddi alerjik aşırı duyarlılık reaksiyonlarına neden olabilir. Bu
durum oluşursa etionamid tedavisi kesilmelidir.
Etionamid, görme bozukluklarına neden olabilir, bu nedenle Etyomid tedavisinden önce
tedavi sırasında düzenli olarak oftalmoskopi yapılması önerilir.
Etyomid, laktoz içerir. Nadir kalıtımsal galaktoz intoleransı, Lapp laktaz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
Etyomid, şeker içerir. Nadir kalıtımsal fruktoz intolerans problemi (örneğin glukoz – galaktoz
malabsorsiyonu) olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Etionamid ve rifampisinin aynı zamanda kullanılması, sarılıkla beraber hepatit görülme
sıklığını artırmıştır. Bir çalışmada, rifampisin ve etionamid ile beraber tedavi edilen hastaların
% 4.5’inde hepatit görülmüştür. Bu hasta grubunda mortalitinin % 26 olduğu tespit edilmiştir.
Yararları risklerinden ağır basmadıkça beraber uygulamadan kaçınılmalı ve bu sebeple
hastalar, karaciğer fonksiyon bozukluğunun klinik belirti ve semptomlarına ek olarak
karaciğer fonksiyon anomileri için de düzenli olarak izlenmelidir.
Etionamid ve izoniyazidin beraber kullanılması hem hızlı ve hem de yavaş asetilatörlerde
izoniyazidin serum konsantrasyonunu artırır. Eğer her iki ilacın beraber uygulaması
gerekiyorsa, destek olarak piridoksin verilmeli, ayrıca izoniyazidin yan etkileri (periferal
nevrit, hepatotoksisite, ensefalopati) izlenmelidir.
Etionamid ve sikloserinin beraber uygulandığı zaman geri dönüşümlü pellagra benzeri
ensefalopati görülmüştür. Bu duruma, piridoksin metabolizmasındaki bozulma neden olmuş
olabilir.
Etionamid tedavisi sırasında aşırı alkol kullanımının psikotik reaksiyonları hızlandırdığı
bildirilmiştir ve bu durumdan kaçınılmalıdır.
Özel popülasyonlara ilişkin ek bilgiler:
Pediyatrik popülasyon:
Veri yoktur.
4.6. Gebelik ve Laktasyon
Genel tavsiye
Gebelik kategorisi: C.
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Çocuk doğurma potansiyeli bulunan kadınlarda gerekli olmadıkça Etyomid kullanılmamalı
veya uygun ilacın kullanılma durumunda uygun bir doğum kontrol yöntemi uygulanmalıdır.
Gebelik dönemi
Etionamid'in gebelikte uygulanması hususunda yeterli araştırma ve bilgiler yoktur. Bazı
çalışmalar konjenital malformati oranını artırdığını göstermektedir. Hayvan denemelerinde,
yüksek dozların teratojenik etkileri saptanmıştır. Hamile olan ya da hamilelik ihtimali bulunan
kadınlarda kullanılması tavsiye edilmez. Etyomid, gerekli olmadıkça gebelik döneminde
kullanılmamalıdır.
Laktasyon dönemi
Etionamid’in anne sütüne geçip geçmediği bilinmemektedir. Etionamid tedavisi sırasında
emzirme durumunda bebek, yan etkiler açısından izlenmelidir.
Üreme yeteneği/Fertilite
Üreme yeteneği ve fertilite üzerine etkisini gösteren veriler bulunmamaktadır.
4.7. Araç ve makine kullanımı üzerindeki etkiler
Araç ve makine kullanımına etkileri üzerine çalışmalar yapılmamıştır. Bununla beraber,
hastanın araç ve makine kullanması gerektiği zaman, hastanın klinik durumu ve Etyomid’in
yan etki profili dikkate alınmalıdır.
4.8. İstenmeyen etkiler
Advers etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1000 ila <1/100);
seyrek (≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor). Ek olarak, etionamidin pazarlama sonrası görülen yan etkilerin
sıklık gruplandırması bilinmiyor olarak belirtilmiştir.
Kan ve lenf sistemi hastalıkları
Bilinmiyor: Trombositopeni
Endokrin sistemi hastalıkları
Bilinmiyor: Hipotiroidizm.
Metabolizma ve beslenme hastalıkları
Bilinmiyor: Pellagra benzeri sendrom, hipoglisemi
Psikiyatrik hastalıklar
Bilinmiyor: Psikotik reaksiyonlar
4Sinir sistemi hastalıkları
Yaygın: Baş ağrısı, baş dönmesi, sersemlik, parestezi
Bilinmiyor: Ensefalopati, periferal nevrit, koklama duyusunda bozukluk
Göz hastalıkları
Bilinmiyor: Görme bozuklukları (örn. Diplopi, bulanık görme, optik nevrit)
Kulak ve iç kulak hastalıkları
Bilinmiyor: Etotoksisite
Vasküler hastalıklar
Bilinmiyor: Postural hipotansiyon
Gastrointestinal hastalıklar
Çok yaygın: Epigastrik rahatsızlık, karın ağrısı, anoreksi, bulantı, kusma, diyare
Bilinmiyor: Metalik tat ve sülfürlü geğirme, tükrük salgısında artış, tat bozuklukları
Hepato-bilier hastalıklar
Çok yaygın: Serum transaminazlarında artış
Yaygın: Hepatit, sarılık
Deri ve deri altı doku hastalıkları
Bilinmiyor: Döküntü, ürtiker, akne, ışığa duyarlılık, stomatit, alopesi, purpura
Üreme sistemi ve meme hastalıkları
Bilinmiyor: Jinekomasti, mentrual bozukluklar, impotens
Genel bozukluklar ve uygulama bölgesine ilişkin hastalıklar
Bilinmiyor: Aşırı duyarlılık reaksiyonları (döküntü, ateş), asteni.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bu konuyla ilgili yeterli bilgi yoktur. Aşırı doz alınması durumunda, mide lavajı ile ilacın
uzaklaştırılması, genel destekleyici tedavi ve i.v. piridoksin verilmesi yararlı olur.
Diyaliz yoluyla uzaklaştırılması mümkün değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Antitüberküloz
ATC kodu : J04AD03
5Etionamid bir antitüberkülotik'tir. Kimyasal ismi : 2-etiltioisonikotinamid'dir.
Etionamid, etken maddenin enfeksiyon odağındaki konsantrasyonuna ve enfeksiyona neden
olan mikroorganizmanın duyarlığına bağlı olarak, bakteriyostatik ve/veya bakterisit etki
gösterir. Etionamid'in etki mekanizması kesin olarak tarif edilmemiştir; ancak
mikroorganizmaların peptid sentezini inhibe ederek etki gösterdiği belirtilmiştir. Etionamid,
mycobacterium türleri üzerinde yüksek derecede spesifik etkiye sahiptir. Mycobacterium
tuberculosis üzerinde in vitro ve in vivo olarak etkilidir.
Etionamid'in in vitro minimum inhibisyon konsantrasyon (MIK) değerleri 0.6-10 µg/ml'dir.
M.tuberculosis'te etionamid'e karşı doğal ve sonradan olma rezistans saptanmıştır. Eğer
etionamid tüberküloz tedavisinde tek başına kullanılırsa rezistans daha çabuk oluşur.
Etionamid ile diğer antitüberkülotikler arasında çapraz rezistans tespit edilmemiştir.
5.2. Farmakokinetik özellikler
Genel özellikler
Emilim: Ağız yoluyla verilen bir dozun yaklaşık % 80'i sindirim sisteminde süratle absorbe
edilir. 1 g'lık bir oral doz alındıktan 3 saat sonra plazmada 20 µg/ml'lik seviyeler oluşur;
plazma konsantrasyonu 9 saat sonra 3 µg/ml'ye, 24 saat sonra ise 1 µg/ml'ye düşer.
Erişkinlerde 250 mg'lık bir oral dozdan sonra 1-4 µg/ml'lik plazma seviyeleri saptanmıştır.
Dağılım: Etionamid vücut dokularına ve sıvılarına geniş çapta dağılır; plazma ve organlardaki
konsantrasyonları eş değerdedir. İlaç plazma proteinlerine %10 oranında bağlanır. Serebro-
spinal sıvıdaki konsantrasyonları meninksleri normal ve inflamasyonlu şahıslarda eşit
değerlerde saptanmıştır.
Etionamid plasentaya geçmektedir; anne sütüne geçip geçmediği bilinmemektedir.
Biyotransformasyon ve Eliminasyon: Etionamid'in plazma yarı ömrü yaklaşık 3 saattir.
Etionamid karaciğerde aktif ve inaktif metabolitlere metabolize olur. Esas aktif metaboliti
sulfoksit'dir. Oral dozun %1-5'i 24 saat içinde idrarla aktif madde ve metabolitler halinde itrah
edilir; kalanı idrar ile inaktif metabolitler olarak atılır.
Hastalardaki karekteristik özellikler
Veri yoktur.
5.3. Klinik öncesi güvenlilik verileri:
Karsinojenik etkiler:
Muhtemel karsinojenik etkisi için Fischer 344 ile beslenen sıçanlara ve B6C3F1 ile beslenen
farelere etionamid verilerek bir tayin yapılmıştır. 35 sıçan grubu ve her bir cinsten 34 ya da 35
fareye, sıçanlar için 1,500 ya da 3,00 ppm ve fareler için 1,000 ya da 2,000 ppm olarak
etionamid verildi. Bu biyoassay koşulları altında, etionamid, hem Fischer 344 sıçanlarda hem
de B6C3F1 farlerde karsinojenik bulunmadı.
Teratojenik etkiler:
Etionamid ile yapılan hayvan çalışmaları, ilacın tavşanlarda ve sıçanlarda teratojenik
potansiyelini göstermiştir. mg/kg temeline dayanılarak bu çalışmada kullanılan dozlar,
insanlara önerilen dozlardan fazladır. Gebe kadınlarda yapılmış yeterli ve kontrollü çalışmalar
bulunmamaktadır.
6Mutajenik etki:
Etionamid, Ames Salmonella ve mikroçekirdek testi ile gösterildiği gibi mutajenik
bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz (sığır kaynaklı)
Talk
Magnezyum stearate
Polivinilpirolidon (K 30)
Kroskarmeloz sodyum
Sükroz
Arap zamkı
Titanyum dioksit
Amidon
Boya (FD&C Sarı No:6)
Şellak (Laccifer lacca böceği kaynaklı reçine)
Polietilen glikol 6000
6.2. Geçimsizlikler
Formülasyona dahil olan maddeler arasında geçimsizlik yoktur.
6.3. Raf ömrü
24 ay
6.4. Saklamaya yönelik özel tedbirler
Sıkı kapatılmış kaplarda (ambalajında), 25°C altındaki oda sıcaklığında ve kuru bir yerde
saklanmalıdır. Bu şartlarda ilk açılıştan sonra bildirilmiş raf ömrünün sonuna kadar
saklanabilir.
6.5. Ambalajın niteliği ve içeriği
50 ve 500 şeker kaplı tabletlik amber renkli, pilverpulf kapaklı cam şişeler
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi ürünlerin kontrolü yönetmeliği” ve “Ambalaj atıklarının kontrolü yönetmelikleri”ne
uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Bağlarbaşı, Gazi Cd. No:64-66
Üsküdar/İSTANBUL
Tel. : 0216 492 57 08
7Faks: 0216 334 78 88
8. RUHSAT NUMARASI(LARI)
212/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.10.2007
Ruhsat yenileme tarihi:-
10. KÜB’ün YENİLENME TARİHİ
-
8