1 
  
KULLANMA TALİMATI  
 
NÖROTROP ampul, 1 g/ 5ml  
 
Damardan uygulanır.  
 
• Etkin madde  : 5 ml’lik NÖROTROP Ampul’de 1 g pirasetam  
 
• Yardımcı maddeler  : sodyum asetat, asetik asit ve enjeksiyonluk su içerir.  
 
 
Bu Kullanma Talimatında:  
1. NÖROTROP nedir ve ne için kullanılır?  
2. NÖROTROP kullanmadan önce dikkat edilmesi gerekenler  
3. NÖROTROP nasıl kullanılır?  
4. Olası yan etkiler nelerdir?  
5. NÖROTROP’un saklanması  
 
Başlıkla rı yer almaktadır.  
 
1. NÖROTROP  nedir ve ne için kullanılır?  
 
NÖROTROP, berrak ve renksiz bir çözeltidir. Her kutuda 12 ampul bulunur.  
 
NÖROTROP, nootropik ilaç grubundadır. Nootropikler, öğrenme, hafıza, dikkat ve 
farkındalık gibi bilişsel süreçleri, yatı ştırıcı veya uyarıcı etki ile bağlantılı olmaksızın  
geliştirir.  
 
 
 
 
 
 
 
 
  
Bu ilacı kullanmaya başlamadan once bu KULLANMA TALİ MATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız.  
• Bu ilaç kişis el olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktora söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  
 2 
 NÖROTROP;  
 
Erişkinlerde  
 
- Hafıza kaybı, dikkat eksikliği ve araç kullanma yeteneğinin kaybı gibi bulgularla seyreden   
   psiko -organik sendromların belirtiye yönelik (semptomatik) t edavisi,  
- Kortikal kaynaklı miyoklonus (bir veya daha fazla uzuvda veya gövdede kısa, ani  
   ("flas -benzeri") kas kasılmaları) tedavisi (tek basına veya diğer ilaçlarla birlikte),  
- Baş dönmesi ve ilişkili denge bozuklukları (vazomotor veya psişik kökenl i sersemlik hissi  
   hariç) için kullanılır.  
 
Çocuklarda  
 
- 8 yaş ve üzeri çocuklarda konuşma terapisi gibi uygun yaklaşımlar ile birlikte disleksi  
  (okuma/yazma güçlüğü) tedavisinde kullanılır.  
 
2. NÖROTROP kullanmadan önce dikkat edilmesi gerekenler  
 
NÖROTROP’u aşağıdaki durumlarda KULLANMAYINIZ  
- NÖROTROP ’un etkin maddesi pirasetama veya diğer pirolidon türevlerine ya da içerdiği  
   yardımcı maddelerden herhangi birine karşı alerjiniz var ise, aşırı duyarlı iseniz,  
- Beyin kanamanız varsa,  
- Son-dönem böbrek hastalığınız varsa,  
- Huntington Koresi hastalığınız varsa bu ilacı kullanmayınız.  
 
NÖROTROP’u aşağıdaki durumlarda DİKKATLE KULLANINIZ  
- Pirasetamın kanama zamanını uzatabilmesi nedeniyle, kanama ile ilgili altta yatan  
  bozukluğunuz varsa, belirli  bir hastalık nedeniyle kanama riski taşıyorsanız, beyin kanaması 
geçirdiyseniz, düşük dozda asprin dahil kan pıhtılaşmasını önleyen ilaçlar kullanıyorsanız 
veya ağır kanamalı ve büyük cerrahi girişimli bir hasta iseniz,  
- Böbrek yetmezliğiniz varsa NÖROTR OP’u dikkatle kullanınız.  
- Yaşlıysanız ve uzun suresidir NÖROTROP  kullanıyorsanız böbrek işleviniz doktorunuz  
   tarafından düzenli olarak izlenmeli ve gerekirse doz ayarlaması yapılmalıdır.  
- NÖROTROP ’u miyoklonus için alıyorsanız, doktorunuzun size reçe te ettiği doza ve verdiği   
   talimatlara mutlaka uyunuz.  
 
Bu uyarılar geçmişte herhangi bir dönemde dahi olsa sizin için geçerliyse lütfen doktorunuza  
danışın.  
 
NÖROTROP’un yiyecek ve içecek ile kullanılması  
NÖROTROP ’un yiyecek veya içeceklerle bir etkil eşimi yoktur.  
 
Hamilelik  
 
İlacı kullanmadan önce doktorunuza veya eczacınıza danışınız.  
Eğer hamile iseniz veya hamile olduğunuzu düşünüyor iseniz, lütfen doktorunuza haber  
veriniz.  
• NÖROTROP ’un hamile kadınlarda kullanımına ilişkin yeterli veri mev cut de ğildir.  
   Doktor tarafından gerekli görülmedikçe NÖROTROP  hamile kadınlarda kullanılmamalıdır.  
 3 
 • Bu ilacı kullanıyorsanız hamile kalmamak için etkili bir şekilde gebelikten korunmalısınız.  
• Tedaviniz sırasında hamile olduğunuzu fark ederseniz hemen dokt orunuza danışınız.  
 
Emzirme  
 
• İlacı kullanmadan önce doktorunuza veya eczacınıza danışınız.  
• NÖROTROP  anne sütüne geçtiği için, NÖROTROP’u  kullanan anneler emzirmeyi    
   bırakmalı veya emzirme sırasında ilacı kesmelidir.  
 
Araç ve makine kullanımı  
NÖROT ROP baş dönmesi, uyku hali, yorgunluğa sebep olabileceğinden araç ya da makine  
kullanırken dikkatli olunuz.  
 
NÖROTROP’un içeriğinde bulunan bazı yardımcı maddeler hakkında önemli bilgiler  
 
NÖROTROP’un  içeriğinde bulunan sodyum nedeniyle kontrollü sodyum di yetinde olan  
hastalar bu durumu dikkate almalıdır.  
 
Diğer ilaçlarla birlikte kullanımı  
 
NÖROTROP  bir tiroid ekstresi (T3 + T4) ile eş zamanlı kullanıldığında, konfüzyon (zihin  
karışıklığı), irritabilite (uyarıya aşırı tepki gösterme) ve uyku bozukluğu gözl emlenmiştir.  
 
Kan pıhtılaşmasını azaltan (kumarin grubu) ilaçların etkilerini artırabilir.  
Pirasetam üzerine diğer ilaçların belirgin bir etkisi beklenmez. Pirasetamın diğer ilaçların  
metabolizmasını etkilemesi beklenmez.  
 
4 hafta boyunca günlük 20g'lık do zda alınan pirasetam, epilepsi hastalarında sabit dozlarda  
alınan antiepileptik ilaçların (karbamazepin, fenitoin, fenobarbiton, sodyum valproat) doruk  
ve taban serum düzeylerini değiştirmemiştir.  
 
Eşzamanlı alkol kullanımı, pirasetam serum düzeylerini değ iştirmemiştir. Ağızdan alınan  
1.6 g pirasetamın alkol seviyesi üzerine bir etkisi yoktur. Bununla birlikte, NÖROTROP  ile 
tedavi sırasında alkol tüketimi önerilmez.  
 
Eğer reçeteli ya da reçetesiz her hangi bir ilacı şu anda kullanıyorsanız veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.  
 
3. NÖROTROP nasıl kullanılır?  
 
• Uygun kullanım ve doz/uygulama sıklığı için talimatlar:  
 
Doktorunuz hastalığınıza  bağlı olarak ilacınızın dozunu belirleyecek ve size uygulayacaktır.  
NÖROTROP  ampul formu yutma güçlüğü, bilinç kaybı gibi ağızdan uygulamanın mümkün  
olmadığı durumlarda damar  içine uygulanarak verilir.  
 
• Uygulama yolu ve metodu:  
 
NÖROTROP  ampul  damar i çine enjeksiyon ile sağlık personeli tarafından uygulanmalıdır.  
 
 4 
 • Değişik yaş grupları:  
 
Yaşlılarda kullanım:  
 
Böbrek fonksiyon bozukluğu olan yaşlı hastalarda doktorun dozu ayarlaması önerilir.  
 
Çocuklarda kullanım:  
 
NÖROTROP’un  8 yasın altındaki çocukl arda kullanılması önerilmez.  
 
• Özel kullanım durumları:  
 
Böbrek/Karaciğer yetmezliği:  
 
Böbrek yetmezliği olan hastalarda doktor tarafından dozun ayarlanması gerekir.  
Sadece karaciğer yetmezliği olan hastalarda dozun ayarlanması gerekmez. Karaciğer 
yetmezl iği ile birlikte böbrek yetmezliği varsa dozun ayarlanması önerilir.  
 
Eğer NÖROTROP’un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla NÖROTROP kullandıysanız:  
 
NÖROTROP’dan kullanmanız gerekenden fazlasını kullanmışsanız hemen bir doktor veya  
eczacı ile konuşunuz.  
 
NÖROTROP’u kullanmayı unutursanız:  
Unutulan dozları dengelemek için çift doz almayınız.  
 
NÖROTROP ile tedavi sonlandırıldığında oluşabilecek etkiler : 
NÖROTROP  ile tedavinin süresi, hastalığın belirtilerinin şiddetine, tipine ve hastanın  
tedaviye verdiği yanıta bağlıdır. Doktorunuzun önerisi olmadan tedaviyi kesmeyiniz, çünkü  
bu durum hastalığın belirtilerinin tekrar ortaya çıkmasına ya da daha da kötü leşmesine neden  
olabilir.  NÖROTROP  ile tedavinin sonlandırılmasına doktorunuz karar vermelidir.  
 
 
4. Olası yan etkiler nelerdir?  
 
Tüm ilaçlar gibi NÖROTROP’un içeriğinde bulunan maddelere duyarlı olan kişilerde yan  
etkiler olabilir.  
 
Aşağıdakilerden biri o lursa NÖROTROP’u kullanmayı durdurun ve DERHAL  
doktorunuza bildirin veya size en yakın hastanenin acil bölümüne başvurunuz:  
 
• Anafilaktoid reaksiyon,  
• Aşırı duyarlılık  
• Koordine hareket bozukluğu (Ataksi),  
• Denge bozukluğu,  
• Epilepsinin şiddetlenmesi,  
• Varsanı, gerçekte olmayan şeyleri görmek veya duymak (Halusinasyon),  5 
 • Anjiyonörotik ödem (eller, ayaklar, bilekler, yüz, dudakların şişmesi ya da özellikle ağız  
veya boğazın yutmayı veya nefes almayı zorlaştıracak şekilde şişmelerinde)  
 
Bunlar hepsi ço k ciddi yan etkilerdir. Eğer bunlardan biri sizde mevcut ise, sizin 
NÖROTROP’a karsı ciddi alerjiniz var demektir. Acil tıbbi müdaheleye veya hastaneye  
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz hemen doktorunuza bildiriniz veya size  
en yakın hastanenin Acil bölümüne başvurunuz:  
 
• Aşırı hareketlilik (Hiperkinezi),  
• Sinirlilik,  
• Aşırı huzursuzluk hali (Ajitasyon),  
• Kaygı (Anksiyete),  
• Zihin karışıklığı (Konfüzyon ), 
• Tromboflebit,  
• Kan basıncında düşme (Hipotansiyon)  
• Kanama bozukluğu  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz doktorunuza söyleyiniz:  
 
• Kilo artışı,  
• Depresyon,  
• Yorgunluk (Asteni),  
• Baş dönmesi (Vertigo),  
• Karın ağrısı,  
• Üst karın ağrısı,  
• İshal,  
• Mide bulantısı,  
• Kusma  
• Baş ağrısı,  
• Uykusuzluk,  
• Cildin üst tabakasının yangısı (Dermatit),  
• Kaşıntı,  
• Kurdeşen (Ürtiker),  
• Enjeksiyon bölgesinde ağrı,  
• Ateş 
Bunlar NÖROTROP’un hafif yan etkileridir.  
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 
 
 6 
 Yan etkilerin raporlanması  
 
Kullanma talim atında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan ‟İlaç Yan Etki  Bildirimi " ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi  edinilmesine katkı sağlanmış olacaksınız.  
 
5. NÖROTROP’un saklanması  
 
Çocukların göremeyeceği, erişemeyeceği yerlerde ve ambalajında saklayınız.  
 
25°C'nin altındaki oda sıcaklıklarında ve kuru bir yerde saklayınız.  
 
Son kullanma tarihiyle uyumlu olarak k ullanınız.  
 
Ambalaj veya etiket üzerinde belirtilen son kullanma tarihinden sonra NÖROTROP’u 
kullanmayınız.  
 
 
Ruhsat Sahibi   : RSY&İLSAN İlaç ve Hammaddeleri San. Tic. A.Ş.  
   Kavacık Mah. Özgür Cad. No: 20 Kat: 3  
   Kavacık -Beykoz İSTANBUL  
 
Üretim yeri  : Mefar İlaç Sanayii A.Ş.  
                         Ramazanoglu Mah. Ensar Cad. No : 20  
                         Kurtk öy, Pendik/İSTANBUL  
 
Bu kullanma talimatı ........ tarihinde onaylanmıştır.  
 
 
 
 
 
 
 
 
 
 
 