KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEXOLA® ER 1,5 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı tablet, 1,05 mg pramipeksole eşdeğer 1,5mg pramipeksol dihidroklorür
monohidrat içerir.
DİKKAT:
Literatürde yayınlanan pramipeksol dozları tuz formunu ifade etmektedir. Bu nedenle, dozlar
hem pramipeksol tuz formunda, hem de baz formunda (parantez içinde) sunulmuştur.
Yardımcı maddeler:
Yardımcı maddelerin tam bir listesi için, bölüm 6.1’e bakınız.
3. FARMASÖTİK FORM
Uzatılmış salımlı tablet
Tabletler beyaz-kırık beyaz renkli, oval şekillidir. Bir yüzünde P3 kodu, diğer yüzde ise
Boehringer Ingelheim şirket logosu bulunur.
4. KLİNİK ÖZELLİKLER
4.1 Terapötik endikasyonlar
PEXOLA ER, erişkinlerde idiyopatik Parkinson hastalığındaki bulgu ve belirtilerin tedavisinde
endikedir. Tek başına (birlikte levodopa olmaksızın) kullanılabilir ya da hastalığın seyri içinde,
geç evrelere doğru, levodopanın etkisi azalarak geçmeye başladığında veya değişken hale geldiği
için terapötik etkide dalgalanmalar ortaya çıktığında (doz sonu ya da gelgit (on/off)
dalgalanmalar), levodopa ile kombinasyon şeklinde kullanılabilir.
4.2 Pozoloji ve uygulama şekli
Pozoloji / uygulama sıklığı ve süresi:
PEXOLA ER, pramipeksolün günde bir kez, ağızdan kullanılan formülasyonudur.
Başlangıç tedavisi:
Doz, aşağıda gösterildiği gibi, 0,375 mg tuz (0,26 mg baz) günlük başlangıç dozundan itibaren
basamaklı olarak artırılmalı ve doz artışları 5-7 günlük aralıklar ile yapılmalıdır. Hastalarda tolere
edilemeyen istenmeyen etkiler oluşmadığı sürece doz titrasyonu, maksimum terapötik etkinin elde
edilebileceği şekilde yapılmalıdır.
1 / 14PEXOLA ER uzatılmış salımlı tablet doz arttırma şeması
Hafta Günlük doz (mg, baz) Günlük doz (mg, tuz)
1 0,26 0,375
2 0,52 0,75
3 1,05 1,5
Eğer dozun daha da yükseltilmesi gerekli olursa, günlük doz, haftalık aralıklar ile 0,75 mg tuz
(0,52 mg baz) dozda, maksimum günlük doz olan 4,5 mg tuz (3,15 mg baz) doza kadar
artırılmalıdır. Bununla birlikte, günlük 1,5 mg tuz (1,05 mg baz) dozların üzerine çıkıldığında
somnolans insidansının arttığı unutulmamalıdır. (bkz. bölüm 4.8).
Halen PEXOLA tablet almakta olan hastalar, ertesi sabah başlamak üzere, aynı günlük dozda
PEXOLA ER uzatılmış salımlı tablete geçiş yapabilirler. PEXOLA ER uzatılmış salımlı tablete
geçiş yapıldıktan sonra, hastanın tedaviye verdiği yanıta göre ilaç dozu ayarlanabilir (bkz. bölüm
5.1).
İdame tedavisi:
Günlük bireysel dozlar, 0,375 mg tuz (0,26 mg baz) ile maksimum 4,5 mg tuz (3,15 mg baz)
aralığında olmalıdır. Pivotal çalışmalarda, doz artırımı sırasında, etkililik günde 1,5 mg tuz (1,05
mg baz) dozdan itibaren gözlenmiştir. Daha ileri doz ayarlamaları, klinik yanıta ve ortaya çıkan
advers etkilere göre yapılmalıdır. Klinik araştırmalarda hastaların yaklaşık %5’i, 1,5 mg tuz (1,05
mg baz) dozdan daha düşük dozlar ile tedavi edilmiştir. İleri Parkinson hastalığında, levodopa
dozunun düşürülmesi planlandığında, günlük 1,5 mg tuz (1,05 mg baz) dozdan daha yüksek dozlar
yararlı olabilir. PEXOLA ER ile gerek doz artırımı gerekse idame tedavisi sırasında, hasta bireyin
reaksiyonları doğrultusunda, levodopa dozunun azaltılması önerilir (bkz. bölüm 4.5).
Unutulan dozlar:
Bir dozun alınması unutulursa, PEXOLA ER, unutulan dozun alınması gereken zamandan sonra
12 saat içinde alınmalıdır. 12 saatten daha uzun zaman geçmişse, unutulan doz atlanmalı ve bir
sonraki doz ertesi gün alınması gereken zamanda kullanılmalıdır.
Tedavinin sonlandırılması:
Dopaminerjik tedavinin aniden kesilmesi, nöroleptik malign sendrom veya dopamin agonisti
kesilme sendromu gelişmesine yol açabilir.
Pramipeksol günlük doz 0,75 mg tuza (0,52 mg baz) düşünceye kadar, günde 0,75 mg tuz (0,52
mg baz), daha sonra ise günde 0,375 mg tuz (0,26 mg baz) dozlarla azaltılarak, basamak tarzında
sonlandırılmalıdır (bkz. bölüm 4.4). Kademeli olarak sonlandırma esnasında, dopamin agonisti
kesilme sendromu hala gelişebilir ve doz azaltma işlemine yeniden başlamadan önce, dozda geçici
bir artış gerekli olabilir (bkz. bölüm 4.4).
Uygulama şekli:
Uzatılmış salımlı (ER) tabletler su ile bütün olarak yutulmalı, çiğnenmemeli, bölünmemeli ya da
ezilmemelidir. Uzatılmış salımlı tabletler yiyeceklerle birlikte veya tek başına alınabilir. Her gün
yaklaşık aynı saatte alınmalıdır.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Tedavi başlatılırken aşağıdaki
doz şeması önerilir:
2 / 14Kreatinin klerensi 50 mL/dk'nın üzerinde olan hastalarda, günlük dozun ya da doz uygulama
sıklığının azaltılması gerekli değildir.
Kreatinin klerensi 30-50 mL/dk arasında olan hastalarda tedavi, günaşırı 0,375 mg tuz (0,26 mg
baz) PEXOLA ER ile başlatılmalıdır. Bir haftadan sonra, doz günlük uygulama dozuna
yükseltilmeden önce, ihtiyatlı olunmalı ve terapötik yanıt ile tolerabilite dikkatle
değerlendirilmelidir. Eğer dozun daha da yükseltilmesi gerekli olursa, günlük doz, haftalık
aralıklar ile 0,375 mg pramipeksol tuz (0,26 mg baz) doz miktarlarıyla maksimum günlük doz olan
2,25 mg tuza (1,57 mg baz) kadar arttırılmalıdır.
Kreatinin klerensi 30 mL/dk’nın altında olan hastaların PEXOLA ER ile tedavisine ilişkin veri
bulunmadığı için, bu hasta grubunda PEXOLA ER kullanımı önerilmemektedir. Bu hastalarda
PEXOLA tablet kullanılması düşünülmelidir.
Eğer idame tedavisi esnasında böbrek fonksiyonları azalırsa, yukarıda verilen öneriler
izlenmelidir.
Karaciğer yetmezliği:
Absorbe edilen etkin maddenin yaklaşık %90’ı böbrekler yolu ile atıldığı için karaciğer yetmezliği
olan hastalarda doz ayarlanması büyük olasılıkla gerekli olmayacaktır. Ancak, karaciğer
yetmezliğinin PEXOLA farmakokinetiği üzerindeki potansiyel etkisi incelenmemiştir.
Pediyatrik popülasyon:
PEXOLA ER’nin 18 yaşından küçük çocuklardaki etkililiği ve güvenliliği belirlenmemiştir.
PEXOLA ER uzatılmış salımlı tabletin Parkinson hastalığında pediyatrik popülasyona ilişkin bir
kullanım alanı bulunmamaktadır.
Geriyatrik popülasyon:
PEXOLA ER uzatılmış salımlı tabletin eliminasyon yarı ömrü, yaşlılarda daha uzundur (bkz.
bölüm 5.2).
4.3 Kontrendikasyonlar
Etkin maddeye ya da ürünün herhangi bir bileşenine karşı aşırı duyarlılık halinde kontrendikedir
(bkz. bölüm 6.1).
4.4 Özel kullanım uyarıları ve önlemleri
Böbrek yetmezliği olan bir Parkinson hastasına PEXOLA ER uzatılmış salımlı tablet reçete
edilirken, “Pozoloji ve uygulama şekli” bölümünde (bkz. bölüm 4.2) açıklandığı şekilde bir doz
azaltımı önerilir.
Halüsinasyonlar
Halüsinasyonların, dopamin agonistleri ve levodopa tedavisinin bir yan etkisi olduğu
bilinmektedir. Hastalar, halüsinasyonların (çoğunlukla görsel) oluşabileceği konusunda
uyarılmalıdır.
Diskinezi
İlerlemiş Parkinson hastalığında, levodopa ile kombinasyon tedavisinde, PEXOLA ER’ın
başlangıç titrasyonu sırasında diskinezi ortaya çıkabilir. Eğer diskinezi ortaya çıkarsa, levodopa
dozu azaltılmalıdır.
3 / 14Distoni
Pramipeksolün başlatılması veya doz artışı sonrasında, Parkinson hastalığı olan hastalarda
antekollis, kamptokormi ve plörototonus da (Pisa Sendromu) dahil olmak üzere nadiren aksiyel
distoni bildirilmiştir. Distoni, Parkinson hastalığının bir semptomu olabilse de, bu hastalardaki
semptomlar pramipeksolün azaltılması veya sonlandırılmasından sonra düzelmiştir. Eğer distoni
ortaya çıkarsa, dopaminerjik ilaç tedavisi gözden geçirilmeli ve pramipeksol dozunda bir ayarlama
yapılması düşünülmelidir.
Aniden uyuyakalma durumu ve somnolans
Pramipeksol, özellikle Parkinson hastalarında, somnolans ve ani başlayan uyuyakalma olaylarıyla
ilişkili bulunmuştur. Günlük aktiviteler sırasında aniden uyuyakalma yaygın olmayan sıklıkta
bildirilmiştir; bu durum, bazı olgularda farkında olmaksızın ya da uyarıcı belirtiler bulunmaksızın
ortaya çıkabilir. Hastalar bu konu hakkında uyarılmalı ve bu ilacın kullanımı sırasında özellikle
araç ve makine kullanımında dikkatli olmaları önerilmelidir. Somnolans ve/veya ani uyuyakalma
nöbetleri yaşayan hastaların araç ve makine kullanımından kaçınmaları gereklidir. Ayrıca, dozun
azaltılması ya da tedavinin sonlandırılması düşünülebilir. Olası aditif etkiler nedeniyle, hastalar,
pramipeksol içeren bir ilaç kullanımı sırasında diğer sedatif ilaçlar veya alkol alıyor ise dikkatli
olmaları gerektiği konusunda uyarılmalıdır (bkz. bölüm 4,5, 4.7 ve 4.8).
İmpuls kontrol bozuklukları
Hastalar impuls kontrol bozuklukları gelişmesi olasılığı açısından düzenli olarak izlenmelidir.
Hastalar ve hastaların bakım ve tedavisiyle ilgilenen kişiler, PEXOLA ER dahil dopamin
agonistleriyle tedavi gören hastalarda, patolojik kumar oynama, libido artışı, hiperseksüalite,
kompulsif harcama ya da alışveriş yapma, tıkanırcasına yemek yeme ve aşırı yemek yeme gibi
impuls kontrol bozukluklarının davranışsal semptomlarının görülebileceği konusunda
uyarılmalıdır. Bu gibi semptomların gelişmesi durumunda dozun azaltılması ya da basamaklı
şekilde azaltılarak sonlandırılması düşünülmelidir.
Mani ve deliryum
Hastalar mani ve deliryum gelişme riskine karşı düzenli olarak izlenmelidir. Hastalar ve hastanın
bakımı ile ilgilenen kişiler pramipeksol ile tedavi edilen hastalarda mani ve deliryum ortaya
çıkabileceği hakkında mutlaka uyarılmalıdır. Bu gibi semptomlar gelişirse, doz azaltılması/dozun
basamaklı şekilde azaltılması ile ilacın kesilmesi düşünülmelidir.
Psikotik bozuklukları olan hastalar
Psikotik bozuklukları olan hastalarda dopamin agonistleri ile tedavi sadece eğer tedaviden elde
edilecek potansiyel yarar, olası riskten yüksek ise uygulanmalıdır. Pramipeksol ve antipsikotik
ilaçların eş zamanlı kullanımından kaçınılmalıdır (bkz. bölüm 4.5).
Oftalmolojik izlem
Düzenli aralıklarla ya da görme anormalliklerinin ortaya çıkması durumunda oftalmolojik izleme
yapılması önerilmektedir.
Ağır kardiyovasküler hastalık
Ağır kardiyovasküler hastalık durumunda dikkatli olunmalıdır. Dopaminerjik tedavi ile genel
olarak ilişkili postural hipotansiyon riski nedeniyle, özellikle tedavinin başlangıcında kan
basıncının izlenmesi önerilir.
Nöroleptik malign sendrom
Dopaminerjik tedavinin aniden kesilmesiyle, nöroleptik malign sendromu düşündüren semptomlar
bildirilmiştir (bkz. bölüm 4.2).
4 / 14Dopamin agonisti kesilme sendromu
Pramipeksol dahil dopamin agonistleri ile dopamin agonisti kesilme sendromu bildirilmiştir
(bkz. bölüm 4.8). Parkinson hastalarında tedavinin sonlandırılması için pramipeksol kademeli
şekilde azaltılarak kesilmelidir (bkz. bölüm 4.2). Sınırlı sayıda veriler, impuls kontrol
bozuklukları olan hastalarda ve yüksek günlük doz ve/veya yüksek kümülatif dozlarda dopamin
agonistleri alan hastalarda, dopamin agonisti kesilme sendromu gelişme riskinin daha yüksek
olduğunu düşündürmektedir. Kesilme semptomları, apati, anksiyete, depresyon, bitkinlik,
terleme ve ağrıyı içerebilir ve levodopaya yanıt vermez. Pramipeksolü kademeli olarak azaltarak
sonlandırmadan önce, hastalar kesilme semptomlarına dair bilgilendirilmelidir. Dozun kademeli
olarak azaltılması ve kesilmesi esnasında hastalar yakından izlenmelidir. Şiddetli ve/veya inatçı
kesilme semptomları söz konusu olursa, pramipeksolün geçici olarak en düşük etkili dozda
uygulanması değerlendirilebilir.
Dışkıda kalıntılar
Bazı hastalar, dışkılarında bozulmamış PEXOLA ER tabletlere benzeyen kalıntıların olduğunu
bildirmiştir. Eğer hasta böyle bir gözlemi bildirirse, doktor, hastasının tedaviye yanıtını yeniden
değerlendirmelidir.
4.5 Diğer tıbbi ürünler ile etkileşimler ve diğer etkileşim şekilleri
Plazma proteinlerine bağlanma
Pramipeksol plazma proteinlerine çok düşük bir düzeyde (< %20) bağlanır ve insanlarda düşük
boyutlarda bir biyotransformasyon görülür. Bu nedenle plazma proteinlerine bağlanmayı etkileyen
ya da biyotransformasyon yoluyla eliminasyon üzerinde etkili olan diğer ilaçlar ile etkileşim
beklenmez. Antikolinerjik ilaçlar esas olarak biyotransformasyon yoluyla elimine edildiğinden,
etkileşim potansiyeli düşüktür; bununla birlikte, antikolinerjiklerle etkileşim konusu
çalışılmamıştır. Selejilin ve levodopa ile farmakokinetik bir etkileşim göstermez.
Aktif renal eliminasyon yolağı inhibitörleri/yarışmacıları
Simetidin, muhtemelen böbrek tübüllerindeki katyonik sekretuar transport sistemini inhibe ederek,
pramipeksolün renal klerensini yaklaşık %34 oranında azaltmıştır. Bu nedenle, bu aktif renal
eliminasyon yolağını inhibe eden ya da bu yolak ile elimine olan simetidin, amantadin, meksiletin,
zidovudin, sisplatin, kinin ve prokainamid gibi ilaçlar pramipeksol ile etkileşerek pramipeksol
klerensinde azalmaya yol açabilir. Bu ilaçların PEXOLA ER ile eş zamanlı kullanılması halinde
pramipeksol dozunun azaltılması düşünülmelidir.
Levodopa ile kombinasyon
PEXOLA ER uzatılmış salımlı tablet, levodopa ile eşzamanlı veriliyorsa, levodopa dozunun
azaltılması ve PEXOLA ER uzatılmış salımlı tablet dozu arttırılırken diğer antiparkinson ilaçların
dozlarının sabit tutulması önerilmektedir.
Aditif etki olasılığı nedeniyle, hastaların PEXOLA uzatılmış salımlı tablet ile birlikte başka
sedasyon yapıcı ilaçlar ya da alkol almaları durumunda dikkatli olmaları konusunda uyarılması
gerekir (bkz. bölüm 4.4, 4.7 ve 4.8).
Antipsikotik ilaçlar
Antipsikotik ilaçların pramipeksol ile birlikte kullanımından kaçınılmalıdır (bkz. bölüm 4.4);
örneğin antagonistik etkilerin beklenmesi söz konusu olduğunda.
Özel popülasyonlara ilişkin ek bilgiler:
Özel bir veri bulunmamaktadır.
5 / 14Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Gebelik dönemi
İnsanlarda gebelik üzerindeki etkileri araştırılmamıştır.
Pramipeksol sıçanlarda ve tavşanlarda teratojenik etki göstermemiş, ama sıçanlarda maternotoksik
dozlarda embriyotoksik etki göstermiştir (bkz. bölüm 5.3).
PEXOLA ER gebelik sırasında açıkça gerekli olmadığı sürece kullanılmamalı, yalnızca potansiyel
yararları, fetüs üzerindeki olası riske ağır bastığında kullanılmalıdır.
Laktasyon dönemi
İnsanlarda laktasyon üzerindeki etkileri araştırılmamıştır. İnsanlarda pramipeksol tedavisinin
prolaktin sekresyonunu inhibe etmesi nedeniyle, laktasyonun inhibisyonu beklenir.
Pramipeksolün kadınlarda süte geçip geçmediği üzerinde çalışılmamıştır. Sıçanlarda etkin
maddeye ait radyoaktivitenin sütteki konsantrasyonu, plazmadakinden daha yüksek bulunmuştur.
İnsanlarla ilgili veri bulunmaması nedeniyle, emzirme sırasında PEXOLA ER kullanılmamalıdır.
Ancak kullanımından kaçınılamıyor ise, emzirmeye son verilmelidir.
Üreme yeteneği/Fertilite
İnsan fertilitesi üzerinde çalışma yapılmamıştır. Pramipeksol hayvan çalışmalarında, östrus
döngülerini etkilemiş ve bir dopamin agonistinden beklendiği şekilde dişi fertilitesinde azalmaya
neden olmuştur. Bu çalışmalar, erkek fertilitesine yönelik, doğrudan ya da dolaylı zararlı etkiler
göstermemiştir.
4.7 Araç ve makine kullanımı üzerindeki etkiler
PEXOLA ER, araç ve makine kullanım yetenekleri üzerinde majör etkiler oluşturabilir.
Halüsinasyonlar ya da somnolans ortaya çıkabilir.
PEXOLA ER ile tedavi edilmekte olan ve somnolans ve/veya ani uyku episodları geçiren
hastalar, bu tür tekrarlayıcı episodlar ve somnolans hali iyileşinceye kadar, araba kullanmaktan
veya dikkat eksikliği nedeniyle kendilerini ya da başkalarını ciddi yaralanma veya ölüm riskine
atabilecek aktivitelerden uzak durmaları gerektiği konusunda uyarılmalıdır (bkz. bölüm 4.4, 4,5
ve 4.8).
4.8 İstenmeyen etkiler
Pramipeksol tedavisi alan 1.778 Parkinson hastası ile, plasebo alan 1.297 hastayı içeren plasebo
6 / 14kontrollü çalışmaların yer aldığı havuz analizlerine dayanılarak, her iki grupta da advers etkiler
sık olarak bildirilmiştir. Pramipeksol alan hastaların %67’sinde ve plasebo grubunun %54’ünde
en az bir advers etki bildirilmiştir.
Advers ilaç reaksiyonlarının çoğunluğu tedavinin erken döneminde başlar ve çoğunluğu tedaviye
devam edilirken kaybolma eğilimindedir.
Advers reaksiyonlar, aşağıdaki sıklık kategorileri kullanılarak, sistem-organ sınıfları içinde şu
sıklık tanımlarıyla bildirilmiştir (Advers reaksiyon ortaya çıkması beklenen hasta sayısı):
Çok yaygın ≥ 1/10
Yaygın ≥ 1/100 ilâ < 1/10
Yaygın olmayan ≥ 1/1.000 ilâ < 1/100
Seyrek ≥ 1/10.000 ilâ < 1/1.000
Çok seyrek < 1/10.000
Bilinmiyor eldeki verilerden hareketle tahmin edilemiyor.
Parkinson hastalarında en yaygın (≥%5) olarak bildirilen ve pramipeksol tedavisinde plasebo ile
olduğundan daha sık görülen advers ilaç reaksiyonları şunlardır: bulantı, diskinezi, hipotansiyon,
baş dönmesi, somnolans, uykusuzluk, konstipasyon, halüsinasyon, baş ağrısı ve bitkinlik.
Somnolans insidansı günde 1,5 mg pramipeksol tuzundan daha yüksek dozlarda artar (bkz. bölüm
4.2). Levodopa ile kombinasyonda daha sık bildirilen bir advers etki diskinezidir. Tedavinin
başlangıcında, özellikle pramipeksol titrasyonu çok hızlı yapılırsa, hipotansiyon ortaya çıkabilir.
Vücut sistemi Çok Yaygın (≥1/100 - Yaygın olmayan Seyrek Bilinmiyor
yaygın <1/10) (≥1/1.000 - (≥1/10.000 -
(≥1/10) < 1/100) <1/1.000)
Enfeksiyonlar Pnömoni
ve
enfestasyonlar
Endokrin Uygun olmayan
hastalıklar antidiüretik
hormon salımı1
Psikiyatrik Uykusuzluk Kompulsif Mani
hastalıklar Halüsinasyonlar alışveriş
Anormal rüyalar Patolojik kumar
Konfüzyon oynama
Huzursuzluk
İmpuls kontrol Hiperseksüalite
bozuklukları ve Delüzyon
kompulsiyonlara Libido
ilişkin bozuklukları
davranışsal Paranoya
semptomlar Deliryum
Tıkanırcasına
yeme1
Hiperfaji1
7 / 14Sinir sistemi Somnolans Baş ağrısı Aniden
hastalıkları Baş dönmesi uyuyakalma
Diskinezi Amnezi
Hiperkinezi
Senkop
Göz hastalıkları Diplopi, bulanık
görme ve görme
keskinliğinde
azalma dahil
görme
bozuklukları
Kardiyak Kalp yetmezliği1
hastalıklar
Vasküler Hipotansiyon
hastalıklar
Solunum, göğüs Dispne
bozuklukları ve Hıçkırık
mediyastinal
hastalıklar
Gastrointestinal Bulantı Konstipasyon
hastalıklar Kusma
Deri ve derialtı Aşırı duyarlılık
doku Kaşıntı
hastalıkları Döküntü
Üreme sistemi ve Spontan penil
meme hastalıkları ereksiyonu
Genel Bitkinlik Apati,
bozukluklar ve Periferal ödem anksiyete,
uygulama depresyon,
bölgesine ilişkin bitkinlik,
hastalıklar terleme ve
ağrıyı da içine
alan dopamin
agonisti
kesilme
sendromu
Araştırmalar İştahta azalma Kilo artışı
dahil kilo kaybı
1Bu advers etki pazarlama sonrası deneyimlerde gözlenmiştir. %95 kesinlikle, “yaygın olmayan”
kategorisinden daha sık değildir, ancak sıklık düzeyi daha düşük olabilir. Bu yan etki pramipeksol ile
tedavi edilen 2.762 Parkinson hastasından oluşan klinik araştırma veri tabanında bulunmadığı için
kesin bir sıklık tahmini yapılması mümkün değildir.
Seçilmiş advers reaksiyonların açıklanması
Somnolans
Pramipeksol tedavisi ile somnolans yaygın sıklıkta ilişkili bulunmuş, gündüz vakti ortaya çıkan aşırı
somnolans ve aniden uyuyakalma episodları ile yaygın olmayan sıklıkta ilişkili görülmüştür (bkz. bölüm
4.4).
8 / 14Libido bozuklukları
Pramipeksol, libido bozuklukları (artma ya da azalma) ile yaygın olmayan sıklıkta ilişkili olabilir.
İmpuls kontrol bozuklukları
PEXOLA ER dahil dopamin agonistleri ile tedavi edilen hastalarda, patolojik kumar oynama,
libido artışı, hiperseksüalite, kompulsif harcama ya da alışveriş, tıkanırcasına yeme ve kompulsif
yeme bulguları ortaya çıkabilir (bkz. bölüm 4.4).
3.090 Parkinson hastasını kapsayan, kesitsel (cross-sectional), retrospektif taramalı ve olgu-
kontrollu (case-control) çalışmada, dopaminerjik ya da non-dopaminerjik tedavi alan tüm
hastaların %13,6’sında, son altı ay içinde bir impuls kontrol bozukluğuna ilişkin semptomlar
görülmüştür. Gözlenen belirtiler arasında, patolojik kumar oynama, kompulsif alışveriş,
tıkanırcasına yeme ve kompulsif seksüel davranışlar (hiperseksüalite) bulunur. İmpuls kontrol
bozuklukları açısından olası bağımsız risk faktörleri arasında dopaminerjik tedaviler ve daha
yüksek dozlardaki dopaminerjik tedavi, daha genç yaşlar (≤65 yaş), bekar olma ve hasta tarafından
bildirilen kumar oynama davranışları ile ilgili aile öyküsü yer alır.
Dopamin agonistleri kesilme sendromu
Pramipeksol dahil dopamin agonistlerinin dozu azaltılırken veya tedavi durdurulduğunda, motor
olmayan advers etkiler ortaya çıkabilir. Semptomlar arasında, apati, anksiyete, depresyon,
bitkinlik, terleme ve ağrı bulunur (bkz. bölüm 4.4).
Kalp yetmezliği
Pramipeksol tedavisi alan hastalarda, klinik çalışmalar ve pazarlama sonrası deneyimlerde, kalp
yetmezliği bildirilmiştir. Bir farmakoepidemiyolojik çalışmada pramipeksol kullanımı,
pramipeksol kullanmayan hastalara göre kalp yetmezliği riskinde artış ile ilişkilendirilmiştir
(gözlenen risk oranı 1,86; %95 GA, 1,21-2,85).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının büyük önem taşımaktadır. Raporlama
yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği
mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel:0
800 314 00 08; faks:0 312 218 35 99)
4.9 Doz aşımı ve tedavisi
Klinikte masif bir doz aşımı deneyimi bulunmamaktadır. Beklenen istenmeyen etkiler, bulantı,
kusma, hiperkinezi, halüsinasyonlar, ajitasyon ve hipotansiyon dahil, bir dopamin agonistinin
farmakodinamik profili ile ilişkili reaksiyonlar olacaktır.
Bir dopamin agonistinin doz aşımı için belirlenmiş bir antidotu bulunmamaktadır. Eğer santral
sinir sistemi stimülasyonu bulguları var ise, bir nöroleptik ajan endike olabilir. Doz aşımı
tedavisinde gastrik lavaj, intravenöz sıvılar, aktif kömür uygulaması ve elektrokardiyografik
izlemenin yanı sıra, genel destekleyici önlemler gerekli olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-Parkinson ilaçlar, dopamin agonistleri
9 / 14ATC kodu: N04BC05
Etki mekanizması
Pramipeksol bir dopamin agonistidir, dopamin D ailesi reseptörlerine yüksek bir selektivite ve
2
spesifite ile bağlanır; D reseptörlerine karşı seçici bir afinite gösterir. Ayrıca, tam bir intrinsik
3
aktiviteye sahiptir.
Pramipeksol striatumda bulunan dopamin reseptörlerinin uyarılması yoluyla, parkinsondaki motor
defisitleri hafifletir. Hayvan çalışmalarında pramipeksolün, dopamin sentezi, salıverilmesi ve
çevrim hızını (turnover) inhibe ettiği gösterilmiştir.
Farmakodinamik etkiler
Gönüllüler üzerinde yapılan çalışmalarda, prolaktinde doza bağlı bir azalma gözlenmiştir.
PEXOLA uzatılmış salımlı tablet formülasyonunun, günde 4,5 mg pramipeksol tuza kadar (3,15
mg baz), önerilenden daha hızlı titre edildiği (her 3 günde bir), sağlıklı gönüllüler üzerinde
yürütülen bir klinik araştırmada, kan basıncı ve kalp hızında artış gözlenmiştir. Böyle bir etki,
hastalar üzerinde yapılan çalışmalarda gözlenmemiştir.
Parkinson hastalığında klinik etkililik ve güvenlilik
Pramipeksol tedavisi, idiyopatik Parkinson hastalığının belirti ve semptomlarını azaltır. Plasebo
kontrollü klinik çalışmalarda Hoehn ve Yahr evre I-V olan yaklaşık 1.800 hasta pramipeksol ile
tedavi edilmiştir. Bu hastalardan daha ileri evredeki yaklaşık 1.000 kişi, eşzamanlı levodopa
tedavisi almıştır ve motor komplikasyonlardan şikayetçi olmuştur.
Erken ve ilerlemiş Parkinson hastalığında kontrollü klinik araştırmalarda, pramipeksolün etkililiği
yaklaşık altı ay süreyle devam etmiştir. Üç yıldan daha uzun süren açık tasarımlı devam
çalışmalarında, etkililiğin azaldığını gösteren bir belirti bulunmamaktadır.
İki yıl süreli, kontrollü, çift-kör bir klinik çalışmada pramipeksol ile başlangıç tedavisi, levodopa
ile başlangıç tedavisine kıyasla, motor komplikasyonların ilk ortaya çıkmasını anlamlı oranda
geciktirmiş ve bu komplikasyonların ortaya çıkışını azaltmıştır. Motor komplikasyonlarda
pramipeksol ile bu gecikme, levodopa ile motor fonksiyonlarda sağlanacak daha büyük düzelme
(UPDRS skorundaki ortalama değişim ile ölçüldüğü üzere) ile karşılıklı değerlendirilmelidir.
Halüsinasyon ve somnolansın bütünsel insidansı, pramipeksol grubunda doz artırım fazında genel
olarak daha yüksektir. Ancak idame döneminde anlamlı bir farklılık bulunmamaktadır. Parkinson
hastalarında pramipeksol tedavisi başlatılırken bu noktalar dikkate alınmalıdır.
Parkinson hastalığının tedavisinde PEXOLA ER’nin güvenlilik ve etkililiği, üç randomize,
kontrollü çalışmadan oluşan, çok uluslu bir ilaç geliştirme programında değerlendirilmiştir. İki
çalışma erken evre Parkinson hastalarında, bir araştırma ileri evre Parkinson hastaları üzerinde
yürütülmüştür.
PEXOLA ER’nin plaseboya üstünlüğü, erken evre Parkinson hastası olan toplam 539 gönüllüyü
kapsayan çift-kör, plasebo kontrollü bir araştırmada 18 haftalık tedaviden sonra, hem primer
(UPDRS Bölüm II+III skoru) ve hem de temel sekonder (CGI-I ve PGI-I yanıt veren oranları)
etkililik sonlanım noktaları ile gösterilmiştir. Otuz üç hafta süreyle tedavi edilen hastalarda
etkililiğin kalıcı olduğu gösterilmiştir. PEXOLA ER uzatılmış salımlı tabletin, pramipeksol çabuk
salım tabletlere göre daha az etkili olmadığı, 33. haftada UPDRS Bölüm II+III skorları ile yapılan
değerlendirmelerle gösterilmiştir.
10 / 14Eşzamanlı levodopa almakta olan toplam 517 ileri evre Parkinson hastasının yer aldığı çift-kör,
plasebo kontrollü bir çalışmada 18 haftalık tedaviden sonra, hem primer (UPDRS Bölüm II+III
skoru) hem de temel sekonder (gün içinde semptomların geri döndüğü süreler) etkililik sonlanım
noktalarında PEXOLA ER’nin plaseboya karşı üstün olduğu gösterilmiştir.
PEXOLA çabuk salımlı tabletten, aynı günlük dozda PEXOLA ER uzatılmış salımlı tablete ertesi
gün geçişin etkililik ve tolerabilitesi, erken dönemli Parkinson hastalığı olan kişiler üzerinde
yürütülen çift-kör bir klinik çalışmada değerlendirilmiştir. PEXOLA ER uzatılmış salımlı tablete
geçiş yapan 103 hastanın 87’sinde etkililik sürekli olmuştur. Bu 87 hastanın %82,8’i dozunu
değiştirmemiş, %13,8’i arttırmış ve %3,4’ü ise azaltmıştır.
UPDRS Bölüm II+III skorlarında etkililiğin sürekliliği kriterini karşılamayan 16 hastanın
yarısında, başlangıç dönemine göre değişimin klinik olarak anlamlı olmadığı kabul edilmiştir.
PEXOLA ER uzatılmış salımlı tablete geçiş yapan sadece bir hasta ilaca bağlı advers olay geçirmiş
ve bu nedenle hasta çalışmadan ayrılmıştır.
Pediyatrik popülasyon
Avrupa İlaç Ajansı, Parkinson hastalığı için pediyatrik popülasyonun tüm alt-gruplarında
PEXOLA ER ile yapılan çalışma sonuçlarının sunulması zorunluluğunu kaldırmıştır (bkz. bölüm
4.2).
5.2 Farmakokinetik özellikler
Genel özellikler
Emilim:
Pramipeksol oral uygulama sonrasında tamamen emilir. Mutlak biyoyararlanım %90'dan daha
büyüktür.
Bir Faz I çalışmasında, pramipeksol çabuk salımlı ve uzatılmış salımlı tabletler açlık durumunda
değerlendirilmiştir. Aynı günlük dozlarda günde bir kez kullanılan PEXOLA ER uzatılmış salımlı
tablet ve günde üç kez kullanılan PEXOLA çabuk salımlı tablet ile ulaşılan minimum ve doruk
plazma konsantrasyonları (C min, C maks) ve maruziyet düzeyleri (EAA) eşdeğer bulunmuştur.
Günde bir kez kullanılan PEXOLA ER uzatılmış salımlı tablet uygulaması, günde üç kez
pramipeksol çabuk salımlı tablet uygulaması ile karşılaştırıldığında, pramipeksol plazma
konsantrasyonlarında 24 saat boyunca daha az sıklıkta dalgalanmaya yol açmaktadır.
Günde bir kez PEXOLA ER uzatılmış salımlı tablet ile maksimum plazma konsantrasyonlarına 6
saat civarında ulaşılır. Maruziyet açısından kararlı duruma en geç 5 günlük bir sürekli
uygulamadan sonra ulaşılmaktadır.
Genel olarak, besinler pramipeksolün biyoyararlanımını etkilemez. Yağdan zengin bir öğün,
sağlıklı gönüllülerde, doruk konsantrasyonda (C maks) tek doz uygulamasından sonra %24, çoklu
doz uygulamasından sonra %20 civarında bir yükselmeye ve doruk plazma konsantrasyonuna
ulaşma zamanında yaklaşık 2 saatlik bir gecikmeye neden olmuştur. Total maruziyet (EAA)
eşzamanlı yiyecek alımından etkilenmemiştir. C ’daki artış klinik açıdan önemli kabul edilmez.
maks
PEXOLA ER’nin etkililik ve güvenliliğinin belirlendiği Faz III çalışmalarında, hastalara ilaçlarını
alırken yemek durumunu dikkate almalarına gerek olmadığı söylenmiştir.
Vücut ağırlığının EAA üzerinde herhangi bir etkisi olmamasına rağmen, dağılım hacmini ve
11 / 14dolayısıyla pik konsantrasyonu (C ) etkiler. Vücut ağırlığında 30 kg azalma, C ’da %45
maks maks
oranında artış ile sonuçlanır. Bununla birlikte, Parkinson hastalarında yürütülen Faz III
araştırmalarında, vücut ağırlığının, PEXOLA ER’nin terapötik etkisi ve tolerabilitesi üzerinde
klinik olarak anlamlı bir etkisi saptanmamıştır.
Dağılım:
İnsanlarda pramipeksolün proteinlere bağlanması çok düşük (< %20) ve dağılım hacmi yüksektir
(400 L). Sıçanlarda beyin dokusunda yüksek konsantrasyonlar gözlenmiştir (plazmaya kıyasla
yaklaşık 8 kat).
Biyotransformasyon:
Pramipeksol insanlarda sadece küçük bir oranda metabolize olmaktadır.
Eliminasyon:
Pramipeksol asıl olarak değişmeden böbreklerle atılır. 14C ile işaretli bir dozun yaklaşık %90'ı
böbrekler ile atılırken, feçeste %2'den daha az bulunur. Pramipeksolün total klerensi 500 mL /dk
civarında ve renal klerensi 400 mL/dk civarındadır. Eliminasyon yarı ömrü (t½), gençlerde 8
saatten, yaşlılarda 12 saate kadar değişmektedir.
Doğrusallık/Doğrusal olmayan durum:
Pramipeksol lineer kinetik gösterir ve plazma düzeylerinde hastalar arası varyasyon düşüktür.
Hastalardaki karakteristik özellikler
Yaş:
Pediyatrik popülasyon: Pramipeksolün çocuklar ve 18 yaşına kadar ergenlerdeki etkililiği ve
güvenliliği belirlenmemiştir.
Geriyatrik popülasyon: Pramipeksol yaşlılarda daha uzun bir eliminasyon yarı ömrüne sahiptir.
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Kreatinin klerensi 50 mL/dk'nın
üzerinde olan hastalarda, günlük dozun ya da doz uygulama sıklığının azaltılması gerekli değildir.
Kreatinin klerensi 30-50 mL/dk arasında olan hastalar için, 4.2 Pozoloji ve uygulama şekli
bölümüne bakınız.
Kreatinin klerensi 30 mL/dk’nın altında olan hastaların PEXOLA ER tablet ile tedavisine ilişkin
veri bulunmamaktadır (bkz. bölüm 4.2).
Karaciğer yetmezliği:
Karaciğer yetmezliğinin pramipeksol farmakokinetiği üzerindeki potansiyel etkisi
incelenmemiştir. Ancak, karaciğer yetmezliği olan hastalarda doz azaltımının gerekli olduğu
düşünülmemektedir, çünkü emilen etkin maddenin yaklaşık %90’ı böbrekler yoluyla atılmaktadır.
5.3 Klinik öncesi güvenlilik verileri
Tekrarlı doz toksisite çalışmalarında pramipeksolün temel olarak merkezi sinir sisteminde (MSS)
ve dişi üreme sisteminde, muhtemelen pramipeksolün abartılı farmakodinamik etkisinden
kaynaklanan, fonksiyonel etkiler oluşturduğu gösterilmiştir.
12 / 14Mini-domuzlarda, diyastolik ve sistolik basınçlar ve kalp hızında düşüşler kaydedilmiş;
maymunlarda da hipotansif etkiye eğilim olduğu açığa çıkarılmıştır.
Pramipeksolün reprodüktif fonksiyonlar üzerindeki olası etkileri sıçanlar ve tavşanlar üzerinde
araştırılmıştır. Pramipeksol sıçanlarda ve tavşanlarda teratojenik değildir, ama sıçanlarda
maternotoksik dozlarda embriyotoksik etki göstermiştir. Hayvan türlerinin seçimi ve araştırılan
parametrelerin kısıtlı olması nedeniyle, pramipeksolün gebelik ve erkek fertilitesi üzerindeki
advers etkileri tam olarak aydınlatılmamıştır.
Sıçanlarda cinsel gelişmede gecikme (yani, prepusyumun separasyonu ve vajinanın açılması)
gözlenmiştir. Bu durumun insanlarla olan ilintisi bilinmemektedir.
Pramipeksol genotoksik değildir. Bir karsinojenisite çalışmasında, erkek sıçanlarda gelişen Leydig
hücresi hiperplazisi ve adenomalar, pramipeksolün prolaktini inhibe edici etkisi ile açıklanmıştır.
Bu bulgunun insanlar için klinik geçerliliği bulunmamaktadır. Bu çalışmada aynı zamanda, 2
mg/kg ve daha yüksek dozlarda pramipeksolün (tuz formu), albino sıçanlarda retina dejenerasyonu
ile ilişkili olduğu bulunmuştur. Söz konusu bu bulgu, ne pigmente sıçanlarda, ne 2 yıllık bir albino
fareler karsinojenisite çalışmasında, ne de araştırılan diğer türlerde gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Hipromelloz 2208
Mısır nişastası
Karbomer 941
Silika kolloidal anhidr
Magnezyum stearat
6.2 Geçimsizlikler
Geçerli değil.
6.3 Raf ömrü
36 ay.
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
Nemden korumak için orijinal kutusu içerisinde saklanmalıdır.
6.5 Ambalajın niteliği ve içeriği
PEXOLA ER 1,5 mg uzatılmış salımlı tablet, Alu/Alu blister ambalajlarda 30 tablet içerir.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilir.
13 / 147. RUHSAT SAHİBİ
Boehringer Ingelheim İlaç Tic. A.Ş.
Esentepe Mah. Harman 1 Sok.
Nidakule Levent No: 7/9 Kat: 15
34394 Şişli / İstanbul
Tel: (0 212) 329 1100
Faks: (0 212) 329 1101
8. RUHSAT NUMARASI
133/75
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06/08/2012
Ruhsat yenileme tarihi: 29/09/2017
10. KÜB’ÜN YENİLENME TARİHİ
14 / 14