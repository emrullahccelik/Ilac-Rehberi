KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
DOPROKİN 1 mg/ml oral süspansiyon
2. KALİTATİF VE KANTİTATİF BİLEŞİM
Etkin madde: Bir mL oral süspansiyon, etken madde olarak 1 mg domperidon içerir.
Yardımcı maddeler:
Sorbitol 454,265 mg
Metil parahidroksibenzoat 1,800 mg
Propil parahidroksibenzoat 0,200 mg
Sodyum sakkarin 0,200 mg
Sodyum hidroksit pellet 0.010 mg
Yardımcı maddelerin tam listesi için, bölüm 6.1’e bakınız.
3. FARMASÖTİK FORM
Oral süspansiyon
Beyaz homojen süspansiyon
4. KLİNİK ÖZELLİKLER
4.1. Terapötik endikasyonlar
DOPROKİN, bulantı ve kusma semptomlarının hafifletilmesinde endikedir.
4.2. Pozoloji ve uygulama şekli
Pozoloji:
Erişkinler ve adolesanlar (12 yaş ve üstü, 35 kg veya üzeri):
Günlük maksimum doz 30 ml olacak şekilde, günde üç defaya kadar 10 ml (ml’sinde 1mg
domperidon içeren oral süspansiyon).
Maksimum tedavi süresi 1 haftayı aşmamalıdır.
Domperidon sadece (12 yaş üstü ve 35 kilogram üzerindeki) adölesan ve erişkinlerde
mümkün olduğunca etkili olan en düşük dozda kullanılmalıdır.
Uygulama şekli:
DOPROKİN, bulantı ve kusmayı kontrol altına almak amacıyla gerekli olan en kısa süre için
en düşük etkili dozda kullanılmalıdır. Oral DOPROKİN’in yemeklerden önce alınması
önerilmektedir. Yemeklerden sonra alındığında, ilacın emilimi bir miktar gecikmektedir.
Hastalar her bir dozu planlanan zamanda almalıdır. Eğer planlanan zaman geçmişse, unutulan
1doz atlanmalıdır ve her zamanki planlanan doza kaldığı yerden devam edilmelidir. Unutulan
dozu dengelemek için çift doz alınmamalıdır.
Ölçekli enjektörün kullanımı için Bölüm 6.6’ya bakınız.
Özel popülasyonlara ilişkin ek bilgiler
Böbrek yetmezliği:
Şiddetli böbrek yetmezliği durumlarında domperidonun eliminasyon yarı ömrü uzadığı için,
tekrarlanan uygulamalarda DOPROKİN dozunun sıklığı günde bir doz veya iki doz olacak
şekilde düşürülür ve yetmezliğin şiddetine bağlı olarak dozun azaltılması gerekebilir (bkz.
Bölüm 5.2).
Karaciğer yetmezliği:
DOPROKİN orta ve şiddetli karaciğer yetmezliği olan hastalarda kontrendikedir (bkz. Bölüm
4.3). Ancak, hafif karaciğer yetmezliği olan hastalarda doz ayarlamasına gerek yoktur (bkz.
Bölüm 5.2).
Pediyatrik popülasyon:
DOPROKİN, 12 yaş altı veya 35 kilogram altındaki bireylerde kullanılmamalıdır
Geriyatrik popülasyon:
65 yaş ve üzeri hastalarda doz ayarlaması gerekmez.
Bazı epidemiyolojik çalışmalar domperidonun, ciddi ventriküler aritmi ya da ani kardiyak
ölüm riskinde artışla ilişkilendirilebildiğini göstermiştir (bkz. Bölüm 4.8). Bu risk, 60 yaş
üzeri hastalarda ya da günde 30 mg’dan fazla doz alanlarda daha yüksek olabilir.
4.3 Kontrendikasyonlar
DOPROKİN aşağıdaki durumlarda kontrendikedir:
• Domperidon veya Bölüm 6.1’de yardımcı maddelerden herhangi birisine karşı bilinen
aşırı duyarlılık.
• Prolaktin salgılayan hipofiz tümörü (prolaktinoma).
• Gastrointestinal kanama, mekanik obstrüksiyon veya perforasyon gibi gastrik motilite
artışının tehlikeli olabileceği durumlarda.
• Orta ya da şiddetli karaciğer yetmezliği bulunan hastalarda (bkz. Bölüm 5.2)
• Özellikle QTc (elektrokardiyografide gözlenen QT aralığının uzaması) gibi kalbin
iletim aralıklarında uzama olduğu bilinen hastalarda, konjestif kalp yetmezliği gibi
altta yatan kalp hastalıkları ya da önemli elektrolit bozuklukları olan hastalarda (bkz.
Bölüm 4.4).
• Apomorfin hariç QT-aralığını uzatan ilaçlarla birlikte kullanımı durumunda (bkz.
Bölüm 4.4. ve 4.5).
• Güçlü CYP3A4 inhibitörleri ile birlikte kullanımı durumunda (QT aralığını uzatıcı
etkilerini dikkate almadan) (bkz. Bölüm 4.5).
24.4 Özel kullanım uyarıları ve önlemleri
Kardiyak etkiler
Domperidon, elektrokardiyogramda QT aralığının uzamasıyla ilişkilendirilmiştir. Pazarlama
sonrası denetim çalışmaları sırasında, domperidon alan hastalarda çok seyrek QT uzaması
durumu ve torsades de pointes vakaları tespit edilmiştir. Bu bildirimler elektrolit
anormallikleri ve eşlik eden tedaviler gibi karışıklığa neden olabilecek risk faktörlerinin de
bulunduğu hastaları kapsadığı için olaya katkıda bulunmuş olabileceği değerlendirilmiştir
(bkz. Bölüm 4.8).
Epidemiyolojik çalışmalar, domperidonun ani kardiyak ölüm veya ciddi ventriküler aritmi
riskinde artmayla ilişkili olduğunu göstermiştir (bkz. Bölüm 4.8). 60 yaşından büyük
hastalarda, günde 30 mg’dan fazla domperidon ile eş zamanlı ve QT’yi uzatan ilaç ya da
CYP3A4 inhibitörü ile kullanan hastalarda yüksek bir risk gözlenmiştir.
DOPROKİN sadece (12 yaş üstü ve 35 kilogram üzerindeki) adölesan ve erişkinlerde en
düşük etkili dozda kullanılmalıdır.
Domperidon, özellikle QTc uzaması gibi kalbin iletim aralıklarında uzama olduğu bilinen
hastalarda, önemli elektrolit bozuklukları (hipokalemi, hiperkalemi, hipomagnezemi) ya da
bradikardisi olan hastalarda veya ventriküler aritmi riskinde artışa neden olan konjestif kalp
yetmezliği gibi altta yatan kalp hastalıkları olan hastalarda kontrendikedir (bkz. Bölüm 4.3).
Elektrolit bozuklukları (hipokalemi, hiperkalemi, hipomagnezemi) ya da bradikardi,
proaritmik riski artıran durumlar olarak bilinir.
Eğer kardiyak aritmi ile ilişkilendirilebilen belirtiler meydana gelirse domperidon ile tedavi
durdurulmalıdır ve hastalar doktoruna danışmalıdır.
Hastalara herhangi bir kardiyak belirtiyi raporlamaları tavsiye edilmelidir.
Apomorfin ile kullanım
Domperidonun, apomorfin dahil QT aralığını uzatan ilaçlarla birlikte kullanımı
kontrendikedir.
Uyarılar
DOMPERİDON oral süspansiyon sorbitol (E420) içerdiğinden sorbitol intoleransı olan
hastalar için uygun olmayabilir. Mide-bağırsak rahatsızlığına ve hafif bir müshil etkisine
neden olabilir. Sorbitol bir fruktoz kaynağıdır ve nadir kalıtımsal fruktoz intolerans problemi
olan hastaların bu ilacı kullanmamaları gerekir.
Bu ürün metil parahidroksibenzoat (E218) ve propil parahidroksibenzoat (E216) içermektedir.
Parahidroksibenzoatlar alerjik reaksiyonlara (muhtemelen gecikmiş tipte) sebebiyet verebilir.
Bu tıbbi ürün her 1 mg/mL dozunda 1 mmol (23 mg)’dan daha az sodyum ihtiva eder, yani
aslında “sodyum içermez”.
34.5 Diğer tıbbi ürünler ile etkileşimler ve diğer etkileşim şekilleri
Antasit veya antisekretuvar ilaçlar DOPROKİN ile birlikte kullanıldığında, yemeklerden önce
değil sonra alınmalıdırlar; bu ilaçlar DOPROKİN oral formülasyonları ile aynı anda
alınmamalıdır. (bkz. Bölüm 5.2).
Levadopa ile birlikte kullanım
Her ne kadar levadopa dozunda bir ayarlama yapılması gerekli görülmese de domperidon
levadopa ile birlikte kullanıldığında, plazma konsantrasyonunda bir artış (maksimum %30 -
%40) görülmüştür.
Domperidonun ana metabolik yolu CYP3A4’tür. In vitro ve insan çalışmalarından elde edilen
veriler bu enzimi önemli ölçüde inhibe eden ilaçların eşzamanlı kullanımının domperidon
plazma düzeylerinin artmasına neden olabileceğini göstermiştir.
Farmakodinamik ve/veya farmakokinetik etkileşimler nedeniyle, QT aralığı uzaması oluşum
riski artmaktadır.
Aşağıdaki ilaçlarla birlikte kullanımı kontrendikedir;
QTc’yi uzatan ilaçlar (torsades de pointes riski)
• Sınıf IA antiaritmikler (ör., disopramid, hidrokinidin, kinidin)
• Sınıf III antiaritmikler (ör., amiodaron, dofetilid, dronedaron, ibutilid, sotalol)
• Bazı antipsikotikler (ör., haloperidol, pimozid, sertindol)
• Bazı antidepresanlar (ör., sitalopram, essitalopram)
• Bazı antibiyotikler (ör., eritromisin, levofloksasin, moksifloksasin, spiramisin)
• Bazı antifungal ajanlar (ör., flukonazol, pentamidin)
• Bazı antimalaryal ajanlar (ör., özellikle halofantrin, lumefantrin)
• Bazı gastrointestinal ilaçlar (ör., sisaprid, dolasetron, prucalopride)
• Bazı antihistaminikler (ör., mekuitazin, mizolastin)
• Kanser tedavisinde kullanılan bazı ilaçlar (ör., toremifen, vandetanib, vincamin)
• Diğer bazı ilaçlar (ör., bepridil, difemanil, metadon)
• Apomorfin ile birlikte uygulamanın yararı risklerden ağır basmadığı sürece birlikte
kullanılmaz. Apomorfin sadece Kısa Ürün Bigisi’nde belirtilen birlikte kullanım için
önerilen önlemler yerine getirildiği takdirde birlikte kullanılabilir. Lütfen apomorfin
kullanımı için KÜB’üne bakınız (bkz. Bölüm 4.3).
Güçlü CYP3A4 inhbitörleri (QT aralığını uzatıcı etkilerini dikkate almadan);
• Proteaz inhibitörleri (ör., ritonavir, sakinavir, telaprevir)
• Sistemik azol antifungaller (ör., itrakonazol, ketokonazol, posakonazol, vorikanazol)
• Bazı makrolidler (ör., klaritromisin, telitromisin, eritromisin)
(bkz. Bölüm 4.3).
Aşağıdaki ilaçlarla birlikte kullanılması tavsiye edilmez;
• Orta etkili CYP3A4 inhibitörleri (ör., diltiazem, verapamil ve bazı makrolidler).
Aşağıdaki ilaçlarla birlikte kullanımı dikkat gerektirir:
4Azitromisin ve roksitromisin (klaritromisin güçlü bir CYP3A4 inhibitörü olduğu için
kontrendikedir) gibi QT aralığında uzama yapan makrolidlerle olduğu gibi bradikardi ve
hpokalemiyi tetikleyen ilaçlarla birlikte.
Yukarıdaki maddeler listesi temsilidir ve durum örneklerini tam olarak kapsamamaktadır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DOPROKİN kullanımı ile çocuk doğurma potansiyeli bulunan kadınlarda kontrasepsiyon
gerekliliğine işaret edecek yeterli veri mevcut değildir.
Gebelik dönemi
Gebe kadınlarda pazarlama sonrası domperidon kullanımına ilişkin sınırlı sayıda veri
mevcuttur. Sıçanlardaki çalışmalar maternal toksik dozlarda üreme toksisitesi göstermiştir
(bkz: Bölüm 5.3). İnsanlar açısından potansiyel riski bilinmemektedir. Bu nedenle
DOPROKİN gebelik sırasında ancak beklenen terapötik yararın doğrulanabileceği durumlarda
kullanılmalıdır.
Laktasyon dönemi
Domperidon insan sütüne geçmektedir ve anne sütü ile beslenen bebekler anne ağırlığına
uygun dozun % 0,1’inden azına maruz kalır. Anne sütüne maruz kaldıktan sonra advers
etkilerin, özellikle de kardiyak etkilerin oluşumu engellenemez. Kadınlar için tedavinin yararı
ve çocuklar için de emzirmenin yararı dikkate alınarak domperidon tedavisine devam edip
etmemek ya da emzirmeye devam edip etmemek için bir karar alınmalıdır. Anne sütü ile
beslenen bebeklerde QTc için uzaması risk faktörleri bulunduğu takdirde dikkatli olunmalıdır.
Üreme yeteneği/Fertilite
Sıçanlarla yapılan bir çalışma, anne tarafından alınan toksik dozda domperidonun reprodüktif
toksisiteye neden olduğunu göstermiştir.
4.7 Araç ve makine kullanımı üzerindeki etkiler
Domperidon kullanımını takiben baş dönmesi ve somnolans gözlenmiştir (bkz. Bölüm 4.8).
Bu nedenle, hastalar DOPROKİN’in onları nasıl etkilediği belirlenene kadar araç ve makine
kullanmamaları veya zihin açıklığı ve koordinasyon gerektiren diğer aktivitelerde
bulunmamaları konusunda uyarılmalıdır.
4.8 İstenmeyen etkiler
Domperidon’un güvenliliği, 31 adet çift-kör, plasebo kontrollü çalışmada dispepsi,
gastroözofajiyal reflü hastalığı (GÖRH), İritabl Bağırsak Sendromu (İBS), bulantı ve kusma
ya da diğer ilişkili durumları olan 1275 hastada değerlendirilmiştir. Bütün hastalar en az 15
yaşında ve en az bir doz domperidon almışlardır. Ortalama toplam günlük doz 30 miligram
(10-80 mg aralığında) ve ortalama maruz kalma süresi 28 gün olarak belirlenmiştir (1-28 gün
5aralığında). Diyabetik gastroparezi, kemoterapiye bağlı ikincil semptomlar veya parkinsonizm
çalışmaları dahil edilmemiştir.
Advers ilaç reaksiyonu sıklıkları aşağıdaki kriterlere göre derecelendirilmektedir:
Çok yaygın (≥1/10), yaygın (≥1/100 ila <1/10); yaygın olmayan (≥ 1/ 1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden tahmin
edilemiyor).
Bağışıklık sistemi hastalıkları
Bilinmiyor: Anaflaktik reaksiyon (anaflaktik şok dahil)
Psikiyatrik hastalıklar
Yaygın olmayan: Libido kaybı, anksiyete, ajitasyon, sinirlilik hali
Sinir sistemi hastalıkları
Yaygın olmayan: Baş dönmesini içeren sersemlik hali, somnolans, baş ağrısı, ekstrapramidal
bozukluk
Bilinmiyor: Konvülsiyon, huzursuz bacak sendromu*
* Parkinson hastalığı olan hastalarda huzursuz bacak sendromu şiddetlenmiştir.
Göz hastalıkları
Bilinmiyor: Okülojirik kriz
Kardiyak hastalıkları
Bilinmiyor: Ventriküler aritmi, ani kardiyak ölüm, QTc uzaması, Torsades de Pointes (bkz.
Bölüm 4.4)
Gastrointestinal hastalıklar
Yaygın: Ağız kuruluğu
Yaygın olmayan: Diyare
Deri ve derialtı dokusu hastalıkları
Yaygın olmayan: Döküntü, kaşıntı, ürtiker
Bilinmiyor: Anjioödem
Böbrek ve üriner hastalıklar
Bilinmiyor: İdrar retansiyonu
Üreme sistemi ve meme hastalıkları
Yaygın olmayan: Meme ağrısı, galaktore, meme hassasiyeti
Bilinmiyor: Jinekomasti, amenore
Genel bozukluklar ve uygulama bölgesine ilişkin hastalıklar
Yaygın olmayan: Asteni
6Araştırmalar
Bilinmiyor: Karaciğer fonksiyon testlerinde anormallik, kan prolaktin seviyesinde artış
Diyabetik gastroparezi dahil ek endikasyonların olduğu ve domperidonun daha uzun süre
kullanıldığı 45 çalışmada, advers olayların (ağız kuruluğu dışında) sıklığı oldukça yüksekti.
Bu durum prolaktin artışıyla ilişkili farmakolojik olarak tahmin edilebilen olaylar için bilhassa
aşikardı. Yukarıda listelenen reaksiyonlara ek olarak, akatizi, memelerden akıntı, memelerde
büyüme, memelerde şişme, depresyon, hipersensitivite, laktasyon bozukluğu ve düzensiz
menstruasyon da bildirildi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirtiler
Doz aşımı, başlıca yeni doğanlarda ve çocuklarda bildirilmiştir. Doz aşımı semptomları olarak
ajitasyon, bilinç değişikliği, konvülsiyon, dezoryantasyon, somnolans ve ekstrapiramidal
reaksiyonlar görülebilir.
Tedavi
Domperidonun spesifik antidotu yoktur. Doz aşımı durumunda, hemen standart semptomatik
tedavi verilmelidir. QTc aralığının uzama ihtimali nedeniyle, EKG izlemi başlatılmalıdır.
Hastanın yakın tıbbi gözetim altında tutulması ve destekleyici tedavi önerilmektedir.
Antikolinerjikler veya anti-parkinson ilaçlar ekstrapiramidal bozuklukların kontrol
edilmesinde yardımcı olabilir.
Doz aşımı tedavisinde en son önerileri almak için bir zehir kontrol merkezine başvurulması
önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Fonksiyonel gastrointestinal bozukluklar için ilaçlar, propulsifler
ATC kodu: A03FA03
Domperidon, anti-emetik özelliklere sahip bir dopamin antagonistidir. Kan beyin engelini
kolaylıkla geçemez. Domperidon kullananlarda, özellikle erişkinlerde, ekstrapiramidal
bozukluklar çok nadir görülür, fakat domperidon hipofiz bezinden prolaktin salımını artırır.
Anti-emetik etkisi, periferdeki (gastrokinetik) etkilerine ve kan-beyin engelinin dışında, area
postremada yer alan kemoreseptör triger zondaki dopamin reseptörlerini antagonize etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
7domperidonun özellikle periferideki dopamin reseptörleri üzerine periferik etkili olduğunu
göstermektedir. Erkeklerde yapılan çalışmalar, oral domperidonun düşük özofajiyal basıncı
arttırdığını, antroduodenal hareketliliği arttırdığını ve gastrik boşalmayı hızlandırdığını
göstermiştir. Gastrik sekresyon üzerinde herhangi bir etki yoktur.
ICH-E14 klavuzu doğrultusunda, ayrıntılı bir QT çalışması yapılmıştır. Bu çalışma bir aktif
karşılaştırıcı, bir pozitif kontrol ve bir plasebo içeriyordu ve sağlıklı bireylerde domperidon
günlük 80 mg’a kadar (günde dört kez 10 ya da 20 mg uygulama) çıkarılmıştı. Bu çalışma ile
günde 4 kez 20 mg dozda domperidon kullanıldığında 4. günde domperidon ve plasebo
arasındaki QTc maksimal farkı başlangıca göre LS-ortalaması 3,4 milisaniye olan değişiklik
bulunmuştur. 2 taraflı % 90 güven aralığı (GA) (1,0-5,9 milisaniye) 10 milisaniyeyi geçmedi.
Bu çalışmada, domperidon 80 mg/gün’e kadar uygulandığında (tavsiye edilen maksimum
dozdan iki kat fazla) QTc ile ilgili klinik olarak hiçbir etki gözlenmemiştir.
Ancak, domperidon monoterapi olarak verildiğinde (bir günde 4 defa 10 mg uygulama), daha
önceki 2 adet ilaç-ilaç etkileşim çalışması QTc uzamasına ait bazı kanıtlar göstermiştir.
Domperidon ile plasebo arasındaki QTcF farklılığının en geniş karşılaştırmalı ortalaması
sırasıyla 5,4 milisaniye (%95 GA: -1,7-12,4) ve 7,5 milisaniyeydi (%95 GA: 0,6-14,4).
12 yaş ve altındaki bebeklerde ve çocuklarda klinik çalışma
Domperidonun 6 ay ila 12 yaşları arasındaki (ortanca yaş: 7) 292 çocukta güvenliliğini ve
etkililiğini değerlendirmek için çok merkezli, çift kör, randomize, plasebo kontrollü, paralel
grup, ileriye dönük bir çalışma yapıldı. Oral rehidrasyon tedavisine (ORT) ek olarak,
randomize edilen hastalara 0,25 mg/kg (en fazla 30 mg domperidon/gün veya plasebo, 7 gün
boyunca günde 3 defa) domperidon oral süspansiyonu verildi. Domperidon süspansiyon ile
birlikte ORT’nin ilk tedavi uygulamasından sonraki ilk 48 saat boyunca kusma olaylarını
azaltmada plasebo ile birlikte ORT’den daha etkili olduğu kanıtlanamadı (bkz. Bölüm 4.2.).
5.2 Farmakokinetik özellikler
Genel özellikler
Emilim:
Domperidon oral uygulamadan yaklaşık 1 saat sonra doruk plazma konsantrasyonuyla hızlıca
absorbe olur. Domperidonun Cmaks (ilacın kanda ulaştığı maksimum konsantrasyon) ve EAA
değerleri 10 mg ile 20 mg doz aralığında orantılı olarak artmıştır. Dört gün için domperidonun
günde 4 kez tekrarlayan dozları (5 saatte bir) ile EAA’da 2 ile 3 kat bir birikimi gözlenmiştir.
(bkz. Bölüm 4.5).
Normal bireylerde yemeklerden sonra alındığında domperidonun biyoyararlanımı artmakla
birlikte, gastro-intestinal yakınmaları olanlar, domperidonu yemeklerden 15-30 dakika önce
almalıdır. Mide asidinin azalması domperidonun emilimini bozar. Önceden alınan simetidin
ya da sodyum bikarbonat oral biyoyararlanımı azaltır (bkz. Bölüm 4.5).
Dağılım:
Domperidon %91-93 oranında plazma proteinlerine bağlanır. Radyoaktif işaretli ilaç ile
hayvanlarla yapılan çalışmalarda, dokulara büyük oranda dağıldığı, ancak beyin dokusunda
düşük konsantrasyonlarda bulunduğu gösterilmiştir. Sıçanlarda, plasentaya az miktarda geçer.
8Biyotransformasyon:
Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diyagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı küçüktür (feçes ile atılanın %10’u, idrar ile atılanın yaklaşık %1’i). Sağlıklı bireylerde
oral yolla tek doz alındığında, plazma yarılanma ömrü 7-9 saattir, ancak ciddi böbrek
yetmezliği olan hastalarda bu süre uzar (bkz. Bölüm 4.2).
Özel popülasyonlara ilişkin ek bilgiler
Böbrek yetmezliği:
Ciddi böbrek yetmezliği olan hastalarda (kreatinin klerensi<30 ml/dk/1,73 m2) domperidon
eliminasyon yarıömrü 7,4 saatten 20,8 saate yükselmiştir, fakat plazma ilaç seviyeleri sağlıklı
gönüllülerde daha düşük olmuştur. Çok küçük miktarda (yaklaşık olarak %1) değişmemiş ilaç
böbrekle atıldığı için böbrek yetmezliği olan hastalarda tek bir dozun ayarlanması ihtiyacı
olası değildir. Ancak, tekrarlayan uygulamalarda doz sıklığı yetmezliğin şiddetine bağlı
olarak günde 1 ya da 2 keze düşürülmelidir ve doz azaltılmasına ihtiyaç duyulabilir (bkz.
Bölüm 4.2).
Karaciğer yetmezliği:
Orta derecede karaciğer yetmezliği olan hastalarda (Pugh skor 7-9, Child-Pugh Sınıf B),
domperidonun EAA ve Cmaks’ı sağlıklı gönüllülerden sırasıyla 2,9 ve 1,5 kat daha yüksektir.
Serbest fraksiyonu %25 arttırılır ve terminal eliminasyon yarıömrü 15 saatten 23 saate uzar.
Hafif karaciğer yetmezliği olan hastalar, protein bağlanmasında ya da terminal yarıömürde bir
değişiklik olmaksızın, Cmaks ve EAA’ya dayanarak sağlıklı gönüllülerden bir miktar daha
düşük sistemik maruziyete sahiptirler. Ciddi karaciğer yetmezliği olan hastalarda
çalışılmamıştır. DOPROKİN, orta ya da ciddi karaciğer yetmezliği olan hastalarda
kontrendikedir (bkz. Bölüm 4.3).
5.3 Klinik öncesi güvenlilik verileri
In vitro ve in vivo elektrofizyolojik çalışmalar domperidonun insanlarda genel olarak orta
düzeyde bir riskte QT aralığını uzattığını göstermiştir.
HERG (the human Ether Related Gene) ile transfekte izole hücreler ve izole guinea pig
miyositleri ile yürütülen in vitro deneylerde, günde 3 kez 10 mg maksimum günlük doz
uygulanmasından sonra insanlardaki serbest plazma konsantrasyonu ile karşılaştırıldığında
IKr iyon kanallarından akımın inhibisyonunun IC50 değerlerine dayanarak, maruz kalma
oranları 26 ile 47 kat arasındaydı. İzole kardiyak dokularda in vitro deneylerde, aksiyon
potansiyel süresinin uzaması için güvenlilik sınırları, insanlardaki maksimum günlük doz ile
ulaşılan (günde 3 kez uygulanan 10 mg) serbest plazma konsantrasyonlarını 45 kat aştı. In
9vitro proaritmik modellerde güvenlilik sınırları (izole Langendorff perfüze kalp) maksimum
günlük doz ile ulaşılan (10 mg doz günde 3 kez uygulandı) insanlardaki serbest plazma
konsantrasyonlarını 9 ila 45 kat aşmıştır. In vivo modellerde, torsades de pointese duyarlı bir
tavşan modelinde aritmi indüksiyonu ve köpeklerde QTc uzaması için etkisizlik seviyesi,
insanlardaki maksimum günlük dozda (günde 3 kez uygulanan 10 mg) serbest plazma
konsantrasyonlarını sırasıyla 22 kat ve 435 kattan daha fazla aşmamıştır. Anestezi uygulanmış
guinea pig modelinde, yavaş intravenöz infüzyonu takiben, insanlardaki maksimum günlük
doz (günde 3 kez uygulanan 10 mg) ile ulaşılan toplam plazma konsantrasyonlarından 3 kat
daha fazla olan 45,4 ng/ml’lik toplam plazma konsantrasyonlarında QTc üzerinde hiçbir etki
görülmemiştir. Oral yoldan domperidona maruz kaldıktan sonra, insanlar için sonraki
çalışmanın geçerliliği belirsizdir.
Domperidonun, CYP3A4 ile metabolizmasının inhibisyonu varlığında, serbest plazma
konsantrasyonları 3 kata kadar çıkabilir.
Anne tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
Bu çalışmanın insanlar için oral olarak uygulanan domperidon maruziyetine ilişkin önemi
belirsizdir.
6. FARMASÖTİK ÖZELLİKLER
6.1 Yardımcı maddelerin listesi
Sorbitol
Metil parahidroksibenzoat
Propil parahidroksibenzoat
Mikrokristalin selüloz
Sodyum sakkarin
Sodyum hidroksit pellet
Polisorbat 20
Saf su
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25˚C’nin altındaki oda sıcaklığında saklayınız.
106.5 Ambalajın niteliği ve içeriği
Doprokin 1 mg/ml Oral Süspansiyon adlı ürünümüzde primer ambalaj materyali olarak; 200
ml’lik bal (amber) renkli Tip III cam şişelere doldurulur ve HDPE gövde, LDPE emniyet
halkası ve tıpaya sahip beyaz plastik kapak ile kapatılır.
Bir karton kutu, 1 adet kullanma talimatı, 1 adet şişe ve 1 adet ölçekli enjektör içerir. (5 ml =
20 kg olacak şekilde orantılanmış, üzerinde hem ml hem de kg olarak belirtilmiş 5 ml’lik
ölçekli enjektör)
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün veya atık maddeler ‘Tıbbi Atıkların Kontrolü yönetmeliği’ ve
‘Ambalaj Atıklarının Kontrolü yönetmelikleri’ ne uygun olarak imha edilmelidir.
Çocuklar için kg ölçekli enjektörün kullanışı:
- Kullanmadan önce şişeyi çalkalayınız.
- Plastik kapağı açınız.
Enjektörü kullanmak için yapılması gerekenler:
- Enjektörü, şişenin içine daldırınız.
- Alt taraftaki halkayı sabit tutarak, üst enjektör halkasını yukarı doğru çekmek suretiyle
istenen dozaja (veya hasta için ağırlığına) göre ayarlayınız.
- Alt taraftaki halkayı tutarak, tüm enjektörü şişeden çıkarınız.
- Enjektörü hastanın içine boşaltarak sıvıyı uygulayınız.
- Şişeyi kapayınız.
- Enjektörü su ile temizleyiniz.
7. RUHSAT SAHİBİ
World Medicine İlaç San ve Tic. A.Ş.
Bağcılar / İstanbul
8. RUHSAT NUMARASI
2023/53
9. İLK RUHSAT TARİHİ/RUHSAT YENİLEME TARİHİ
27.02.2023
10. KÜB’ÜN YENİLENME TARİHİ
11