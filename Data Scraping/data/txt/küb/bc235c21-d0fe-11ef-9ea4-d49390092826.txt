KISA ÜRÜN BİLGİSİ
1. BEŞERİ TIBBİ ÜRÜNÜN ADI
VICKS VAPODRY® 10 mg + 20 mg + 2 mg / 5 ml şurup
2. KALİTATİF VE KANTİTATİF BİLEŞİMİ
Her 5 ml’de (1 ölçek),
Etkin maddeler:
Dekstrometorfan hidrobromür 10 mg
Psödoefedrin hidroklorür 20 mg
Klorfeniramin maleat 2 mg
Yardımcı maddeler:
Sodyum benzoat 5 mg
Sodyum sitrat dihidrat 100 mg
Sorbitol çözeltisi (% 70’lik) 100 mg
Alkol (% 95) 428,5 mg
Şeker (sukroz) 2,55 g
Ponso 4R (E124) 0,16 mg
Yardımcı maddeler hakkında ilave bilgi için bölüm 4.4’e bakınız.
Yardımcı maddeler için 6.1’e bakınız.
3. FARMASÖTİK FORM
Şurup
Opak, pembe renkte, mentol-kiraz koku ve tadında, viskoz likit.
4. KLİNİK ÖZELLİKLER
4.1 Terapötik endikasyonlar
Boğaz ve bronşlarda tahriş, iritasyon, alerjik nedenler ile oluşabilen gece ve gündüz
öksürüklerinin semptomatik tedavisinde kullanılır. Solunum yolları mukozasının
dekonjesyonunu sağlar.
14.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
12 yaş ve üzerindeki hastalarda, günde 3-4 kez 1-2 ölçek (5-10 ml) (1 ölçek=5 ml)
kullanılmalıdır.
Uygulama şekli:
Oral kullanım içindir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda kullanılırken dikkatli olunmalıdır.
Böbrek fonksiyonlarında ağır bozukluk olan kişilerde kullanılmamalıdır.
Karaciğer yetmezliği:
Karaciğer yetmezliği olan hastalarda kullanılırken dikkatli olunmalıdır.
Karaciğer fonksiyonlarında ağır bozukluk olan kişilerde kullanılmamalıdır.
Pediyatrik popülasyon:
12 yaş ve altındaki çocuklarda kullanılmamalıdır.
Geriyatrik popülasyon:
60 yaşın üzerindeki hastalarda kullanımından kaçınılmalıdır (Bkz. 4.4 Özel kullanım uyarıları
ve önlemleri).
4.3 Kontrendikasyonlar
VICKS VAPODRY;
- İçeriğinde bulunan maddelerden herhangi birine karşı aşırı hassasiyeti,
- Ağır koroner arter hastalığı,
- Epilepsi,
- Kronik obstrüktif akciğer hastalığı (KOAH),
- Bronşiyal astım,
- Solunum yetmezliği ve solunum depresyonu,
- Pnömoni,
- Ağır karaciğer fonksiyon bozukluğu (Child-Pugh kategorisi >9) / akut hepatit,
2- Şiddetli akut ya da kronik böbrek hastalığı/böbrek yetmezliği,
- Ağır hipertoni,
- Şiddetli taşikardinin eşlik ettiği herhangi bir hastalık durumunda,
- Şiddetli hipertansiyon ya da kontrol altına alınamamış hipertansiyon,
- Monoamino oksidaz inhibitörleri ile tedavi olanlarda (VICKS VAPODRY kullanımından
önceki 14 gün içinde MAOİ (bir antibakteriyel olan furazolidon dahil) RIMA almış ve/veya
almaya devam eden hastalarda kontrendikedir. Psödoefedrin ve bu tip bir ilacın aynı zamanda
kullanılması kan basıncında yükselmeye neden olabilir.
- Diğer sempatomimetik ilaçlar (dekonjestanlar, iştah bastırıcı ilaçlar ya da amfetamin benzeri
psikostimülanlar) ve beta-blokörlerle birlikte kullanım,
- Miksiyon sonrası mesanede bir miktar idrarın kaldığı, prostat adenomu
- Mesane boyunda obstrüksiyon,
- Stenoz yapan peptik ülser,
- Diabetes mellitus olanlarda,
- Piloroduodenal obstrüksiyon,
- Hipertiroidizmi olanlarda,
- Glokomu olanlarda,
- Feokromositoma hastalarında,
- 12 yaşın altındaki çocuklarda,
- Herediter yapısal hiperbilirubinemisi (Morbus Moulengracht) olan kişilerde kullanılmamalıdır.
4.4 Özel kullanım uyarıları ve önlemleri
Sigara içme, astım ve amfizem ile birlikte ortaya çıkan ve uzun süre devam eden kronik
öksürüklerde doktor denetimi olmadan kullanılmamalıdır.
Fizyolojik ilaç bağımlılığı yaratabileceği ve Merkezi Sinir Sisteminde (MSS’de) istenmeyen
etkilere sebebiyet verebileceğinden önerilen dozdan daha fazla veya daha uzun süre
kullanılmamalıdır.
60 yaş üzerindeki hastalarda, hipertansiyonu, hipertitoizmi, diabetes mellitusu,
kardiyovasküler hastalığı, iskemik kalp hastalığı, aritmisi, glokomu, böbrek yetmezliği veya
prostat hipertrofisi (hiperplazisi) olan hastalarda kullanımından kaçınılmalıdır. Kullanılması
durumunda 5 günden daha uzun süre kullanımından kaçınılmalıdır.
Normotansif hastalarda psödoefedrinin görünür hiçbir presör etkisi olmamakla beraber,
VICKS VAPODRY hafif-orta şiddette hipertansiyonu olan hastalarda dikkatle kullanılmalıdır
(bkz. kontrendikasyonlar, Diğer tıbbi ürünler ile etkileşimler ve diğer etkileşim şekilleri).
Kontrol edilemeyen hipertansiyonu olan hastalarda VICKS VAPODRY’ın kan basıncı
üzerindeki etkisi gözlenmelidir.
Anemisi olanlar, akciğer hastaları, karaciğer ve böbrek fonksiyon bozukluğu olan hastalarda
doktor kontrolü altında dikkatli kullanılmalıdır.
Halüsinasyonlar, huzursuzluk, uyku düzensizliği oluştuğunda kesilmelidir.
3Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
Böbrek ve karaciğer yetersizliği olan hastalarda günlük dozun azaltılması gerekebileceğinden
doktor kontrolünde kullanılmalıdır.
Psödoefedrin hidroklorür, klorfeniramin maleat ve dekstrometorfan hidrobromür içeren diğer
ilaçların VICKS VAPODRY ile eşzamanlı kullanımından kaçınılmalıdır.
Posterior geri dönüşümlü ensefalopati sendromu (PRES) ve geri dönüşümlü serebral
vazokonstriksiyon sendromu (RCVS)
Psödoefedrin içeren ilaçların kullanımıyla PRES ve RCVS vakaları bildirilmiştir. (bkz. Bölüm
4.8). Risk, şiddetli veya kontrol altına alınamayan hipertansiyon veya şiddetli akut ya da kronik
böbrek hastalığı/ böbrek yetmezliği bulunan hastalarda artmaktadır. (bkz. Bölüm 4.3).
Aşağıda belirtilen semptomların ortaya çıkması halinde psödoefedrin kullanımı bırakılmalı ve
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı
(kısa sürede başlayan ve çok kısa sürede en yüksek şiddete ulaşan baş ağrısı), mide bulantısı,
kusma, konfüzyon, nöbet ve/veya görme bozuklukları. Bildirilen PRES ve RCVS vakalarının
çoğu ilacın kullanımının bırakılması ve uygun tedavi uygulamasının ardından düzelmiştir.
Psödoefedrin ile iskemik kolit belirtileri olmuştur. Şayet abdominal ağrı, rektal kanama ya da
iskemik kolitin diğer semptomları gelişirse, psödoefedrin derhal durdurulmalı ve doktora
başvurulmalıdır.
Şiddetli karaciğer ve böbrek yetmezliği olanlarda, özellikle birlikte kardiyovasküler bir
hastalığı olanlarda dikkatli olunmalıdır.
Perhiz durumlarında kullanılmamalıdır.
Psikoz durumlarında kullanılmamalıdır.
Ameliyat durumunda tedavinin birkaç gün önceden durdurulması önerilir. Halojenli
anestetiklerin kullanılması, hipertansif kriz riskini arttırır.
Karaciğer enzim aktivitelerindeki belirli genetik varyasyonlar dekstrometorfan
metabolizmasını bozabileceği ve bu hastalarda dekstrometorfan ekskresyonu
azalabileceğinden, günlük dozun azaltılması gerekebilir.
VICKS VAPODRY, sorbitol içerdiğinden, nadir kalıtımsal früktoz intolerans problemi olan
hastaların bu ilacı kullanmamaları gerekir.
Alkol ya da greyfurt suyu ile birlikte kullanılmamalıdır.
Bu tıbbi ürün şeker (sukroz) içerir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Bu tıbbi ürün her dozunda sodyum sitrat ve sodyum benzoat içerir. Bu durum, kontrollü
sodyum diyetinde olan hastalar için göz önünde bulundurulmalıdır.
Bu tıbbi ürün hacmin yaklaşık % 10’u kadar; ölçek başına (5 ml) yaklaşık 428 mg alkol içerir.
Yani her ölçekte, 10 ml biraya ya da 4,5 ml şaraba eşdeğer gibi. Bu nedenle, alkol bağımlılığı
olanlar için zararlı olabilir. Hamile veya emziren kadınlar, çocuklar ve karaciğer hastalığı ya
da epilepsi gibi yüksek risk grubundaki hastalar için dikkate alınmalıdır.
Bu tıbbi ürün ponso 4R içerir. Alerjik reaksiyonlara sebep olabilir.
44.5 Diğer tıbbi ürünler ile etkileşimler ve diğer etkileşim şekilleri
Psödoefedrin
VICKS VAPODRY MAOI/RIMA alanlarda kullanılmamalıdır. Trisiklik antidepresanlar, iştah
bastırıcı ilaçlar, sempatomimetik ajanlar (dekonjestanlar, iştah bastırıcılar ve amfetamin
benzeri psikostimülanlar gibi) ve sempatomimetik aminlerin katabolizmasını etkileyen
monoamin oksidaz inhibitörleri (furazolidon dahil) ile beraber kullanılması bazen kan
basıncının yükselmesine neden olabilir (bkz. Kontrendikasyonlar). Moklobemid ve oksitosin
ile birlikte kullanımı tansiyon yükselmesine sebebiyet verebilir. Psödoefedrin içermesinden
dolayı VICKS VAPODRY, bretilyum, betanidin, guanetidin, debrizokin, metildopa ve alfa ve
beta adrenerjik blokör ilaçlar gibi sempatik aktiviteyi engelleyen hipotansif ilaçların etkisini
kısmen tersine çevirir (bkz. Özel kullanım uyarıları ve önlemleri). Kardiyak glikozidler
distrimi riskine, ergot alkaloidleri ise ergotism riskine sebep olabilir.
Dekstrometorfan
Kodeinin aksine, dekstrometorfan narkotik etkisi bulunmayan bir öksürük gidericidir ve SSS
üzerinde hiçbir uyarıcı etki oluşturmaz.
İlaç-İlaç Etkileşimleri
Monoamin oksidaz (MAO) inhibitörleri
MAO inhibitörleriyle eş zamanlı kullanım; mide bulantısı, koma, hipotansiyon, bacaklarda
titreme, kas spazmları ve hiperpireksiyi içeren semptomlarla seyreden serotonin sendromu
riskindeki artıştan dolayı kontrendikedir ve kalp krizi veya ölüme neden olabilir.
(İlaç örnekleri: Klorjilin, iproniazid, izokarboksazid, linezolid, moklobemid, nialamid, parjilin,
fenelzin, prokarbazin, rasajilin, selejilin, toloksaton, tranilsipromin).
MAO inhibitörleri ile tedavi gören kişilerde VICKS VAPODRY kullanımı için ilaç kesildikten
sonra en az 2 hafta geçmesi gerekir.
Serotonin geri alım inhibitörleri (SSRI)
SSRI’lerle eş zamanlı kullanım; mide bulantısı, koma, hipotansiyon, bacaklarda titreme, kas
spazmları ve hiperpireksiyi içeren semptomlarla seyreden serotonin sendromu riskindeki
artıştan dolayı kontrendikedir ve kalp krizi veya ölüme neden olabilir (ilaç örnekleri:
Paroksetin, fluoksetin, sertralin, sibutramin).
CYP2D6 inhibitörleri
Dekstrometorfan ve CYP2D6’yı inhibe ettiği bilinen ilaçların birlikte uygulanması, yüksek
dekstrometorfan konsatrasyonlarına neden olabilir (İnhibitör olduğu bilinen ilaç örnekler:
kinidin, paroksitin, haloperidol, paroksetin, kinidin, fluoksetin).
Mukolitik ajan
Asetilsistein veya guaifenesin gibi mukolitik ajanlarla eş zamanlı uygulama, salgı azalmasına
neden olabilir.
5SSS depresanları (ör. hipnotikler, sedatifler, sakinleştiriciler, anti-anksiyolitik ajanlar)
Dekstrometorfanla birlikte kullanıldığında bu ajanların etkileri artabilir.
İlaç-Gıda Etkileşimi
Greyfurt Suyu
Greyfurt suyu tüketimi dekstrometrofanın biyoyararlanımını, absorpsiyonunu ve atılmasını
artırabilir. Kişinin metabolik fenotipindeki farklılıklar bu etkileşimin kapsamını etkiler.
Klorfeniramin maleat
Klorfeniramin, santral sinir sistemine etkili ilaçların (sempatomimetikler, antidepresanlar)
etkilerini arttırabilirler.
Alkol, barbitüratlar, hipnotikler, opioid analjezikler, anksiyolitikler ve antipsikotikler gibi
santral sinir sistemi depresanlarının etkilerini arttırabilirler.
Klorfeniramin, fenitoin metabolizmasını inhibe eder, bu nedenle toksisitesine neden olabilir.
Antihistaminikler derideki histamin yanıtını baskılayabileceği için alerji testleri yapılmadan
birkaç gün önce kesilmelidir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İlaç kullanıldığı sürece gebelikten korunmak için gerekli önlemler alınmalıdır.
Gebelik dönemi
VICKS VAPODRY gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ ve-
veya/doğum/ve-veya/doğum sonrası gelişim üzerindeki etkiler bakımından yetersizdir (bkz.
5.3 Klinik öncesi güvenlilik verileri). İnsanlara yönelik potansiyel risk bilinmemektedir.
Bu koşullarda ilaç, ancak sağlayacağı yararın fetus üzerindeki olası riskten daha ön planda
olduğu durumlarda kullanılmalıdır.
Laktasyon dönemi
Psödoefedrin anne sütüne geçer. Ancak, emen çocuk için sakıncaları bilinmemektedir.
Dekstrometorfan ve metaboliti olan dekstrorfan anne sütüne çok az miktarda geçer. Ancak,
emzirme döneminde VICKS VAPODRY kullanılması önerilmez.
6Üreme yeteneği/Fertilite
Üreme yeteneği üzerinde etkileri yeteri kadar araştırılmamıştır.
4.7 Araç ve makine kullanımı üzerindeki etkiler
Baş dönmesi, uyku hali, yorgunluk, distoni ve görsel halüsinasyonlara sebebiyet
verebileceğinden VICKS VAPODRY kullanırken araç ve makine kullanılmamalı, dikkat
gerektiren, tehlikeli işleri yapmaktan kaçınılmalıdır. Eş zamanlı olarak alkol tüketilmemelidir.
4.8 İstenmeyen etkiler
Listelenen istenmeyen etkiler spontan raporlara dayanmaktadır. Spontan olarak rapor edilen
vaka hacmi, gerçek sıklık bilgisini doğru bir şekilde temsil etmemektedir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100);
seyrek (≥ 1/10.000 ila < 1/1.000); çok seyrek (< 1/10,000); bilinmiyor (eldeki verilerden
hareketle tahmin edilemiyor).
Psödoefedrin:
Endokrin hastalıklar
Bilinmiyor: Tiroid bezinin aktivitesinde hafif artış, hepatik enzim artışı.
Psikiyatrik hastalıklar
Yaygın: Sinirlilik, uykusuzluk
Yaygın olmayan: Yorgunluk, telaş hali, ajitasyon (huzursuzluk)
Seyrek: Halüsinasyon (özellikle çocuklarda), paranoid delüsyon, huzursuzluk, eksitabilite.
Sinir sistemi hastalıkları
Yaygın: Sersemlik, baş dönmesi, baş ağrısı, huzursuzluk, uykusuzluk, midriyazis, kas zayıflığı
ve tremorları, uyku bozuklukları
Bilinmiyor: İritabilite, anksiyete, baş ağrısı, Posterior geri dönüşümlü ensefalopati sendromu
(PRES) (bkz. Bölüm 4.4), Geri dönüşümlü serebral vazokonstriksiyon sendromu (RCVS) (bkz.
Bölüm4.4)
Kardiyak hastalıklar:
Seyrek: Taşikardi, diğer kardiyak disritmiler, prekordiyal ağrı, palpitasyonlar, ventrikül aritmi
Vasküler hastalıklar
Seyrek: Kan basıncı artışı*
*Sistolik kan basıncı artışı gözlenmiştir. Terapötik dozlarda psödoefedrinin kan basıncı
üzerindeki etkisi klinik olarak anlamlı değildir.
7Gastrointestinal hastalıklar
Yaygın: Bulantı, kusma, mide sorunları, ağız kuruluğu, diyare
Deri ve deri altı doku hastalıkları
Seyrek: İritasyonlu veya iritasyonsuz deri döküntüleri, hipersensitivite reaksiyonları, diğer
sempatomimetiklerle çapraz reaksiyon, alerjik dermatit*
* Psödoefedrin kullanımı ardından bronkospazm, anjiyoödem gibi sistemik belirtileri
olan/olmayan çeşitli alerjik deri reaksiyonları bildirilmiştir.
Böbrek ve idrar yolu hastalıkları
Yaygın olmayan: Dizüri, erkek hastalarda üriner retansiyon (önceden mevcut bir prostatik
büyüme bu durumu hazırlayıcı faktör olabilir.)
Dekstrometorfan:
Bağışıklık sistemi hastalıkları
Bilinmiyor: İlgili laboratuvar ve klinik görünüm ile belirginleşen hipersensitivite ve anafilaktik
reaksiyon; astım sendromu, potansiyel olarak cildi, solunum yollarını, gastrointestinal kanalı
ve kardiyovasküler sistemi hafif ila orta düzeyde etkileyen reaksiyonlar dahil döküntü, ürtiker,
ödem, prurit ve kardiyo-respiratuvar distresi içerir.
Metabolizma ve beslenme hastalıkları
Bilinmiyor: İştahsızlık
Psikiyatrik hastalıklar
Seyrek: Sinirlilik, uykusuzluk, anksiyete. Önerildiği gibi kullanıldığında görsel halüsinasyon
ve konfüzyon meydana gelebilir. Aşırı doz kullanımda çok daha belirgin advers etkiler görülür.
Sinir sistemi hastalıkları
Yaygın olmayan: Uyuşukluk, sersemlik
Bilinmiyor: Sinirlilik, baş dönmesi, uyku basması, yorgunluk, distoni
Kulak ve iç kulak hastalıkları
Bilinmiyor: Vertigo
Kardiyak hastalıklar
Bilinmiyor: Aritmi
Vasküler hastalıklar
Bilinmiyor: Hipertansiyon
8Gastrointestinal hastalıklar
Yaygın: Mide bulantısı, kusma, abdominal rahatsızlık, kabızlık, diyare
Deri ve deri altı doku hastalıkları
Bilinmiyor: Burunda kuruluk, döküntü, ürtiker, prurit, eritem, alerjik dermatit
Böbrek ve idrar yolu hastalıkları
Bilinmiyor: İdrar yapmada zorluk (daha çok prostat hipertrofisinde)
Klorfeniramin maleat:
Kan ve lenf sistemi hastalıkları
Seyrek: Anemi, hemolitik anemi, methemoglobinemi, trombositopeni, trombositopenik
purpura, lökopeni, nötropeni, pansitopeni, agranülositoz
Metabolizma ve beslenme hastalıkları
Seyrek: Anoreksi
Psikiyatrik hastalıklar
Seyrek: Depresyon, kâbuslar
Sinir sistemi hastalıkları
Seyrek: Baş dönmesi, iritabilite, konsantre olamama
Bilinmiyor: Baş ağrısı, sedasyon, çocuklarda paradoksikal eksitasyon, yaşlılarda konfüzyonal
psikoz
Göz hastalıkları
Seyrek: Bulanık görme
Kulak ve iç kulak hastalıkları
Seyrek: Tinnitus
Kardiyak hastalıklar
Seyrek: Taşikardi, palpitasyon, aritmi
Vasküler hastalıklar
Seyrek: Hipotansiyon
Solunum, göğüs hastalıkları ve mediastinal hastalıklar
Seyrek: Bronşial sekresyonda kalınlaşma
9Gastrointestinal hastalıklar
Seyrek: Bulantı, kusma, dispepsi, karın ağrısı, diyare
Bilinmiyor: Ağız kuruluğu
Hepato-bilier hastalıklar
Seyrek: Sarılık dahil hepatit
Deri ve derialtı doku hastalıkları
Bilinmiyor: Ürtiker, eksfoliyatif dermatit dahil alerjik reaksiyonlar, fotosensitivite, deri
reaksiyonları
Kas-iskelet bozuklukları, bağ doku ve kemik hastalıkları
Bilinmiyor: Kas seğirmesi ve inkoordinasyon
Böbrek ve idrar yolu hastalıkları
Bilinmiyor: Üriner retansiyon
Genel bozukluklar ve uygulama bölgesine ilişkin hastalıklar
Seyrek: Halsizlik, göğüs sıkışması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Klorfeniramin maleat
Semptomlar: Belirtiler aşırı doz alımından sonra birkaç saat içinde ortaya çıkar. Sedasyon, SSS
paradoksal stimülasyonu, toksik psikoz, nöbet, apne, konvülsiyonlar, antikolinerjik etkiler,
distonik reaksiyonlar ve aritmi dahil kardiyovasküler kolaps
Tedavi: Klorfeniramin maleatın aşırı dozu genellikle antihistaminik/antikolinerjik ilaçların
aşırı doz alımı gibi tedavi edilir. Gastrik lavaj veya ipeka şurubuyla emezis yoluyla tedaviye
başlanmalıdır. Ardından aktif kömür ve katartikler uygulanarak absorbsiyonu azaltılır. Diğer
semptomatik ve destekleyici önlemler kalp, solunum, böbrek ve karaciğer fonksiyonları ve
sıvı-elektrolit dengesine göre özel dikkatle uygulanmalıdır.
Hipotansiyon ve aritmiler tedavi edilmelidir. SSS konvülsiyonları IV diazepam ile tedavi
edilebilir. Ciddi durumlarda hemoperfüzyon kullanılabilir.
10Psödoefedrin
Semptomlar: Psödoefedrin doz aşımında eksitasyon, huzursuzluk, halüsinasyon, hipertansiyon
ve aritmi gibi merkezi sinir sistemi ve kardiyovasküler sistem semptomları ortaya çıkabilir.
Şiddetli olgularda psikoz, konvülsiyon, koma ve hipertansif kriz gelişebilir. Potasyumun hücre
dışından hücre içine kayması nedeniyle serum potasyum düzeyi düşebilir.
Tedavi: Solunum destekleyici ve koruyucu ve konvülsiyonları kontrol edici önlemler
alınmalıdır. Endike olduğu takdirde gastrik lavaj uygulanmalıdır. Mesane kateterizasyonu
gerekebilir. Beta blokörler kardiyovasküler kompliksayonları ve hipokalemiyi düzeltebilir.
İstenirse, psödoefedrin atılımının hızlandırılması için diürezi veya diyaliz yapılabilir.
Dekstrometorfan
Akut aşırı doz/endikasyon dışı kullanım
Dekstrometorfan doz aşımı yan etkiler bölümünde liste halinde sunulana benzer etkilere neden
olabilir. Çok fazla aşırı dozu takiben ek semptom olarak eksitasyon, zihinsel karışıklık,
yorgunluk, sinirlilik ve huzursuzluk, sersemlik, ataksi, distoni, halusinasyonlar, psikoz ve
solunum baskılanması görülebilir.
Aşırı dozda dekstrometorfan kullanan hastalar alımdan birkaç saat sonra hantal, hiperkinetik
ve ataksik olabilir. Kusma, uyuşukluk, baş dönmesi, bulanık görme, midriyazis, miyozis,
nistagmus, görsel ve işitsel halüsinasyonlar ortaya çıkabilir. Daha sonra trunkal ataksiyle
birlikte sabit duramama ve dengesiz yürüme gözlenir. Şiddetli vakalarda, özellikle beraberinde
yüksek dozlarda alkol alınırsa derin nefes alamama, idrar retansiyonu, stupor veya koma
meydana gelebilir.
Kronik aşırı doz/endikasyon dışı kullanım
Yüksek dozlarda, dekstrometorfanın kronik doz aşımına/suistimale yol açabilecek öforik
etkileri vardır. Ajitasyon, vertigo, solunum depresyonu, hipotansiyon, taşikardi, kas sertliği,
ataksi gibi çeşitli advers reaksiyonlar ile halüsinasyon ve bilinç değişikliği gibi psikotik
durumlar bildirilmiştir.
Yoksunluk semptomları
Klinik çalışmalar dekstrometorfanın, kısa bir süre yüksek deneysel dozlarda kullanıldığında
dahi fiziksel bağımlılık ya da tolerans artışına bağlı gelişen etki kaybı yaratmadığını veya
yoksunluk semptomlarına neden olmadığını doğrulamaktadır. Ancak günlük, uzun süreli
kullanımla tolerans ve fiziksel bağımlılık gelişebilir. Dekstrometorfan için hafif yoksunluk
semptomları belgelenmiştir ve bunlar arasında huzursuzluk, kas veya kemik ağrıları, insomnia,
diyare, kusma ve soğuk basması yer almaktadır.
Tedavi: Özel bir dekstrometorfan antagonisti olarak nalokson çocuklarda başarılı bir şekilde
kullanılmıştır.
115. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer öksürük ve soğuk algınlığı preparatları
ATC Kodu: R05X
Dekstrometorfan
Dekstrometorfan hidrobromür, opioid olmayan, öksürüğü santral sinir sistemindeki etkisiyle
baskı altına alan (antitussif) ilaçlardandır. Beyin sapındaki medulla oblangata bölgesindeki
öksürük merkezi üzerindeki santral etkisiyle öksürük refleksini baskılar. Antitusif etki gücü
kodeininkine eşit veya daha fazladır ve biraz daha uzun sürer.
Etki mekanizmasını medulla oblongatada bulunan üzerindeki öksürük merkezi üzerinde
gösterir ve etkisi öksürük refleksinin, santral sinir sistemi reseptörlerinin duyarlılık eşiğini
artırarak inhibisyonu şeklindedir. 10-20 mg’lık tek bir oral dekstrometorfan dozu 1 saat içinde
antitussif etkisini gösterir ve etkisi en az 4 saat sürer.
Psödoefedrin
Doğrudan veya dolaylı sempatomimetik aktivite gösteren bir üst solunum yolu dekonjestanıdır.
Efedrinin steroizomeridir, benzer etki göstermesine rağmen santral sinir sistemi üzerindeki
etkileri ve vazopressör yan etkileri önemli ölçüde azdır. Psödoefedrin, 4 saat süren dekonjestan
etkisine 30 dakika içinde ulaşır. Solunum yolu mukozası üzerindeki alfa-adrenerjik reseptörler
üzerinden vazokonstiksiyon yoluyla dekonjestan etki gösterir. Bronkospazmların
rahatlatılmasını, bronş mukozasının dekonjestiyonunu sağlar, solunum yollarında oluşan
hiperemi, ödem ve nazal konjesyonu azaltır. Ayrıca, sinus sekresyonunun drenajı artabilir ve
östaki borusundaki tıkanıklığı giderebilir.
Klorfeniramin
Öksürük ve soğuk algınlığının semptomatik tedavisine yönelik kullanılan ilaçlarda sıkça
kullanılan bir antihistaminiktir. H1 reseptörlerine bağlanarak histaminin etkisini antagonize
eder. Kılcal damarlardaki geçirgenliği azaltarak burun akıntısı, aksırma, gözde sulanma ve
kaşıntı gibi belirtileri giderir.
Sorbitol ile tatlandırılmıştır. Diş çürümelerine neden olmaz ve diyabetliler için uygundur.
5.2 Farmakokinetik özellikler
Dekstrometorfan
Emilim:
Dekstrometorfan metabolizmasındaki bireysel farklılıklar nedeniyle, farmakokinetik
değerleri oldukça değişkendir. 20 mg dekstrometorfan dozunun alınmasını takiben
sağlıklı gönüllülerde, uygulamadan 2,5 saat sonra Cmaks litrede <1 mikrogramdan 8
mikrograma değişkenlik göstermiştir.
Biotransformasyonu çok hızlı gerçekleşir. Terapötik dozların oral kullanımı sonrasında
metabolize olmamış ilacın plazma konsantrasyonu çok düşük seyrettiğinden (<0,01
12mikrogram/ml), ilacın yarılanma-ömrü tam olarak ölçülemez. Levometorfana
metabolizması söz konusu değildir. Ana metabolit olan dekstrometorfan, 15 dakika
içinde kanda saptanabilir ve 1-2 saat sonra doruk plazma konsantrasyonuna ulaşır.
Dağılım:
Dokulardaki dağılımı hızlıdır. Plasenta engelinden geçer.
Biyotransformasyon:
Biyotransformasyon: dekstrometorfan oral alımı takiben karaciğerde hızlı ve geniş
ölçüde ilk geçiş metabolizmasına uğrar. Ana metabolitler, dekstrorfan ve dekstrorfanın
glukuronat ve sülfat ester formlarıdır. İnsan gönüllülerde genetik olarak kontrol edilen o-
demetilasyon dekstrometorfan farmakokinetiğinin başlıca determinantıdır. Bu
oksidasyon sürecinin farklı fenotipleri vardır ve bu denekler arasında oldukça değişken
bir farmakokinetiğe yol açar. Dekstrorfan başlıca metabolit olup antitussif etkisi de
vardır. Bunun dışında idrarda üç metoksimorfinan ve üç hidroksimorfinan saptanır.
Eliminasyon:
Metabolize olmayan dekstrometorfan, üç demetillenmiş morfinan metabolitiyle beraber:
dekstrorfan (3-hidroksi-N-metilmorfinan olarak da bilinir.), 3-hidroksimorfinan ve 3-
metoksimorfinan idrardaki konjugasyon ürünleri olarak bilinir. Değişmemiş ilaç ve
antitussif özelliğe sahip metabolitler idrarla vücuttan atılır. Yaklaşık 6,5 saatlik
eliminasyon yarılanma ömrüne sahip dekstrometorfan ve metabolitlerinin %85’inden
fazlası idrarla atılır.
Doğrusallık ve doğrusal olmayan durum:
Veri mevcut değildir.
Psödoefedrin
Emilim:
Oral uygulama sonrasında barsaktan emilimi hızlı ve tamdır.
Dağılım:
Hem kan-beyin hem de plasenta engellerinden geçmektedir. Psödoefedrinin görünen
dağılım hacmi (Vd/F) yaklaşık 2,8 l/kg’dır.
Biyotransformasyon:
Karaciğerde hemen hemen hiç biotransformasyona uğramaz. Özellikle de
monoaminooksidaz tarafından metabolizması söz konusu değildir. Psödoefedrinin
plazma yarılanma ömrü (t ) yaklaşık 5,5 saattir. Erkeklerde psödoefedrin çok az
1/2
metabolize olur, yaklaşık %90’ı değişmeden idrarla atılır. Yaklaşık %1’i karaciğerde
metabolize olur, N-demetilasyon ile norpsödoefedrine dönüşür.
Eliminasyon:
Psödoefedrin ve metaboliti idrar ile atılır; dozun % 55 ile % 90’ı herhangi bir değişikliğe
uğramadan atılır. Psödoefedrinin görünen total vücut klerensi (Cl/F) 7,5 ml/dak/kg’dır.
Sabit eliminasyon hızı yaklaşık 0,13sa-1’dir. İdrar asitlendiğinde psödoefedrinin idrar ile
13dışarı atılma hızı artar. Bunun tersine, idrar pH'ı arttıkça, idrar ile dışarı atılma hızı azalır.
Böbrek yetmezliği psödoefedrinin plazma düzeylerini artıracaktır.
Zayıf bir temelde, böbrekten atılım düzeyi idrarın pH’ına bağlıdır. Düşük idrar pH’ında,
tübüler geri emilim minimaldir ve idrar akış hızı ilacın klerensini etkilemez.
Yüksek pH’da (>,0), psödoefedrin yaygın şekilde renal tübülde geri emilir ve renal
klerens idrar akış hızına bağlıdır. Eliminasyon yarılanma ömrü 5,6–6,0’lık bir idrar
pH’sında 5–8 saat olarak ölçülürken, pH 8,0’da 9-15 saat olarak bulunmuştur.
Doğrusallık ve doğrusal olmayan durum:
Veri mevcut değildir.
Böbrek yetmezliği
Böbrek yetmezliği artmış plazma düzeylerine yol açar.
Psödoefedrin ile böbrek yetmezliğinde yapılmış spesifik çalışma yoktur. Ancak çeşitli
derecelerde böbrek yetmezliği olan hastalarda 60 mg psödoefedrin + 8 mg akrivastin
kapsüllerinin tek doz uygulamasını takiben orta şiddetli ve şiddetli böbrek yetmezliği
olan hastalarda sağlıklı gönüllülere nazaran psödoefedrin Cmaks değeri 1,5 katı artmıştır.
Tmaks değeri böbrek hastalarında değişmemiştir. Yarılanma ömrü, sağlıklı gönüllülere
nazaran hafif ve şiddetli böbrek yetmezliğinde sırasıyla 3-12 katı artmıştır.
Karaciğer yetmezliği
Hepatik yetmezliği olan hastalarda psödoefedrin ile yapılmış hiçbir spesifik çalışma
yoktur.
Yaşlı hastalarda
Yaşlı hastalarda 60 mg psödoefedrin + 8 mg akrivastin kapsüllerinin tek doz
uygulamasını takiben psödoefedrin için görülen T sağlıklı gönüllülerdekinin 1,4 katı
1/2
olmuştur. Görünen Cl/F sağlıklı gönüllülerdekinin 0,8 katı olmuştur ve Vd/F
değişmemiştir. Psödoefedrin ile yaşlılarda yapılmış spesifik bir çalışma yoktur.
Klorfeniramin maleat
Emilim:
Gastrointestinal kanaldan emilim oldukça yavaştır. Oral yoldan alındığında doruk
plazma konsantrasyonuna 2,5 ila 6 saat arasında ulaşır. Biyoyararlanımı düşüktür, %25
ile 50 arasında olduğu bildirilmiştir.
Dağılım:
Kan dolaşımındaki klorfeniraminin %70’i plazma proteinlerine bağlanır. Klorfeniramin
vücutta, santral sinir sistemi de dahil olmak üzere, geniş oranda dağılır.
Biyotransformasyon:
Karaciğerde belirgin bir ilk geçiş etkisine maruz kalır. Büyük ölçüde desmetil- ve
didesmetilklorfeniramin’e metabolize olur. Klorfeniramin yüksek oranda metabolize
edilir.
14Eliminasyon:
Değişmeyen ilaç ve metabolitleri esasen idrar yolu ile atılır. Klorfeniraminin
farmakokinetiğinde belirgin bireysel farklılıklar bulunmaktadır; yarılanma ömrü 2-43
saat arasında bildirilmiştir. Klorfeniramin maleat vücutta, yüksek oranda
biyotransformasyon geçirir ve değişmeyen ilaç ve metabolitleri başlıca idrar yoluyla
atılır. Feçeste eser miktarda bulunmuştur.
Doğrusallık ve doğrusal olmayan durum:
Veri mevcut değildir.
5.3 Klinik öncesi güvenlilik verileri
Psödoefedrin hidroklorür
Naproksen sodyum kombinasyonu ile birlikte test edildiğinde, psödoefedrin hidroklorür
Ames testinde gen mutasyonunu indüklememiştir.
Segment II gelişimsel toksisite çalışmasında psödoefedrin hidroklorür, naproksen
sodyum ile birlikte veya naproksen sodyum olmaksızın gebe dişi sıçanlara gebeliğin 17.
gününe kadar oral olarak uygulanmıştır. Tek başına 19,2 mg/kg/gün dozunda
psödoefedrin hidroklorür herhangi bir maternal toksisiteye veya embriyo-fetüs
gelişiminde toksisite belirtisine neden olmamıştır.
Dekstrometorfan hidrobromür
Hayvanlardan elde edilen bulguların insan tedavisine uygun olduğuna dair hiçbir klinik
kanıt yoktur. Dozlam ve ilaç metabolizmasındaki farklılıklar hayvanlardan elde edilen
verilerin insan verilerine ekstrapolasyonunu güçleştirmektedir.
Sıçanlarda oral LD değerinin 149 mg/kg olduğu belirtilmiştir. Sıçanlardaki akut oral
50
toksisite semptomları ataksi, solunum zorluğu, postural değişiklikler, letarji ve
lakrimasyonu içerir.
Hayvan çalışmalarında etkili öksürük baskılayıcı dozlarda ataksi, letarji veya somnolans
gözlenmemiştir. Ayrıca, kobaylarda düşük veya orta aralıktaki dozlarda hiçbir solunum
baskılanması görülmemiştir; çok yüksek intravenöz dozlarda tavşan, kedi ve köpeklerde
solunum depresyonu meydana gelir. Kedilerde, düşük veya orta dozlarda bronkospazm
veya siliyer aktivite inhibisyonu görülmemiştir.
Dekstrometorfanın sıçanlarda gebelikten önce ve gebelik sırasında ve tavşanlarda gebelik
sırasında 50 mg/kg/gün doza kadar oral uygulaması üreme veya fetüs gelişimi üzerinde
hiçbir zararlı etkide bulunmamıştır.
Hem dekstrometorfan hem de metabolitlerinin mutajenik olmadığı ve karsinojenik
olmadığı gösterilmiştir.
Ayrıca, dekstrometorfanın etkin metaboliti dekstrorfanın iyi bir antitussif aktivite ve
genel olarak ana bileşiğe kıyasla daha düşük bir toksisite profili sergilediği gösterilmiştir.
15Klorfeniramin maleat
Klorfeniramin uzun zamandır insanlar tarafından kullanılmaktadır ve farmakovijilans
verileri çok iyi tolere edildiğini, teratojenik ya da karsinojenik olmadığını ve ciddi doz
aşımlarında bile irreversibl herhangi bir toksisite oluşturmadığını göstermektedir.
Tek bir oral uygulamanın ardından, klorfeniramin maleat sıçanlarda 118–680 mg/kg,
farelerde 121–162 mg/kg ve tavşanlarda 186-198 mg/kglık LD değerleriyle deney
50
hayvanlarında orta düzeyde toksisite göstermiştir.
Ames testi ve fare lenfoma L5178Y hücresi tk gen mutasyonu tetkikinde, klorfeniramin
maleat, gen mutasyonunu indüklememiştir. Kültürlenmiş Çin hamsteri yumurtalık
hücrelerinde, kromozom aberasyon testi ve kardeş kromatid değişimi testinde
klorfeniramin maleat için zayıf mutajenik etkiler gözlemlenmiştir. Klorfeniramin maleat
deney hayvanlarında test edildiğinde, mikronükleus testinde negatif çıkmıştır. İki adet 2
yıllık karsinojenisite çalışmasında, klorfeniramin maleatın oral uygulaması ile herhangi
bir karsinojenik etki gösterilmemiştir.
Sıçanlarda üreme toksisitesi testinde 25 mg/kg vücut ağırlığı/gün’e kadar oral dozlarda
klorfeniramin maleat, fertilitede herhangi bir istenmeyen etki veya en yüksek dozu alan
grup olan yenidoğanlarda sağ kalım oranındaki düşüş dışında hem parental hayvanlarda
hem de yenidoğanlarda herhangi bir toksisite belirtisi göstermemiştir. Sırasıyla 25 ve 10
mg/kg’a kadar oral dozlar verilen sıçanlar ve tavşanlarda hiçbir teratojenik etki
gösterilmemiştir.
6. FARMASÖTİK ÖZELLİKLER
6.1 Yardımcı maddelerin listesi
- Propilen glikol,
- Sodyum benzoat,
- Sitrik asit,
- Alkol (%95),
- Sorbitol çözeltisi (% 70’lik),
- Sodyum sitrat dihidrat,
- Mikrokristalin selüloz ve selüloz gum,
- Kiraz esansı,
- Şeker (sukroz),
- Gliserin,
- Mentol,
- Ponso 4R (E124),
- Titanyum dioksit,
- Saf su.
6.2 Geçimsizlikler
Geçerli değildir.
6.3 Raf ömrü
Raf ömrü 24 aydır.
166.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Kutuda, pilver proof polipropilen kapaklı, USP tip III amber renkli cam şişede 60 ve 120 ml.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmış ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Yönetmeliği”ne uygun olarak imha edilmelidir.
7. RUHSAT SAHİBİ
Procter & Gamble Tüketim Malları San. A.Ş.
Nidakule Ataşehir Kuzey Sit. C kapısı Barbaros Mah. Begonya Sok. No: 3E 34746
Ataşehir/İstanbul
Tel: (0 216) 463 80 00
Faks: (0 216) 463 83 63
8. RUHSAT NUMARASI
2016/455
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.06.2016
Ruhsat yenileme tarihi: -
10. KÜB’ÜN YENİLENME TARİHİ
17