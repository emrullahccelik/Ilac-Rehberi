KISA ÜRÜN BİLGİSİ
1. BEŞER TIBBİ ÜRÜNÜN ADI
CANOLEN® %1 krem
2. KALİTATİF VE KANTİTATİF
BİLEŞİM Etkin madde:
20 g (1 tüp)’de;
Siklopiroksolamin 0,2 g (10 mg/g)
Yardımcı maddeler:
20 g (1 tüp)’de;
Benzoik asit (E 210)...………………............... 0,04 g
Butil hidroksianisol (E 320) ..0,0012 g
Yardımcı maddeler için 6.1’e bakınız.
3. FARMASÖTİK FORM
Krem
Beyaz renkli krem
4. KLİNİK ÖZELLİKLER
4.1 Terapötik endikasyonları
Derinin bütün mantar hastalıkları.
4.2 Pozoloji ve uygulama şekli
Pozoloji / uygulama sıklığı ve
süresi
Hekimin başka bir önerisi yoksa hasta olan kısımların üzerine genellikle günde iki defa
CANOLEN krem sürülerek kurumaya bırakılır.
Derideki belirtiler geçinceye kadar bu tedaviye devam edilmelidir ( genellikle 2 hafta ).
Nükslerin önlenmesi için tedaviye bundan sonra da 1-2 hafta devam edilmesi önerilir.
Uygulama şekli
Enfekte olmuş yüzeye sürülerek kurumaya bırakılır.
1Özel popülasyonlara ilişkin ek bilgiler
Pediyatrik popülasyon:
6 yaşın altındaki çocuklarda ve infantlarda CANOLEN krem ile tedavi ancak zorunlu bir
endikasyon varsa uygulanmalıdır.
Geriyatrik popülasyon:
65 yaş ve üstü geriyatrik hastaların genelde yetişkin hastalardan farklı şekilde yanıt verdiğini
gösterecek yeterli veri mevcut değildir.
4.3 Kontrendikasyonlar
CANOLEN krem,
* Bileşiminde bulunan maddelere karşı aşırı duyarlılığı olanlarda kontrendikedir.
* Göze ve açık yaralara sürülmemelidir.
* Genito-üriner bölgelerde kullanım durumunda, içerdiği parafin prezervatifin sızıntısına veya
yırtılmasına neden olabilir. Bu yüzden CANOLEN krem ile prezervatifin temasından
kaçınılmalıdır.
* Laktasyon sırasında kullanılmamalıdır.
4.4 Özel kullanım uyarıları ve önlemleri
Doktor tarafından önerilen ilave hijyen kriterlerine dikkatli şekilde uyulmalıdır.
Özellikle uzun süreli ve geniş yüzeylerde kullanımı sırasında sistematik absorpsiyonun artacağı
göz önünde bulundurulmalıdır.
Bu tıbbi ürün benzoik asit (E 210) içermektedir. Deriye, göze ve mukoz membranlarına hafif
derecede irritan.
Bu tıbbi ürün butil hidroksianisol (E 320) içermektedir.Lokal deri reaksiyonlarına (örneğin,
kontak dermatite) ya da gözlerde ve mukoz membranlarda irritasyona neden olabilir.
4.5 Diğer tıbbi ürünler ile etkileşim ve diğer etkileşim şekilleri
Başka ilaçlarla karşılıklı etkileşmeye şimdiye kadar rastlanmamıştır.
4.6 Gebelik ve laktasyon
Genel tavsiye
Gebelik kategorisi: B
2Çocuk doğurma potansiyeli bulunan kadınlar/ Doğum kontrolü ( Kontrasepsiyon)
Çocuk doğurma potansiyeli bulunan kadınlarda kullanımına ilişkin bilgi bulunmamaktadır.
Çocuk doğurma potansiyeli bulunan kadınlar, bu ilacı dikkatli kullanmalıdır. Kontrasepsiyon ek
bir önlem olarak düşünülebilir.
Gebelik Dönemi
Siklopiroksolamin için gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik/embriyonal/ fetal gelişim/ doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebelik sırasında her türlü ilaç tedavisinde olduğu gibi CANOLEN krem ile tedavi ancak kesin
bir endikasyon varsa uygulanmalıdır.
Laktasyon dönemi
Siklopiroksolaminin anne sütüne geçip geçmediği bilinmemektedir. Anneler, CANOLEN
tedavisi sırasında emzirmeyi bırakmalıdır.
Üreme yeteneği / Fertilite
Hayvanlar üzerinde gerçekleştirilen çalışmalar siklopiroksolaminin intravajinal uygulaması
sonrasında, yüksek dozlarda bile fertilite üzerinde bir zarar göstermemiştir. Sıçanlarda 5
mg/kg/gün dozda oral uygulamayı takiben fertilitenin bozulduğu tespit edilmiştir (Bkz. Bölüm
5.3).
4.7 Araç ve makine kullanımı üzerindeki etkiler
Araç ve makine kullanımı üzerine özel önlem alınmasını gerektiren bir etkisi yoktur.
4.8 İstenmeyen etkiler
İstenmeyen etkiler aşağıdaki sıklık kategorisine göre tanımlanmıştır:
Çok yaygın (≥ 1/10): yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.00 ila < 1/1.000); çok seyrek (< 1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Alerjik kontakt dermatit
Deri ve deri altı doku hastalıkları
Bilinmiyor: Alkol içeriğine bağlı olarak kaşıntı veya hafif yanma. Bu belirtiler bir aşırı duyarlılık
reaksiyonunun belirtileri de olabilir.
3Şüpheli advers re aksi yon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Siklopiroksolamin preparatları ile ilgili doz aşımı vakası bulunmamaktadır. Geniş yüzeylere veya
çok sık uygulanmışsa da ilgili sistemik etkilerin görülmesi beklenmemektedir.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grubu: Topikal kullanım için diğer antifungaller
ATC kodu: D01AE14
Sikopiroksun, hem fungisidal hem fungistatik olduğu aynı zamanda sporisidal aktiviteye sahip
olduğu in vitro olarak gösterilmiştir.
Etki mekanizmasının araştırılması amacıyla gerçekleştirilen çalışma sonuçları,
siklopiroksolaminin fungisidal etkisinin yaşamsal içeriklerinin hücresel alımının inhibisyonuna
dayandığını, ve aynı zamanda diğer temel hücre bileşenlerinin difüzyonunun tetiklendiğini
göstermektedir.
Siklopiroksolamin, esas itibariyle fungal hücrenin içerisinde birikir; burada hücre duvarı, hücre
membranı, mitkondria, ribozomlar ve mikrozomlar gibi belli yapılara ve organellere
geridönüşümsüz olarak bağlanır.
Siklopiroksolaminin fungal hücre tarafından metabolize olduğuna dair bir belirti bulunmamıştır.
5.2 Farmakokinetik özellikler
Emilim:
Dermal emilimi tespit etmek amacıyla gönüllülerde sağlıklı dorsal deriye, %1 krem formunda,
ortalama 36-37 mg 14C işaretli siklopiroksolamin (0,43 – 0,52 mg/kg/vücut ağırlığına eşdeğer)
4 dakika boyunca masaj yapılarak uygulanmıştır.
Takip eden 6 saatlik maruziyet periyodu içerisinde (bunun 5 saati oklüzyon altındadır), 0,012
µg/mL’ye kadar serum seviyeleri ölçülmüştür. Cilde uygulanan etkin maddenin %1,1 ve %1,6
arasındaki miktarı 4 günlük süre içerisinde idrarda tespit edilmiştir.
Oral uygulamayı takiben, dozun yaklaşık %98’I böbrekler yoluyla atılmıştır. İdrarda tespit
edilen %1,3’lük ortalama maiktarlar emilimin kapsamına eşit tutulabilir.
4Cinsel olgunluğa ulaşmış beagle köpeklerine, 1 mg 14-C işaretli %1 siklopiroksolamin krem/kg
vücut ağırlığı intravajinal uygulamanın ardından absorpsiyonu hemen hemen tam olmuştur.
Maksimum kan seviyesine (0,2’den 0,23 µg/mL) 1 saatte ulaşmıştır.
Dağılım:
6 saatlik uygulama sonrasında (5 saati emilim), serum seviyesi 0.012 μg/ml ölçülmüştür.
Biyotransformasyon:
Oral yoldan 10 mg 14-C işaretli siklopiroksolamin/kg uygulamasının ardından köpeklerde yapılan
metabolizasyon ile ilgili çalışmalar, %12’sinin değişmeden , %75’inin, glukuronat
siklopiroksolamin şeklinde idrarda elimine edildiğini göstermiştir. Yaklaşık %6’sı 3’ten fazla
metabolite dönüşmüştür.
Eliminasyon:
Uygulanan etkin maddenin %1.1 ve 1.6’sı 4 gün içerisinde ve rezorbe olan dozun ortalama
%1,3‘ü idrarda tespit edilmiştir. Hastalıklı deriye yapılan topikal uygulamanın hesaplanan
oranları %3,6‘dan 13,9’e değişen, ortalama % 11,3 değerlerindedir.
5.3 Klinik öncesi güvenilirlik verileri
Akut toksisite:
Siklopiroksolaminin akut toksisitesi düşük kabul edilebilir. PEG 400 içinde %1 siklopiroksolamin
çözeltisinin tavşan derisi üzerinde tek doz uygulanması, 24 saatlik maruziyet sonrasında herhangi
bir lokal veya sistemik toksik etkiye yol açmamıştır.
Lokal cilt tolere edilebilirliğini araştırmak için gerçekleştirilen hayvan çalışmalarında,
siklopiroksolaminin iyi tolere edildiği tespit edilmiştir. Tavşanlarda göze uygulama irritasyona
yol açmıştır.
Subakut toksisite:
Tekrarlanan kütanöz uygulamanın tolere edilebilirliği, 20 günlük bir çalışma içerisinde, polietilen
glikol 400 içinde %1 siklopiroksolamin çözeltisi kullanılarak sağlam ve aşındırılmış tavşan
derilerinde test edilmiştir. Çözelti sağlam deride geçici, hafif kızarmaya (çalışma süresi arttıkça
kızarıklığın artık oluşmaması) neden olmuş; aşındırılmış deride ise daha ciddi, kalıcı kızarmalar
oluşturulmuştur.
Sağlam ve aşındırılmış tavşan ve kobay faresi derilerinde 30 günlük çalışmalar uygulanmıştır.
Kobay farelerinde 60 cm2’ye kadar deri yüzeyine her gün 0,5 g’a kadar %1 siklopiroksolamin
krem, tavşanlarda ise 240 cm2’ye kadar deri yüzeyine her gün 2 g’a kadar krem bazı uygulanmıştır.
Klinik, klinik-kimyasal ve patolojik organ incelemelerinde etkin madde ile ilişkilendirilebilecek
patolojik bir bulgu ortaya çıkmamıştır.
Diğer çalışmalarda 6 erişkin beagle köpeğe insanlardaki uygulamaya benzer biçimde 14 gün
vajinal aplikatör ile 5 ml siklopiroksolamin krem uygulanmıştır. Bunun dışında 6 köpeğe plasebo
krem uygulanmış ve bu grup kontrol olarak kullanılmıştır. Hayvanlarda advers etki saptanmamış,
vajinal epitelde değişim ya da vajinal mukozada inflamasyon belirtisi gözlenmemiştir.
5Kronik toksisite:
3 ay boyunca tavşanların ve 6 ay boyunca köpeklerin sağlam ve aşındırılmış derilerine polietilen
glikol 400 içinde % 1, 3 veya 10’luk konsantrasyonlarda 1,5 mL siklopiroksolamin uygulandığı
klinik, klinik-kimyasal ve patolojik organ incelemelerinde etkin madde ile ilişkilendirilebilecek
patolojik bir bulgu ortaya çıkmamıştır.
Sürekli bir şekilde 30 mg/kg/gün oral doz uygulaması sıçanlarda miyokard nekrozuna,
köpeklerde kalp ve karaciğerde patolojik değişikliklere neden olmuştur. Bununla beraber,
terapötik dozun birkaç katı olan 10 mg/kg/gün dozu, herhangi bir zararlı yan etki olmaksızın her
iki türde de tolere edilmiştir.
Mutajenik ve karsinojenik potansiyel:
İn vitro ve in vivo mutajenite çalışmalarının bulguları klinik uygulama koşullarında
siklopiroksolaminin mutajenik potansiyelinin yeterli biçimde dışlandığını göstermiştir.
Farelerde yürütülen 18 aylık dermal uygulama çalışmasında karsinojenik potansiyel belirtisi
saptanmamıştır.
Üreme toksisitesi:
Çalışmalar yüksek dozlarda intravajinal uygulamada bile siklopiroksolaminin annede veya
fetüste zarara neden olmadığını göstermiştir. Fertilite veya postnatal gelişime olumsuz etki
göstermemiştir.
Sıçanlarda 1 mg/kg/gün doz ile gözlenmezken, 5 mg/kg/gün dozda fertilitenin bozulduğuna
ilişkin belirtiler gözlenmiştir. Siklopiroksolamin embriyotoksik ya da teratojenik etki
göstermemiştir. Peri/postnatal toksisite gözlenmemiştir fakat uzun süreli sonuçları
araştırılmamıştır.
6. FARMASÖTİK ÖZELLİKLER:
6.1 Yardımcı maddelerin listesi:
Palmito-stearik etilen glikol ve polioksietilen glikol
PEG-6 gliseril linoleat
Mineral yağ
Benzoik asit (E 210)
Butil hidroksianisol (E 320)
Saf su
66.2 Geçimsizlikler
Belirtilmemiştir.
6.3 Raf Ömrü
60 ay
6.4 Saklamaya yönelik özel uyarılar
25 C altındaki oda sıcaklığında ve orjinal ambalajında saklayınız. Işıktan koruyunuz.
6.5 Ambalajın niteliği ve içeriği
CANOLEN % 1 krem, 20 gr’lık plastik kapaklı al-tüp içeren, kutuda kullanıma sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ ‘ne uygun olarak imha edilmelidir.
7. RUHSAT SAHİBİ
GLOBAL PHARMA İLAÇ SAN. ve TİC. A.Ş.
Maslak Mah. Maslak Meydan Sk.
Beybi Giz Plaza A Blok Apt. No:1/99
Sarıyer/İstanbul
Tel: 0 212 335 26 18
Fax: 0 212 335 25 00
8. RUHSAT NUMARASI
2020/133
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.06.2020
Ruhsat Yenileme Tarihi:-
10. KÜB’ÜN YENİLENME TARİHİ
7