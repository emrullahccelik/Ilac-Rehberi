KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
İVOBRA 7.5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Bir İVOBRA 7.5 mg film kaplı tablet, 7.5 mg ivabradin bazına karşılık gelen 8,941 mg
ivabradin oksalat içermektedir.
Yardımcı maddeler:
Bu ilaç 106.449 mg Laktoz (sığır kaynaklı) içermektedir (bkz. 4.4. Özel kullanım
uyarıları ve önlemleri). Yardımcı maddeler için 6.1’e bakınız.
3. FARMASÖTİK FORM
Film tablet.
Bir tarafında 7,5 basılı bej renkli, yuvarlak, bikonveks, film kaplı tablet.
4. KLİNİK ÖZELLİKLER
4.1. Terapötik endikasyonlar
Koroner arter hastalığı tedavisinde:
Sinüs ritminde olan ve koroner arter hastalığına bağlı kronik stabil angina pektorisin
semptomatik tedavisinde aşağıdaki şartlarda endikedir:
- Beta blokör kullanımı için kontrendikasyonu olan hastalarda veya
- Beta blokör tedavisini tolere edemeyen hastalarda
- Tolere edilebilen maksimum dozda beta blokör kullanılmasına rağmen anjinası
devam eden ve kalp hızı 70 vuru/dk ve üzerinde olan hastalarda beta blokör
tedavisi ile birlikte endikedir.
Kronik kalp yetmezliği tedavisinde:
“İvabradin kronik kalp yetersizliği tedavisinde, ejeksiyon fraksiyonu %45’in altında
olan ve
• Beta blokör tedavisi altında olup halen kalp hızı yüksek seyreden veya
• Beta blokör tedavisi kontrendike olan veya
• Beta blokör tedavisini tolere edemeyen
hastalarda endikedir.”
4.2. Pozoloji ve uygulama şekli
Pozoloji/uygulama sıklığı ve süresi:
Farklı dozlar için, 5 mg ve 7.5 mg ivabradin içeren film kaplı tabletler mevcuttur.
Kronik stabil angina pektorisin semptomatik tedavisinde, tedaviye başlama veya doz
titrasyonu kararının seri kalp hızı ölçümü, EKG veya 24 saat ambulatuvar gözlem
yapılarak verilmesi önerilir.
1 / 17Koroner arter hastalığı tedavisinde:
İVOBRA’ın tavsiye edilen başlangıç dozu 75 yaşın altındaki hastalarda günde iki kez
5 mg’ı geçmemelidir. Üç ila dört hafta tedavi sonrasında, hastanın semptomları hala
devam ediyorsa, başlangıç dozu iyi tolere edilmişse ve istirahat kalp hızı 60
vuru/dakikanın üzerinde seyrediyorsa doz, günde iki kez 2,5 mg ya da 5 mg alan
hastalarda bir sonraki doza yükseltilebilir. İdame dozu günde iki kez 7,5 mg’ı
aşmamalıdır. Eğer, tedaviye başladıktan sonra 3 ay içerisinde anjina semptomlarında
bir düzelme olmazsa, ivabradin tedavisi sonlandırılmalıdır. Ayrıca, semptomatik
yanıt sınırlı kaldıysa ve 3 ay içerisinde istirahat kalp hızında klinik açıdan anlamlı bir
azalma yoksa tedavinin kesilmesi düşünülmelidir.Eğer tedavi sırasında, dinlenme
halinde kalp atım hızı dakikada 50 vuruşun altına düşerse veya hasta bradikardiye
ilişkin semptomlar, örneğin baş dönmesi, yorgunluk hissi veya hipotansiyon yaşarsa,
doz, en düşük doz olan günde iki kez 2.5 mg’a kadar azaltılmalıdır (günde iki kez
yarım 5 mg tablet). Doz azaltımından sonra, kalp hızı izlenmelidir (bakınız bölüm
4.4). Eğer doz azaltımına rağmen kalp atım hızı dakikada 50 vuruşun altında
kalmaya devam eder veya bradikardi semptomları sürerse, tedavi kesilmelidir.
Kronik kalp yetmezliği tedavisinde:
Tedavi, yalnızca stabil kalp yetmezliği olan hastada başlatılmalıdır. Tedavi
uygulayan hekimin kronik kalp yemezliği tedavisinde deneyimli olması
önerilmektedir.
İVOBRA’nın tavsiye edilen başlangıç dozu günde iki kez 5 mg’dır. Tedavinin
ikinci haftasından sonra istirahat kalp hızı 50/dk ve 60/dk arasındaysa tedaviye günde
iki kez 5 mg ile devam edilmeli, 60/dk üzerindeyse doz günde iki kere 7.5 mg’a
artırılmalı veya istirahat kalp hızı sürekli olarak 50/dk altında veya hastada baş
dönmesi, yorgunluk, hipotansiyon gibi bradikardi belirtileri varsa doz günde iki kere
2.5 mg’a (günde iki kez yarım 5 mg’lık tablet) indirilmelidir.
Prensip olarak tedavi sürecinde istirahat kalp hızı sürekli olarak 50/dk altındaysa
veya hasta bradikardi ile ilgili belirtiler yaşıyorsa günde iki kere 7.5 mg veya 5 mg
alan kişilerde tedavi dozu, bir önceki doza titre edilerek düşürülmelidir. Eğer tedavi
sürecinde istirahat kalp hızı sürekli olarak 60/dk üzerindeyse günde iki kere 2.5 mg
veya 5 mg alan kişilerde doz bu defa, bir sonraki doza titre edilerek artırılmalıdır.
Eğer tedavi sürecinde en düşük tedavi dozuna rağmen (günde 2 defa 2.5 mg) istirahat
kalp hızı 50/dk altında kalırsa veya bradikardi belirtileri geçmezse tedavi
sonlandırılmalıdır (bakınız bölüm 4.4).
Uygulama şekli:
Tabletler, bir kez sabah, bir kez akşam yemeklerle birlikte olmak üzere, günde iki
kez oral yoldan alınmalıdır (bakınız bölüm 5.2).
Özel Popülasyona ilişkin ek bilgiler:
Böbrek yetmezliği:
Böbrek yetmezliği ve kreatinin klirensi 15 ml/dak’ın üzerinde olan hastalarda doz
ayarlamasına gerek yoktur (bakınız bölüm 5.2). Kreatinin klirensi 15 ml/dak’ın
2 / 17altında olan hastalarda yeterli veri yoktur. Dolayısıyla bu popülasyonda ivabradinin
dikkatle kullanımı önerilmektedir.
Karaciğer yetmezliği:
Hafif karaciğer yetmezliği olan hastalarda doz ayarlamasına gerek yoktur. Orta düzeyde
karaciğer yetmezliği olan hastalarda ivabradin dikkatle kullanılmalıdır. Ancak, şiddetli
karaciğer yetmezliği olan hastalarda, bu popülasyonda çalışma yapılmadığı ve sistemik
maruz kalmada ciddi artış beklentisi olduğu için ivabradin kontrendikedir (bakınız
bölüm 4.3 ve 5.2).
Pediatrik popülasyon:
İvabradinin etkililik ve güvenlilik verileri henüz tanımlanmadığından,18 yaş altı
çocuklarda kullanımı önerilmemektedir. Veri bulunmamaktadır.
Geriyatrik popülasyon:
75 yaş ve üzerindeki hastalarda, başlangıç olarak öncelikle en düşük doz (günde iki
kez 2.5 mg, yani günde iki kez 5 mg tablet’in yarısı) düşünülmeli, daha sonra gerekirse
tedavi dozu artırılmalıdır.
4.3. Kontrendikasyonlar
- Etkin maddeye veya içerdiği yardımcı maddelerden birine karşı bilinen aşırı
duyarlılık (bakınız bölüm 6.1)
- Tedavi öncesinde dinlenme halinde kalp atım hızının 70 vuruş /dakikadan az olması
- Kardiyojenik şok
- Akut miyokard infarktüsü
- Şiddetli hipotansiyon (<90/50 mmHg)
- Şiddetli karaciğer yetersizliği
- Hasta sinüs sendromu
- Sino-atriyal blok
- Klinik olarak kararlı olmayan veya akut kalp yetmezliği
- Pacemaker’a mutlak bağımlılık (kalp hızı sadece kalp pili ile sağlanıyorsa)
- Kararsız anjina
- 3. derece AV-blok
- Güçlü sitokrom P450 3A4 inhibitörleri ile kombinasyon (Azol antifungaller:
ketokonazol, itrakonazol; makrolid antibiyotikler: klaritromisin, eritromisin per os,
josamisin, telitromisin; HIV proteaz inhibitörleri: nelfinavir, ritonavir ve nefazodon
gibi). (bakınız bölüm 4.5 ve 5.2)
- Kalp hızını düşürme özelliğine sahip orta düzeyli CYP3A4 inhibitörleri olan
verapamil ve diltiazem ile kombinasyon (bakınız bölüm 4.5)
- Gebelik, emzirme ve uygun doğum kontrol yöntemi kullanmadığı için çocuk
doğurma olasılığı bulunan kadınlar (bakınız bölüm 4.6).
4.4. Özel kullanım uyarıları ve önlemleri
3 / 17 Kronik stabil anjinalı hastaların semptomatik tedavisinde, ivabradinle tedaviye
yalnızca istirahat kalp hızı 70 vuruş/dakika ve üzerinde olan hastalarda
başlanmalıdır.
 Anjina tedavisinde kullanıldığında İvabradin, semptomatik anjinası olan hastalarda
kardiyovasküler sonlanımlar (miyokardiyal infarktüs ya da kardiyovasküler ölüm)
üzerine yararlı etkisinin olmaması sebebiyle, yalnızca anjina semptomlarını
azaltmak amacıyla kullanılması uygundur.
 Anjina semptomlarında 3 ay içerisinde bir iyileşme olmaz ise ivabradin
sonlandırılmalıdır.
 İvabradin’in verapamil veya diltiazem ile birlikte kullanımı artık kontrendikedir.
 Tedaviye başlamadan önce veya doz ayarlaması yapılırken seri kalp hızı ölçümleri,
EKG veya 24 saat ambulatuvar gözlem dâhil olmak üzere kalp hızı sıkça takip
edilmelidir.
 İvabradin ile tedavi edilen hastalarda atriyal fibrilasyon gelişme riski artmaktadır.
Atriyal fibrilasyon oluşumunun izlenmesi için düzenli klinik takip önerilmektedir.
Tedavi süresince atriyal fibrilasyon gelişmesi halinde ivabradin kullanılmasına
devam edilmesi konusunda yarar/risk oranı dikkatlice değerlendirilmelidir.
Uyarılar:
Kronik stabil anjina pektoris semptomları olan hastalarda klinik sonlanımlar üzerine yararın
yetersizliği:
İvabradin, miyokart infarktüsü veya kardiyovasküler ölüm gibi kardiyovasküler
sonlanımlar üzerinde yararlı olmaması sebebiyle yalnızca, kronik stabil anjina
pektorisin semptomatik tedavisinde endikedir (bakınız bölüm 5.1).
Kalp hızı öçümü:
Zaman içinde kalp hızının önemli ölçüde değişkenlik gösterebileceğinden , ivabradin ile
tedaviye başlarken ya da tedavi sırasında titrasyon düşünüldüğünde, kalp hızını belirlemek
için seri kalp hızı ölçümleri, EKG ya da 24 saat ambulatuvar gözlem düşünülmelidir. Bu
uygulamalar aynı zamanda, özellikle kalp hızı 50 vuru/dakika’nın altına düştüğünde ya
da doz azaltıldıktan sonra kalp hızı düşük seyreden hastalara da yapılır (bakınız bölüm 4.2).
Kardiyak aritmiler:
İvabradin kardiyak aritminin önlenmesinde veya tedavisinde etkin değildir ve muhtemelen
taşiaritmi oluştuğunda (örneğin ventriküler veya supraventriküler taşikardi) etkinliğini
yitirebilmektedir. Dolayısıyla atriyal fibrilasyonu olan veya sinüs düğümü fonksiyonu
ile etkileşen diğer kardiyak aritmisi olan hastalarda önerilmemektedir.
İvabradin ile tedavi edilen hastalarda, atriyal fibrilasyon gelişme riski artmıştır. Atriyal
fibrilasyon, eş zamanlı amiodaron veya güçlü sınıf I anti-aritmikler kullanan hastalarda
daha yaygın olmuştur. İvabradin ile tedavi edilen hastaların, atriyal fibrilasyon (süregelen
veya paroksismal) oluşumu açısından klinik olarak ve eğer endikasyon varsa (şiddetlenen
anjina, çarpıntı, düzensiz nabız) düzenli olarak EKG ile takibi önerilmektedir. Hastalar,
atriyal fibrilasyonun belirtileri ve semptomları hakkında bilgilendirilmeli ve bunlar
meydana geldiğinde doktorlarına başvurmaları tavsiye edilmelidir. Tedavi süresince
atriyal fibrilasyon gelişirse, ivabradin tedavisine devam edilmesinin yarar-risk
dengesi dikkatlice yeniden değerlendirilmelidir.
İntraventriküler iletim kusurları (sol dal bloğu, sağ dal bloğu) ve ventriküler
senkronizasyon bozukluğu bulunan kronik kalp yetmezliği hastaları yakından izlenmelidir.
2. derece AV-bloğu olan hastalarda kullanım:
2. derece AV-bloğu olan hastalarda ivabradin kullanımı önerilmemektedir.
4 / 17Kalp atım hızı düşük hastalarda kullanımı:
Tedavi öncesinde dinlenme halinde kalp atım hızı dakikada 70 vuruşun altında olan
hastalarda ivabradin ile tedaviye başlanmamalıdır.
Eğer tedavi sırasında, dinlenme halinde kalp atım hızı sürekli olarak dakikada 50 vuruşun
altına düşerse veya hasta bradikardiye ilişkin semptomlar, örneğin baş dönmesi, yorgunluk
hissi veya hipotansiyon yaşarsa, doz azaltılmalı veya kalp atım hızı dakikada 50 vuruşun
altında kalmaya devam eder veya bradikardi semptomları sürerse, tedavi kesilmelidir
(bakınız bölüm 4.2).
Kalsiyum kanal blokörleri ile birlikte kullanımı:
İvabradinin verapamil veya diltiazem gibi kalp atım hızını düşüren kalsiyum kanal
blokörleri ile birlikte kullanımı kontrendikedir (bakınız bölüm 4.3 ve 4.5).
İvabradinin nitratlar veya amlodipin gibi dihidropiridin türevi kalsiyum kanal blokörleri ile
birlikte kullanımı konusunda güvenlilik açısından bir soruna raslanmamıştır (bakınız bölüm
4.2 ve 4.5). İvabradinin dihidropiridin türevi kalsiyum kanal blokörleri ile kombinasyonunda
ilave etkinliği saptanmamıştır (bakınız bölüm
5.1).
Kronik kalp yetmezliği:
İvabradin tedavisi düşünülmeden önce kalp yetmezliği stabil olmalıdır. İvabradin, NYHA
fonksiyonel sınıflaması IV olan kalp yetmezliği hastalarında verilerin yetersiz olması
nedeniyle dikkatli kullanılmalıdır.
İnme:
Bu gibi durumlarda yeterli veri olmadığından inmeden hemen sonra ivabradin kullanımı
önerilmemektedir.
Görsel fonksiyon:
İvabradin, retinal fonksiyonlar üzerine etki yapmaktadır (bakınız bölüm 5.1). Bugüne kadar,
ivabradinin retina üzerine toksik etkisine ilişkin bir kayıt yoktur (bir yıldan uzun süren
uzun-dönem ivabradin tedavisinin retina fonksiyonları üzerine etkisi bilinmemektedir). Eğer
görsel fonksiyonda beklenmedik bir kötüleşme gözlenirse, tedavinin kesilmesi
düşünülmelidir. Pigmenter retinit hastası olanlarda dikkatli olunmalıdır.
Önlemler:
Hipotansiyonu olan hastalar:
Hafif ve orta hipotansiyonu olan hastalarda veri kısıtlıdır ve dolayısıyla bu hastalarda
ivabradin dikkatle kullanılmalıdır. Şiddetli hipotansiyonu olan hastalarda (kan basıncı
<90/50 mmHg) ivabradin kontrendikedir (bakınız bölüm 4.3).
Atriyal fibrilasyon- kardiyak aritmiler:
İvabradin ile tedavi edilen hastalarda farmakolojik kardiyoversiyon başladığında sinüs
ritme dönüşte (aşırı) bradikardi riski olduğuna ilişkin kanıt yoktur. Ancak, daha ileri derece
veri bulunmadığından, acil olmayan DC-kardiyoversiyon son ivabradin dozundan 24 saat
sonra düşünülmelidir.
Konjenital QT sendromu olan veya QT uzatan tıbbi ürünler ile tedavi gören hastalarda:
Konjenital QT sendromu olan veya QT aralığını uzatan ilaçlar ile tedavi gören hastalarda
ivabradin kullanımından kaçınılmalıdır (bakınız bölüm 4.5). Eğer kombinasyon gerekli
görülürse, yakın kardiyak gözlem gereklidir.
İvabradinin yol açtığı kalp hızında azalma QT uzamasına neden olarak şiddetli aritmilere
yol açabilir, özellikle Torsade de pointes.
5 / 17Kan basıncı tedavisinde değişiklikler gereken hipertansif hastalar:
SHIFT çalışmasında, plasebo uygulanan hastalara (%6.1) kıyasla ivabradin
uygulanan hastalarda (%7.1) daha fazla kan basıncı artış epizotları gözlenmiştir. Bu
epizotlar en sık olarak, kan basıncı tedavisi değişiminden kısa süre sonra meydana gelmiş,
geçici olmuş ve ivabradinin tedavi edici etkisini değiştirmemiştir. İvabradin uygulanan
kronik kalp yetmezliği olan hastalarda kan basıncı tedavilerinde değişiklik yapıldığında,
kan basıncı uygun aralıklarla izlenmelidir (bkz. bölüm 4.8).
Laktoz intoleransı:
Tabletler laktoz içerdiğinden, nadir olan kalıtsal galaktoz intoleransı, Lapp laktaz
eksikliğinde veya glukoz-galaktoz emilim bozukluğu olan hastalar bu tıbbi ürünü
kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler:
Birlikte kullanımı önerilmeyenler:
QT uzatan tıbbi ürünler
 Kardiyovasküler QT uzatan tıbbi ürünler (örneğin, kinidin, disopiramid,
bepridil, sotalol, ibütilid, amiodaron)
 Kardiyovasküler olmayan QT uzatan tıbbi ürünler (örneğin, pimozid,
ziprasidon, sertindol, meflokin, halofantrin, pentamidin, sisaprid, eritromisin IV)
QT aralığının uzaması kalp atım hızı azalmasını artırabileceğinden kardiyovasküler ve
kardiyovasküler olmayan QT uzatan tıbbi ürünler ile birlikte kullanımından
kaçınılmalıdır. Eğer kombinasyon gerekli görülür ise, yakın kardiyak gözlem
gerekmektedir (bakınız bölüm 4.4).
Birlikte kullanımında dikkatli olunması gerekenler:
Potasyum tüketen diüretikler (tiyazid diüretikleri ve loop diüretikleri): Hipokalemi
aritmi riskini arttırabilir. İvabradin bradikardiye yol açabildiği için, özellikle konjenital
veya madde ile indüklenmiş uzun QT sendromu olan hastalarda,
hipokalemi ve bradikardi kombinasyonu şiddetli aritmilerin başlama eğilimine yol
açar.
Farmakokinetik etkileşimler:
Sitokrom P450 3A4 (CYP3A4)
İvabradin yalnız CYP3A4 ile metabolize olmaktadır ve bu sitokromun çok zayıf bir
inhibitörüdür. Dolayısıyla, ivabradinin diğer CYP3A4 substratlarının (hafif, orta seviye
ve şiddetli inhibitörler) metabolizma ve plazma konsantrasyonlarını etkilemediği
gösterilmiştir. CYP3A4 inhibitörleri ve indükleyicileri ivabradin ile klinik olarak
anlamlı oranda etkileşir, metabolizma ve farmakokinetiğini etkiler. İlaç- ilaç etkileşim
çalışmaları, CYP3A4 inhibitörlerinin ivabradin plazma konsantrasyonlarını
yükselttiğini, indükleyicilerin azalttığını ortaya koymaktadır. İvabradinin yükselen
plazma konsantrasyonları aşırı bradikardi riski ile ilişkilendirilebilmektedir (bakınız
bölüm 4.4).
Birlikte kullanımı kontrendike olanlar:
Güçlü sitokrom P450 3A4 inhibitörleri (Azol antifungaller: ketokonazol,
itrakonazol, makrolid antibiyotikler: klaritromisin, eritromisin per os, josamisin,
telitromisin, HIV proteaz inhibitörleri: nelfinavir, ritonavir ve nefazodon gibi) ile
6 / 17kombinasyon kontrendikedir (bakınız bölüm 4.3). Güçlü CYP3A4 inhibitörleri olan
ketokonazol (günde 200 mg) ve josamisin (günde iki kez 1 g), plazmanın ivabradine
ortalama maruz kalımını 7-8 kat artırmaktadır.
Orta seviye CYP3A4 inhibitörleri: sağlıklı gönüllüler ve hastalarda yapılan spesifik
etkileşim çalışmaları, diltiazem veya verapamil gibi kalp atım hızı azaltan ajanlar ile
ivabradin kombinasyonunun, ivabradine maruz kalmayı (Eğri altı altında (EAA) 2-3 kat
artış) artırdığını ve kalp atım hızını ek olarak dakikada 5 vuruş azalttığını göstermiştir.
İvabradinin bu tıbbi ürünlerle birlikte kullanımı kontrendikedir (bakınız bölüm 4.3).
Birlikte kullanımı önerilmeyenler:
Greyfurt suyu: Greyfurt suyu ile birlikte alındığında ivabradine maruz kalma 2 kat
artmıştır. Bu nedenle greyfurt suyu tüketiminden kaçınılmalıdır.
Önlem alarak birlikte kullanım:
- Orta seviye CYP3A4 inhibitörleri: ivabradinin diğer orta seviye CYP3A4
inhibitörleri (ör: flukonazol) ile birlikte kullanımı, günde iki kez 2.5 mg başlangıç
dozu ile ve dinlenme halinde kalp atım hızı dakikada 70 vuruşun üzerindeyse, kalp atım
hızının takibi kaydıyla düşünülebilir.
CYP3A4 indükleyicileri: CYP3A4 indükleyicileri (ör: rifampisin, barbitüratlar, fenitoin,
hypericum perforatum [St John’s Wort]) ivabradine maruz kalmayı ve aktivitesini
azaltabilir. CYP3A4 indükleyen tıbbi ürünler ile birlikte kullanım sırasında ivabradin
dozunun ayarlanması gerekebilir. Günde iki kez 10 mg ivabradin ile St John’s Wort
birlikte kullanımının EAA’sını yarı yarıya azalttığı görülmüştür. İvabradin tedavisi
süresince St John’s Wort kullanımı kısıtlanmalıdır (bakınız bölüm
4.4).
Diğer birlikte kullanımlar:
Spesifik ilaç-ilaç etkileşim çalışmalarında, şu tıbbi ürünlerin ivabradinin farmakokinetik
ve farmakodinamikleri üzerinde klinik olarak anlamlı etkisi olmadığı gösterilmiştir:
proton pompa inhibitörleri (omeprazol, lansoprazol), sildenafil, HMG CoA redüktaz
inhibitörleri (simvastatin), dihidropiridin türevi kalsiyum kanal blokörleri (amlodipin,
lasidipin), digoksin ve varfarin. Ayrıca, ivabradinin simvastatin, amlodipin, lasidipin
farmakokinetikleri ve digoksin, varfarin farmakokinetikleri ve farmakodinamikleri ve
aspirin farmakodinamikleri üzerine klinik olarak anlamlı etkisi olmadığı gösterilmiştir.
Pivot faz III klinik çalışmalarda güvenlilik endişesi olmaksızın ivabradin ile rutin
olarak birlikte kullanılmış olan ilaçlar: anjiyotensin dönüştürücü enzim inhibitörleri,
anjiyotensin II antagonistleri, beta blokörler, diüretikler, aldosteron antagonistleri, kısa
ve uzun etkili nitratlar, HMG CoA redüktaz inhibitörleri, fibratlar, proton pompası
inhibitörleri, oral antidiyabetikler, aspirin ve diğer anti platelet ilaçlar.
Özel Popülasyonlara İlişkin Ek Bilgiler:
Bu konuda yeterli bilgi bulunmamaktadır.
Pediyatrik popülasyon:
Etkileşim çalışmaları sadece yetişkinler üzerinde yapılmıştır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/doğum kontrol
7 / 17Çocuk doğurma potansiyeli bulunan kadınlar tedavi süresince uygun doğum kontrol
yöntemi uygulamalıdır (bakınız. Bölüm 4.3).
Gebelik dönemi
Gebelerde ivabradin kullanımına ilişkin yeterli veri bulunmamaktadır. Hayvan üreme
çalışmalarında, embriyotoksik ve teratojenik etkiler gözlenmiştir (bakınız bölüm
5.3). İnsanlarda potansiyel risk bilinmemektedir. Dolayısıyla, ivabradin gebelik
sırasında kontrendikedir (bakınız. Bölüm 4.3).
Laktasyon dönemi
Deneysel çalışmalar ivabradinin süte geçtiğini göstermektedir. Dolayısıyla, ivabradin
emziren kadınlarda kontrendikedir (bakınız bölüm 4.3).
İvabradin ile tedavi gerekliyse emzirme kesilmeli ve bebek için farklı beslenme
alternatifleri seçilmelidir.
Üreme yeteneği/fertilite
Sıçanlar üzerinde yapılan çalışmalar, dişi ve erkeklerde üreme yeteneği/fertilite
üzerinde etki göstermemiştir (bakınız bölüm 5.3).
4.7. Araç ve makine kullanımı üzerindeki etkiler
İvabradinin araç kullanma performansı üzerindeki olası etkisini değerlendirmek için
sağlıklı gönüllülerde spesifik bir çalışma yapılmıştır ve araç kullanma
performansının değişmediği kanıtlanmıştır. Bununla birlikte, pazarlama sonrası
deneyimlerde, görme ile ilgili semptomlar nedeniyle araç kullanma kapasitesinin
azaldığı vakalar bildirilmiştir. İvabradin, genelde fosfenlerden oluşan, ışığa bağlı
geçici olaylara yol açabilir (bakınız bölüm 4.8). Araç ve makine kullanımı sırasında
özellikle de gece araç kullanırken, ışık yoğunluğunda oluşabilecek ani değişimler
sonucunda bu tür ışığa bağlı olayların gerçekleşebileceği dikkate alınmalıdır. İvabradinin
makine kullanma yetisi üzerinde etkisi yoktur.
4.8. İstenmeyen etkiler
Güvenlilik profil özeti:
İvabradin yaklaşık 45,000 hastada yapılmış klinik çalışmalarda incelenmiştir. İvabradin
ile en sık raslanan istenmeyen etkiler doza bağlı ve tıbbi ürünün farmakolojik
etkisiyle ilgili olan fosfenler ve bradikardidir.
Advers reaksiyonların tablolaştırılmış listesi:
Aşağıdaki advers etkiler veya olaylar klinik çalışmalar sırasında bildirilmiştir ve
belirtilen aralıklara göre sınıflandırılmıştır: Çok yaygın (≥1/10); yaygın (≥1/100 ila
<1/10); yaygın olmayan (≥1/1000 ila <1/100); seyrek (≥1/10000 ila <1/1000); çok
seyrek (<1/10000), bilinmiyor (eldeki verilerden hareketle tahmin edilemiyor)
Organ sistemi ile Sıklık Advers Etki
sınıflandırma
Kan ve lenf sistemi Yaygın olmayan Eozinofili
hastalıkları
Metabolizma ve beslenme Yaygın olmayan Hiperürisemi
hastalıkları
Sinir sistemi hastalıkları Yaygın Başağrısı, genellikle tedavinin ilk ayında
Başdönmesi: muhtemelen bradikardiye
bağlı olarak
Yaygın olmayan* Senkop, muhtemelen bradikardiye bağlı
Göz hastalıkları Çok yaygın Işığa bağlı olaylar (fosfenler)
8 / 17Yaygın Bulanık görme
Yaygın olmayan* Diplopi
Görme bozukluğu
Kulak ve iç kulak hastalıkları Yaygın olmayan Vertigo
Kardiyak hastalıklar Yaygın Bradikardi
1. derece AV blok (EKG’de uzamış PQ
intervali)
Ventriküler ekstrasistol
Atriyal fibrilasyon
Yaygın olmayan Çarpıntı, supraventriküler ekstrasistol
Çok seyrek 2. derece AV blok, 3. derece AV blok
Hasta sinüs sendromu
Vasküler hastalıklar Yaygın Kontrol altında olmayan kan basıncı
Yaygın olmayan* Hipotansiyon, muhtemelen bradikardiye
bağlı
Solunum, göğüs Yaygın olmayan Dispne
bozuklukları ve mediastinal
hastalıklar
Gastrointestinal hastalıklar Yaygın olmayan Bulantı
Kabızlık
Diyare
Karın ağrısı*
Deri ve deri altı doku Yaygın olmayan* Anjiyo ödem
hastalıkları Döküntü
Seyrek* Eritem
Kaşıntı
Ürtiker
Kas-iskelet bozuklukları, Yaygın olmayan Kas krampları
bağ
Gene l bozu kluklar ve Yaygın olmayan* Asteni, muhtemelen bradikardiye bağlı
uygulama bölgesine ilişkin
Yorgunluk, muhtemelen bradikardiye bağlı
hastalıkları
Seyrek* Keyifsizlik, muhtemelen bradikardiye bağlı
olarak
Araştırmalar Yaygın olmayan Yüksek kan kreatinin düzeyi
EKG uzamış QT aralığı
*Advers etki sıklıkları, klinik çalışmalardan elde edilen spontan raporlardan hesaplanmıştır.
Bazı advers etkilerin tanımı:
Işığa bağlı olaylar (fosfenler) hastaların %14.5’inde bildirilmiştir ve görsel alanın bir
kısmında parlaklığın geçici olarak artışı olarak tanımlanmaktadır. Genellikle ışık
yoğunluğunda ani değişimler tarafından tetiklenmektedir. Fosfenler, hale,
görüntünün dağılması, yoğun renkli ışık, veya çoklu görüntü şeklinde de tanımlanabilir.
Fosfenlerin başlaması genellikle tedavinin ilk iki ayında olmaktadır, daha sonra
tekrarlanabilmektedir. Fosfenler genellikle hafif ve orta derece yoğunlukta
bildirilmiştir. Tüm fosfenler tedavi sırasında veya sonrasında, çoğunluğu (%77.5) tedavi
sırasında olmak üzere kesilmiştir. Hastaların %1’inden azı fosfenler yüzünden günlük
rutinini değiştirmiş veya tedaviyi bırakmıştır.
Özellikle tedaviye başladıktan sonraki 2-3 ay içerisinde, hastaların %3.3’ünde bradikardi
9 / 17rapor edilmiştir. Hastaların %0.5’inde şiddetli bradikardi görülmüştür. (dakikada 40
vuruş veya altında kalp hızı).
SIGNIFY çalışmasında, ivabradin kullanan hastalarda, plaseboya oranla daha fazla atriyal
fibrilasyon gözlenmiştir (%5.3’e karşılık % 3.8). 40.000’den fazla hastanın dahil edildiği,
en az 3 ay süreli çift kör kontrollü Faz II/III klinik çalışmaların havuzlanmış
analizinde, ivabradin ile tedavi edilen hastalarda atriyal fibrilasyon
görülme sıklığı %4.86 iken, kontrol grubunda bu oran %4.08’dir (Tehlike oranı:
1.26, %95 GA 1.15-1.39)
Süpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
Semptomlar:
Doz aşımı şiddetli ve uzun süren bradikardiye yol açabilir (bakınız bölüm 4.8).
Tedavi:
Şiddetli bradikardi semptomatik olarak bu konuda uzman kurumlarda tedavi
edilmelidir. Zayıf hemodinamik toleransının eşlik ettiği bradikardi durumunda,
isoprenalin gibi intravenöz beta adrenerjik reseptör agonisti ajanlar ile semptomatik
tedavi düşünülmelidir. Gerekli görülürse, geçici kardiyak pacemaker kullanılmalıdır.
5. FARMAKOLOJIK ÖZELLİKLER
5.1. Farmakodinamik özellikler
Farmakoterapötik grup:
Diğer kardiyak preparatlar, ATC kodu: C01EB17
Etki mekanizması:
İvabradin izole olarak kalp atım hızını azaltan bir ilaçtır. Kardiyak pacemaker olarak
sinüs düğümünde spontan diyastolik depolarizasyonu kontrol eden ve kalp atım
hızını düzenleyen If akımının (içe yönelik sodyum akımı) selektif ve spesifik
inhibisyonu yoluyla etki eder. Kardiyak etki sinüs düğümüne özeldir ve intra-atriyal,
atriyoventiküler veya intraventiküler iletim süreleri, miyokardiyal kontraktilite ve
ventriküler repolarizasyonu üzerine ise etkisi yoktur.
İvabradin aynı zamanda kardiyak If akımına çok benzeyen retinal Ih akımı
(hiperpolarizasyon ile aktive olan iyonik kanal) ile de etkileşebilmektedir. Görsel
sistemin temporal rezolüsyonuna dahil olur ve parlak ışık uyarıcısına verilen retinal
tepkiyi engeller. İvabradin tarafından Ih akımının kısmi inhibisyonu sebebiyle,
hastalar tarafından bazen tetikleyici durumlarda (ör: parlaklıkta ani değişiklikler)
ışığa bağlı olaylar (fosfenler = görsel alanın bir kısmında parlaklığın geçici olarak
artışı) tanımlanmaktadır (bakınız bölüm 4.8).
10 / 17Farmakodinamik etkiler:
İnsanlarda ivabradinin başlıca farmakodinamik özelliği doza bağlı olarak kalp atım hızında
spesifik azalmadır. Artan dozlarda gözlenen plato etkisi nedeniyle, günde iki kez 20 mg’a
kadar alınan dozlar ile kalp atım hızında elde edilen azalma, 40 vuruş/dak altındaki
derin bradikardi riskinin azalmasıyla uyumludur (bakınız bölüm 4.8).
Önerilen dozlarda, dinlenme ve egzersiz halinde kalp atım hızı yaklaşık dakikada
ortalamalardan 10 vuruş azalmaktadır. Bu durum, kalbin yaptığı işyükünde ve miyokardiyal
oksijen tüketiminde azalmaya yol açmaktadır.
İvabradin intrakardiyak iletimi, kontraktiliteyi (negatif inotropik etki yoktur) veya
ventriküler repolarizasyonu etkilememektedir:
- Klinik elektrofizyoloji çalışmalarında, ivabradinin atriyoventriküler veya
intraventiküler iletim süreleri veya düzeltilmiş QT aralıkları üzerine etkisi görülmemiştir;
- Sol ventrikül disfonksiyonu (sol ventriküler ejeksiyon fraksiyonu (LVEF) %30 ile
45 arası) olan hastalarda, ivabradinin LVEF üzerinde zararlı etkisi görülmemiştir.
Klinik etkililik ve güvenlilik:
İvabradin’ın anti-anginal ve anti-iskemik etkinliği yapılan beş çift-kör randomize çalışma ile
gösterilmiştir (üçü plaseboya karşı, biri atenolol ve diğeri amlodipine karşı). Bu çalışmalar
kronik stabil angina pektorisi olan toplam 4,111 hasta ile yapılmış, bu hastaların 2,617’si
ivabradin almıştır.
Günde iki kez 5 mg ivabradin tedavisinin 3-4 hafta arasındaki tüm egzersiz test
parametreleri üzerindeki etkinliği gösterilmiştir. Etkililik günde iki kez 7.5 mg ile teyit
edilmiştir. Özellikle, günde iki kez 5 mg’ın üzerindeki ek fayda, atenolol’e karşı referans
kontrollü çalışmada tespit edilmiştir: günde iki kez 5 mg ile bir ay tedaviden sonra vadide
toplam egzersiz süresi yaklaşık 1 dakika artarken, günde iki kez 7.5 mg’a titre edildikten
sonra 3 aylık ek tedavinin ardından yaklaşık 25 saniye daha yükselmiştir. Bu çalışmada,
ivabradinin anti-anginal ve anti-iskemik faydası 65 yaş ve üzeri hastalarda teyit edilmiştir.
Günde iki kez 5 ve 7.5 mg’ın etkinliği çalışmalardaki tüm egzersiz test parametrelerinde
(toplam egzersiz süresi, sınırlayıcı anginaya kadar
olan süre, anginanın başlamasına kadar olan süre ve 1mm ST segment depresyonuna kadar
geçen süre) uyumludur ve angina ataklarında yaklaşık %70 azalmayla ilişkilendirilmiştir.
Günde iki kez kullanım şeklindeki doz rejimi ivabradinin 24 saat boyunca aynı etkinliği
sürdürmesini sağlamaktadır.
889 hastanın katıldığı randomize plasebo kontrollü çalışmada, günde 1 defa 50mg
atenolole ek olarak verilen ivabradin, ilaç aktivitesinin en düşük olduğu zamanda (oral
kullanımdan 12 saat sonra) tüm ETT (egzersiz tolerans testi) parametrelerinde ilave etkililik
göstermiştir.
725 hastanın katıldığı randomize plasebo kontrollü çalışmada, ivabradinin ilaç aktivitesinin
en düşük olduğu noktada (oral kullanımdan 12 saat sonra) amlodipinin ardından ek bir
etkililik göstermediği, ancak dorukta (oral kullanımdan 3-4 saat sonra) ek etkililik
gösterdiği kaydedilmiştir.
1277 hastanın katıldığı plasebo kontrollü randomize çalışmada, 6 haftalık tedavi süresi
boyunca ilaç aktivitesinin en düşük olduğu zamanda (oral ivabradin alımından 12 saat
sonra) günde bir kez 5 mg amlodipin veya nifedipin GITS 30 mg’ın ardından
ivabradin, tedaviye verilen yanıtta istatistiksel olarak anlamlı ilave etkililik
göstermiştir (haftada en az 3 anjina atağının azalması ve/veya treadmil ETT süresince
1 mm ST segment depresyonuna kadar geçen sürede en az 60 sn’lik artış olarak
tanımlanmıştır) (OR = 1.3, 95% GA [1.0–1.7]; p=0.012). İvabradinin ETT
11 / 17parametrelerinin ikincil sonlanımları üzerine ilaç aktivitesinin en düşük olduğu
noktada ilave etkililik göstermezken tepe noktasında (oral kullanımdan 3-4 saat sonra)
ilave etkililik gözlenmiştir.
Etkililik çalışmalarında, ivabradin etkililiği 3 veya 4 aylık tedavi dönemleri boyunca
tamamen korunmuştur. Tedavi sırasında farmakolojik tolerans (etkililik kaybı) gelişimi
veya tedavinin aniden kesilmesi sonrasında geri tepme (rebound fenomen) olayına ilişkin
herhangi bir kanıt yoktur. İvabradinin anti-anginal ve anti-iskemik etkileri, kalp atım hızında
doza bağlı azalma ve dinlenme ve egzersiz durumunda hız basınç çarpımında (kalp atım hızı
x sistolik kan basıncı) anlamlı düşüş ile ilişkilendirilmektedir. Kan basıncı ve periferik
damar direnci üzerine olan etkiler azdır ve klinik olarak anlamlı değildir.
En az bir yıl ivabradin ile tedavi edilen hastalarda (n=713) kalp atım hızında azalmanın
uzun dönemde de devam ettiği gösterilmiştir. Glukoz ve lipid metabolizmalarında ise etki
gözlenmemiştir.
Diyabetik hastalarda (n=457) ivabradinin anti-anginal ve anti-iskemik etkinliği korunmuş,
genel popülasyonla kıyaslandığında benzer güvenlilik profili sergilenmiştir.
BEAUTIFUL çalışması, %86.9’unun beta blokör kullandığı optimal arka plan tedavisini
alan koroner arter hastalığı ve sol ventrikül disfonksiyonu (SVEF<%40) olan 10917 hasta
üzerinde yapılmıştır. Çalışmanın temel bileşik etkililik kriterleri kardiyovasküler ölüm, akut
miyokard infarktüsü veya yeni başlayan veya kötüleşen kalp yetmezliği için hastaneye
yatıştır. Bu çalışma, ivabradin ile karşılaştırıldığı plasebo grubu arasında birincil ortak son
nokta oranları açısından herhangi bir fark göstermemiştir (rölatif risk ivabradin: plasebo
1.00, p=0.945).
Bununla birlikte randomizasyon sırasında semptomatik anginası bulunan hastaların dahil
edildiği post-hoc alt grup (n=1507) analizinde, kardiyovasküler ölüm, akut miyokard
infarktüsü veya kalp yetmezliği için hastaneye yatışla ilişkili herhangi bir güvenlilik uyarısı
tanımlanmamıştır (%12 ivabradin, %15.5 plaseboya karşı, p=0.05).
SIGNIFY çalışması, daha önce optimal tedaviyi almış klinik kalp yetersizliği
olmayan (SVEF > 40%) 19102 koroner arter hastasında yapılmış geniş bir sonlanım
çalışmasıdır. Onaylanmış pozolojiden daha yüksek bir tedavi şeması kullanılmıştır (
başlangıç dozu günde iki kez 7.5 mg’dır (75 yaş üzeri hastalarda günde iki kez 5 mg) ve
günde iki kez 10 mg’a titre edilmiştir). Temel etkinlik kriteri, ölümcül olmayan miyokart
infarktüsü veya kardiyovasküler ölüm bileşimidir. Bu çalışma, primer bileşik sonlanım
noktası (PBS) oranında, plasebo grubuna kıyasla ivabradin grubunda fark olmadığını
göstermiştir (ivabradin/plasebo bağıl riski 1.08, p=0.197). İvabradin grubundaki hastaların
%17.9’unda bradikardi rapor edilmiştir (plasebo grubunda %2.1). Çalışma süresince,
hastaların %7.1’i verapamil, diltiazem ya da güçlü CYP 3A4 inhibitörleri kullanmıştır.
PBS’de, CCS sınıf I ve üzerindeki tüm angina popülasyonunun alt grubunda (n=12049)
değil (yıllık oran %2.9’a karşılık %3.4, ivabradin/plasebo bağıl riski 1.18, p=0.018) ancak,
başlangıçta, CCS sınıf II ve üzerindeki anjinalı hastaların önceden belirlenmiş alt grubunda
(n=14286) küçük ama istatistiksel olarak anlamlı bir artış gözlenmiştir (ivabradin/plasebo
bağıl riski 1.11, p=0.110). Onaylı dozundan daha yüksek miktarda kullanılan doz, bu
bulguları tam olarak açıklamamaktadır.
SHIFT çalışması; NYHA sınıf II-IV stabil kronik kalp yetmezliği (KKY) (≥4 hafta
boyunca) olan, sol ventrikül ejeksiyon fraksiyonu azalmış (LVEF ≤ %35) ve istirahat halinde
kalp hızı dakikada 70 vuru ve üzerinde olan 6505 yetişkin hastada gerçekleştirilen büyük,
çok merkezli, uluslararası, randomize, çift kör, plasebo kontrollü bir sonlanım çalışmasıdır.
12 / 17Çalışmada hastalar beta-blokör (%89), ACE inhibitörleri ve/veya anjiyotensin II
antagonistleri (%91), diüretikler (%83) ve aldosteron antagonistlerini (%60) içeren
kılavuzlarca önerilen tedavileri almıştır. Çalışmada ivabradin grubunda hastaların %67
kadarı günde iki kere 7.5 mg’lık doz ile tedavi edilmiştir. Çalışmanın medyan takip süresi
22.9 aydır. İvabradin tedavisi kalp hızı 80/dk olan başlangıç değerinden ortalama 15/dk’lık
bir azalma ile ilişkilendirilmiştir. Kalp hızı açısındam ivabradin ve plasebo kolları arasındaki
fark; 28. Günde 10.8 vuruş/dk, 12. Ayda 9.1 vuruş/dk ve 24.
Ayda 8.3 vuruş/dk olmuştur.
Bu çalışma; ivabradin tedavisi ile kardiyovasküler mortalite ve kötüleşen kalp yetmezliği
nedenli hastaneye yatıştan oluşan birincil ortak sonlanım noktasında, tedavi başlangıcından
sonraki 3 ay içerisinde belirmeye başlayan, klinik ve istatistiksel olarak anlamlı olan
%18’lik bir göreceli risk azalması sağlandığını göstermiştir. (p<0.0001) Mutlak risk
azalması %4.2 olmuştur. Birincil sonlanım noktasında elde edilen bulgular başlıca kalp
yetmezliği sonlanım noktaları, kötüleşen kalp yetmezliği nedenli hastaneye yatıştan (mutlak
risk %4.7 azalmıştır) ve kalp yetmezliği nedeniyle ölümden (mutlak risk %1.1 azalmıştır)
oluşmuştur.
Tedavinin, birincil ortak sonlanım noktası ve bileşenleri üzerindeki etkileri:
Ivabradin Plasebo Tehlike oranı p-değeri
(N=3241) (N=3264) [%95 CI]
n (%) n (%)
Birincil ortak sonlanım noktası 793 (24.47) 937 (28.71) 0.82 [0.75; 0.90] <0.0001
Ortak noktanın bileşenleri:
- KV ölüm 449 (13.85) 491 (15.04) 0.91 [0.80; 1.03] 0.128
Kötüleşen KY’ye bağlı 514 (15.86) 672 (20.59) 0.74 [0.66; 0.83] <0.0001
hastaneye yatış
Diğer ikincil sonlanım
noktaları
- Tüm nedenlerle ölüm 503 (15.52) 552 (16.91) 0.90 [0.80; 1.02] 0.092
- KY’den ölüm 113 (3.49) 151 (4.63) 0.74 [0.58;0.94] 0.014
Herhangi bir sebeple
hastaneye yatış 1231 (37.98) 1356 (41.54) 0.89 [0.82;0.96] 0.003
- KV sebeple hastaneye yatış 977 (30.15) 1122 (34.38) 0.85 [0.78; 0.92] 0.0002
Birincil sonlanım noktasındaki azalma cinsiyetten, NYHA sınıfından, iskemik veya
iskemik olmayan kalp yetersizliği etiyolojisinden ve diyabet ya da hipertansiyon
öyküsünden bağımsız şekilde gözlenmiştir. KH ≥ 75 vuruş/dk olan hasta alt
grubunda (n=4150); birincil birleşik sonlanım noktasında (tehlike oranı: 0.76, %95
GA [0.68;0.85] – p<0.0001) ve tüm nedenlere bağlı ölümü (tehlike oranı: 0.83, %95
GA [0.72;0.96] – p=0.0109) ve KV ölümü (tehlike oranı: 0.83, %95 GA [0.71;0.97]
– p=0.0166) içeren diğer ikincil sonlanım noktaları açısından %24 oranında daha
büyük bir azalma gözlenmiştir. Bu hasta alt grubunda ivabradinin güvenlilik profili,
genel popülasyondaki ile uyumludur.
Beta bloker tedavisi alan genel hasta grubunda, birincil ortak sonlanım noktası
üzerinde anlamlı bir etki gözlenmiştir (tehlike oranı: 0.82, %95 GA [0.76;0.94]). KH
14/17 ≥ 75 vuruş/dk olan ve beta bloker için önerilen hedef dozu kullanabilen hasta alt
grubunda; birincil ortak sonlanım noktası (tehlike oranı: 0.97, %95 GA [0.74;1.28])
ve kötüleşen kalp yetersizliğine bağlı hastaneye yatışı (tehlike oranı: 0.79, %95 GA
[0.56;1.10]) veya kalp yetersizliği nedenli ölümü (tehlike oranı: 0.69, %95 GA
[0.31;1.56]) içeren diğer ikincil sonlanım noktaları üzerinde istatistiksel anlamlı yarar
gözlenmemiştir.
13 / 17Plasebo alan hastaların 776’sına (%24) karşı, ivabradin alan hastaların 887’sinde
(%28) NYHA sınıfında son kaydedilen değerde anlamlı bir iyileşme olmuştur
(p=0.001).
97 hastanın katıldığı randomize plasebo kontrollu bir çalışmada, koni ve çubuk
sistemlerinin ve yükselen görsel yolağın (örn., elektroretinogram, statik ve kinetik
görme alanları, renk görme, görme keskinliği), işlevlerini belgelemeyi amaçlayan
spesifik oftalmolojik araştırmalar sırasında toplanan veriler, 3 yıldan uzun süre
ivabradin ile tedavi edilen kronik stabil anjina pektoris hastalarında herhangi bir retinal
toksisite göstermemiştir.
Pediyatrik popülasyon:
Kronik kalp yetmezliği ve dilate kardiyomiyopatisi (DCM) olan, 116 pediatrik hastada
(17’si [6-12[ ay, 36’sı [1-3[ yaş ve 63’ü[3-18[ yaş) optimal arkaplan tedavisinin üzerine
randomize, çift kör, plasebo kontrollü bir çalışma yapılmıştır. Hastaların 74’ü ivabradin
almıştır (oran 2:1). Başlangıç dozu [6-12 [ay yaş-alt grubunda günde iki kez 0.02 mg, [1-
3 [yaş ve <40 kg [3-18[ yaşta günde iki kez 0.05 mg/kg ve, ≥ 40 kg [3-18[yaşta günde iki
kez 2.5 mg idi. Doz, sırasıyla günde iki kez 0.2 mg/kg, günde iki kez 0.3 mg/kg ve günde
iki kez 15 mg’lık maksimum dozlara verilen cevaba göre ayarlanmıştır. Bu çalışmada,
ivabradin günde iki kez oral likit formülasyon ya da tablet olarak alınmıştır. İki
formülasyon arasında farmakokinetik farklılığın olmadığı 24 yetişkin sağlıklı gönüllüde
yapılan açık etiketli randomize çapraz çalışma ile gösterilmiştir. 2-8 haftalık titrasyon
periyodu süresince pasebo gurubunun %12.2’sine kıyasla ivabradin alan gruptaki
hastaların %69.9’unda kalp atım hızında bradikardi olmaksızın %20’lik düşüşe
ulaşılmıştır (Odds Oranı (rölatif risk): E =17.24, 95% GA[5.91 ; 50.30]). Kalp atm
hızında %20’lik düşüşü sağlayan ortalama ivabradin dozları [1-3[ yaş, [3-18[yaş ve <40
kg ve [3-18[yaş ve ≥ 40 kg yaş alt gruplarında sırasıyla günde iki kez 0.13 ± 0.04 mg/kg,
günde iki kez 0.10 ± 0.04 mg/kg ve günde iki kez 4.1 ± 2.2 mg idi.
M012’de ortalama SVEF ivabradin grubunda %31.8’den %45.3’e artmışken plasebo
grubunda %35.4’den % 42.3’e artmıştır. Plasebo grubundaki %25’e kıyasla, ivabradin
hastalarının %37.7’sinde NYHA sınıfında iyileşme olmuştur. Bu iyileşmeler istatistiksel
olarak anlamlı değildir.
Güvenlilik profili, bir yıldan uzun bir süre, kalp yetersizliği olan yetişkin hastalarda
tanımlanana benzerdi.
İvabradinin büyüme, ergenlik ve genel gelişim üzerindeki uzun dönem etkilerinin yanı
sıra kardiyovasküler morbidite ve mortaliteyi azaltmak için çocuklukta ivabradin
tedavisinin uzun dönem tedavi etkinliği araştırılmamıştır.
Avrupa İlaç Kurumu anjina pektoris tedavisinde pediyatrik popülasyonun tüm alt
gruplarında İvabradin ile yapılan çalışmaların sonuçlarını sunma yükümlülüğünden
feragat etmiştir.
Avrupa İlaç Kurumu 0-6 yaşay arasındaki çocuklarda kronik kalp yetmezliği
tedavisinde İvabradin ile yapılan çalışmaların sonuçlarını sunma yükümlülüğünden
feragat etmiştir (Pediatrik kullanım bilgisi için bkz. Bölüm 4.2).
5.2. Farmakokinetik özellikler
Fizyolojik koşullarda, ivabradin tabletlerden hızla salınmaktadır ve suda çözünmesi
yüksektir (>10 mg/ml). İvabradin S-enansiyomeridir ve in vivo biyodeğişimi
kanıtlanmamıştır. İvabradinin N-desmetillenmiş türevi insanlarda esas aktif metabolit
olarak tanımlanmıştır.
14 / 17Emilim ve biyoyararlanım:
İvabradin oral yoldan alındıktan sonra hızla ve neredeyse tamamen gastrointestinal
sistemden emilir ve doruk plazma düzeyine aç karnına yaklaşık 1 saat sonra ulaşılır.
Film kaplı tabletlerin mutlak biyoyararlanımı, barsak ve karaciğerdeki ilk geçiş etkisi
sebebiyle yaklaşık %40’tır.
Gıda alımı emilimi yaklaşık 1 saat geciktirmekte ve plazmada bulunduğu süreyi %20
– 30 artırmaktadır. Maruz kalmada kişiler arası değişkenliği azaltmak amacıyla,
tabletlerin yemekle beraber alınması önerilmektedir (bakınız bölüm 4.2).
Dağılım:
İvabradin plazma proteinlerine yaklaşık %70 bağlanır ve hastalarda sabit durumda
dağılım hacmi 100 litreye yakındır. Önerilen doz olan günde iki kez 5 mg’ın
süregelen kullanımından sonra maksimum plazma konsantrasyonu yaklaşık 22
ng/ml’dir (CV=%29). Sabit durumda ortalama plazma konsantrasyonu 10 ng/ml’dir
(CV=%38).
Biyotransformasyon:
İvabradin, yalnız sitokrom P450 3A4 (CYP3A4) ile karaciğer ve barsakta
oksidasyona uğrar ve kapsamlı şekilde metabolize olur. Başlıca aktif metaboliti N-
desmetillenmiş türevidir (S 18982) ve buna maruz kalma ana bileşimin yaklaşık
%40’ıdır. Aktif metabolitin metabolizması da CYP3A4’ü içermektedir. İvabradinin
CYP3A4 için afinitesi azdır, klinik olarak anlamlı CYP3A4 indüksiyonu veya
inhibisyonu belirtisi göstermez ve dolayısıyla CYP3A4 sübstrat metabolizması veya
plazma konsantrasyonlarını değiştirmesi beklenmez. Ancak, güçlü inhibitörler ve
indükleyiciler ivabradin plazma konsantrasyonlarını önemli ölçüde etkileyebilmektedir
(bakınız bölüm 4.5).
Eliminasyon:
İvabradinin plazmada esas yarılanma ömrü 2 saattir (Eğri altı alanın (EAA) %70-
75’i) ve etkili yarı ömrü 11 saattir. Total klerensi yaklaşık 400 ml/dak, renal klerensi ise
yaklaşık 70 ml/dak’dır. Metabolitlerin atılımı, aynı oranda dışkı ve idrar ile olur. Oral
dozun yaklaşık %4’ü değişmeden idrar yoluyla atılır.
Doğrusallık:
İvabradin kinetikleri 0.5 mg – 24 mg oral doz aralığında lineerdir.
Hastalardaki karakteristik özellikler
Geriyatrik popülasyon: Yaşlılar (≥65 yaş) ile çok yaşlılar (≥75 yaş) ve genel
popülasyon arasında farmakokinetik farklılık (EAA ve Cmax) gözlenmemiştir.
Böbrek yetmezliği: Renal klerensin ivabradin ve ana metaboliti olan S 18982’nin
toplam atılımına düşük katkısı (yaklaşık %20) nedeniyle, renal yetmezliğin (kreatinin
klerensi 15 – 60 ml/dak arası) ivabradin farmakokinetikleri üzerine etkisi minimaldir
(bakınız bölüm 4.2).
Hepatik yetmezlik: Hafif derece hepatik yetmezliği (Child-Pugh değeri 7) olan
hastalarda, normal hepatik fonksiyonu olanlar ile karşılaştırıldığında, ivabradinin
bağlı olmayan EAA’sı ve ana aktif metaboliti %20 daha yüksektir. Orta derece hepatik
yetmezliği olan hastalarda bir sonuca varmak için yeterli veri bulunmamaktadır. Şiddetli
hepatik yetmezliği olan hastalar için veri yoktur (bakınız bölüm 4.2 ve 4.3).
Pediyatrik popülasyon: 6 aydan 18 yaşa kadar pediyatrik kronik kalp yetmezliği
hastalarında ivabradinin parmakokinetik profili, yaşa ve ağırlığa dayalı bir titrasyon
şeması uygulandığında yetişkinlerde tanımlanan farmakokinetiklere benzerdir.
Farmakokinetik/farmakodinamik (FK/FD) ilişkisi
FK/FD ilişkisi analizi günde iki kez 15-20 mg doza kadar ivabradin ve S 18982 plazma
15 / 17konsantrasyonları arttıkça, kalp atım hızının neredeyse lineer olarak azaldığını
göstermektedir. Daha yüksek dozlarda kalp atım hızındaki azalma artık ivabradin
plazma konsantrasyonları ile orantısal değildir ve bir platoya ulaşma eğilimi
göstermektedir. Güçlü CYP3A4 inhibitörleri ile birlikte kullanılan ivabradinden
kaynaklanabilecek olan ivabradine yüksek dozlarda maruz kalmanın, kalp atım hızında
aşırı düşüşe neden olması mümkündür ancak, orta derece CYP3A4 inhibitörleri ile bu
risk azalmaktadadır (bakınız bölüm 4.3, 4.4 ve 4.5).
5.3. Klinik öncesi güvenlilik verileri
Güvenlilik, çalışmalarında, tekrarlanan doz toksisitesi, genotoksisitesi ve kanserojenik
etki potansiyeli için yapılan konvensiyonel çalışmalara dayanan klinik olmayan veriler,
insanlar için herhangi bir tehlike olmadığını göstermiştir. Üremeye ilişkin toksisite
çalışmalarında, ivabradinin erkek ve dişi sıçanların doğurganlığı üzerine herhangi bir etki
görülmemiştir. Gebe hayvanlar organogenez sırasında terapötik dozlara yakın oranda
maruz kaldıklarında, sıçanlarda fetusta kardiyak defekt olaylarında artış, tavşan
fetuslarının azında ise ektrodaktili saptanmıştır.
Bir yıl boyunca ivabradin (2, 7 veya 24 mg/kg/gün dozlarında) verilen köpeklerde, retinal
fonksiyondaki geri döndürülebilen değişimler gözlenmiş ancak oküler yapılarda herhangi
bir zararla ilişkilendirilmemiştir. Retinada hiperpolarizasyon ile aktive olan Ih akımı,
kardiyak pacemaker If akımı ile kapsamlı olarak benzerlik göstermektedir ve bu veriler,
retinadaki Ih akımlarıyla etkileşime giren ivabradinin farmakolojik etkisi ile uyumludur.
Diğer uzun-dönem tekrarlayan doz ve karsinojenisite çalışmaları klinik olarak anlamlı
değişimler göstermemiştir.
Çevresel Risk Değerlendirmesi
İvabradin’in çevresel risk değerlendirmesi Avrupa Çevresel Risk Değerlendirme
Kılavuzu doğrultusunda yapılmıştır.
Bu değerlendirmelerin sonucu İvabradin’in çevresel risk taşımadığı desteklenmiştir ve
ivabradin çevreye zararlı değildir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği
Susuz Laktoz (sığır kaynaklı)
Susuz Silika, Kolloidal
Kroskarmeloz Sodyum
Bütilhidroksitoluen
Magnezyum Stearat
Film kaplama
1
Opadry® Bej 03G570009
İçeriği:
Hipromelloz (E464) 6m Uygun
Titanyum Dioksit (E171)
Makrogol (MW 6000)
Magnezyum Stearat (E470b)
Sarı demir oksit (E172)
Gliserol (E422)
Kırmızı Demir Oksit (E172)
2
Saf Su
16 / 176.2. Geçimsizlikler
Bilgi bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
PVC/PVdC-Alu Blister ambalajlarda
Kutu 56 tablet içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
“Tıbbi Ürünlerin Kontrolü Yönetmeliği” ve Ambalaj Atıklarının
Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sandoz Ilac Sanayi ve Ticaret A.S.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad. No: 6
34805 Kavacık-Beykoz / İstanbul
8. RUHSAT NUMARASI
2018/659
9. İLK RUHSAT TARİHİ / RUHSAT YENİLEME TARİHİ
28.11.2018
10. KÜB’ÜN YENİLENME TARİHİ
-
17 / 17