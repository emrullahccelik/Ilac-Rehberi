KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADOZİN 3 mg/ml İ.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Adenozin………………………….3 mg/ml
Yardımcı madde(ler):
Sodyum klorür…………………………..….9 mg/ml
Sodyum hidroksit…………..………….……y.m
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren ampul
Berrak, renksiz ve partikülsüz çözelti.
4. KLİNİK ÖZELLİKLER
4.1. Terapötik endikasyonlar
 Aksesuar by-pass yolları (Wolff-Parkinson-White Sendromu) ile ilişkili olanlar da dâhil
olmak üzere, paroksismal supraventriküler taşikardinin normal bir sinüs ritmine hızlı
dönüşümünde kullanılır.
 0-18 yaş arası çocuklarda paroksismal supraventriküler taşikardinin normal bir sinüs
ritmine hızlı dönüşümünde kullanılır.
 Geniş veya dar kompleks supraventriküler taşikardinin tanısında yardımcı olarak
kullanılır. Atriyal flutter, atriyal fibrilasyon veya ventriküler taşikardiyi sinüs ritmine
dönüştürmüyorsa da, AV iletiminin yavaşlaması atriyal aktivitenin tanısına yardımcı olur.
 İntra-kaviter elektrofizyolojik araştırmaların duyarlı hale gelmesinde kullanılır.
14.2. Pozoloji ve uygulama şekli
Pozoloji/uygulama sıklığı ve süresi:
ADOZİN sadece, hastanın monitörize edilebildiği ve hemen kullanıma hazır
kardiyorespiratuvar resüsitasyon ekipmanı ile donatılmış hastanelerde kullanılmalıdır.
Uygulama şekli:
Aşağıdaki tabloda verilen artan doz şemasına göre hızlı İ.V. bolus enjeksiyonu ile
uygulanmalıdır. Solüsyonun sistemik dolaşıma ulaştığından emin olmak için ya direk olarak
damara ya da bir İ.V. hattına uygulanmalıdır. Eğer İ.V. hat içine verilirse, mümkün olduğunca
paroksismale enjekte edilmelidir ve akabinde hızla fizyolojik tuzlu su verilmelidir.
ADOZİN sadece kardiyak izleme imkânı var ise kullanılmalıdır. Belli bir dozda yüksek
seviyede AV bloğu geliştiren hastalara daha yüksek doz verilmemelidir.
Yetişkinlerde:
Başlangıç dozu: Hızlı intravenöz bolus olarak 3 mg verilir. (2 saniye boyunca).
İkinci doz: Eğer ilk doz 1-2 dakika içinde supraventriküler taşikardinin
eliminasyonu ile sonuçlanmazsa; hızlı intravenöz bolus olarak 6 mg
daha verilmelidir
Üçüncü doz: Eğer ikinci doz 1-2 dakika içinde supraventriküler taşikardinin
eliminasyonu ile sonuçlanmazsa; hızlı intravenöz bolus olarak 12 mg
daha verilmelidir.
İlave veya daha yüksek dozlar önerilmez.
Özel popülasyonlara ilişkin ek bilgiler:
Böbrek/Karaciğer yetmezliği:
ADOZİN’in böbrek veya karaciğer yetmezliği olan hastalarda kullanımı ile ilgili bilgi yoktur.
Pediyatrik popülasyon:
ADOZİN kullanımı sırasında, kardiyorespiratuvar resüsitasyon ekipmanları acil durumlar için
hazır olmalıdır.
ADOZİN uygulaması sırasında hasta sürekli gözlenmeli ve EKG kayıtları kontrol edilmelidir.
Pediyatrik popülasyonda paroksismal supraventriküler taşikardi tedavisi için önerilen doz:
- İlk bolus doz 0,1 mg/kg vücut ağırlığı (maksimum doz 6 mg)
2- Supraventriküler taşikardinin sonlanması için gerekirse 0,1 mg/kg vücut ağırlığı olacak
şekilde doz artırılabilir (maksimum doz 12 mg).
Uygulama şekli:
Hızlı intravenöz (İ.V.) bolus enjeksiyonuyla damar içine ya da i.v. yolu ile uygulanmalıdır.
İ.V. yolu ile verildiğinde mümkün olduğunca kısa sürede enjekte edilmelidir ve hemen
akabinde fizyolojik tuzlu su hızla verilmelidir. Eğer periferal damara uygulanacaksa, büyük
delikli kanül kullanılmalıdır.
Geriyatrik popülasyon:
Yetişkinler için önerilen doza bakınız.
Diagnostik doz:
Yukarıda verilen artan doz şeması, yeterli diagnostik bilgi elde edilene kadar kullanılmalıdır.
Uygulama şekli:
Sadece hızlı intravenöz enjeksiyon olarak uygulanmalıdır.
4.3. Kontrendikasyonlar
ADOZİN aşağıdaki durumlara sahip hastalarda kontrendikedir:
 Adenozin veya yardımcı maddelerden herhangi birine karşı aşırı duyarlılığı olduğu
bilinenler,
 Hasta sinüs sendromu veya 2.-3. derecede atriyo-ventriküler (AV) blok hastası olanlarda
(yapay kalp pili bulunan hastalar hariç).
 Bronkospazm belirtili kronik obstrüktif akciğer rahatsızlığı (bronşiyal astım gibi)
 Uzun QT sendromu
 Şiddetli hipotansiyon
 Dekompanse kalp yetmezliği
4.4. Özel kullanım uyarıları ve önlemleri
Tüm nükleer stres test adayları adenozin alabilmesi açısından uygun olup olmadığı
araştırılmalıdır.
3PSVT sonlandırılmak üzere adenozin kullanılan hastaların da uygunluk açısından ön
değerlendirmesi yapılamalıdır.
Kararsız anjina pectoris veya kardiyovasküler instabilite semptomları veya bulgulan olan
hastalara, ciddi kardiyovasküler advers reaksiyonlar açısından daha büyük risk taşıyacakları
için adenozin kullanmaktan kaçınılmalıdır.
Adenozin kullanmadan önce kardiyak resusitasyon ekipmanları ve eğitimli çalışanlar hazır
bulundurulmalıdır.
Eğer gerekli ise, supraventriküler taşikardinin normal sinüs ritmine dönüşümü sırasında geçici
kardiyak aritmi artışı ihtimaline bağlı olarak uygulama, izleme ve hemen kullanıma hazır
kardiyorespiratuvar resüsitasyon ekipmanı bulunan hastanede uygulanmalıdır. Hayati tehlike
oluşturan aritmiler oluşabileceğinden uygulama esnasında EKG’nin devamlı izlenmesi
gereklidir (Bkz. Bölüm 4.2).
Adenozin, önemli ölçüde hipotansiyona neden olabilecek potansiyele sahip olduğundan, sol
ana koroner stenozu, düzeltilmemiş hipovolemi, stenotik kalp kapak hastalığı, soldan sağa
şant, perikardit veya perikardiyal efüzyon, otonomik disfonksiyon veya serebrovasküler
yetmezlik ile stenotik karotis arter rahatsızlığı olan hastalarda dikkatli kullanılmalıdır.
Adenosinin hemodinamik etkilerine bağlı olarak serebrovasküler kaza/geçici iskemik atak
bildirilmiştir.
Adenozin kullanımından kısa bir süre sonra miyokard enfarktüsü bildirilmiştir. Adenozin
yakın zamanda geçirilmiş miyokard enfarktüsü, ciddi kalp yetmezliği veya infüzyon sırasında
geçici olarak ağırlaşmış olabilecek küçük iletim bozuklukları olan hastalarda dikkatli
kullanılmalıdır (birinci derece AV blok, dal bloğu).
Atriyal fibrilasyonu ya da fluteri ve özellikle Aksesuar by-pass yolu olan hastalarda normal
olmayan yoldan artmış iletim gelişebileceğinden dikkatli kullanılmalıdır.
Seyrek olgularda şiddetli bradikardi bildirilmiştir. Bazıları erken post kalp nakli hastalarında
meydana gelir; diğer durumlarda gizli sino-atriyal rahatsızlıklar mevcuttur. Şiddetli
bradikardi oluşumu, altta yatan rahatsızlığın bir uyarısı olarak düşünülmeli ve potansiyel
olarak, özellikle uzamış QT aralığı olan hastalarda torsades de pointes oluşabilir.
4Yakın zamanda (1 yıldan az) kalp transplantasyonu geçirmiş hastalarda kalbin adenozine karşı
duyarlılığında artış gözlenmiştir.
Ne böbrek ne de karaciğer ekzojen adenozin degredasyonuna karışmadığından, ADOZİN
etkinliği, karaciğer veya böbrek yetmezliğinden etkilenmemelidir.
Dipiridamol, adenozin tutulumunun bilinen bir inhibitörü olarak, ADOZİN’in etkisini
arttırabilir. Bu nedenle dipiridamol alan hastalara uygulanması önerilmez. Eğer ADOZİN
kullanılması şart ise, dipiridamol kullanımı 24 saat önce durdurulmalıdır ya da ADOZİN dozu
büyük miktarda azaltılmalıdır (Bkz. Bölüm 4.5).
Önlemler
Anjina, şiddetli bradikardi, şiddetli hipotansiyon, solunum yetmezliği (ölümcül potansiyel),
asistoli/kardiyak arrest (ölümcül potansiyel) oluşumunda uygulamanın hemen kesilmesi
gerekir.
Adenozin konvülsiyona yatkın kişilerde konvülsiyonu tetikleyebilir. Konvülsiyon/nöbet
hikâyesi olan hastalarda adenozin uygulaması dikkatlice izlenmelidir.
Olası bir Torsedes de pointes nedeniyle ADOZİN, ilaca bağlı ya da metabolik kökenli uzamış
QT aralığı olan hastalarda dikkatli kullanılmalıdır. Adenozin uzun QT sendromu bulunan
hastalarda kontrendikedir (Bkz. Bölüm 4.3).
Adenozin bronkospazma neden olabilir ya da şiddetlendirebilir (Bkz. Bölüm 4.3 ve 4.8).
Adenozin her dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
Pediyatrik popülasyon
Wolff-Parkinson-White (WPW) sendromu olan çocuklarda adenozin, atriyal aritmileri ve
dolayısıyla ventiküler akselerasyonu tetikleyebilir (Bkz. Bölüm 5.1).
İntraossöz uygulamanın etkileri belirlenmemiştir.
54.5. Diğer tıbbi ürünler ile etkileşimler ve diğer etkileşim şekilleri
Dipiridamol, adenozin’in hücresel tutulumunu ve metabolizmasını inhibe eder ve adenozin
etki gücünü arttırır. Bir çalışmada dipiridamolun adenozin etkisini 4 kat arttırdığı
gösterilmiştir. Birlikte uygulandıklarında asistol rapor edilmiştir.
Bu nedenle dipiridamol alan hastalara uygulanması önerilmez. Eğer ADOZİN kullanılması
şart ise, dipiridamol kullanımı 24 saat önce durdurulmalıdır ya da ADOZİN dozu büyük
miktarda azaltılmalıdır (Bkz. Bölüm 4.4).
Aminofilin, teofilinle ve diğer ksantinler kompetitif adenozin antagonistleridir ve adenozin
kullanımından 24 saat önce bu ilaçlar alınmamalıdır.
Ksantinleri içeren yiyecek ve içecekler (çay, kahve, çikolata ve kola), adenozin kullanımından
önceki en az 12 saat içinde alınmamalıdır.
ADOZİN kardiyak iletimi bozacak ilaçlarla etkileşime girebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlardan elde edilen veriler yetersizdir. Bu gruptakilere
yönelik potansiyel risk bilinmemektedir. Bu nedenle gerekli olmadıkça kullanılmamalıdır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Hekim ilacın yararının potansiyel risklerden daha fazla olduğunu düşünmüyorsa gebelik
sırasında ADOZİN kullanımı tavsiye edilmez.
Laktasyon dönemi
Adenozin metabolitlerinin insan sütüyle atılıp atılmadığı bilinmemektedir. ADOZİN
emzirme döneminde kullanılmamalıdır.
6Üreme yeteneği/Fertilite
Adenozinin üreme yeteneği üzerinde etkisi ile ilgili klinik çalışma yoktur.
4.7. Araç ve makine kullanma yeteneği üzerindeki etkileri
Uygulanabilir değildir.
4.8. İstenmeyen etkiler
Adenozinin infüzyon uygulamasını takiben miyokardial infarktüs ve ölüm vakaları
görülmüştür. Adenozin, özellikle de devam eden kardiyak iskemisi bulunan hastalar için
tehlike oluşturmaktadır. Miyokard infarktüsü ve ölüm vakalarının bazıları önceden var olan
kararsız anjina pectoris veya kardiyovasküler instabilitesi olan hastalarda görülmüştür.
Amerika Gıda ve İlaç Ajansı (FDA) tarafından, kardiyak nükleer testi için kullanılan adenozin
içeren ilacın piyasaya çıktığı tarihten itibaren (Mayıs 1995) Nisan 2013’e kadar olan dönemde
“FDA Advers Etki Raporlama Sistemi (FAERS)” incelenmiş olup adenozin kullanımına bağlı
olarak altı miyokard infarktüs (MI) vakası ve 27 ölüm vakası tespit edilmiştir. Ölüm veya MI
vakalarının ne zaman geliştiğini raporlar her zaman göstermemiştir. Raporlandığında ise,
adenozin uygulaması sonrası bu advers reaksiyonların altı saat içinde oluştuğu görülmüştür.
Adenozin ile raporlanan advers reaksiyonlar arasında ölümle ilgili en sık görülen vakalar;
kardiyak solunum arresti, dispne, kardiyak arresti, solunuım arresti ve ventriküler taşikardidir.
Yan etkiler sistem organ sınıflarına ve sıklık gruplarına göre aşağıda verilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bu yan etkiler genellikle hafiftir, hızla (genellikle 1 dakikadan az süre içinde) kaybolur ve
hastalar tarafından iyi tolere edilir. Bununla birlikte ciddi reaksiyonlar oluşabilir.
İ.V. aminofilin veya teofilin gibi metilksantinler, devam eden yan etkilerin sonlandırılmasında
kullanılabilir (yavaş intravenöz enjeksiyon ile 50-125 mg).
Bağışıklık sistemi hastalıkları
Bilinmiyor: Anafilaktik reaksiyon (anjioödem ve ürtiker, döküntü gibi deri reaksiyonları da
dâhil olmak üzere)
7Psikiyatrik hastalıklar
Yaygın: Sinirlilik
Sinir sistemi hastalıkları
Yaygın: Baş ağrısı, baş dönmesi, sersemlik, parestezi
Yaygın olmayan: Kafa basıncı
Çok seyrek: Geçici ve kendiliğinden geri dönüşümlü intrakraniyal hipertansiyon bozukluğu
Bilinmiyor: Bilinç kaybı/senkop, konvülsiyonlar (özellikle eğilimli hastalarda) (Bkz. Bölüm
4.4)
Göz hastalıkları
Yaygın olmayan: Bulanık görme
Kardiyak hastalıklar
Çok yaygın: Bradikardi, sinüs duraksaması, aritmi, atriyal ekstrasistoller, atriyo-ventriküler
blok, ventriküler ekstrasistol, sürekli olmayan ventriküler taşikardi gibi ventriküler eksitabilite
bozuklukları
Yaygın olmayan: Sinüs taşikardi, çarpıntı
Çok seyrek: Atriyal fibrilasyon, atropin tarafından düzeltilmeyen ve geçici pil gerektiren ciddi
bradikardi, ventriküler eksitabilite rahatsızlıkları (Ventriküler fibrilasyon ve torsade de
pointes dâhil olmak üzere) (Bkz. Bölüm 4.4)
Bilinmiyor: Asistol/kardiyak arrest, özellikle altta yatan iskemik kalp hastalığı/kardiyak
rahatsızlıkları olan hastalarda bazen ölümcüldür (Bkz. Bölüm 4.4)
Vasküler hastalıklar
Çok yaygın: Kızarma
Bilinmiyor: Hipotansiyon (bazen ciddi) (Bkz. Bölüm 4.4)
Solunum, göğüs hastalıkları ve mediastinal hastalıklar
Çok yaygın: Dispne ya da derin bir nefes alma dürtüsü
Yaygın olmayan: Hiperventilasyon
Çok seyrek: Bronkospazm (Bkz. Bölüm 4.4)
Bilinmiyor: Solunum yetmezliği (Bkz. Bölüm 4.4), apne/solunum durması (Solunum
yetmezliği, bronkospazm, apne ve ölümcül sonuçlar bildirilmiş solunum durması)
8Gastrointestinal hastalıklar
Yaygın: Bulantı
Yaygın olmayan: Metalik tat
Bilinmiyor: Kusma
Genel bozukluklar ve uygulama bölgesine ilişkin hastalıklar
Çok yaygın: Göğüste baskı/ağrı, torasik daralma/baskı hissi
Yaygın olmayan: Terleme, bacak, kol ve sırtta rahatsızlık, genel bir rahatsızlık/zayıflık/ağrı
hissi
Çok seyrek: Enjeksiyon bölgesi rahatsızlıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı, şiddetli hipotansiyon, bradikardi veya asistoliye neden olur. Adenozin’in kandaki
yarılanma ömrü çok kısadır ve yan etkileri (oluştuğunda) hızlı bir şekilde giderilebilir. İ.V.
aminofilin veya teofilin uygulanması gerekebilir. Farmakokinetik değerlendirme, metil
ksantinlerin adenozin’e karşı yarışmalı antagonistler olduğunu ve teofilinin adenozin’in
eksojen etkilerini engellediğini gösterir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer kalp preparatları
ATC Kodu: C01EB10
Periferal vazodilatör/antiaritmik etkili endojen nükleozit; antiaritmik ilaç.
9Adenozin vücuttaki tüm hücrelerde bulunan bir pürin nükleozittir. Birkaç türde yapılan
hayvan farmakoloji çalışmaları, Adenozin’in atriyoventriküler (AV) nod üzerinde negatif
dromotrop etkiye sahip olduğunu göstermiştir.
Erkeklerde hızlı intravenöz enjeksiyon yoluyla uygulanan ADOZİN, AV düğümü üzerinde
iletimi yavaşlatır. Bu etki AV düğümünü kapsayan re-entry elektriksel aktivitelerini kesebilir
ve supraventriküler taşikardili hastalarda sinüs ritmini eski haline getirir. Elektriksel aktivite
bir kez kesildiğinde taşikardi durur ve normal sinüs ritmi yeniden oluşur.
Tek akut elektriksel aktivite kesilimi taşikardiyi engellemekte genellikle yeterlidir.
Atriyal fibrilasyon ve atriyal çarpıntı, reentry olayı elektriksel aktivitesinin bir parçası olarak
AV düğümünü kapsamadığından, adenozin bu aritmileri sonlandıramayacaktır.
Geçici olarak AV iletiminin yavaşlamasıyla, EKG kayıtlarından atriyal aktivitesini
değerlendirmek daha kolaydır ve bu nedenle adenozin kullanımı geniş veya dar kompleks
taşikardinin tanısında yardımcı olabilir.
Elektrofizyolojik çalışmalar esnasında AV blok bölgesinin tespiti için veya iletimin bir
aksesuar yol ile veya AV düğümü üzerinden meydana gelip gelmediğini preeksitasyonun bazı
durumlarında tespit etmek için adenozin kullanımı yararlı olabilir.
Pediyatrik popülasyon
Pediyatrik popülasyonda paroksismal supraventriküler taşikardinin (PSVT) konversiyonu için
adenozin ile kontrollü bir çalışma yapılmamıştır. Ancak, 0-18 yaş arası PSVT’li çocuklarda
adenozin kullanımının güvenliliği ve etkililiği, klinik kullanımı ve literatür verileri (açık
çalışmalar, olgu sunumları, klinik rehberler) ile belirlenmiştir.
Supraventriküler taşikardinin akut terminasyonu (SVT) için IV adenozin kullanımı ile ilgili
olarak literatür incelemelerinde, yaşı 6 saat ve 18 yıl arasında değişen toplam 450 pediyatrik
hastanın dahil edildiği toplam 14 çalışma tanımlanmıştır. Doz planlaması ve hastaların yaşları
açısından çalışmalar heterojendir. Yayımlanmış birçok olgunun %72’sinde SVT
sonlandırılmıştır. Dozaj aralığı 37,5 mcg/kg – 400 mcg/kg arasında değişmektedir. Bazı
10çalışmalarda, 100 mcg/kg’dan daha az olan başlangıç dozlarına olan yanıt eksikliği
tartışılmıştır.
Çocukların klinik geçmişlerine, semptomlarına ve EKG verilerine bağlı olarak, uzman
denetimindeki klinik çalışmalarda, stabil geniş-QRS kompleks taşikardi ve Wolff-Parkinson-
White sendromu bulunan çocuklarda adenozin kullanılmıştır fakat mevcut veriler pediyatrik
endikasyonu desteklememektedir. Belirgin ya da gizli WPW sendromu olan 0-16 yaş
arasındaki 6 çocukta adenozine bağlı aritmiler (3 atrial fibrilasyon, 2 atrial fluter, 1 ventriküler
fibrilasyon) tanımlanmıştır; bunlardan üçü kendiliğinden iyileşirken diğer üçüne amiodaron
+/- kardiyoversiyon uygulanmıştır.
Adenozinin supraventriküler taşikardi tedavisinde kullanılan dozları, geniş veya dar kompleks
supraventriküler taşikardinin tanısında yardımcıdır. Adenozin, atriyal fluterin, atriyal
fibrilasyonun ya da ventriküler taşikardinin sinüs ritmine dönüştürmüyorsa da AV iletiminin
yavaşlaması, atriyal aktivite teşhisinde yardımcıdır. Ancak, mevcut veriler adenozinin teşhis
amacıyla pediyatrik popülasyonda kullanımını desteklememektedir.
5.2. Farmakokinetik özellikler
Adenozin’in klasik ADME protokolü ile çalışılması mümkün değildir.
Emilim:
Adenozin, vücudun tüm hücrelerinde değişik formlarda bulunur ve enerji üretimi ve kullanım
sistemlerinde önemli rol oynar.
Dağılım:
İntravenöz olarak uygulanan adenozin hücresel alım aracılığıyla, başlıca eritrositler ve
vasküler endotel hücreleri ile dolaşımdan hızla elimine edilir. Bu hücresel alım, revesibl, çift
yönlü simetrik ve konsantrasyona bağlı olmayan spesifik transmembran nükleosit taşıyıcı
sistemi ile gerçekleşir.
Biyotransformasyon:
İntravenöz uygulama sonrası, adenozin aktif transport sistemi ile eritrositler ve vasküler
endotel hücreleri içine hızlıca alınarak inozin ve adenozin monofosfata metabolize olur.
11Vücutta, özellikle eritrositler ve kan damarı endotel hücrelerinde etkili bir kurtarma ve geri
dönüşüm sistemi mevcuttur.
Eliminasyon:
İnozin deaminasyon yoluyla atılır. Adenozinin az bir miktarı idrarla atılabilir ancak büyük
kısmı adenozin metabolitleri olarak atılmaktadır.
İn vitro yarı ömrünün 10 saniyeden kısa olduğu düşünülmektedir. İn vivo yarı ömrü daha kısa
olabilir.
5.3. Klinik öncesi güvenlilik verileri
Kısa ürün bilgisinin diğer bölümlerinde belirtilenlere ilave olarak pre-klinik bilgi
bulunmamaktadır.
6. FARMASÖTİK ÖZELLİKLER
6.1.Yardımcı maddelerin listesi
Sodyum klorür
Sodyum hidroksit ya da hidroklorik asit
Enjeksiyonluk su
6.2. Geçimsizlikler
Diğer farmasötik ürünlerle uyumluluğu bilinmemektedir.
6.3. Raf ömrü
36 ay
İlk kez açıldıktan sonra hemen kullanılmalıdır.
Mikrobiyolojik bakış açısından ürün açıldıktan sonra derhal kullanılmalıdır. Hemen
kullanılmazsa kullanım sırasındaki saklama zamanı ve kullanımdan önceki şartlar kullanıcının
sorumluluğundadır.
6.4. Saklamaya yönelik özel tedbirler
25˚C altındaki oda sıcaklığında saklayınız. Buzdolabında saklamayınız/dondurmayınız.
6.5. Ambalajın niteliği ve içeriği
ADOZİN, 2 ml kapasiteli, tip I, renksiz, 1 adet cam ampul içerisinde kullanıma sunulmaktadır.
126.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün “Tıbbi Atıkların Kontrolü Yönetmeliği” ve “Ambalaj ve Ambalaj
Atıklarının Kontrol Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2014/191
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.02.2014
Ruhsat yenileme tarihi:
10. KÜB’ÜN YENİLENME TARİHİ
13