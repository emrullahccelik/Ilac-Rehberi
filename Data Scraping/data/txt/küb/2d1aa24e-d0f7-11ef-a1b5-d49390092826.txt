KISA ÜRÜN BİLGİSİ
1. BEŞERİ TIBBİ ÜRÜNÜN ADI
THİOCTACİD® 600 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 600 mg alfa lipoik asit (tioktik asit) içerir.
Yardımcı maddeler:
Kinolin sarısı, alüminyum tuzu (E 104) 1,32 mg
İndigo karmin, alüminyum tuzu (E 132) 0,16 mg
Yardımcı maddeler için 6.1’e bakınız.
3. FARMASÖTİK FORM
Film kaplı tabletler
4. KLİNİK ÖZELLİKLER
4.1. Terapötik endikasyonlar
Periferal (sensomotor) diabetik polinöropati semptomlarının tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi
Günlük doz; kahvaltıdan yaklaşık 30 dakika önce tek doz olarak alınan THİOCTACİD film
kaplı tablettir (600 mg alfa lipoik aside (tioktik aside) eşdeğer).
Şiddetli periferal (sensomotor) diyabetik polinöropati semptomlarının olduğu vakalarda
tedaviye, alfa lipoik asit (tioktik asit) infüzyonu ile başlanabilir.
Diyabetik polinöropati kronik bir rahatsızlık olduğu için, uzun dönemli tedavi gerekebilir.
Diyabetik polinöropati tedavisinin temeli diyabetin optimum kontrolüdür.
Uygulama şekli
THİOCTACİD film kaplı tabletler çiğnenmeden, yeterli miktarda sıvı ile mide boşken
alınmalıdır. Gıdalarla birlikte alınımı alfa lipoik asit (tioktik asit) emilimini azaltabilir. Bu
nedenle, özellikle gastrik boşalma süresi uzamış hastalarda tabletler kahvaltıdan yarım saat
önce alınmalıdır.
1 / 11Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliği olan hastalarda özel çalışma yürütülmemiştir.
Pediyatrik popülasyon:
Çocuklarda ve adölesanlarda kullanımına ait yeterli klinik deneyim olmadığından,
THİOCTACİD çocuklarda kullanılmamalıdır. (bkz. Bölüm 4.3.)
Geriyatrik popülasyon
Yaşlı hastalarda (>65 yaş) özel çalışma yürütülmemiştir.
4.3. Kontrendikasyonlar
• Alfa lipoik aside (tioktik aside) ve THİOCTACİD’in içerdiği maddelerden herhangi
birine karşı aşırı duyarlılığı olanlarda
• Yeterli klinik deneyim olmadığından, çocuklarda ve adolesanlarda kontrendikedir.
4.4. Özel kullanım uyarıları ve önlemleri
THİOCTACİD uygulaması sonrasında klinik önemi olmayan anormal idrar kokusu
gözlenebilir.
İnsülin Otoimmün Sendromu
Tioktik asit ile tedavi sırasında insülin otoimmün sendromu vakaları bildirilmiştir. HLA-
DRB1*04:06 ve HLA-DRB1*04:03 allelleri gibi insan lökosit antijen genotipli hastalar,
tioktik asitle tedavi edildiğinde insülin otoimmün sendrom geliştirmeye daha yatkındır.
HLA-DRB1*04:03 alleli (insülin otoimmün sendroma yatkınlık ihtimal oranı: 1.6)
özellikle beyaz ırkta bulunur ve kuzeyden çok güney Avrupa’da yaygınlık gösterir. HLA-
DRB1*04:06 alleli (insülin otoimmün sendroma yatkınlık ihtimal oranı: 56.6) özellikle
Japon ve Koreli hastalarda bulunur.
Tioktik asit kullanan hastalarda spontan hipogliseminin diferansiyel diyagnozu, insülin
otoimmün sendromunu düşündürmelidir.
Bu ürün, kinolin sarısı ve indigo karmin içermektedir. Alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
THİOCTACİD ile birlikte kullanıldığında Sisplatin’in etkisi azalabilir.
2 / 11Alfa lipoik asit (tioktik asit) bir metal şelatörüdür ve dolayısıyla metal içeren ürünler (örn.
demir preparatları, magnezyum preparatları ve kalsiyum içeriğinden dolayı süt ürünleri) ile
beraber uygulanmamalıdır. Eğer THİOCTACİD’in toplam günlük dozu kahvaltıdan 30
dakika önce alınmışsa, demir ve/veya magnezyum preparatları öğle veya akşam alınmalıdır.
İnsülin ve/veya oral antidiyabetik ajanların kan şekerini düşürücü etkileri artabilir.
Dolayısıyla, özellikle alfa lipoik asit (tioktik asit) ile tedavinin başlangıcında kan glukoz
düzeyinin düzenli bir şekilde izlemesi gerekir. Bazı vakalarda, hipoglisemi
semptomlarından kaçınmak için insülin ve/veya oral antidiyabetiklerin dozlarının
azaltılması gerekli olabilir.
Düzenli olarak alkol tüketimi, nöropatik klinik tablonun gelişmesi ve ilerlemesi için önemli
bir risk faktörüdür ve dolayısıyla THİOCTACİD ile tedavinin başarısını da olumsuz bir
şekilde etkileyebilir. Bu nedenle, diyabetik nöropati şikâyeti olan hastaların olabildiğince
alkol almaktan kaçınmaları önerilir. Bu durum aynı zamanda tedaviye ara verilen dönemler
için de geçerlidir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Üreme toksikolojisi çalışmaları fertilite, erken embriyonik gelişim ve bunun ötesinde fetüs
üzerine zararlı etkilerinin olduğunu göstermemiştir.
Gebelik dönemi
Alfa lipoik asid (tioktik asit) için, gebeliklerde maruz kalmaya ilişkin klinik veri mevcut
değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Gebe kadınlara verilirken tedbirli olunmalıdır.
3 / 11Laktasyon dönemi
Alfa lipoik asidin (tioktik asidin) insan sütüyle atılıp atılmadığı bilinmemektedir. Alfa
lipoik asidin (tioktik asidin) süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da THİOCTACİD tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve THİOCTACİD tedavisinin emziren anne açısından
faydası dikkate alınmalıdır.
Üreme yeteneği /Fertilite
Hayvanlarda yapılmış üreme toksikolojisi çalışmaları, üreme yeteneği/fertilite üzerine
herhangi bir etki göstermemiştir.
4.7. Araç ve makine kullanımı üzerindeki etkiler
THİOCTACİD'in araç ve makine kullanımı üzerinde olumsuz etkisi olabilir. Eğer, baş
dönmesi/vertigo veya diğer merkezi sinir sistemi bozuklukları meydana gelirse, trafiğe
katılım gibi yüksek dikkat gerektiren aktiviteler ve makine veya tehlikeli alet
kullanımından kaçınılmalıdır.
4.8. İstenmeyen etkiler
Advers reaksiyonlar sistem-organ sınıfına, sıklık kategorisine ve şiddetine göre
listelenmiştir. Sıklık kategorileri şu şekilde tanımlanmaktadır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100);
seyrek (≥1/10.000 ila <1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Çok seyrek: Ürtiker, kaşıntı ve deride döküntü gibi alerjik reaksiyonlar
Bilinmiyor: İnsülin Otoimmün Sendromu (Bkz. Bölüm 4.4)
Metabolizma ve beslenme hastalıkları
Çok seyrek: Hipoglisemi*
Sinir sistemi hastalıkları
Yaygın: Baş dönmesi*
4 / 11Çok Seyrek: Tat duyusunda değişiklik ve bozukluk, baş ağrısı*, hiperhidroz*
Göz hastalıkları
Çok seyrek: Görme bozuklukları*
Gastrointestinal hastalıklar
Yaygın: Bulantı
Çok Seyrek: Gastro-intestinal bozukluklar (kusma, mide ağrısı, bağırsak ağrısı ve diyare)
* Artmış glukoz kullanımı nedeniyle, çok seyrek durumlarda kan glukoz seviyesinde
düşme olabilir. Buna bağlı olarak, hipoglisemi belirtileri baş dönmesi, terleme, baş ağrısı
ve bulanık görme ile birlikte görülür.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta:tufam@titck.gov.tr; Tel:0800 314 00 08; Faks:0 312 218 35 99)
4.9. Doz aşımı ve tedavisi
Doz aşımı durumunda, bulantı, kusma ve başağrısı olabilir.
Alkol ile birlikte 10 ila 40 g arasındaki alfa lipoik asit (tioktik asit) oral dozlarının kazara
veya intihar amaçlı alımından sonra bazen ölümle sonuçlanabilen ciddi intoksikasyon
görülmüştür. Böyle bir intoksikasyonun klinik görünümü, başlangıçta psikomotor
huzursuzluk veya bilinç bulanıklığı, daha sonra genellikle jeneralize nöbet ve laktik asidoz
gelişimidir. Ayrıca, alfa lipoik asit (tioktik asit) yüksek dozları ile intoksikasyon sonucu,
hipoglisemi, şok, rabdomiyoliz, hemoliz, yaygın intravasküler koagülasyon (DIC), kemik
iliği depresyonu ve çoklu organ yetersizliği bildirilmiştir.
Tedavi:
THİOCTACİD ile (örn. yetişkinlerde 10 tabletten fazla ve çocuklarda vücut ağırlığına göre
kilogram başına 50 mg’dan daha fazla) önemli bir intoksikasyon şüphesi bile, acil
hastaneye yatış ve intoksikasyonu tedavi edecek standart girişimlerin (örn. gastrik lavaj,
aktif kömür, vs) başlatılmasını gerektirir. Jeneralize nöbet, laktik asidoz ve yaşamı tehdit
eden intoksikasyonun diğer sonuçlarının tedavisi, modern yoğun bakım prensiplerine
dayalı olarak, semptomatik olmalıdır. Günümüzde, alfa lipoik asidin zorlu
5 / 11eliminasyonunda hemodiyaliz, hemoperfüzyon veya filtrasyon yöntemlerinin yararları
henüz gösterilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim sistemi ve metabolizma ürünleri. Sindirim sistemi
ve metabolizma ile ilgili çeşitli ürünler.
ATC Kodu: A16AX01
Alfa lipoik asit (tioktik asit), vitamin benzeri, ancak alfa-keto asitlerin oksidatif
dekarboksilasyonunda koenzim fonksiyonuna sahip endojen bir maddedir.
Diabetes mellitusa bağlı hiperglisemi, kan damarlarının matriks proteinlerinde glukoz
birikimine yol açar ve “İleri Glikozilasyon Son Ürünleri” denen oluşuma neden olur. Bu
işlem, endonöral kan akımı azalmasına ve periferal sinirlere hasar veren serbest oksijen
radikallerinin üretiminin artması ile bağlantılı endonöral hipoksi/iskemiye neden
olmaktadır. Ayrıca, periferik sinirde antioksidan ajanların (glutatyon gibi) tükenmesi de
gösterilmiştir.
Sıçanlarda yapılan çalışmalarda, streptozotosin ile oluşturulmuş diyabet, sonrasında
yukarıda tanımlanan biyokimyasal olaylara neden olmuştur. Alfa lipoik asit (tioktik asit),
bu işlemlerle etkileşerek, İleri Glikozilasyon Son Ürünleri’nin oluşumunda azalmaya,
endonöronal kan akımında iyileşmeye, antioksidan özellikteki glutatyonun fizyolojik
düzeylere yükselmesine neden olmuş ve diyabetik sinirde serbest oksijen radikalleri için
anti-oksidan olarak etki göstermiştir.
Deneylerde görülen bu etkiler, periferik sinir fonksiyonlarının alfa lipoik asit (tioktik asit)
ile düzeltilebileceği teorisini desteklemektedir. Bu durum, diyabetik polinöropatide, yanma
hissi, ağrı, uyuşma ve karıncalanma gibi parestezi, his bozuklukları ile gözlenen duyusal
bozukluklar için uygundur.
Alfa lipoik asit (tioktik asit) ile diabetik polinöropatinin semptomatik tedavisi açısından
bu güne kadar elde edilen klinik bulgulara ek olarak, yanma hissi, parestezi, uyuşma ve
ağrı gibi semptomlar üzerine alfa lipoik asidin olumlu etkisi, 1995 yılında yürütülen çok
merkezli, plasebo-kontrollü bir çalışmada gösterilmiştir.
6 / 115.2. Farmakokinetik özellikler
Genel özellikler
Emilim: Oral uygulama sonrası alfa lipoik asit (tioktik asit) insanlarda hızla emilir. İlk
geçiş etkisinden dolayı oral uygulanan alfa lipoik asidin (tioktik asidin) mutlak
biyoyararlanımı (IV uygulama ile karşılaştırıldığında) yaklaşık olarak %20’dir. Oral alınan
çözeltilerle karşılaştırıldığında, alfa lipoik asidin (tioktik asidin) katı farmasötik
formlarının oral uygulamasının rölatif biyoyararlanımı %60’dan daha yüksektir.
Dağılım: Dokulara hızlı dağılımından dolayı, alfa lipoik asidin (tioktik asidin) insanlarda
plazma yarılanma zamanı yaklaşık 25 dakikadır. Yaklaşık 4 µg/ml olan doruk plazma
değerleri 600 mg alfa lipoik asitin (tioktik asidin) oral uygulanmasından 0.5 saat sonra
ölçülebilmektedir.
Biyotransformasyon:
Biyotransformasyonu esas olarak oksidatif yan-zincir değişimi (beta-oksidasyon) ve/veya
ilgili tiollerin S-metilasyonu ile gerçekleşir.
Eliminasyon:
Hayvan deneylerinde (sıçan, köpek), radyoaktif işaretleme ile %80-90 oranında
metabolitleri şeklinde başlıca böbrekler yoluyla atıldığı gösterilmiştir. Aynı şekilde
insanlarda da, idrarda sadece küçük miktarda değişmemiş madde bulunmaktadır.
1997 yılında 24 gönüllü (22 - 40 yaş) üzerinde gerçekleştirilen karşılaştırmalı bir
biyoyararlanım çalışması (açık, çapraz), bir içme çözeltisi ile karşılaştırıldığında (her
durumda 600 mg tioktik aside karşılık gelen) bir film kaplı THİOCTACİD’in tek bir
uygulamasından sonra tioktik asidin iki enantiyomeri için aşağıdaki değerleri göstermiştir:
Test preparatı Referans
R-tioktik asit S-tioktik asit R-tioktik asit S-tioktik asit
C [ng/ml] 2796,96 1282,57 8946,44 4201,41
max
VK (%) 60,59 54,04 44,90 44,50
t [h] 0,507 0,458 0,292 0,271
maks
(Min-Maks) (0,333-1,50) (0,167-1,50) (0,167-0,50) (0,167-0,333)
EAA0 [ng.h/ml] 2335,14 1086,23 3912,90 1748,52
VK (%) 43,91 43,55 36,97 39,14
7 / 11Değerlerin Ortalama Değerler ve Varyasyon Katsayısı (CV) veya Minimum ve Maksimum
Olarak Belirtilmesi
Bir film kaplı THİOCTACİD’in konsantrasyon-zaman diyagramında uygulanmasından
sonra enantiyomerlerin plazma seviyeleri:
Ortalama R- ve S-tioktik asit plazma
konsantrasyonları (n=24)
S-Tioktik asit
T-Tioktik asit
Şekil 1: THİOCTACİD film kaplı tablet formunda 600 mg rasemik tioktik asidin tek
bir oral dozundan sonra 24 sağlıklı gönüllüde (12 erkek ve 12 kadın) R- ve
S- tioktik asidin ortalama plazma seviyeleri (aritmetik ortalama ± SEM)
8 / 11
)lm/gn(
unoysartnasnoK
amzalP
Zaman (saat)
R-Tioktik asit
Zaman (saat)
amzalP
lm/remoitnanE-R
gnS-Tioktik asit
Şekil 2: THİOCTACİD film kaplı tablet formunda 600 mg rasemik tioktik asidin tek
bir oral dozundan sonra 24 deneğin (12 erkek ve 12 kadın) plazma eğrileri
5.3. Klinik öncesi güvenlilik verileri
a) Akut ve kronik toksisite
Toksisite profili, merkezi sinir sisteminde olduğu gibi otonom sinir sistemi ile ilişkili
semptomlarla karakterizedir.
Çoklu uygulamalardan sonra, toksik dozların diğer hedef organları esas olarak karaciğer
ve böbrektir.
b) Mutajenik ve karsinojenik potansiyel
Mutajenik potansiyel ile ilgili çalışmalarda, genetic veya kromozomal mutasyon ile ilgili
herhangi bir bulgu saptanmamıştır. Bir karsinojenite çalışmasında, sıçanlarda oral
uygulamayı takiben, alfa lipoik asidin (tioktik asidin) karsinojenik potansiyeline dair bir
bulgu gösterilmemiştir. N-Nitrozo-dimetil amin (NDEA) ile ilişkili olan alfa lipoik asidin
(tioktik asidin) tümör geliştirici etkisi ile ilgili bir çalışmada, negative sonuç alınmıştır.
c) Üreme toksisitesi
Sıçanlarda oral yoldan 68.1 mg/kg maksimum doza kadar uygulama yapıldığında, alfa
lipoik asidin (tioktik asidin) fertilite ve erken embriyonik gelişim üzerine etkisi olmadığı
9 / 11
amzalP
lm/remoitnanE-S
gn
Zaman (saat)görülmüştür. Tavşanda intravenöz enjeksiyon sonrasında, maternal-toksik doz sınırına
kadar herhangi bir teratojenik özellik göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Poli (O-2-hidroksipropil) selüloz (%5-16 hidroksipropoksi grupları)
Magnezyum stearat
Hidroksipropil selüloz
Hipromelloz
Makrogol 6000
Talk
Titanyum dioksit (E171)
Kinolin sarısı, alüminyum tuzu (E 104)
İndigo karmin, alüminyum tuzu (E 132)
6.2 Geçimsizlikler
In-vitro olarak, alfa lipoik asit (tioktik asit) metal iyon kompleksleri ile (örn. sisplatin ile)
reaksiyona girer. Alfa lipoik asit (tioktik asit), şeker molekülleri ile (örn. levuloz çözeltisi)
zor çözünen kompleks kombinasyonlar içerisine girer.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız. Serin ve kuru bir yerde muhafaza ediniz.
6.5 Ambalajın niteliği ve içeriği
28, 30, 60, 90 veya 100 film kaplı tablet içeren, Alüminyum-Alüminyum blister
ambalajlarda ve kutusunda.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj Atıklarının Kontrolü Yönetmeliği’ne uygun olarak imha edilmelidir.
10 / 117. RUHSAT SAHİBİ
Viatris İlaçları Ltd. Şti. Beşiktaş/İstanbul
8. RUHSAT NUMARASI
2019/44
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25/01/2019
Ruhsat yenileme tarihi:
10. KÜB’ÜN YENİLENME TARİHİ
11 / 11