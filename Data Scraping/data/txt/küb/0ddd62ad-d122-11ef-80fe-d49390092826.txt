KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEBUCAIN 2 mg/1 mg naneli pastil
2. KALİTATİF VE KANTİTATİF BİLEŞİM
Etkin madde: Her bir pastil 2 mg Setilpiridinyum klorür ve 1 mg lidokain hidroklorür içerir.
Yardımcı maddeler: Sorbitol (E420) 1107 mg/Tablet
Yardımcı maddeler için 6.1’e bakınız.
3. FARMASÖTİK FORM
Pastil
Beyaz, düz kenarlar şevli, dikdörtgen şeklindeki, nane kokulu pastiller
4. KLİNİK ÖZELLİKLER
4.1 Terapötik endikasyonlar
MEBUCAIN lokal antiseptik ve analjezik etkisiyle, boğaz ağrısında, ağız ve boğazın minör
enfeksiyonlarında tedaviye yardımcı olarak, kuru öksürük, soğuk algınlığı ve gribe eşlik eden ağrı ve
irritasyonun giderilmesinde kullanılır.
4.2 Pozoloji ve uygulama şekli
Pozoloji/Uygulama sıklığı ve süresi:
Etkinlik için en düşük miktar ve en kısa tedavi süresinde kullanılması gerekmektedir. Belirtilen
kullanım dozu ve kullanım sıklığı aşılmamalıdır.
Yetişkinler (yaşlılar dahil) ve 12 yaş ve üzerindeki çocuklar:
Şiddetli rahatsızlık durumlarında: ihtiyaca göre 1-2 saatte bir 1 pastil.
Hafif rahatsızlık durumlarında: ihtiyaca göre 2-3 saatte bir 1 pastil.
Günlük doz 6 pastili (12 mg setilpiridinyum klorür ve 6 mg lidokain hidroklorür’e eşdeğer)
aşmamalıdır.
6-11 yaşındaki çocuklar:
İhtiyaca göre 3-4 saatte bir 1 pastil.
1/9Günlük doz 3 pastili (6 mg setilpiridinyum klorür ve 3 mg lidokain hidroklorür’e eşdeğer) aşmamalıdır.
Uygulama şekli:
Oral yoldan kullanılır.
Pastil ağızda yavaşça eritilir. Çiğnenmemeli ya da yutulmamalıdır.
MEBUCAIN yemeklerle birlikte ya da yemeklerden hemen önce alınmamalıdır.
MEBUCAIN üst üste en fazla 5 gün, kısa süreli kullanım için tasarlanmıştır.
Özel popülasyonlara ilişkin ek bilgiler:
Böbrek/Karaciğer yetmezliği:
Lidokain büyük oranda emilir ve metobolitler şeklinde atılır. Sınırlı renal klerensi nedeniyle, orta
derecede böbrek yetmezliği olan hastalarda önlem alınması gerekli değildir.
Diğer kuaterner amonyum bileşiklerinde de olduğu gibi, setilpiridinyumun emilimi düşük düzeydedir.
Lidokain, anlamlı düzeyde ilk geçiş etkisine uğrar. Buna karşın, MEBUCAIN’in düşük plazma
seviyeleri nedeniyle, karaciğer yetmezliği olan hastalarda herhangi bir sorun beklenmemektedir.
Pediyatrik popülasyon:
MEBUCAIN 6 yaşın altındaki çocuklar için tavsiye edilmez.
Geriyatrik popülasyon:
MEBUCAIN yaşlılarda kullanılırken doz ayarlaması gerekmez.
4.3 Kontrendikasyonlar
MEBUCAIN, etkin maddelere veya amid türevi diğer lokal anesteziklere veya yardımcı maddelerden
herhangi birine karşı aşırı duyarlılığı olduğu bilinen kişilerde kontrendikedir.
4.4 Özel kullanım uyarıları ve önlemleri
Ağız boşluğu muköz membranlarındaki açık yaralarda ya da kesik, laserasyon ya da aktif olarak
kanayan yaralar gibi ağız ya da faringeal mukoza lezyonlarında dikkatli kullanılmalıdır.
MEBUCAIN kısa süreli, üst üste en fazla 5 gün kullanım içindir.
MEBUCAIN anyonik ajanlar örneğin diş macunları ile birlikte kullanmaya uygun değildir. Anyonik
ajanlar, setilpiridinyumun etkisini azaltabilir. Bu nedenle, diş fırçaladan hemen önce ya da sonra
kullanılmamalıdır.
2/9MEBUCAIN, lidokain içermektedir. Lokal anestezik etkisi, ağız ve boğazda geçici uyuşmaya neden
olabilir ve yutmaya engel olabilir. Bu nedenle, yemeklerle birlikte ve/veya yeme içmeden hemen önce
alınmamalıdır.
MEBUCAIN, sorbitol içermektedir. Sorbitol bir fruktoz kaynağıdır. Nadir kalıtsal früktoz intolerans
problemi olan hastaların bu ilacı kullanmamaları gerekir. Sorbitol, gastrointestinal rahatsızlığa ve hafif
laksatif etkiye neden olabilir.
4.5 Diğer tıbbi ürünler ile etkileşimler ve diğer etkileşim şekilleri
MEBUCAIN, diğer antiseptiklerle birlikte kullanılmamalıdır. MEBUCAIN ile etkileşim çalışması
yapılmamıştır.
Setilpiridinyum klorürün sistemik emilimi çok düşük olduğu için klinik olarak anlamlı sistemik
etkileşim beklenmez.
Lidokain teorik olarak aynı zamanda verilen diğer ilaçlarla etkileşime girebilir (örn: diğer antiaritmik
ajanlarla). Ancak, bukkal uygulamadan sonra sistemik plazma maruziyeti çok düşük olduğundan
klinik olarak anlamlı ilaç etkileşimi beklenmez.
Sonuç olarak, bukkal uygulamadan sonra sistemik absorpsiyonun minimal düzeyde olması ve
genellikle genel kan dolaşımında tespit edilmemesi nedeniyle, MEBUCAIN ile tedavi edilen
hastalarda potansiyel etkileşim riski göz ardı edilebilir.
Özel popülasyonlara ilişkin ek bilgiler:
Böbrek/ karaciğer yetmezliği:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
3/9Çocuk doğurma potansiyeli bulunan kadınlar/Doğum kontrolü (Kontrasepsiyon)
Setilpiridinyum ve lidokain hidroklorür için, çocuk doğurma potansiyeli bulunan kadınlarda doğum
kontrol yöntemlerine ilişkin etkisine dair klinik veri bulunmamaktadır.
Gebelik dönemi
Setilpiridinyum ve lidokain hidroklorür için gebeliklerde maruz kalmaya ilişkin klinik veri mevcut
değildir. Hayvan çalışmaları, Setilpiridinyum klorürün gebelik üzerine potansiyel bir etkisini
göstermemiştir.
Hayvan üzerinde yapılan çalışmalar, gebelik/ve-veya/ embriyonal/feral gelişim /ve-veya/ doğum / ve-
veya/ doğum sonrası gelişim üzerindeki etkiler bakımından yetersizdir. İnsanlar yönelik potansiyel
risk bilinmemektedir. (5.3 Klinik öncesi güvenlik verilerine bkz.) Anneye yararı, fetüs açısından
oluşturduğu zarar riskinden fazla olmadığı sürece kullanılmamalıdır. Kullanıldığı takdirde, etkili en
düşük doz ve en kısa tedavi süresi dikkate alınmalıdır.
MEBUCAIN gerekli olmadıkça hamilelik sırasında kullanılmamalıdır.
Laktasyon dönemi
Laktasyonda kullanım ile ilgili yeterli veri mevcut değildir. MEBUCAIN emzirme döneminde anneye
yararı, fetüse olan zararından fazla olmadıkça kullanılmamalıdır.
Setilpiridinyum klorürün, anne sütüyle atılıp atılmadığı bilinmemektedir. Bununla birlikte, düşük
orandaki absorbsiyonu ve çok düşük biyoyararlanımı nedeniyle infantta belirlenen düzeyler önemsiz
miktarlardadır. Lidokain hidroklorür çok düşük düzeylerde anne sütü ile atılmaktadır (süte
geçmektedir) ve ancak terapötik dozlarda bebeğe zarar verme olasılığının düşük olduğu
düşünülmektedir. Bununla birlikte önlem olarak, MEBUCAIN‘in emzirme döneminde kullanılması
önerilmemektedir.
Üreme yeteneği /Fertilite
Setilpiridinyum klorür ya da lidokain hidroklorürün fertilite üzerinde advers etkisi olduğuna dair bir
kanıt bulunmamaktadır.
4.7 Araç ve makine kullanımı üzerindeki etkiler
MEBUCAIN’in araç ve makine kullanımı üzerinde etkisi yoktur ya da ihmal edilebilir düzeydedir.
4/94.8 İstenmeyen etkiler
İstenmeyen etkilerin sıklık sıralaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Aşırı duyarlılık
Deri ve deri altı doku hastalıkları
Seyrek: Döküntü
Gastrointestinal hastalıkları
Seyrek: Bulantı, ağız ve boğaz irritasyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9 Doz aşımı ve tedavisi
Setilpiridinyum klorür
Setilpiridinyum klorürün kazara büyük miktarda alınması, bulantı ve kusma, solunum kaslarının felci,
dispne, siyanoz, asfiksi; merkezi sinir sistemi depresyonu, hipotansiyon ve komaya neden olabilir.
İnsanlarda letal doz 1-3 gramdır.
Lidokain
Lidokain zehirlenmesinin, merkezi sinir sistemi (MSS) ve kardiyak etkileri de dahil sistemik toksik
etkileri olabilir.
Tedavi
5/9MEBUCAIN’in yanlışlıkla veya bilerek büyük miktarlarda alınması durumunda tedavi semptomatik
ve destekleyici olmalıdır. Hastaların tıbbi değerlendirme için derhal bir hekime sevk edilmesi ya da
bir zehir kontrol merkezi ile temasa geçmesi gerekir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Boğaz preparatları, Antiseptikler
ATC kodu: R02AA06
Etki mekanizması
Setilpiridinyum klorür kuaterner amonyum antiseptiktir ve Gram pozitif bakterilere karşı bakterisidal
aktiviteye sahiptir. Gram negatif bakterilere karşı etkisi daha azdır. Setilpiridinyum klorür bakterinin
hücre membranında proteinleri çöktürerek bakteride fonksiyon kaybı oluşturmasına neden olur. Ayrıca
fungistatik özellikleri de mevcuttur. Antifungal etki mekanizması hücre membranının tahribi yoluyla
olmaktadır.
Lidokain hidroklorür amid sınıfından lokal bir anestetiktir. Hücre zarının sodyum iyonlarına
geçirgenliğini değiştirmektedir ve sinir impulslarının iletimini bloke ederek anesteziye yol açmaktadır.
Topikal lidokain uygulama yerinde lokal anestezik etkiye sahiptir.
5.2 Farmakokinetik özellikler
Genel özellikler
Setilpiridinyum klorür
Klinik veri mevcut değildir.
Lidokain
Emilim: Lidokain hidroklorür, gastrointestinal kanal, muköz membranlar ve hasarlı deriden emilir.
Dağılım:Oral uygulamadan sonra, lidokain hidroklorür emilir ve karaciğerde ilk geçiş
metabolizmasına uğrar.
Biyotransformasyon:Lidokain hidroklorürün biyoyararlanımı oral uygulamadan sonra yaklaşık
%35'tir
Eliminasyon:Lidokain hidroklorürün aktif metabolitleri idrarla atılır, %10’dan daha az kısmı ise
değişmeden atılır.
6/95.3 Klinik öncesi güvenlilik verileri
Preklinik güvenlik verileri setilpiridinyum klorür ve lidokain hidroklorürün önerilen dozlarda ve
ürün kullanımı ile ilgili bir bulgu olduğunu göstermemektir. Karsinojenez ve mutajenez
Setilpiridinyum klorür
Setilpiridinyum klorür ile herhangi bir karsinojenez çalışması yapılmamıştır, bununla birlikte bu
bileşenin bir yıla kadar olan oral toksisite çalışmalarında tümör ve preneoplastik lezyon görülmemiş
olması genotoksik/karsinojenik risk oluşturma olasılığının düşük olduğunu düşündürmektedir.
Bundan başka, in vitro Ames testinde, Çin hamsterı kromozomal sapma testinde ve fare lenfoma
testinde metabolik aktivasyon varlığında ve yokluğunda, mutajenisiteye dair bir bulgu
saptanmamıştır.
Lidokain hidroklorür
Lidokain için karsinojenite verisi mevcut değildir. Lidokainin metabolitlerinden biri olan 2,6- ksilidin,
insanlarda eşdeğer doz (HED) olan 484 mg/kg/gün dozunda sıçanlara diyet içinde uygulandığında
karsinojenik etki göstermiştir. Bu doz, insanlardaki terapötik dozlardan sonra maruz kalınan
seviyelerden çok daha fazlasıdır. Lidokain mutajenik değildir fakat metaboliti, 2,6ksilidin, in vitro
çalışmalarda mutajenik ve klastojenik bulunmuştur. Reproduktif toksikoloji
Setilpiridinyum klorür
Sıçanlarda teratojenite çalışmalarında 2,4 mg/kg/gün insan eşdeğer dozunda (HED) yenidoğan
hayvanlarda toksik etki ve 9,6 mg/kg/gün HED’de gelişim üzerinde etkiler gözlenmemiştir.
Lidokain hidroklorür
Hayvan çalışmalarında oral uygulamadan sonra üreme ve gelişim (83 mg/kg/gün HED) ve fertilite
(4,8 mg/kg/gün HED) açısıdan toksik etki görülmemiştir.
Klinik çalışmalar
MEBUCAIN ile, boğaz ağrısının eşlik ettiği üst solunum yolları enfeksiyonu olan hastalarda tek doz
paralel grup çalışması yapılmıştır. Boğaz ağrısı şiddet skalası ölçümüne göre MEBUCAIN 2 dakika
içinde ağrıda rahatlama sağlamıştır. Ağrı kesici etkisi 4 saate kadar sürmüştür.
6. FARMASÖTİK ÖZELLİKLER
6.1 Yardımcı maddelerin listesi
Nane yağı
7/9Levomentol
Asesulfam potasyum
Mısır nişastası
Sitrik asit monohidrat
Makrogol 6000
Mikrokristalin selüloz
Magnezyum stearat
Sorbitol (E420)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Primer ambalaj: PVC/PE/PVDC – Aluminyum folyo blister ambalaj 20 adet pastil içeren blister
ambalajlarda, orijinal karton kutuda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
GlaxoSmithKline Tüketici Sağlığı A.Ş
Büyükdere Cad. No: 173 1. Levent Plaza B Blok 34394 Levent, Şişli-İSTANBUL
Tel : 0 212 339 44 00
Faks : 0 212 339 45 00
8. RUHSAT NUMARASI
2016/38
8/99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.01.2016
Son ruhsat yenileme tarihi:
10. KÜB’ÜN YENİLENME TARİHİ
9/9