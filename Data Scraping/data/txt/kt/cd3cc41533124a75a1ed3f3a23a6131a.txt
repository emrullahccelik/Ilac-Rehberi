1 
 KULLANMA TALİMATI  
 
İzotonik Sodyum Klorür  %0.9 Sibu Pharm  Enjeksiyonluk Çözelti  
Kas içine, deri altına, damara ya da benzeri bölgelere uygulanır.  
Steril  
- Etkin  madde: Her 10  mL’lik ampul; 0.09 g sodyum klorür,  
- Yardımcı  madde (ler): Enjeksiyonluk su içerir.  
 
  
Bu Kullanma  Talimatında:  
1. İzotonik Sodyum  Klorür  %0.9 Sibu  Pharm  Enjeksiyonluk  Çözelti nedir  ve ne için kullanılır?  
2. İzotonik  Sodyum  Klorür  %0.9 Sibu  Pharm  Enjeksiyonluk  Çözelti isimli  ilacı kullanmadan  
önce dikkat edilmesi gerekenler. 
3. İzotonik Sodyum  Klorür  %0.9 Sibu  Pharm  Enjeksiyonluk  Çözelti nasıl kullanılır?  
4. Olası  yan etkiler  nelerdir?  
5. İzotonik Sodyum  Klorür  %0.9 Sibu  Pharm  Enjeksiyonluk  Çözelti’nin  saklanması. 
Başlıkları yer almaktadır.  
 
1. İzotonik  Sodyum Klorür  %0.9 Sibu  Pharm  Enjeksiyonluk Çözelti  nedir  ve ne için 
kullanılır?  
İzotonik Sodyum Klorür %0.9 Sibu Pharm  Enjeksiyonluk Çözelti, bir ampulde 0.09 g sodyum 
klorür içeren  10 ve 100 ampullük kutularda  takdim  edilmektedir.  Ampuller  berrak  ve 
renksiz  çözelti içermektedir.  
 
İzotonik Sodyum Klorür %0.9 Sibu Pharm  Enjeksiyonluk Çözelti;  
• Vücutta  gözlenen belirli  tuz ve sıvı  dengesizliklerinin önlenmesinde  ya da tedavisinde,  
• Belirli ilaçların  seyreltilmesinde  veya hazırlanmasında,  
• Yara,  göz yüzeyi  ve benzeri  bölgelerin yıkanmasında,  
• Hemodiyalizde (böbrek yetmezliğinde kullanılan bir tedavi yöntemi) veya kan naklini  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gitti ğinizde doktorunuza bu ilacı 
kullandı ğınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  2 
 başlatırken ya da bitirirken başlıca sıvı olarak kullanılır. 
2. İzotonik  Sodyum  Klorür  %0.9 Sibu Pharm  Enjeksiyonluk Çözelti'yi  kullanmadan önce 
dikkat edilmesi gerekenler  
İzotonik  Sodyum  Klorür  %0.9 Sibu Pharm  Enjeksiyonluk Çözelti’yi  aşağıdaki  durumlarda 
KULLANMAYINIZ  
İzotonik Sodyum  Klorür  %0.9 Sibu Pharm  Enjeksiyonluk Çözelti  sodyum  klorüre  aşırı duyarlılık 
durumunda, hipertonik uterusta  (gebelikte  rahim  kasılmalarında  artış),  kandaki  sodyum  düzeyleri 
normalden yüksek olduğunda ve ödem varlığında kullanılmamalıdır. 
 
İzotonik  Sodyum  Klorür  %0.9 Sibu Pharm  Enjeksiyonluk  Çözelti’yi  aşağıdaki  durumlarda 
DİKKATLİ KULLANINIZ  
Eğer;  
• Kalp  hastalığınız  varsa,  
• Kan basıncınız  yüksekse,  
• Nefes  darlığın ız varsa  
• Böbrek bozukluğunuz  varsa,  
• Kan basıncının yükseldiği ve idrara önemli miktarda proteinin çıktığı preeklampsi adlı 
hamileliğiniz ile ilgili bir durum varsa,  
• Ayak  bilekleriniz  şişiyorsa,  
• Kanınızda  çok fazla  yağ veya  protein varsa,  
• Şeker  hastasıysanız,  
• Sodyum  tuzu içeren  başka bir ilaç kullanıyorsanız. Yaşlılara  ve gençlere  ilaç uygulanırken  
dikkat  edilmelidir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
İzotonik  Sodyum  Klorür  %0.9 Sibu Pharm  Enjeksiyonluk Çözelti'nin  yiyecek  ve içecek  ile 
kullanılması  
Uygulama  yolu nedeniyle  yiyecek  ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.  
Gerekli  olmadıkça  gebelik  döneminde  kullanılmamalıdır.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
Emzirme 
Emzirirken ilacı kullanmanızda bir sakınca yoktur. İlacı kullanmadan önce doktorunuza veya eczacınıza danışınız.  
 3 
 Araç ve makine  kullanımı  
Araç ve makine kullanma yeteneği  üzerinde herhangi bir etkisi yoktur.  
İzotonik  Sodyum  Klorür  %0.9  Sibu Pharm  Enjeksiyonluk Çözelti’nin  içeriğinde bulunan 
bazı yardımcı maddeler hakkında önemli bilgiler  
Özel önlem alınmasını gerektirecek yardımcı madde i çermemektedir.  
 
Diğer ilaçlar ile birlikte  kullanımı 
Sulandırılarak  hazırlanan  sadece belirli ilaçlarda  seyreltici  olarak  kullanılır.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İzotonik Sodyum Klorür %0.9 Sibu Pharm  Enjeksiyonluk Çözelti nasıl kullanılır?  
İzotonik Sodyum Klorür %0.9 Sibu Pharm  Enjeksiyonluk Çözelti doktorunuz ya da bir sağlık 
personeli tarafından uygulanacaktır. Sıvı veya tuz dengesizliklerinin önlenmesinde ya da 
tedavisinde ilacınız damar yoluyla uygulanacaktır. Doktorunuz durumunuza göre sizin için uygun tedaviyi  belirleyecektir.  Aşağıdaki  bölüm  hekiminize  veya  sağlık  personeline  yöneliktir. İlaçların 
seyreltilmesinde, hazırlanmasında veya yıkama amaçlı kullanılacağı vakit uygulama yolu hazırlanan ilaca ya da yıkama metoduna bağlıdır.  
 
Uygulama yolu ve  metodu:  
İzotonik Sodyum  Klorür  %0.9 Sibu Pharm  Enjeksiyonluk Çözelti  kas içine,  deri altına,  damara 
veya yıkama amaçlı olarak yaralara, göz yüzeyine ve benzeri bölgelere uygulanır. 
 
Değişik yaş grupları:  
Çocuklarda kullanımı:  
Veri bulunmamaktadır.  
Yaşlılarda  kullanımı:  
Veri bulunmamaktadır.  
 
Özel kullanım durumları:  
Böbrek  yetmez:liği  
İzotonik Sodyum  Klorür  %0.9 Sibu Pharm Enjeksiyonluk Çözelti  böbrek fonksiyon bozukluğu 
olan hastalarda dikkatle kullanılmalıdır.  
Karaciğer yetmezliği:  
Veri bulunmamaktadır.  4 
 Eğer  İzotonik  Sodyum Klorür %0.9 Sibu Pharm Enjeksiyonluk Çözelti'nin  etkisinin  çok güçlü veya 
zayıf olduğuna dair bir izleniminiz var ise doktorunuz veya eczacınız ile konuşunuz. 
Kullanmanız  gerekenden  daha  fazla  İzotonik  Sodyum  Klorür  %0.9 Sibu Pharm 
Enjeksiyonluk Çözelti kullandıysanız:  
Doz aşıldığında  erken  belirti olarak  iritabilite  (uyarılara  aşırı yanıt  verme),  uyuşukluk ve 
güçsüzlük görülür.  
İzotonik  Sodyum Klorür %0.9 Sibu Pharm Enjeksiyonluk Çözelti'den  kullanmanız  gerekenden  
fazlasını kullanmışsanız bir doktor veya eczacı ile konuşunuz. 
 
İzotonik  Sodyum  Klorür  %0.9 Sibu Pharm Enjeksiyonluk Çözelti’yi  kullanmayı  
unutursanız  
İlacınız bir sağlık personeli tarafından uygulanacağından kullanmanız gereken dozun unutulması  
beklenmez. Ancak uygulanması gereken dozun size verilmemiş olabileceğini düşünüyorsanız, 
sağlık personelini bilgilendirmeniz gerekmektedir. 
Unutulan dozları dengelemek için çift doz  almayınız. 
 
İzotonik  Sodyum Klorür  %0.9 Sibu Pharm Enjeksiyonluk  Çözelti  ile tedavi 
sonlandırıldığında oluşabilecek etkiler  
İzotonik Sodyum  Klorür  %0.9 Sibu Pharm Enjeksiyonluk Çözelti  ile tedavi  sonlandırıldığında 
herhangi bir olumsuz etki beklenmez.  
 
4. Olası yan  etkiler nelerdir?  
Doğru bir şekilde uygulandığı  takdirde İzotonik Sodyum Klorür %0.9 Sibu Pharm Enjeksiyonluk 
Çözelti’nin  istenmeyen etkiye yol açması beklenmez. Sodyum klorür doğal olarak vücudumuzda 
bulunduğundan düşük hacimlerde yapılacak enjeksiyonlar yan etkiye yol açmaz. Vücudunuzdaki 
sodyum düzeyi yüksekse, doktorunuz, enjekte edilecek ilaç hacmini azaltabilir. İlacınız deri altına uygulandığı vakit enjeksiyon bölgesinde ağrı hissedebilirsiniz. İç organların su kaybetmesine 
bağlı olarak pıhtı oluşumu ve iç kanama görülebilir. Vücuttaki fazla sodyum klorürün genel yan 
etkileri arasında bulantı, kusma. ishal, karın bölgesinde kramp, susuzluk, tükürük ve gözyaşı salgısında azalma, terleme, ateş, kan basıncında azalma, kalp çarpıntısı, böbrek yetmezliği,  
periferik (genellikle bacaklarda) ve pulmoner (akciğerlerde görülen) ödem, solunum durması, baş 
ağrısı, baş dönmesi, huzursuzluk, iritabilite  (uyarılara  aşırı yanıt  verme),  güçsüzlük, kas 
seğirmesi,  kas sertliği,  nöbet, koma ve ölüm yer almaktadır. 
 
Yan etkilerin raporlanması:  
Kullanma  Talimatında  yer alan veya  almayan  herhangi  bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’a bildiriniz. Meydana gelen yan etkileri bildirerek kullanmakta  5 
 olduğunuz  ilacın  güvenliliği  hakkında  daha  fazla  bilgi  edinilmesine  katkı  sağlamış 
olacaksınız.  
Eğer  bu kullanma talimatında bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. İzotonik  Sodyum  Klorür  %0.9 Sibu Pharm Enjeksiyonluk Çözelti’nin  saklanması  
İzotonik  Sodyum  Klorür  %0.9 Sibu Pharm Enjeksiyonluk  Çözelti'nin  çocukların  göremeyeceği, 
erişemeyeceği yerlerde ve ambalajında saklayınız. 
25°C’nin altındaki  oda sıcaklığında  saklayınız.  
Berrak olmayan ampulleri kullanmayınız. Kullandıktan sonra kalan çözeltiyi atınız.  
Son kullanma  tarihiyle  uyumlu olarak  kullanınız  
Ambalajdaki  son kullanma tarihinden sonra  İzotonik  Sodyum  Klorür  %0.9  Sibu Pharm 
Enjeksiyonluk  Çözelti'yi  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat  sahibi:  
SİBU  Pharm  İlaç Sanayi  ve Dış Ticaret  Anonim Şirketi  
Oruç Reis Mah. Giyimkent 6.Sk. Giyimkent Sitesi B59  Blok No.:57A  
Esenler / İSTANBUL  
 
Üretim Yeri:  
Haver Trakya İlaç San. ve Tic. A.Ş.  
Ulaş OSB  Mah.  D100 Cad. No:28/ı, Ergene  2 OSB  
Ergene/TEKİRDAĞ  
 
 
Bu kullanma talimatı  ../../…. tarihinde onaylanmıştır. 
 
      
 