KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BiCNU 100 mg enjeksiyonluk çözelti için toz
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon 100 mg karmustin içermektedir.
Her bir çözücü flakonu 3 mL (2,37 g eşdeğeri) susuz etanol içermektedir.
Yardımcı maddeler:
Susuz etanol 2 mL (üretim esnasında üründen uzaklaştırılır)
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Enjeksiyonluk çözelti için toz
Çözelti hazırlamak için sarımsı toz.
Çözeltinin görünüşü: renksiz ila açık sarı arası
pH: 4 ila 6,8
Susuz etanolle ve steril suyla çözündürülen infüzyonluk çözeltinin ozmolaritesi 15,6
mOsmol/L'dir. %0,9 NaCl ya da %5 dekstroz çözeltisiyle seyreltilen infüzyonluk çözelti
plazmayla izotoniktir.
4. KLİNİK ÖZELLİKLER
4.1 Terapötik endikasyonlar
BiCNU, tek ajan olarak veya diğer onaylı kemoterapötik ajanlarla belirlenmiş kombinasyon
tedavisi şeklinde palyatif tedavi olarak aşağıdaki durumlarda endikedir:
1. Beyin tümörleri-glioblastom, medullablastom, astrositom, ve metastatik beyin
tümörlerinde,
2. Prednizon gibi bir glukokortikoit ile kombine olarak multipl miyelomda,
3. Hodgkin hastalığında, primer tedavi sırasında nüks görülen veya primer tedaviye cevap
vermemiş hastalarda, ikincil tedavide diğer onaylanmış ilaçlarla kombinasyon halinde
kullanılır.
4. Non-Hodgkin lenfomalarda, primer tedavi sırasında nüks görülen veya primer tedaviye
cevap vermemiş hastalarda, ikincil tedavide diğer onaylanmış ilaçlarla kombinasyon halinde
kullanılır.
1 / 125. Malign hematolojik hastalıkların (Hodgkin lenfoma, non-Hodgkin lenfoma) tedavisinde
otolog kök hücre transplantasyonu öncesi hazırlık rejiminde kullanılır.
4.2 Pozoloji ve uygulama şekli
Pozoloji:
Erişkinler:
İntravenöz uygulamada pozoloji:
Daha önce tedavi görmemiş hastalarda BiCNU'nun tek ajan olarak önerilen dozu 6 haftada bir
intravenöz yoldan 150-200 mg/m2'dir. Bu, tek doz olarak verilebileceği gibi, ardışık iki günde
75-100 mg/m2 enjeksiyon olarak ikiye bölünebilir.
BiCNU başka bir miyelosüpresif tıbbi ürünle kombinasyon halinde kullanıldığında ya da
kemik iliği rezervi tükenmiş hastalarda doz ayarlamasına gidilmelidir.
Kan dolaşımındaki unsurlar kabul edilir düzeylere dönmediği sürece tekrar BiCNU
uygulamasından kaçınılmalıdır (trombositler > 100.000/ mikrolitre, lökositler >
4.000/mikrolitre) ve bu süre genellikle altı haftadır. Kan sayımları sık sık izlenmelidir ve
gecikmeli hematolojik toksisite nedeniyle, tekrar kürleri altı haftadan önce
gerçekleştirilmemelidir.
Takip eden dozlar, monoterapinin yanısıra diğer miyelosüpresif tıbbi ürünlerle kombinasyon
tedavisinin her ikisinde de ilk dozaj sonrası hastanın hematolojik cevabına göre
düzenlenmelidir. Aşağıdaki çizelge, doz ayarlamasına rehberlik etmek üzere sunulmuştur:
Ön doz sonrası en düşük seviye Verilecek ön doz yüzdesi
Lökositler/mikrolitre Trombositler/mikrolitre
>4000 >100.000 100
3000 - 3999 75.000 – 99.999 100
2000 - 2999 25.000 – 74.999 70
<2000 <25.000 50
Kök hücre transplantasyonundan önce hazırlık rejimi:
Hematolojik hastalıkları olan hastalarda karmustin kök hücre transplantasyonundan önce
diğer kemoterapi ajanlarıyla birlikte 300 - 600 mg/m2 intravenöz dozda uygulanır.
BİCNU'nun dozlaması sadece erişkin hematoloji ve onkoloji uzmanları tarafından
yönetilebilir.
Uygulama şekli:
Steril seyrelticiyle (verilen 3 mL flakon) hazırlama (Bkz. Bölüm 6.6 Beşeri tıbbi üründen arta
kalan maddelerin imhası ve diğer özel önlemler) ve enjeksiyonluk suyla seyreltmeden sonra,
BiCNU intravenöz yolla bir ila iki saatlik periyotla damla damla verilmelidir. İnfüzyon süresi
bir saatten daha az olmamalıdır, daha az olduğunda enjeksiyon bölgesinde yanmaya ve ağrıya
yol açar. Enjeksiyon bölgesi uygulama esnasında izlenmelidir.
Karmustin tedavisinin kullanım süresi için bir sınır bulunmamaktadır. Tümörün tedavi
edilememesi durumunda ya da bazı ciddi veya tolere edilemeyen yan tesirler baş göstermeye
başladığında karmustin tedavisi sonlandırılmalıdır.
2 / 12Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda karmustin dozu glomerüler filtrasyon hızı baz alınarak
azaltılmalı ve böbrek fonksiyonu izlenmelidir.
Karaciğer yetmezliği:
Karaciğer yetmezliği olan hastalarda karaciğer fonksiyon testleri periyodik olarak
izlenmelidir.
Geriyatrik popülasyon:
Genel olarak, karaciğer, böbrek ya da kalp işlevlerinde azalma ve eşzamanlı başka bir
hastalığın bulunması ya da başka bir ilaç tedavisinin kullanılması olasılığını düşünerek yaşlı
bir hastaya yönelik doz seçiminde dikkatli olunmalı ve doz aralığının alt sınırından
başlanmalıdır.
Yaşlı hastaların böbrek fonksiyonunun azalmış olma ihtimali yüksek olduğu için doz
seçiminde dikkatli davranılmalıdır ve böbrek fonksiyonu izlenmelidir.
Yaşlı hastalarda, yüksek doz karmustin uygulandığında stomatit (oral mukozit) insidansı daha
yüksektir.
4.3 Kontrendikasyonlar
BiCNU aşağıdaki durumların bulunduğu hastalara verilmemelidir:
- Etkin maddeye (karmustin), nitrozürelere veya yardımcı maddelerden herhangi birine karşı
önceden aşırı duyarlılık göstermiş olan hastalar,
- Önceki kemoterapilerden ya da başka bir nedenden ötürü dolaşımdaki trombosit, lökosit ya
da eritrosit sayısında azalma yaşayan hastalar,
- Ağır renal yetmezlik,
- Gebelik ve laktasyon,
- Çocuklar ve adölesanlar.
4.4 Özel kullanım uyarıları ve önlemleri
Miyelosupresyon
Kanama ve ağır enfeksiyonlara yol açabilen gecikmiş ve kümülatif kemik iliği depresyonu
(özellikle trombositopeni ve lökopeni) bu yönden risk taşıyan hastalarda karmustinin yaygın
ve şiddetli bir toksik yan etkisidir. Tedaviye başlanmadan önce hematolojik parametrelere
(lökositler, granülositler, hemoglobin, trombositler) kontrol edilmeli ve tedavi başlangıcından
itibaren ve tedavi sırasında bir dozun uygulanmasından en az 6 hafta sonrasına kadar düzenli
olarak izlenmelidir (bkz. Bölüm 4.2). Tekrarlı BiCNU dozları 6 haftada birden daha sık
verilmemelidir.
En yaygın ve doz sınırlayıcı advers reaksiyon, geç başlayan ve geri dönüşümlü olan
miyelosupresyondur ve genellikle 4-6 hafta sonra ortaya çıkar; bu reaksiyonun şiddeti doza
bağlı olarak değişir. Karmustinin miyelosupresif etkisi kümülatiftir.
En düşük trombosit sayısı tedaviye başlandıktan 4-5 hafta sonra ve en düşük lökosit sayısı
tedaviye başlandıktan 5-6 saat sonra gözlenir. Trombositopeni genellikle lökopeniden daha
şiddetlidir ancak her iki yan etki de doz sınırlayıcı olabilir.
3 / 12Organ Fonksiyonlarının İzlenmesi
Ek olarak, karaciğer, böbrek ve akciğer fonksiyonları tedaviden önce değerlendirilmeli ve
tedavi süresince düzenli olarak izlenmelidir (bkz. Bölüm 4.8).
İntra-arteryel uygulama
İntra-arteryel tolerabilite incelenmemiştir. Yanlışlıkla intra-arteryel uygulama durumunda
ciddi doku hasarı beklenmelidir.
BiCNU’nun doğrudan karotid artere uygulanması deneysel kabul edilmelidir ve oküler
toksisite ile ilişkilendirilmiştir.
Pulmoner Toksisite
Pulmoner toksisite, hastaların %30 kadarında gözlenmiştir. Erken başlangıçlı pulmoner
toksisite (tedaviye başlandıktan sonra 3 yıl içinde) bazı vakalarda ölümle sonuçlanan
pulmoner infiltratlara ve/veya pulmoner fibrozise yol açmıştır. Hastaların yaşı 22 ay ile 72
arasında değişmektedir. Risk faktörleri sigara kullanımı, solunum hastalığı, mevcut
radyografik anormallikler, göğüs bölgesine ardışık veya eş zamanlı ışınlama ve akciğer
hasarına neden olabilen diğer ajanlarla kombinasyondur. Advers reaksiyonların insidansı doza
bağlı gibi görünmektedir. 1200-1500 mg/m2 kümülatif dozlar pulmoner fibrozis olasılığında
artışla ilişkili bulunmuştur. Tedavi süresince düzenli olarak spirometri (FVC, DLCO)
yapılmalıdır. Özellikle başlangıçtaki spirometri değeri beklenen zorlu ekspiratuvar vital
kapasitesinin (FVC) veya karbonmonoksit difüzyon kapasitesinin (DLCO) <%70’i olan
hastalar daha yüksek risk altındadır.
Çok geç başlangıçlı pulmoner fibrozisis vakaları (tedaviden 17 yıl sonrasına kadar)
çocuklukta veya ergenlik döneminde karmustin alan hastalarda gözlenmiştir.
Çocuklukta beyin tümörleri gelişen 17 hastanın uzun süreli takibi bu hastalardan 8’inin
pulmoner fibrozis nedeniyle öldüğünü göstermiştir. Bu 8 ölümden ikisi tedavinin ilk 3 yılı
içinde ve 6’sı tedaviden 8-13 yıl sonra gerçekleşmiştir. Ölen hastaların ortalama yaşı (tedavi
sırasında) 2.5 (aralık, 1-12) ve uzun süre hayatta kalanların ortalama yaşı 10’du (aralık, 5-16).
Tedavi sırasında 5 yaşından küçük olan tüm hastalar pulmoner fibrozis nedeniyle ölmüştür.
Ne karmustin dozu ne de vinkristin veya spinal ışınlamanın ilave olarak uygulanması ölümcül
sonucu etkilememiştir.
Takipte izlenebilen, tüm hayatta kalan hastalarda pulmoner fibrozis saptanmıştır. Pulmoner
toksisite riskinin yüksek olması nedeniyle karmustin tedavisinin risk/fayda oranı dikkatle
değerlendirilmelidir.
Kadınlarda hazırlık rejimleri ve KHT ile pulmoner toksisite riskinde artış bildirilmektedir.
Bugüne kadar bu artmış risk karmustin içermeyen hazırlık rejimi (örn., TBI veya busulfan
siklofosfamid) veya karmustin içeren hazırlık rejimi (BEAM: karmustin, etoposid, sitarabin
ve melfalan veya CBV: siklofosfamid, karmustin ve etoposid) dahil olmak üzere tedavinin
kendisi için tarif edilmiştir.
Hematopoetik kök hücre transplantasyonundan önce karmustin ile yüksek doz tedavinin
(özellikle 600 mg/m2) pulmoner toksisitelerin insidansı ve şiddeti bakımından riski arttırdığı
4 / 12gösterilmiştir. Bu nedenle, pulmoner toksisiteler için başka riskleri olan hastalarda karmustin
kullanımı riskler ile karşılaştırılarak değerlendirilmelidir.
Renal Toksisite
Karmustin ve benzeri nitrozoürelerin yüksek kümülatif dozlarından ve bu ajanlarla uzun
dönemli tedaviden sonra böbrek büyüklüğünde azalma ile birlikte renal değişiklikler,
progresif azotemi ve böbrek yetmezliği gözlenmiştir.
Karaciğer Toksisitesi
Dozaj talimatlarında önerilenden daha yüksek dozlar uygulandıktan sonra karaciğer nekrozu
gelişebilir.
Yüksek doz tedavi
Karmustin ile yüksek doz tedavi enfeksiyonlar, kardiyak, hepatik, gastrointestinal ve renal
toksisitenin yanı sıra sinir sistemi hastalıkları ve elektrolit dengesizliklerinin (hipokalemi,
hipomagnezemi ve hipofosfatemi) risk ve şiddetini arttırır.
Komorbiditeler ve kötü hastalık durumu
Komorbiditeleri olan ve hastalık durumu daha kötü olan hastalar istenmeyen olaylar açısından
daha yüksek risk taşır. Bu, özellikle yaşlı hastalar için önemlidir.
Lokal Toksisite
BiCNU uygulaması sırasında uygulama bölgesinde reaksiyonlar ortaya çıkabilir (bkz. Bölüm
4.8). Ekstravazasyon olasılığı göz önüne alınarak, uygulama sırasında muhtemel infiltrasyon
nedeniyle infüzyon bölgesinin yakından izlenmesi önerilir. Şu anda, ekstravazasyon yönetimi
için spesifik bir yöntem bilinmemektedir.
Hazırlanan infüzyon çözeltisinin kazayla cilde temas etmesi, etkilenen bölgelerde yanıklara
ve aşırı pigmentasyona neden olmuştur.
BiCNU’nun ekstravazasyonundan kaynaklanan lokal yumuşak doku toksisitesi bildirilmiştir.
BiCNU infiltrasyonu şişlik, ağrı, kızarıklık, yanma hissi ve deri nekrozuna yol açabilir.
Etanol
Bu tıbbi ürün hacim olarak %0,57 etanol (alkol) içermektedir, yani doz başına 11,32 mL
biraya veya 4,72 mL şaraba eşdeğer doz başına 7,68 g’a kadar.
Bu miktarlar 320 mg karmustinin (1,62 m2 için 200 mg/m2) 9,6 mL'de (steril susuz etanol) ve
1696 mL'lik bir hacimde çözünmesiyle hesaplanan bir örnekten elde edilmiştir (Bkz. Bölüm
6.6 Beşeri tıbbi üründen arta kalan maddelerin imhası ve diğer özel önlemler).
Alkol bağımlısı olan hastalar için zararlıdır.
Bu alkol miktarı, hamile veya emziren kadınlar ile çocukların yanı sıra karaciğer hastalığı ya
5 / 12da epilepsi olan hastalar gibi yüksek riskli hastalarda da dikkate alınmalıdır.
Bu tıbbi ürün içerisindeki alkol içeriği diğer ilaçların etkilerini değiştirebilir.
Bu tıbbi üründeki alkol miktarı araç veya makine kullanma becerilerini olumsuz yönde
etkileyebilir.
4.5 Diğer tıbbi ürünlerle etkileşim ve diğer etkileşim şekilleri
• Fenitoin - antiepileptik tıbbi ürünlerin aktivitesinde azalma, kemoterapötik tıbbi ürünlerle
eş zamanlı kullanımda hesaba katılmalıdır.
• Simetidin - eş zamanlı kullanımı gecikmiş, önemli, şüpheli, artmış karmustin toksik
etkisine yol açar (karmustin metabolizmasının inhibisyonundan dolayı).
• Digoksin - eş zamanlı kullanımı gecikmiş, orta, şüpheli, azalmış digoksin etkisine yol açar
(azalmış digoksin emiliminden dolayı).
• Melfalan - eş zamanlı kullanımı pulmoner toksisite riskinin artmasına yol açar.
4.6 Gebelik ve laktasyon
Genel tavsiye
Gebelik kategorisi: X
BiCNU normal şartlarda gebelik veya emzirme döneminde uygulanmamalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık çağındaki kadınlara BiCNU kullanımı sırasında gebelikten korunmaları
önerilmelidir.
Erkek hastalara karmustin tedavisi sırasında en az 6 ay süreyle uygun kontraseptif tedbirler
almaları önerilmelidir.
Gebelik dönemi
BiCNU gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
BiCNU gebelik döneminde kontrendikedir (yalnızca kesin bir kontrendikasyon halinde bkz.
kısım 4.3).
Gebelikte güvenli kullanım belirlenmemiştir ve bu nedenle yararları ile toksisite riski oranı
dikkatli bir şekilde ele alınmalıdır. BiCNU, insanla eşdeğer dozlarda uygulandığında sıçanlar
ve tavşanlarda embriyotoksik ve sıçanlarda teratojeniktir (bkz. bölüm 5.3). Bu ilacın gebelik
sırasında kullanılması ya da hastaların bu ilacı kullanırken gebe kalması halinde, fetüse dönük
olası tehlikeler hastaya bildirilmelidir.
Laktasyon dönemi
Karmustin veya metabolitlerinin anne sütüyle atılıp atılmadığı bilinmemektedir. Yeni
doğanlar/bebekler için bir risk göz ardı edilemez. Emzirme döneminde kullanılmamalıdır.
6 / 12Üreme yeteneği/Fertilite
BiCNU’nun erkeklerde veya kadınlarda üreme yeteneğine ilişkin herhangi bir çalışma mevcut
değildir.
4.7 Araç ve makine kullanımı üzerindeki etkiler
İlaç kullanımına bağlı araç ve makine kullanımına yönelik etkiler üzerine hiç bir çalışma
gerçekleştirilmemiştir. Ancak, bu farmasötik ilaçlardaki alkol miktarının araç ve makine
kullanma kabiliyetine zarar verebilme olasılığı göz önünde bulundurulmalıdır.
4.8 İstenmeyen etkiler
Tablo, ilaç tedavisi sırasında oluşan ancak ilaçla nedensel bir ilişkisi olması gerekmeyen
advers olayları içermektedir. Klinik çalışmalar oldukça spesifik durumlarda
gerçekleştirildiğinden, gözlenen advers olay oranları klinik uygulamada gözlenenleri doğru
yansıtmayabilir. Advers olaylar genellikle ürün monografında veya önemli çalışmalarda
hastaların %1'inden fazlasında gözlemlendiyse ve/veya klinik yönden önemi saptanmışsa yer
alır. Plasebo-kontrollü çalışmaların varlığında, tedavi grubundaki insidansın plasebo
grubundaki insidanstan ≥%5 daha yüksek olduğu advers olaylara yer verilir.
Yüksek doz >200 mg/m2 olarak tanımlanmıştır
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥ 1/10),
Yaygın (≥ 1/100 ila < 1/10),
Yaygın olmayan (≥ 1/1.000 ila <1/100),
Seyrek(≥ 1/10.000 ila <1/1.000),
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
SİSTEM ORGAN SINIFI ADVERS OLAYLAR
Enfeksiyonlar ve Bilinmiyor: Fırsatçı enfeksiyonlar (ölümcül sonuç dahil)
enfestasyonlar
İyi huylu, kötü huylu ve Yaygın: Uzun süreli kullanımın ardından akut lösemiler, kemik iliği
belirtilmemiş displazileri
neoplazmalar (kist ve Bilinmiyor : Sekonder maligniteler
polipler dahil)
Kan ve lenf sistemi Çok yaygın: Miyelosüpresyon; başlangıç 7-14 gün, en düşük seviye
hastalıkları 21-35 gün, iyileşme 42-56 gün; kümülatif, doz ilişkili, gecikmiş ve
genellikle bifazik
Yaygın: Anemi
Bağışıklık sistemi Bilinmiyor: Alerjik reaksiyon
hastalıkları
Metabolizma ve beslenme Bilinmiyor: Elektrolit bozuklukları (hipokalemi, hipomagnezemi ve
hastalıkları hipofosfatemi)
Sinir sistemi hastalıkları Çok yaygın: Ataksi, baş dönmesi (sersemlik hali), baş ağrısı
Yaygın: Ensefalopati (yüksek doz tedavi ve doz-kısıtlayıcı)
Bilinmiyor: Kas ağrısı, status epileptikus, nöbetler, grand mal nöbet
7 / 12Göz hastalıkları Çok yaygın: Oküler toksisiteler, geçici konjunktival kızarıklık ve
bulanık görme; retinal hemorajiler
Seyrek: Nöroretinit
Kardiyak hastalıkları Çok yaygın: Hipotansiyon, seyrelticinin alkol içeriğine bağlı olarak
(yüksek doz tedavi)
Bilinmiyor: Taşikardi, göğüs ağrısı
Vasküler hastalıkları Çok yaygın: Flebit
Seyrek: Veno-oklüzif hastalık (yüksek doz tedavi)
Solunum, göğüs Çok yaygın: Pulmoner toksisite1, pnömonit (>450 mg/m2 dozlar
bozuklukları ve için), interstisyel fibrozis (>1,400 mg/m2 kümülatif dozlarda ve uzun
mediastinal hastalıklar süreli tedavide)
Seyrek: İnterstisyel fibrozis (düşük dozlarda)
Gastrointestinal Çok yaygın: Emetojenik potansiyel: >250 mg/m2 yüksek; ≤250
hastalıkları mg/m2 orta-yüksek, ciddi bulantı ve kusma; uygulamadan sonra 2-4
saat içinde başlayıp 4-6 saate kadar sürer
Yaygın: Anoreksi, kabızlık, ishal, stomatit
Seyrek: Gastrointestinal sistemde kanama
Bilinmiyor: Nötropenik enterokolit
Hepatobilier hastalıkları Yaygın: Hepatotoksisite, geri-dönüşlü, uygulamadan sonraki 60
güne kadar uzar (yüksek doz tedavi ve doz sınırlayıcı)
• Bilirubin (geri-dönüşlü artış),
• Alkalen fosfataz (geri-dönüşlü artış),
• SGOT (geri-dönüşlü artış)
Deri ve deri altı doku Çok yaygın: Topikal kullanımla dermatit (bileşik ürünün
hastalıkları konsantrasyonu azaldıkça iyileşir), hiperpigmentasyon (geçici, kaza
sonucu ciltle temas durumunda)
Yaygın: Alopesi, kızarıklık (seyrelticinin alkol içeriği nedeniyle;
uygulama süreleriyle birlikte artan <1-2 saat), enjeksiyon bölgesi
reaksiyonu
Bilinmiyor: Ekstravazasyon tehlikesi: (vezikan)
Böbrek ve idrar Seyrek: Renal toksisite (<1.000 mg/m2 kümülatif dozlar için)
hastalıkları
Üreme sistemi ve meme Seyrek: Jinekomasti
hastalıkları Bilinmiyor: İnfertilite, teratojenite
Genel bozukluklar ve Çok seyrek: Tromboflebit
uygulama bölgesine
ilişkin hastalıkları
1 Pazarlama sonrası deneyimlerde pulmoner toksisite ayrıca pnömonit ve interstisyel akciğer
hastalığı gibi ortaya çıkabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08, faks: 0 312 218 35 99).
8 / 124.9 Doz aşımı ve tedavisi
Zehirlenmenin ana belirtisi miyelosüpresyondur. Ayrıca aşağıdaki ciddi yan etkiler de
görülebilir:
Karaciğer nekrozu, interstisyel pnömonit, ensefalomiyelit.
Özel bir antidot bulunmamaktadır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Antineoplastik ajanlar, alkilleyici ajanlar, nitrozüreler
ATC Kodu: L01AD01
Karmustin DNA ve RNA'yı alkillemesinin yanı sıra, proteinlerdeki amino asitlerin
karbamoilasyonu ile birçok enzimi inhibe ettiği gösterilmiştir. Karmustinin antineoplastik ve
toksik aktivitelerinin metabolitlere bağlı olabileceği düşünülmektedir.
5.2 Farmakokinetik özellikler
Genel Özellikler
Emilim
Karmustin intravenöz infüzyon yoluyla uygulandığından emilim söz konusu değildir.
Dağılım
İntravenöz yolla uygulanan karmustin hızla parçalanır ve 15 dakika sonra ölçülür düzeyde
bozunmamış ilaç bulunmaz. Lipitte çözünürlüğünün iyi olması ve fizyolojik pH’da iyonize
olmaması nedeniyle, karmustin kan-beyin bariyerinden çok iyi bir şekilde geçer. Beyin-
omurilik sıvısındaki radyoaktivite seviyeleri plazmada eş zamanlı ölçülenlerden en az %50
daha yüksektir.
İnsanlarda karmustin kinetiği iki-kompartmanlı model ile karakterize edilir. 1 saati aşan
intravenöz infüzyondan sonra, karmustin-plazma seviyesi bifazik biçimde düşer. t α 1-4
½
dakikaya denk gelir ve t β 18-69 dakikaya denk gelir.
½
Biyotransformasyon
Karmustinin antineoplastik ve toksik aktivitesine karmustin metabolitlerinin neden olduğu
tahmin edilmektedir.
Eliminasyon
Toplam dozun yaklaşık %60 ila %70'i 96 saat içinde idrarla ve %10'i ise solunum yoluyla
CO olarakatılır. Kalanın akıbeti belli değildir.
2
5.3 Klinik öncesi güvenlilik verileri
Hayvan çalışmalarında insan dozuna eşdeğer dozlarda kullanılan karmustinin sıçanlarda
embriyotoksik ve teratojenik ve tavşanlarda embriyotoksik olduğu gösterilmiştir. İnsan
dozundan daha yüksek dozlarda kullanılan karmustin erkek sıçanların fertilitesini etkilemiştir.
Karmustin, klinik olarak ilgili doz seviyelerinde, sıçanlarda ve farelerde kanserojen olmuştur.
9 / 126. FARMASÖTİK ÖZELLİKLER
6.1 Yardımcı maddelerin listesi
Susuz etanol
6.2 Geçimsizlikler
Kaplarla Geçimlilik/Geçimsizlik
İntravenöz çözeltisi polivinil klorür kap içinde stabil değildir. Karmustin çözeltisi sadece cam
şişelerden ya da polipropilen kap içinden uygulanabilir.
Farmasötik ilaç, Bölüm 6.6'da bulunan talimatlar uyarınca kullanılmalı ve diğer farmasötik
ilaçlarla karıştırılmamalıdır.
6.3 Raf ömrü
36 ay
Önerildiği gibi sulandırılarak hazırlandıktan sonra, karmustin cam flakon içinde buzdolabında
(2°C-8°C) 24 saat saklanabilir.
Hazırlanmış çözelti cam veya propilen kaplar içerisinde enjeksiyonluk 500 mL sodyum klorür
çözeltisinde ya da %5 dekstroz çözeltisinde seyreltildikten sonra ışıktan korunmalı ve oda
sıcaklığında 4 saat içinde kullanılmalıdır. Bu çözeltilerde seyreltilmiş ürün buzdolabında
(2°C-8°C) 24 saat saklanabilir ve oda sıcaklığında, ışıktan korunarak ilave bir 3 saat boyunca
stabildir.
Mikrobiyolojik açıdan, seyreltme yöntemi mikrobiyolojik kontaminasyon riskini
engellemiyorsa, ürün hemen kullanılmalıdır. Hemen kullanılmazsa, kullanımdaki saklama
süreleri ve koşulları kullanıcının sorumluluğundadır.
6.4 Saklamaya yönelik özel tedbirler
2°C-8°C arasındaki buzdolabında saklayınız.
Orijinal ambalaj ışıktan korunmalıdır.
Alternatif olarak BiCNU kuru buz kullanılarak ve bir soğutucuda (2°C-8°C) saklanarak
taşınabilir. Önerilen saklama koşullarına uyarak ambalajda bulunan son kullanma tarihine
kadar açılmamış flakonun bozunmasını önlemek mümkündür.
Kuru dondurulmuş ürün herhangi bir koruyucu içermemektedir ve sadece bir kullanımlıktır.
Karmustinin bozunması olmaksızın, açılmamış flakonda sert kütle kadar keskin pullar da
fiziksel olarak gözlenebilmektedir. Karmustinin 27°C ya da daha yüksek sıcaklıkta
saklanması maddenin sıvılaşmasına yol açabilir, çünkü karmustinin erime noktası (yakl.
30,5°C ila 32°C)'dır.
Flakonun altında bir yağlı film görüntüsünün belirmesi bozunmanın bir göstergesidir. Bu ilaç
daha fazla kullanılmamalıdır. Ürünün yeterince soğuduğu gerçeğinden emin olmadığınızda
hemen kartonda bulunan her bir flakonun tamamını kontrol edin. Emin olmak için, flakonu
parlak ışığa doğru tutun. Karmustin küçük miktarda kuru pullar ve kuru sert kütle halinde
gözükecektir.
10 / 126.5 Ambalajın niteliği ve içeriği
Toz: Tip I amber cam flakon (30 mL), koyu gri bromobütil lyo bir kauçuk tapa ve propilen
kapaklı alüminyum kapakla kapatılmıştır.
Seyreltici: Tip I cam flakon (5 mL), gri bromobütil kauçuk tapa ile propilen kapaklı
alüminyum kapakla kapatılmıştır.
6.6 Beşeri tıbbi üründen arta kalan maddelerin imhası ve diğer özel önlemler
İntravenöz çözeltilerin hazırlanması:
Verilen 3 mL steril seyrelticiyle BiCNU'yu çözündürün ve daha sonra 27 mL enjeksiyonluk
steril suyu aseptik olarak alkol çözeltisine ekleyin. Bu çözeltinin her bir mL'si %10 etanol
içinde 3,3 mg BiCNU içermektedir ve pH'ı 5,6 ila 6'dır.
Önerilen şekilde sulandırma enjeksiyonluk 500 mL sodyum klorürle ya da enjeksiyonluk %5
glukozla daha fazla seyreltilebilen berrak renksiz bir çözeltiyle sonuçlanır. Sulandırılmış
çözelti intravenöz yolla verilmeli ve bir ila iki saatlik periyotla intravenöz yoldan damla
olarak uygulanmalıdır. BiCNU’nun daha kısa süreli infüzyonu, enjeksiyon bölgesinde yoğun
bir ağrı ve yanmaya yol açabilir.
NOT: Soğutucuda saklanan sulandırılmış flakonlar her kullanımdan önce kristal oluşumu
açısından incelenmelidir. Kristal gözlemlenirse, flakonun çalkalanarak oda sıcaklığına
ısıtılmasıyla yeniden çözündürülebilir.
Karmustinin düşük bir erime noktası vardır (yaklaşık 30,5-32°C ya da 86,9-89,6°F). Bu ilacın
bu sıcaklığa ya da daha üstüne maruziyeti ürünün sıvılaşmasına ve flakonun altında bir yağlı
film görünümüne neden olacaktır. Bu bir bozulma belirtisidir ve flakonlar atılmalıdır.
NOT: Önceden hazırlanmış ve buzdolabında tutularak saklanmış flakonlar kristal oluşumu
yönünden incelenmelidir. Eğer kristaller gözlenirse flakon oda sıcaklığına kadar ısıtılarak
yeniden çözündürülebilir.
Antineoplastik ajanların güvenli kullanımına ilişkin talimatlar:
1. İlacı sadece eğitimli personel sulandırmalıdır.
2. Bu, ayrılmış özel bir alanda gerçekleştirilmelidir.
3. Uygun koruyucu eldivenler giyilmelidir.
4. İlacın kazara gözlerle temas etmemesi için önlem alınmalıdır. Gözlerle temas etmesi
halinde bol miktarda su ve / veya serum fizyolojikle yıkayın.
5. Sitotoksik çözeltinin hazırlanması hamile personel tarafından yapılmamalıdır.
6. Sitotoksik ilaçların sulandırılmasında kullanılan ögelerin (enjektörler, iğneler vs.) imhası
sırasında yeterli önlem alınmalı ve dikkat edilmelidir. Fazla materyal ve vücut atıkları iki
kat kapatılmış polietilen torbalara yerleştirilip 1000°C’lik bir sıcaklıkta yakılarak imha
edilebilir. Sıvı atıklar bol miktarda suyla yıkanarak uzaklaştırılabilir.
7. Çalışma yüzeyi, tek kullanımlık plastik sırtlı emici kağıtla kaplanmalıdır.
8. Tüm şırınga ve aletlerde Luer-Kilitli bağlantı elemanları kullanın. Büyük çaplı iğneler
basıncı ve olası aerosol oluşumunu en aza indirmek amacıyla tavsiye edilmektedir. Olası
aerosol oluşumunu en aza indirmek delikli bir iğne kullanımıyla da gerçekleştirilebilir.
9. Kullanılmayan ürün veya atık materyal biyozararlı atıklar için yerel gereklilikler
doğrultusunda imha edilmelidir.
ÖNEMLİ NOT: Liyofilize doz formülasyonu koruyucu içermez ve çoklu doz flakonu olarak
tasarlanmamıştır. Hazırlama ve daha fazla seyreltme aseptik koşullar altında
gerçekleştirilmelidir.
11 / 12Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ideogen İlaç Sanayi A.Ş.
Şişli / İstanbul
Tel: 0212 354 64 00
Faks: 0212 741 59 70
8. RUHSAT NUMARASI
2016/176
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.03.2016
Ruhsat yenileme tarihi: 07.09.2022
10. KÜB’ÜN YENİLENME TARİHİ
23.02.2023
12 / 12