1/6  Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını sakl ayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa lütfen doktorunuza veya eczacınıza  danışınız.  
• Bu ilaç kişisel olarak size reçete edilmiştir, başkalarına  vermeyiniz.  
•  Bu ilacın kullanımı sırasında, doktora veya hastaneye gittiğinizde doktorunuza bu  ilacı 
kullandığınızı söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek  veya 
düşük doz kullanmayınız.  KULLANMA TALİMATI  
 
EXENATE %0,1 Merhem  
Haricen uygulanır.  
 
Etkin madde: 1 g EXENATE, 1 mg metilprednisolon aseponat içerir.  
Yardımcı maddeler: Beyaz yumuşak parafin, likit parafin (heavy), beyaz balmumu (bal arılarının 
sindirim  ve boşaltımı  ile elde edilmektedir.),  Dehymuls  E (bal arılarının  sindirim  ve boşaltımı  ile elde 
edilmektedir.), saf  su 
 
 Bu Kullanma Talimatı nda:  
 
1. EXENATE nedir ve ne için  kullanılır?  
2. EXENATE'ı kullanmadan önce dikkat edilmesi  gerekenler  
3. EXENATE nasıl  kullanılır?  
4. Olası yan etkiler  nelerdir?  
5. EXENATE'ın  saklanması  
 
Başlıkları yer almaktadır.  
 
1. EXENATE nedir ve ne için  kullanılır?  
 
EXENATE, 30 g beyaz opak renkte, homojen merhem içeren, ağzı plastik kapakla kapatılmış, 
alüminyum tüplerde ve karton kutu içerisinde kullanıma sunulmaktadır.  
 
EXENATE,  iltihabi  ve alerjik  deri tepkilerini  baskılar  ve kızarıklık,  deri kalınlaşması,  deri yüzeyinde 
tabaka oluşumu, ödem, kaşıntı ve diğer şikayetler (yanma hissi veya ağrı) gibi deri sorunlarından 
kaynaklanan belirtileri  hafifletir.  
 
EXENATE mayasıl (egzama) tedavisi için deriye hafifçe sürülmek suretiyle kullanılır.  
EXENATE ani gelişen egzama, sinirsel nedenlere bağlı deride kabartılı ve kızarıklıklarla seyreden 
kaşıntılı kronik deri iltihabı, temas egzaması, bozulmaya yol açan egzama (dejeneratif egzama),  sulu 
egzama kaşıntılı deride madeni para şeklinde döküntülerle seyreden egzama çocuklarda görülen 
egzama ve herhangi bir şekilde sınıflandırılmamış olan egzamada  kullanılır.  2/6  Çok kuru deri koşulları ve deri hastalıklarının kronik safhalarında susuz bir baza gereksinim duyulur 
ve bu ortamı sağlayan EXENATE iyileştirmeyi ilerletir.  
 
2. EXENATE'ı  kullanmadan  önce  dikkat  edilmesi  gerekenler 
EXENATE'ı aşağıdaki durumlarda  KULLANMAYINIZ  
Eğer;  
• EXENATE'ın içeriğinde bulunan metilprednisolon aseponata veya içeriğindeki maddelerden 
herhangi birine karşı bir hassasiyetiniz (alerjiniz)  varsa,  
• Tedavi edilecek alanda tüberküloz (verem) veya sifiliz (frengi) nedeniyle oluşmuş bir bozukluk, 
hasar  varsa,  
• Tedavi alanında viral hastalıklar (örneğin su çiçeği/varisella, herpes zoster), gül hastalığı 
(rosacea), ağız civarında deri iltihabı (perioral dermatit), deride yara, akne, derinin incelmesi ile 
sonuçlanan (atrofik) deri hastalıklarına ilişkin bir bozukluk veya aşı sonrası görülen deri 
reaksiyonları  varsa,  
• Bakteri ve/veya mantar enfeksiyonu ile birlikte seyreden bir deri hastalığınız varsa ilave uygun 
tedavi  gereklidir.  
 
EXENATE'ı aşağıdaki durumlarda DİKKATLİ KULLANINIZ  
 
• EXENATE’ın de dahil olduğu glukokortikoidler (çeşitli iltihap tedavisinde kullanılan ilaçlar), 
özellikle de çocuklarda mümkün olan en düşük dozda kullanılmalıdır. Sadece istenen etkiye 
ulaşmak ve bu etkiyi korumak için gerekli olan süre boyunca  kullanınız.  
• Bakteri ve/veya mantar enfeksiyonu ile birlikte seyreden bir deri hastalığı varsa, ilave uygun 
tedavi  gereklidir.  
• EXENATE’ın de dahil olduğu deriye uygulanan glukokortikoidlerin kullanımına bağlı olarak, 
lokal deri iltihabı oluşma olasılığı  artabilir.  
• EXE NATE kullanılırken, gözlerle, açık derin yaralarla veya mukoza ile temasından  kaçınınız.  
• EXENATE’ın de dahil olduğu deriye uygulanan kortikosteroidlerin geniş bir alana tatbik 
edilmeleri  veya  uzun  süreli  uygulamaları,  özellikle  kapalı  pansuman  altında  tüm vücutta  yan etki 
riskini belirgin bir şekilde artırır. Çocuk bezlerinin kapalı ortam oluşturabileceğine dikkat 
edilmelidir.  
• Geniş cilt alanları tedavi edilirken, emilim veya tüm vücudu etkileyen durumların ortaya  çıkma 
olasılığı tamamen yok edilemeyeceğind en dolayı, tedavi süresi mümkün mertebe kısa 
tutulmalıdır.  
• Diğer glukokortikoidlerde de olduğu gibi, bilinçsiz kullanım, klinik belirtileri  gizleyebilir.  
• Daha önce göz içi basıncında artma (glokom) şikayetiniz olduysa doktorunuzu bilgilendiriniz. 
Genel kul lanılan ve tüm vücudu etkileyen kortikoidlerde olduğu gibi, deriye uygulanan 
kortikoidlerin kullanılması ile de (örn. yüksek doz veya uzun süre geniş bir alana tatbik 
edilmeleri, kapalı pansuman ile veya göz çevresindeki deriye uygulanmaları sonucu) glokom  
gelişebilir.  
 
Pediyatrik popülasyon:  
 
EXENATE kullanımı sırasında kapalı pansuman uygulanmamalıdır. Çocuk bezi, kapalı pansuman 
etkisi oluşturabilir.  
Dört ay ila 3 yıl arasındaki çocuklara uygulanacağı zaman doktor değerlendirmesi gerekmektedir.  3/6  Lütfen doktorunuza danışınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
EXENATE'ın yiyecek ve içecek ile kullanılması  
EXENATE lokal uygunlandığı için yiyecek veya içeceklerle  etkileşiminin olması beklenmez.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Hamile olduğunuzu veya olabileceğinizi doktorunuza bildiriniz zira doktorunuz  EXENATE 
reçete etmeden önce bu durumu dikkate almak  isteyecektir.  
• Genel  bir kural  olarak  hamileliğin  ilk üç ayında  kortikosteroid  içeren  haricen  uygulanan  ilaçların 
kullanılması  sakıncalıdır.  
• Özellikle geniş bir alana uygulama uzun süreli kullanım veya kapalı pansumandan 
kaçınınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
• Emziren kadınların göğüs bölgesine EXENATE  uygulamamalıdır.  
• Emzirdiğinizi doktorunuza  bildiriniz zira doktorunuz EXENATE reçete etmeden önce  bu 
durumu dikkate almak  isteyecektir.  
• Özellikle  geniş  alana  uygulamadan  ve uzun  süreli  kullanımdan  ve kapalı  pansumandan  sakınınız.  
 
Araç ve makine kullanımı  
EXENATE'ın araç kullanma ve makina kullanımı üzerine bilinen bir etkisi yoktur.  
 
EXENATE'ın içeriğinde bulunan bazı yardımcı maddeler hakkında önemli bilgiler  
EXENATE içeriğinde bulunan yardımcı maddelere karşı bir duyarlılığınız yoksa, bu maddelere bağl ı 
olumsuz bir etki beklenmez.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EXENATE nasıl  kullanılır?  
• Uygun kullanım ve doz/uygulama sıklığı için  talimatlar:  
EXENATE'ı her zaman doktorunuzun anlattığı gibi kullanmalısınız. Eğer emin değilseniz 
doktorunuza veya eczacınıza tekrar danışınız.  
 
EXENATE, topikal (yüzeysel) olarak günde bir kez ince bir tabaka halinde hastalıklı deriye hafifçe 
sürülür.  
 
Kullanım süresi genel olarak yetişkinlerde 12 haftayı aşmamalıdır.  4/6  • Uygulama yolu ve  metodu:  
Haricen hastalıklı deriye hafifçe sürülerek kullanılır.  
• Değişik  yaş grupları 
Çocuklarda  kullanımı:  
EXENATE’nin, 4 aydan küçük bebeklerdeki güvenliği saptanmamıştır. Çocuklarda veya ergenlerde 
kullanıldığında doz ayarlaması gerekli değildir.  
Çocuklarda kullanım süresi, genelde 4 haftayı aşmamalıdır.  
Süt çocuğu ve küçük çocuklarda zo runlu kalınmadıkça kullanımı önerilmemektedir.  
 
Eğer EXENATE'ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla EXENATE kullandıysanız:  
EXENATE'ı kullanmanız g erekenden daha fazla kullanmışsanız endişelenmeyiniz.  
 
EXENATE'tan bir defalık fazla doz (geniş deri bölgesine 1 defalık uygulama) kullanılmasında veya 
kaza ile yutulmasında bir risk beklenmemektedir.  
 
EXENATE' an kullanmanız gerekenden fazlasını kullanmışs anız bir doktor veya eczacı ile 
konuşunuz.  
 
EXENATE'ı kullanmayı unutursanız  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatlarına uymanız önemlidir.  
 
Unutulan dozları dengelemek için çift doz kullanmayınız.  
 
EXENATE ile tedavi sonlandırıldığındaki oluşabilecek etkiler  
EXENATE'ı doktorunuzun önerdiği şekilde kullanırsanız, belirtiler tedavi sırasında kaybolur ve 
tedavi sonrasında da tamamen iyileşme sağl anır. Belirtiler devam ederse ya da tekrardan ortaya 
çıkarsa doktorunuzla temasa geçiniz.  
 
4. Olası yan etkiler  nelerdir?  
 
Tüm ilaçlar gibi EXENATE'ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden  biri olursa,  EXEN ATE’ı  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
Nefes  almada  güçlük,  bayılma,  yüzde  şişme,  ağız,  boğaz  veya  gırtlak  bölgesinde  kırmızı  ve acılı 
ve/veya yutkunmayı güçleştiren şişkinlik, göğüs ağrısı, vücutta kırmızı lekeler (alerjik 
reaksiyon)  
 
Bunların hepsi çok ciddi yan etkilerdir.  
Eğer  bunlardan  biri sizde  mevcut  ise, acil tıbbi müdahaleye  veya  hastaneye  yatırılmanıza  gerek  olabilir.  
 5/6  Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fa zla görülebilir.  
Yaygın olmayan: 100 hastanın 1'inden az, fakat 1.000 hastanın 1'inden fazla görülebilir. 
Seyrek: 1.000 hastanın 1'inden az, fakat 10.000 hastanın 1'inden fazla görülebilir.  
Çok seyrek: 10.000 hastanın 1'inden az görülebilir. 
Bilinmiyor: El deki verilerden hareketle tahmin edilemiyor.  
 
Yaygın  
Kıl kökü iltihabı (folikülit), uygulama bölgesinde yanma hissi  
 
Yaygın  olmayan  
İrinli deri kabarcıkları (püstüller), sulu kesecikler (veziküller), kaşıntı, ağrı, kızarıklık ve  deride 
kabartılar (papüller), döküntü, deride çatlaklar (fissürler), kılcal damarların genişlemesi 
(telanjiyektaziler)  
 
Bilinmiyor  
İlaca karşı aşırı duyarlılık, sivilce (akne) , deride in celme (atrofi), çatlaklar (deride stria) aşırı 
kıllanma, ağız civarında iltihap (perioral dermatit), deride renk değişikliği, alerjik deri reaksiyonları  
 
EXENATE’ın da dahil olduğu grup olan kortikoid içeren deriye uygulanan ilaçlar kullanıldığında 
emilime bağlı olarak tüm vücutta etkiler ortaya çıkabilir.  
 
Bunlar EXENATE'ın hafif yan etkileridir.  
 
 Yan etkilerin raporlanması  
Kullanma Talimatında yer alan v eya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ik onuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
5. EXENATE'nin  Saklanması  
 
EXENATE'ı çocukların göremeyeceği, erişemeyeceği yerlerde ve ambalajında  saklayınız.  
25°C altındaki oda sıcaklıklarında ışıktan ve nemden koruyarak saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra EXENATE'ı kullanmayınız . 
“Son kullanma tarihi geçmiş veya kullanılmayan ila çları çöpe atmayınız Çevre, Şehircilik ve İklim 
Değişikliği Bakanlığınca belirlenen toplama sistemine veriniz.”  6/6  Ruhsat sahibi : 
Humanis Sağlık A.Ş.  
Maslak / Sarıyer /İstanbul  
 
Üretim yeri:  
Humanis Sağlık A.Ş.  
Kapaklı/Tekirdağ  
 
Bu kullanma  talimatı  ..............  tarihinde onaylanmıştır.  