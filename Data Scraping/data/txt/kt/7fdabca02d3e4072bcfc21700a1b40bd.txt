1 / 10  
 
          KULLANMA TALİMATI  
 
CULENTO 10 mg F ilm Kaplı Tablet   
Ağızdan  alınır.  
 
• Etkin madde: 10 mg montelukast ( 10,4 mg montelukast sodyum olarak)  içerir.  
• Yardımcı Maddeler: Laktoz monohidrat  (inek sütü kaynaklı) , mikrokristalin selüloz, 
hidroksipropil  selüloz , kroskarmelloz sodyum , magnezyum  stearat , opadry II beige 
85F270028 (polivinil alkol, titanyum dioksit, macrogol, talc, sarı demir oksit (E172), 
kırmızı demir oksit (E172) ve siyah demir oksit (E172). 
 
Bu ilacı kullanmaya başlamadan önce bu KULLAN MA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç k işisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozu n dışında 
yüksek veya düşük doz kullanmayınız.  
 
Bu Kullanma Talimatında : 
 
1. CULENTO nedir  ve ne için kullanılır?  
2. CULENTO’yu  kullanmadan  önce  dikkat  edilmesi  gerekenler  
3. CULENTO nasıl  kullanılır?  
4. Olası yan etkiler  nelerdir?  
5. CULENTO’nun  saklanması  
 
Başlıkları yer almaktadır.  
 
1. CULENTO nedir ve ne için  kullanılır?  
CULENTO lökotrienler adı verilen maddeleri engelleyen bir lökotrien alıcısı (reseptör)  
antagonistidir (karşıt etki gösteren). Lökotrienleri  engelleyerek astım belirtilerini iyileştirir ve 
alerjik nezleyi iyileştirir.  2 / 10  
 
  
CULENTO steroid (kolesterolle ilişkili, yağ yapıda bir organik bileşik) değildir. Çalışmalar 
CULENTO’nun çocukların büyüme hızını etkilemediğini  göstermiştir (astım ve alerjik  nezle  
(rinit) hakkında daha fazla bilgi ileriki bölümlerde yer  almaktadır).  
 
CULENTO inatçı astımın tedavisi ve alerjik nezlenin (rinitin) belirtilerinin giderilmesi için 
reçetelenir:  
 
Astım:  
CULENTO  15 yaş ve daha büyük çocuklarda ve erişkinlerde inatçı astımın tedavisinde 
kullanılmalıdır.  
 
CULENTO’yu bir astım atağında kısa süreli iyileşme sağlamak için kullanmayın. Astım 
atağı yaşadığınızda doktorunuzun astım ataklarının tedavisi için size söylediklerini yapmanız gerekir.  
 Alerjik Rinit:
 
CULENTO alerjik  rinit belirtilerinin (hapşırık, burun tıkanıklığı, burun akıntısı ve 
kaşıntısı) kontrolüne yardımcı olmak amacıyla kullanılır. CULENTO çiğneme tableti, 15 
yaş ve üzeri  hastalarda mevsimsel alerjik rinit ve pereniyal alerjik rinit (yıl boyu devam 
eden) semptomlarının giderilmesi için kullanılır.  
 
CULENTO 28 , 84 veya 90  tabletlik ambalajlarda kullanıma sunulmuştur. Her bir tabletin 
içinde  10 mg etkin madde ( montelukast ) bulunmaktadır . 
 
Astım nedir?  
Astım belirtileri şunlardır:  
• Öksür ük 
• Hırıltılı solunum  
• Göğüs  sıkışması  
• Nefes  darlığı  
 
 3 / 10  
 
 Alerjik rinit nedir?  
• Saman nezlesi olarak da bilinen mevsimsel alerjik rinit ağaç, çimen ve ot polenleri 
gibi ev dışında bulunan alerjenler ile tetiklenir.  
• Uzun süre devam eden (pereniyal) alerjik rinit  yıl boyu görülebilir ve genellikle ev 
tozu akarları,  hayvan tüyü kepeği  ve/veya  küf sporları  gibi ev içindeki  alerjenler  ile 
tetiklenir.  
• Alerjik rinit belirtileri aşağıdakileri içerebilir:  
- Burun  tıkanıklığı, akıntısı ve/veya kaşıntısı  
- Hapşırık  
 
2. CULENTO’yu  kullanmadan önce dikkat edilmesi gerekenler  
Şimdi ya da geçmişte olan herhangi bir medikal probleminiz ya da alerjinizi doktorunuza 
bildiriniz.  
CULENTO’yu aşağıdaki durumlarda KULLANMAYINIZ  
Eğer:  
• Montelukast  veya  ilacın  herhangi  bir bileşenine  karşı  alerjikseniz  (aşırı  duyarlılığınız  
var ise), 
 CULENTO’yu aşağıdaki durumlarda DİKKATLİ KULLANINIZ  
CULENTO almadan önce doktorunuz veya eczacınız ile konuşunuz . 
Eğer:  
• Astımınız  veya  solunumunuz  kötüleşirse,  derhal  doktorunuza  söyleyiniz.  
• Oral CULENTO akut astım ataklarının  tedavisinde kullanılmak üzere 
tasarlanmamıştır. Bir atak yaşarsanız doktorunuzun size verdiği talimatlara uyunuz. 
Astım atakları için aldığınız kurtarıcı inhale  ilacınızı her zaman  yanınızda  
bulundurunuz.  
• Sizin veya çocuğunuzun tüm astım ilaçlarını doktorunuz tarafından belirtilen şekilde almanız önemlidir. CULENTO doktorunuzun size reçetelediği diğer astım ilaçlarının yerine kullanılmamalıdır.
 
• Astım karşıtı ilaçlar alan tüm hastalar gribal hastalık, kollar da veya bacaklarda 
uyuşukluk veya karıncalanma, akciğer semptomlarında kötüleşme ve/veya döküntü 
olaylarının kombinasyonunu  yaşadıklarında  doktorlarına  başvurmaları  gerektiği  
konusunda  uyarılmalıdır.  4 / 10  
 
 • Astımınız varsa ve astımınız asetilsalisilik asit (aspir in) alınca kötüleşiyorsa, 
CULENTO alırken aspirin veya steroid olmayan antienflamatuvar ilaçlar adı verilen 
ağrı kesici diğer ilaçları kullanmamaya  çalışın.  
 
Bu uyarılar geçmişteki herhangi bir dönemde dahi olsa sizin için geçerli ise lütfen 
doktorunuza da nışın. 
 
Hastalar, CULENTO kullanan yetişkinlerde, ergenlerde ve çocuklarda çeşitli nöropsikiyatrik olayların (örneğin davranış ve ruh hali ile ilgili değişiklikler) rapor edildiğinin farkında 
olmalıdır (bkz. bölüm 4). CULENTO alırken bu semptomlar gelişiri rse, doktorunuza 
danışmalısınız.  
 
CULENTO’nun yiyecek ve içecek ile kullanılması:  
CULENTO  10 mg  gıdalarla birlikte veya ayrı olarak alınabilir.  
 
Hamilelik:  
İlacı kullanmadan önce doktorunuza veya eczacınıza danışınız.  
 
Hamileyseniz veya çocuk sahibi olmayı planlıyorsanız, CULENTO almadan önce 
doktorunuza danışmalısınız. Doktorunuz bu dönemde CULENTO kullanıp 
kullanamayacağınızı değerlendirecektir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 Emzirme:  
İlacı kullanmadan önce doktorunuza veya eczacınıza danışınız.  
 
CULENTO’nun anne sütüne geçip geçmediği bilinmemektedir. Emziriyorsanız veya 
bebeğinizi emzirmeyi düşünüyorsanız, CULENTO almadan önce doktorunuza danışmalısınız.  
 Araç ve ma kine kullanımı  
CULENTO’nun araç veya makine kullanma becerinizi etkilemesi beklenmez. Ancak kişilerin 
ilaçlara verdiği yanıtlar farklı olabilir. CULENTO ile çok ender bildirilen belirli yan etkiler 
(baş dönmesi ve sersemlik) bazı hastaların araç veya makine kullanma becerisini etkileyebilir.  5 / 10  
 
  
CULENTO  10 mg’ın içeriğinde bulunan bazı yardımcı maddeler hakkında önemli 
bilgiler  
CULENTO  laktoz içerir. Eğer daha önceden doktorunuz tarafından bazı şekerlere karşı 
intoleransınız  (dayanıksızlık) olduğu söylenmişse bu tıbbi ürünü almadan önce doktorunuzla 
temasa geçiniz.  
CULENTO bir tablette  1 mmol ’den (23 mg)  daha az sodyum  içerir ; yani esasında ‘sodyum 
içermez’.  
 Diğer ilaçlar ile birlikte kullanımı 
Bazı ilaçlar  CULENTO’nun etki mekanizmasını değiştirebilir veya CULENTO diğer 
ilaçlarınızın etki mekanizmasını değiştirebilir.  Eğer aşağıdaki ilaçları alıyorsanız, 
CULENTO’ya başlamadan önce bunları doktorunuza söyleyiniz:  
 
• fenobarbital (epilepsi tedavisi için kullanılır)  
• fenitoin  (epilepsi tedavisi için kullanılır)  
• rifampisin (tüberküloz ve bazı diğer enfeksiyonların tedavisi için kullanılır)  
• gemfibrozil (kanın hücreler haricindeki sıvı kısmında yer alan yüksek yağ düzeyinin  
tedavisi için kullanılır)  
 
Eğer reçeteli ya da reçetesiz  herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. CULENTO nasıl kullanılır?  
Uygun kullanım ve doz / uygulama sıklığı için talimatlar:  
Ergen ve erişkin astım hastaları (15 yaş ve üzeri):  
• CULENTO ’yu günde bir kez akşamları alın (bkz. Uygulama yolu ve metodu). 
• CULENTO’yu astım belirtileri yaşamasa nız bile, doktorunuz size reçetelediği sürece 
her gün almalısınız . 
• Astım belirtileri kötüleşir se veya astım atakları için alınan kurtarıcı inhale ilacı 
çocuğunuz için daha fazla kullanmanız gerekirse derhal doktorunuzu arayınız.  
• CULENTO’yu bir astım atağında kısa süreli iyil eşme sağlamak için kullanmayın. 
Astım atağı yaşadığını zda doktorunuzun astı m ataklarının tedavisi için size 6 / 10  
 
 söylediklerini yapmanız gerekir.  
• Astım atakları için  kurtarıcı inhale ilacınızı her zaman yanınızda bulundurunuz.  
• Doktorunuz size söylemedikçe di ğer astım ilaçlarını almayı  bırakmayınız veya 
dozunuzu azaltmayınız. 
 
Mevsimse l ve pereniyal alerjik rinitli ergen ve erişkinlerde (15 yaş ve üzeri)  
• CULENTO’yu günde bir kez ve genelde aynı saatte alınız.  
• CULENTO’yu doktorunuz reçetelediği sürece günde bir kez alınız.  
 
Uygulama yolu ve metodu  
• CULENTO sadece ağız yoluyla alınır.  
• CULENTO öğün zamanlarından bağımsız olarak alabilirsiniz.  
• Tabletleri çiğnemeden yeterli miktarda sıvı ile alınız (örneğin, bir bardak su ile). 
 CULENTO kullanıyorsanız, montelukast etkin maddesi içeren başka bir ilaç almadığınızdan 
emin olunuz.  
 
Değişik yaş grupları:  
Çocuklarda kullanım  
• 12 aylık-  5 yaş arası çocuklar için CULENTO 4 mg  pediyatrik oral granül, 
• 2-5 yaş arası çocuklar için CULENTO 4 mg  
çiğneme tableti,  
• 6-14 yaş arası çocuklar için CULENTO 5 mg  çiğneme tableti kullanılabilir.  
 
Yaşlılarda kullanım  
Yaşa bağlı olarak özel doz ayarlaması gerekmemektedir.  
Özel kullanım durumları:  
Böbrek/ Karaciğer yetmezliği:  
Böbrek yetmezliği olan hastalarda doz ayarlaması yapmaya gerek yoktur. Hafif -orta derecede 
karaciğer yetmezliği olan hastalarda doz ayarlaması gerekmez. Ciddi karaciğer yetmezliği olan hastalara ilişkin veri yoktur.  
 Eğer CULENTO’nun etkisinin çok güçlü veya zayıf olduğuna dair bir izleniminiz var ise 7 / 10  
 
 doktorunuz veya eczacınız ile konuşunuz. 
 
Kullanmanız gerekenden daha fazla CULENTO kullandıysanız  
Doz aşımı raporlarının çoğunda hiçbir yan etki bildirilmemiştir. Yetişkinlerde ve çocuklarda doz aşımıyla birlikte en sık bildirilen semptomlar karında ağrı, uyku hali, susama, baş ağrısı, 
kusma ve aşırı hareketliliktir.  
 
CULENTO’dan kullanm anız gerekenden fazlasını kullanmışsanız bir doktor veya eczacı ile 
konuşunuz.  
CULENTO’yu kullanmayı unutursanız  
İlacınızı tavsiye edilen şekilde almaya çalışınız.  
İlacı bir doz almayı unuttuğunuzda, bu dozu almayınız ve daha sonra normal kullanıma 
devam ediniz. 
 
Unutulan dozları dengelemek için çift doz almayınız. 
 
CULENTO ile tedavi sonlandırıldığında oluşabilecek etkiler  
Eğer  CULENTO almaya devam ederseniz, ilaç sadece astımınızı tedavi edebilir.  
CULENTO’yu doktorunuzun reçetelediği süre boyunca almanız  önemlidir. CULENTO 
astımınızı kontrol etmeye yardımcı olacaktır.  
 Bu ürünün kullanımı ile ilgili herhangi bir ilave sorunuz olursa, doktorunuza veya eczacınıza 
danışınız.  
 4. Olası yan etkiler nelerdir?  
Tüm  ilaçlar gibi CULENTO’nun içeriğinde bulunan maddele re duyarlı olan kişilerde yan 
etkiler olabilir. CULENTO 10 mg film kaplı  tablet ler ile yapılan klinik çalışmalarda en 
yaygın şekilde bildirilen (tedavi edilen 100 hastadan en az birinde ve tedavi edilen 10 
hastadan <1’inde görülen) ve CULENTO ile ilişkili olduğu düşünülen yan etkiler şunlardır:  
• karın ağrısı  
• baş ağrısı  
 8 / 10  
 
 CULENTO 'nun yan etkileri genellikle hafiftir ve CULENTO  ile tedavi edilen hastalarda 
plaseboya (ilaç içermeyen tablet) göre daha yüksek sıklıkta ortaya çıktılar.  
 
Yan etkiler aşağıdaki kategorilerde göste rildiği şekilde tanımlanmıştır:  
Çok yaygın: 10 hastadan en az 1'inde görülür.  
Yaygın: 100 hastadan 1- 10'unda görülür.  
Yaygın olmayan: 1000 hastadan 1- 10'unda görülür.  
Seyrek: 10.000 hastadan 1- 10'unda görülür.  
Çok seyrek: 10.000 hast adan birinden az görülür.  
 
Ciddi yan etkiler  
Aşağıdaki yan etkilerden herhangi birini fark ederseniz hemen doktorunuza söyleyiniz, bunlar  ciddi olabilir ve acil tıbbi tedavi görmeniz gerekebilir.  
Yaygın olmayan:  
• Yüz, dudak, dil ve/veya boğazda şişme dahil yutma güçlüğü veya nefes alma 
güçlüğüne yol açan alerjik reaksiyonlar  
• Davranış ve ruh hali değişiklikleri : saldırgan davranış veya düşmanlık içeren gerginlik 
hali (ajitasyon), depresyon  
• Nöbet  
 Seyrek:  
• Kanama eğiliminde artış  
• Titreme  
•  Düzensiz kalp atışı  
  Çok seyrek:  
• Grip benzeri hastalık, kollarda veya bacaklarda uyuşukluk veya karıncalanma, akciğer semptomlarında kötüleşme ve/veya döküntü olaylarının kombinasyonu (Churg- Strauss  
Sendromu) (bkz. Bölüm 2)  
• Düşük kan trombosit  (kan pulcuğu; kan pıhtılaşmasını sağlayan kan hücresi) sayısı  
• Davranış ve ruh hali değişiklikleri: Halüsinasyonlar (gerçekte var olmayan şeyler görmek) disoryantasyon (zaman -mekan bilincini yitirme), intihar düşüncesi ve 
davranışı  9 / 10  
 
 • Akciğerlerde şişme (iltihaplanma)  
• Hepatit (karaciğer iltihabı)  
• Hiçbir belirti vermeden de ortaya çıkabilen aniden ortaya çıkan şiddetli deri 
reaksiyonları (eritema multiforme)  
İlacın pazarlandığı dönemdeki diğer yan etkiler  
Çok yaygın:  
• Üst solunum yolu enfeksiyonu  
 
Yaygın:  
• Diyare, bulantı, kusma  
• Döküntü 
• Ateş  
• Karaciğer enzimlerinde yükselme  
 
Yaygın olmayan:  
• Davranış ve ruh hali değişiklikleri:  kabuslar dahil rüya anormallikleri, uykuya dalmada    
güçlük, uyurgezerlik, sinirlilik, endişeli hissetme, yerinde duramama  
• Baş dönmesi, sersemlik, karıncalanma/uyuşma, burun kanaması  
• Ağız kuruluğu, hazımsızlık,  
• Morluklar, kaşıntı, kurdeşen  
• Eklem ya da kas ağrısı, kas krampları  
• Çocuklarda yatak ıslatma  
• Bitkinlik/halsizlik, kendini iyi hissetmeme, şişlik  
 Seyrek:  
• Davranış ve ruh hali değişiklikleri: dikkat bozukluğu, hafıza kaybı, kontrol edilemeyen kas hareketleri  
 
Çok seyrek:  
• Cildin altında ve en sık olarak kaval kemiğinizin üzerindeki bölgede kırmızı, dokununca   ağrıyan kırmızı şişlikler (eritema nodozum)  
• Davranış ve ruh hali ile ilgili değişiklikler: obsesif -kompulsif semptomlar, kekeleme   
Eğer bu kullanma talimatında bahsi geçmeyen herhangi bir yan etki ile karşılaşırsanız 10 / 10  
 
 doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da  
0 800 314 00 08 numaralı yan etki bildirim hattım arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksı nız. 
 5. CULENTO’nun saklanması  
CULENTO’yu çocukların göremeyeceği, erişemeyeceği yerlerde ve ambalajında saklayınız. 
 25°C’nin altındaki oda sıcaklığında saklayınız. Işıktan ve nemden koruyunuz.  
 Son kullanma tar ihiyle uyumlu olarak kullanınız.  
 Ambalajdaki son kullanma tarihinden sonra CULENTO ’yu kullanmayınız. 
 
Eğer üründe ve/veya ambalajında bozukluklar fark ederseniz CULENTO’ yu kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! T.C Çevre, Şehircilik 
ve İklim  Değişikliği Bakanlığınca belirlenen toplama sistemine veriniz.   
 
Ruhsat sahibi:   
World Medicine İlaç San. ve Tic. A.Ş.  
Bağcılar/ İstanbul  
 Üretim yeri:   
World Medicine İlaç San ve Tic. A.Ş.  
Bağcılar/ İstanbul  
 
Bu kullanma talimatı 17.08.2022 tarihinde onaylanmıştır.  
  