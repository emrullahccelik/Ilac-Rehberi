 1 / 6  KULLANMA TALİMATI  
 
 
DROPOLEV 60 mg/ ml oral daml a, çözelti   
Ağız yolu ile kullanılır.  
 
• Etkin madde: Her 1 ml (20 damla) çözelti 60 mg levodropropizin içerir.  
 
• Yardımcı maddeler: Metil paraben sodyum  (E219) , propilen glikol, sukroz, sitrik asit 
monohidrat, sodyum sakarin, nane aromas ı, anason aroması, FD&C yellow No.6 (E110) , 
tat maskeleyici aroma ve deiyonize su  içerir . 
 
Bu ilacı kullanmaya başlamadan önce bu KULLANMA  TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. DROPOLEV  nedir ve ne için kullanılır?  
2. DROPOLEV’i  kullanmadan önce dikkat edilmesi gerekenler  
3. DROPOLEV  nasıl kullanılır?  
4. Olası yan etkiler nelerdir? 
5. DROPOLEV’i n saklanması  
 
Başlıkları yer almaktadır. 
 
1. DROPOLEV nedir ve ne için kullanılır?  
• DROPOLEV, damlalık kapaklı 30 ml’l ik amber renkli cam  şişede sunulan çözeltidir.  
• DROPOLEV etkin madde olarak levodropropizin içerir.  
• Çeşitli nedenlere bağlı kuru öksürüğün (balgamsız öksürük) giderilmesinde kullanılır. 
 
2. DROPOLEV’i  kullanmadan önce dikkat edilmesi gerekenler  
DROPOLEV’i  aşağıdaki durumlarda KULLANMAYINIZ  
Eğer;  
• Levodropropizine veya DROPOLEV ’in bile şenlerine karşı alerjiniz varsa  
• Hamileyseniz ya da emziriyorsanız  
• Ağır karaciğer bozukluğunuz varsa  
• Balgam çıkartmayı zorlaştıran hastalığınız (kartagener sendromu ve mukosiliyer fonksiyon 
bozukluğu hastalıkları) varsa  
 
 
  2 / 6  DROPOLEV’i  aşağıdaki durumlarda DİKKATLİ KULLANINIZ  
Eğer;  
• Ciddi böbrek yetmezliğiniz var ise (kreatin kler ensi ˂35 ml/dk)  
• Diyabetiniz (şeker hastalığını z) var ise  
• 65 yaş üstünde iseniz, hekiminize danışmadan DROPOLEV’i  kullanmayınız. 
 
DROPOLEV uzun süreli tedavilerde kullanılmamalıdır. 
Öksürük ilaçları altta yatan hastalığın tedavisi sağlanıncaya kadar ve/veya öksürüğü tetikleyici neden tespit edilinceye kadar kullanılmamalıdır.  Kısa süreli bir tedavinin ardından belirgin bir 
sonuç almadıysanız doktorunuza danışınız.  
 Bu uyarılar, geçmişteki herhangi bir dönemde dahi olsa sizin için geçerliys e lütfen doktorunuza 
danışınız. 
 
DROPOL EV’i n yiyecek ve içecek ile kullanılması  
DROPOLEV’i n besinlerle birlikte alınmasının emilim üzerinde herhangi bir etkisi olduğu 
yönünde bir bilgi olmamakla beraber, ilacın yemeklerden bir süre önce veya sonra alınması 
önerilir.  
 
Hamilelik  
İlacı kullanmadan önce doktorunuza veya eczacınıza danışınız.  
DROPOLEV plasenta bariyerini geçtiği için bebeğinize zarar verebilir, bu nedenle hamileyseniz 
DROPOLEV kullanmayınız. Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
DROPOLEV anne sütüne geçer, bu nedenle emzirirken kullanmayınız.  
 Araç ve makine kullanımı  
Uyku haline neden olabileceği için araç ve herhangi bir makine kullanırken çok dikkatli olmalısınız.  
 DROPOLEV’in  içeriğinde bulunan bazı yardımcı maddeler hakkında önemli bilgiler  
İçeriğinde bulunan sukroz nedeniyle, e ğer daha önceden doktorunuz tarafından bazı şekerlere 
karşı intoleransınız (dayanıksızlığınız) olduğu söylenmişse  bu tıbbi ürünü almadan önce 
doktorunuzla temasa geçiniz.  
 Bu tıbbi ürün her 1 ml’lik dozunda 1 mmol (23 mg)’dan daha az sodyum ihtiva eder; yani esasında “sodyum içermez”.  
 İçeriğinde bulunan renklendirici madde FD&C yellow  No.6 (E110) , alerjik reaksiyonlara sebep 
olabilir.  
 
İçeriğinde bulunan metil paraben sodyum  (E219) , alerjik reaksiyonlara (muhtemelen gecikmiş) 
sebebiyet verebilir.  
 
 
  3 / 6  Diğer ilaçlar ile birlikte kullanımı  
DROPOLEV, alpr azolam, bromezapam, diazepam, klonazepam, klorazepat, klordiazepoksit, 
buspiron, hidroksizin, zolpidem gibi sedatif (sakinleştirici) ilaç alan duyarlı hastalarda 
kullanılırken dikkatli olunması gerekir . 
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz.  
 
3. DROPOLEV nasıl kullanılır?  
• Uygun kullanım ve doz/ uygulama sıklığı için talimatlar:  
Doktor tarafından başka bir şekilde tavsiye edilmediği taktirde belirtilen dozlarda kullanınız.  
 
DROPOLEV erişkinlerde günde 3 kez ve en az 6’şar saat ara ile 20 damla (60 mg 
levodropropizin; 1 damla 0,05 ml) şeklinde uygulanır.  
 
İlaç; maksimum 7 günlük tedavi dönemini aşmamak kaydı ile, öksürük kaybolana kadar ya da bir 
doktorun tavsiyesine göre alınmalıdır. Eğer belirtiler bu dönem içinde kaybolmazsa ilacın 
kullanımına geçici olarak ara verilmeli ve bir doktora danışılmalıdır.  Öksürük bir hastalık 
belirtisidir, bu nedenle asıl hastalık etkeni araştırılmalı ve tedavi edilmelidir.  
 
• Uygulama yolu ve metodu:  
DROPOLEV’in  besinlerle birlikte alınmasının emilim üzerinde herhangi bir etkisi olduğu 
yönünde bir bilgi olmamakla beraber, ilacın yemeklerden bir süre önce veya sonra alınması önerilir.  
 DROPOLEV sadece ağız  yolu ile kullanım içindir.  
Damlalar tercihen yarım bardak suya damlatılarak alınmalıdır.   
 
• Değişik yaş grupları:  
Çocuklarda kullanım ı: 
2 yaşından büyük çocuklarda kullanılır.  
Günde 3 kez ve en az 6' şar saat ara ile aşağıda belirtildiği şekilde kullanılır:  
 
Ağırlık 
(kg) İlacı her kullanımdaki 
damla sayısı  Ağırlık (kg)  İlacı her kullanımdaki 
damla sayısı  
7-10 
11-13 
14-16 
17-19 
20-22 
23-25 
26-28 3 
4 5 6 7 8 
9 29-31 
32-34 
35-37 
38-40 
41-43 
44-46 
>46 10 
11 12 13 14 15 
20 
 
Yaşlılarda kullanımı:  
DROPOLEV dozu yaşlı hastalarda dikkatle saptanmalıdır. 
 
• Özel kullanım durumları:  
Böbrek/ Karaciğer yetmezliği:  
Ciddi böbrek yetmezliği vakalarında; fayda -risk oranı göz önüne alınarak dikkatli 
kullanılmalıdır.   4 / 6   
Eğer DROPOLEV’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla DROPOLEV kullandıysanız : 
DROPOLEV ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DROPOLEV’i  kullanmayı unutursanız : 
Unutulan dozları dengelemek için çift doz almayınız .  
 
DROPOLEV ile tedavi sonlandırıldığında oluşabilecek etkiler : 
Bulunmamaktadır. 
 
4.  Olası yan etkiler nelerdir?  
Tüm ilaçlar gibi, DROPOLEV’in  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden herhangi birini fark ederseniz, DROPOLEV’i  kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz : 
• Soluk almada zorluk;  yüz, dudak, dil veya boğazda şişme ; ani kan basıncı düşmesi; yaygın 
ve şiddetli kızarıklık; kaşıntı; ürtiker (kurdeşen)  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin DROPOLEV’e  karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla 
görülebilir. 
Seyrek: 1.000 hastanın 1’inden az, fakat 10.000 hastanın 1’inde veya 1’inden fazla görülebilir. 
Çok seyrek: 10.000 hastanın 1’inden az görülebilir. 
Bilinmiyor: Eldeki verilerden hareketle tahmin edilemiyor.  Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
Çok seyrek  (10.000 hastanın 1’inden az görülebilir .) 
• Aşırı duyarlılık reaksiyonları  
• Yorgunluk, halsizlik  
• Uyuşukluk 
• Baş ağrısı  
• Denge bozukluğundan kaynaklanan baş dönmesi ( vertigo ) 
• Titreme ( tremor)   
• Çarpıntı  
• Düşük tansiyon 
• Nefes d arlığı ( dispne)    5 / 6  • Öksürük  
• Solunum yollarında ödem  
• Bulantı  
• Dil iltihabı, ağız yaraları  
• Kusma  
• Midede yanma  hissi  ve ağrı  
• Kan şeker düzeyinde azalma  
• Hazımsızlık (d ispepsi)  
• İshal (d iyare)  
• Asabiyet  
• Uyku hali  
• Benlik kaybı  
• El ve ayaklarda, dudaklarda, genital organlarda ve göz  kapaklarındaki yumuşak dokuda 
daha derin ve geniş ödemin bulunduğu cilt reaksiyonu ( anjiyoödem)  
• Bacaklarda güçsüzlük  
• Geçici görme kaybı ve göz bebeklerinde genişleme  
• Sara benzeri nöbet (epilepsi)  
Bunların hepsi ciddi yan etkilerdir. Acil tıbbi müdahale gerekebilir.  
Bu ciddi yan etkilerin hepsi oldukça seyrek görülür. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5.  DROPOLEV’i n saklanması  
DROPOLEV’i  çocukların göremeyeceği, erişemeyeceği yerlerde ve ambalajında saklayınız. 
25°C  altında ki oda sıcaklığında, ışıktan koruyarak saklayınız.  
Son kullanma tarihi ile uyumlu olarak kullanınız. 
Ambalajdaki son kul lanma tarihinden sonra DROPOLEV’i  kullanmayınız. 
Eğer üründe ve/veya ambalajında bozukluklar fark ederseniz DROPOLEV’i  kullanmayınız. 
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat s ahibi:  
Berko İlaç ve Kimya Sanayi  A.Ş.  
Yenişehir Mah. Özgür Sok. No: 16- 18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
 
  6 / 6   
 
Üretim y eri:   
Berko İlaç ve Kimya Sanayi  A.Ş.  
Adil Mah.Y örükler Sok. No: 2 Sultanbeyli/ İstanbul  
0 216 592 33 00 (Pbx)  
0 216 592 00 62 (Faks)  
 
 Bu kullanma talimatı ……/….. /…. tarihinde onaylanmıştır.  