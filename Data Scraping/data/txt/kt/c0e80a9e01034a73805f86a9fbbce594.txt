1  
KULLANMA TALİMATI  
 
NAGLİD 120 mg film tablet  
Ağız  yolu ile alınır.  
 
• Etkin madde:  Her bir tablet 120 mg nateglinid  içerir.  
• Yardımcı maddeler: Laktoz monohidrat  (sığır  sütü), prejelatinize nişasta, povidon (K -
30), kroskarmelloz sodyum, kolloidal  silikon dioksit(200), magnezyum stearat, opadry 
yellow 03F38075 (titanyum dioksit, sarı demir oksit, siyah demir oksit, kırmızı demir 
oksit, HPMC, makrogol 6000). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 
Bu k ullanma t alimatında:  
 
1. NAGLİD nedir ve ne için kullanılır?  
2. NAGLİD’i  kullanmadan önce dikkat edilmesi gerekenler  
3. NAGLİD nasıl kullanılır?  
4. Olası  yan etkiler nelerdir? 
5. NAGLİD’i n saklanması  
 
Başlıkları yer almaktadır. 
 
1. NAGLİD nedir ve ne için kullanılır?  
 
NAGLİD tabletler sarı renkli, film kaplı,  bir yüzü çentikli,  oblong tabletlerdir. Her tablette 120 
mg nateglinid içeren 84 film tablet lik ambalajlarda sunulmaktadır.  
NAGLİD, kan şekerini ( Glukoz) düşürmek için kullanılan ve ağız yoluyla alınan bir ilaçtır ( Bu 
tür ilaçlara oral antidiyabetikler adı verilir).  
Durumları yalnızca diyet ve egzersizle kontrol edilemeyen tip 2 şeker (Diyabet) hastalarında 
kullanılır. Bu şeker hastalığı (Diyabet) türü, insüline bağımlı olmayan diabetes mellitus olarak 
da adlandırılır.  
İnsülin ( Pankreas adı verilen bir organ tarafından üretilir .), özellikle yemeklerden sonra kan 
şekeri düzeylerinin düşürülmesine yardımcı olan bir maddedir. Tip 2 şeker (Diyabet) 
hastalarında, vücut insüline gerektiği şekilde yanıt vermez ve yanıt vermeye yemeklerden sonra 
yeterince hızlı bir şekilde başlamayabilir. NAGLİD , pankreası insülini daha hızlı üretmesi için 
uyara rak etki gösterir ve bu etki yemeklerden sonra kan şekerinin kontrol altında tutulmasına 
yardımcı olur.  2 Doktorunuz size NAGLİD’i tek başına ya da kan şekeri düzeyinizin kontrolünde tek ilaç yeterli 
olmuyorsa başka ağız yolu ile kullanılan şeker ilaçlarıyla  (Oral antidiyabetiklerle) birlikte 
verecektir. Şeker hastalığı (Diyabet) için bir ilaç kullanmaya başlıyor olsanız dahi, size önerilen 
diyeti ve/veya egzersizi uygulamaya devam etmeniz önemlidir.   
Doktorunuz almakta olduğunuz NAGLİD miktarını düzenli olar ak kontrol etmek isteyebilir. 
İhtiyaçlarınız doğrultusunda dozu değiştirebilir.  
NAGLİD tablet, alındıktan çok kısa bir süre sonra etkisini göstermeye başlar ve vücuttan hızla 
atılır.  
Bu ilacın size ne sebeple verildiği konusunda sorularınız varsa doktorunuza danışınız.  
 
2. NAGLİD’i  kullanmadan önce dikkat edilmesi gerekenler  
 
NAGLİD’i  aşağıdaki durumlarda KULLANMAYINIZ  
Eğer:    
• Nateglinide veya NAGLİD’in  içeriğinde bulunan yardımcı maddelerden herhangi birine 
karşı aşırı duyarlılığınız ( Alerjiniz) varsa.  
• Vücudunuz hiç insülin üretmiyorsa (Tip 1 diyabetiniz varsa)  
• Hamile iseniz  ya da hamile kalmayı planlıyorsanız  
• Bebeğinizi emziriyorsanız  
• Şiddetli hiperglisemi ( Kan şekerinin çok yüksek olması .) semptomlarından ( Örneğin aşırı 
susama, sık idrara çıkma, halsiz lik veya yorgunluk, bulantı, nefes darlığı veya konfüzyon) 
herhangi birini yaşıyorsanız. Bu durum, şeker hastalığının kontrol edilememesine bağlı 
kanda keton cisimciklerinin ( İstenmeyen madde) birikmesi sonucu komaya kadar gidebilen 
diyabetik ketoasidoza neden olabilir.  
• Şiddetli bir karaciğer sorununuz varsa  
Bunlardan herhangi biri sizin için geçerliyse doktorunuza söyleyiniz ve NAGLİD  almayınız.  
 
Eğer alerjiniz olabileceğini düşünüyorsanız doktorunuza danışınız . 
 
NAGLİD’i  aşağıdaki durumlarda DİKKATLİ KULLANINIZ   
Eğer:  
• Karaciğer yetmezliğiniz varsa.  
• Şiddetli bir böbrek sorununuz varsa . 
• İlaç metabolizması ile ilgili sorunlarınız varsa.  
• Yakın bir zamanda ameliyat olacaksanız.  
• Kısa bir süre ateşiniz yükseldiyse, kaza veya enfeksiyon geçirdiyseniz. 
• Diyabeti k hastalarda düşük kan şekeriyle ilgili semptomlar gelişebilir ( Bu durum 
hipoglisemi olarak da bilinir). NAGLİD de dahil olmak üzere ağız yolu ile kullanılan şeker 
hastalığı ilaçları (Oral antidiyabetikler) da baş dönmesi, sersemlik, açlık, titreme gibi 
hipoglisemi semptomlarına neden olabilir. Bu semptomlar,  “4. Olası yan etkiler nelerdir?” 
bölümünde de tarif edilmiştir.  Bu tür semptomlar görülürse, şeker içeren yiyecek ya da 
içecekler tüketip doktorunuz ile görüşünüz.  
• Bazı kişilerde düşük kan şekeri belirtilerinin ortaya çıkma olasılığı, diğerlerine göre daha 
yüksektir. Eğer 65 yaş ve üzeriyseniz, yetersi z beslen mişseniz veya kan şekerinin 
düşmesine neden olabilecek başka bir tıbbi durumunuz varsa (örn. yeterince çalışmayan 
hipofiz bezi veya böbrek üs tü bezi) dikkatli olunuz. 
• Eğer her zamankinden daha ağır spor yaptıysanız veya alkol aldıysanız düşük kan şekerinin 
işaretlerine karşı tetikte olunuz.  3 • Alkol kan şekeri kontrolünü bozabileceğinden, bu konuda doktorunuza danışmanız tavsiye 
edilir.  
 
Bu durumlardan herhangi biri sizin için geçerliyse derhal doktorunuzu bilgilendiriniz. Kan 
şekeri düzeyinizin daha dikkatli takip edilmesi, tedavinizde ayarlama yapılması gerekebilir.  
 
Bu uyarılar, geçmişteki herhangi bir dönemde dahi olsa sizin için geçer liyse lütfen doktorunuza 
danışınız.  
 
NAGLİD’in yiyecek  ve içecek ile kullanılması 
NAGLİD ’i yemeklerden önce alınız ( Bkz. “3. NAGLİD nasıl kullanılır ?” bölümü); yemek 
sırasında ya da yemeklerden sonra alındığı takdirde etkisi gecikebilir.  
 
Hamilelik  
İlacı k ullanmadan önce doktorunuza veya eczacınıza danışınız . 
 
Hamile iseniz ya da hamile kalmayı planlıyorsanız, bunu NAGLİD  kullanmadan önce 
doktorunuza bildirmelisiniz. NAGLİD hamilelik sırasında kullanılmamalıdır  (Bkz “2. 
NAGLİD ’i kullanmadan önce dikkat edilmesi gerekenler ” bölümü). Gebelik sırasında 
NAGLİD almanın potansiyel riski konusunda doktorunuz sizinle görüşecektir. 
 
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız ya da emzirmeyi planlıyorsanız, doktorunuza danışınız. NAGLİD ile tedavi 
edilen anneler bebeklerini emzirmemelidir  (Bkz “2. NAGLİD ’i kullanmadan önce dikkat 
edilmesi gerekenler ” bölümü ) . 
 
Araç ve makine kullanımı  
Araç kullanan tüm diyabetli hastalar, kan şekerinin düşmesini önlemek için özellikle dikkatli 
davranmalıdır. Düşük kan şekerinin belirtileri ve bunlar meydana geldiği takdirde alınacak 
tedbirler “4.Olası yan etkiler nelerdir?” bölümünde açıklanmıştır. Bu tür semptomlar ortaya 
çıktığı takdirde araç ya da makine kullanmamalısınız.  
 
NAGLİD’ in içeriğinde  bulunan bazı yardımcı maddeler hakkında önem li bilgiler  
NAGLİD, laktoz  (Süt şekeri)  içerir. Eğer daha önceden doktorunuz tarafından bazı şekerlere 
karşı intoleransınız  olduğu söylenmişse bu tıbbi ürünü almadan önce doktorunuzla temasa 
geçiniz.  
NAGLİD ’in her bir tableti 40.0 mg kroskarmeloz  sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır. 
Diğer ilaçlar ile birlikte kullanımı 
Başka ilaçlar NAGLİD ’in etkisini, NAGLİD de başka ilaçların etkilerini değiştirebilir. Bu da 
kan şekeri düzeyini zin yükselmesine ya da düşmesine neden olabilir.  
 
Özellikle aşağıdaki ilaçlardan herhangi birisini alıyorsanız doktorunuzun ya da eczacınızın 
bunu bilmesi çok önemlidir:  
 4 • Steroid yapıda olmayan iltihap giderici ( Nonsteroidal antiinflamatuar ) ilaçlar ( Örneğin kas 
ve eklem ağrılarının tedavisinde kullanılır) , 
• Aspirin gibi salisilat grubu ilaçlar ( Ağrı kesici olarak kullanılır) , 
• Monoamin oksidaz inhibitörleri ( Depresyon tedavisinde kullanılır) , 
• Beta-blokörler ve anjiyotensin dönüştürücü enzim inhibitörleri (A DE) (Örneğin yüksek kan 
basıncının ve kalple ilgili bazı durumların tedavisinde kullanılır) , 
• Prednizon ve kortizon gibi kortikosteroidler ( İltihabi hastalıkların tedavisinde kullanılır) , 
• İlaç metabolizmasını engelleyen maddeler; sülfinpirazon (Kronik gut h astalığının 
tedavisinde kullanılır.), gemfibrozil (Kandaki yüksek yağ (lipid) düzeylerinin düşürülmesi 
amacıyla kullanılır.), flukonazol (Mantar enfeksiyonlarının tedavisinde kullanılır.), 
• Anabolik hormonlar (Örneğin methandrostenolon)  
• Sarı kantaron (St.John’s wort) (Bitkisel ilaçlar),  
• Somatropin ( Büyüme hormonu) , 
• Somatostatin analogları ( Örneğin lanreotid, oktreotid)  (akromegali tedavisinde kullanılır.) ,  
• Rifampin ( Örneğin  tüberküloz tedavisinde kullanılır) , 
• Fenitoin ( Örneğin  nöbetlerin tedavisinde kullanılır) , 
• Diüretikler (yüksek tansiyon tedavisinde kullanılır). 
 
Doktorunuz bu ilaçların dozunu ayarlayabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NAGLİD nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz ya da eczacınız tarafından verilen tüm talimatlara uyunuz. Doktorunuzun 
verdiğinden daha fazla NAGLİ D almayınız.  
Normal NAGLİD günlük dozu, ana öğünlerden (  Genellikle kahvaltı, öğle yemeği ve akşam 
yemeği) önce 120 mg’dır. Doktorunuzun ilacın dozunu sizin özel ihtiyaçlarınıza göre 
ayarlaması gerekebilir.  
Doktorunuz size NAGLİD’i  tek başına ya da kan şekeri düzeyinizin kontrolünde tek ilaç yeterli 
olmuyorsa başka bir ağız yolu ile kullanılan şeker ilacıyla ( Oral antidiyabetiklerle) birlikte 
verecektir.  
 
NAGLİD ’i, doktorunuzun önerdiği süre boyunca her gün ana öğünlerden önce alınız.  
 
NAGLİD ’i ne kadar süre kullanmanız gerektiğine ilişkin sorularınız varsa doktorunuza 
danışınız.   
Diyabetiniz için ilaçlar alıyor olsanız da doktorunuzun sizin için önerdiği diyete ve/veya 
egzersiz programına uymaya devam etmeniz önemlidir. 
Uygulama yolu ve metodu:  
Tabletler bir bardak suyla bütün olarak yutulmalıdır.  
NAGLİD ’in alınabileceği en iyi zaman bir ana öğünün hemen öncesidir, ana yemeğe 
başlanmadan önceki 30 dakika içindeki herhangi bir zamanda alınabilir. 
Bir ana öğünü atlamanız gerekiyors a, bu ana öğüne karşılık gelen NAGLİD  dozunu almayınız.  
Değişik yaş grupları:  5 Çocuklarda kullanım ı: 
NAGLİD ’in çocuklarda  ve ergenlerde (18 yaş altı)  kullanımı araştırılmamış olduğundan, bu 
ilacın çocuklarda kullanılması önerilmez.   
 
Yaşlılarda kullanım ı: 
NAGLİD, 65 yaşın üzerindeki kişiler tarafından kullanılabilir. Bu gibi hastalar düşük kan 
şekerinden kaçınmak için özel özen gösterilmelidir. 
 
Özel kullanım durumları:  
Böbrek yetmezliği:  
Hafif ila orta dereceli böbrek fonksiyonları bozuk olan hastalarda doz ayarlanmasına ihtiyaç 
yoktur. Orta ila şiddetli böbrek yetmezliği olan diyabetik hastalarda, hastanın özel ihtiyaçlarına 
göre ilaç dozunun doktor tarafından ayarlaması gerekebilir.  
 
Karaciğer yetmezliği:  
Hafif ila orta şiddette karaciğer yetmezliği olan vakalarda doz ayarlanmasına ihtiyaç yoktur. 
Ağır karaciğer yetmezliği olan hastalar incelenmemiştir ve NAGLİD bu grupta, ihtiyatla 
kullanılmalıdır . 
Eğer NAGLİD ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla NAGLİD kullandıysanız : 
Kazayla kullanmanız gerekenden çok fazla tablet aldıysanız doktora başvurunuz. Düşük kan 
şekeri semptomlarıyla karşılaşırsanız ( Örneğin  sersemlik hissi, baş dönmesi, açlık hissi, 
sinirlilik ve titreme, uyku hali, konfüzyon ve/veya terleme) şekerli bir şey yemeli ya da 
içmelisiniz.  
Şiddetli bir kan şekeri düşüşü ( Hipoglisemi) geçirecekmişsiniz gibi hissediyorsanız ( Bilinç 
kaybı, nöbet), ac il tıbbi yardım çağırınız ya da birinin bunu sizin için yapmasını sağlayınız.  
 
NAGLİD ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
NAGLİD’i kullanmayı unutursanız : 
NAGLİD ’i kullanma yı unutursanız, bir sonraki öğününüzden önce ilacınızı almanız yeterlidir.  
Unutulan dozları dengelemek için çift doz almayınız. 
 
NAGLİD ile tedavi sonlandırıldığındaki oluşabilecek etkiler:  
Doktorunuz NAGLİD ile tedavinizin ne kadar süreceğini size bildirecektir. Tedaviy i erken 
kesmeyiniz çünkü yüksek kan şekeri düzeyiniz kontrol edilemeyebilir.  
 
4. Olası yan etkiler nelerdir?   
 
Tüm ilaçlar gibi NAGLİD’ in içeriğinde bulunan maddelere duyarlı olan kişilerde yan etkiler 
olabilir.   
Aşağıdakilerden biri olursa NAGLİD’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Deri döküntüsü ve kaşıntı gibi alerjik reaksiyonlar (Aşırı duyarlılık reaksiyonları),  6 • Dudaklarda, gözlerde ve/veya ağızda görülen, kabarcıkları n eşlik ettiği, bazen baş 
ağrısı, ateş ve/veya ishal ile birlikte seyreden deri döküntüsü 
 
NAGLİD ’in kullanılması sonucunda aşağıda belirtilen yan etkiler ortaya çıkabilir. 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek   :1.000 hastanın birinden az  fakat  10.000 hastanın birinden fazla  
                               görülebilir. 
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
NAGLİD’in neden olduğu yan etkiler genelli kle hafif ila orta derecelidir.  
En yaygın görülen ve genellikle hafif olan  yan etkiler, düşük kan şekeri ( Hipoglisemi) 
semptomlarıdır.  Bu semptomlar arasında:  
• Terleme,  
• Sersemlik hissi,  
• Titreme , 
• Güçsüzlük, 
• Açlık hissi , 
• Çarpıntı ( Hissedilebilir ve hızlı kalp  atışı) , 
• Yorgunluk, 
• Bulantı (Hasta hissetme)  
• Karın ağrısı , 
• Hazımsızlık,  
• İshal 
yer alır.  
Bu durum, açlıktan ya da aldığınız herhangi bir şeker hastalığı ( Antidiyabetik) ilacının çok 
yüksek dozda olmasından da kaynaklanabilir. Kan şekerinin düşmesi ( Hipoglisemi) 
semptomlarıyla karşılaşırsanız, şekerli bir şey yemeli ya da içmelisiniz. 
Yaygın olmayan:  
• Kusma  
Seyrek :  
• Karaciğer fonksiyon testlerinde anormallikler ve  
• Deri d öküntüsü  ve kaşıntı gibi alerjik reaksiyonlar ( Aşırı duyarlılık reaksiyonları) 
bildirilmiştir.  
Çok seyrek:  7 • Dudaklarda, gözlerde ve/veya ağızda görülen, kabarcıkların eşlik ettiği, bazen baş 
ağrısı, ateş ve/veya ishal ile birlikte seyreden deri döküntüsü 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi  bir yan etki meydana gelmesi 
durumunda hekimi niz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Mer kezi 
(TÜFAM)’ne bildiriniz.  Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NAGLİD’ in saklanması  
 
NAGLİD ’i çocukların göremeyeceği, erişemeyeceği yerlerde ve ambalajında saklayınız.  
 
25○C’nin altındaki oda sıcaklığında saklayınız. 
 
NAGLİD ’i orijinal ambalajında saklayınız.  
 
Son kullanma tarihiyle uyumlu olarak kullanınız. 
 
Blister veya a mbalajın üzerinde belir tilen son kullanma tarihinden sonra NAGLİD ’i 
kullanmayınız.  
 
Eğer ambalajın hasar gördüğünü fark ederseniz NAGLİD ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat sahibi:   
 
Abdi İbrahim İlaç San. ve Tic. A.Ş.  
Resitpasa Mah. Eski Büyükdere Cad. No:4 34467  
Maslak / Sarıyer / İSTANBUL  
   
Üretim Yeri:       
 
Abdi İbrahim İlaç San. ve Tic. A.Ş.  
Orhan Gazi Mahallesi Tunç Cad . No: 3 
Esenyurt  / İstanbul  
 
 
Bu kullanma talimatı  ../../…. tarihinde onaylanmıştır.  