1/10 
 
 KULLANMA TALİMATI  
  
RONSENGLOB %5 100 mL I.V. infüzyonluk çözelti içeren flakon   
Damar içine uygulanır. Steril   
• Etkin madde:  Her bir 100 mL'lik şişe 5 g insan immunoglobulin G (IVIG) içerir.  
• Yardımcı maddeler:  Maltoz, enjeksiyonluk su  
  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz.  Yan 
etkilerin nasıl raporlanacağını öğrenmek için 4. bölümün sonuna ba kabilirsiniz.  
 Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
   
Bu Kullanma Talimatında:   
1. RONSENGLOB nedir ve ne için kullanılır?  
2. RONSENGLOB 'u kullanmadan önce dikkat edilmesi gerekenler   
3. RONSENGLOB nasıl kullanılır?   
4. Olası yan etkiler nelerdir?   
5. RONSENGLOB'un saklanması  
Başlıkları yer almaktadır.  2/10 
 
   
1. RONSENGLOB nedir ve ne için kullanılır?  
• RONSENGLOB immunoglobulinler denilen bir ilaç grubuna dahildir.  
• RONSENGLOB steril, koruyucu içermeyen intravenöz enjeksiyonluk insan immun 
globulin çözeltisi olup renksiz veya hafif opalesandır ve her 100 mL'sinde 5 g insan 
proteini ve 10 g maltoz içerir. IgG alt sınıflarının dağılımı normal insan plazmasındakine 
benzer yapıdadır.  
• RONSENGLOB; HIV(AIDS), HCV ve HBV gibi bilinen transfüzyon ajanları için 
taramadan geçirilmiş, nitelikli donörlerden alınan plazma havuzlarının soğuk etanolle ayrılması yoluyla elde edilir. Virüs bulaşma olasılığını önlemek için RONSENGLOB'un 
üretim işlemine düşük pH düzeyinde inkübasyon (mikroorganizmaların belli sıcaklıkta 
tutularak gelişmesini sağlama işlemi) ve nanofiltrasyon (membran ayırma yöntemi) olmak üzere iki özel adım ilave edilmiştir.  
• RONSENGLOB 100 mL'lik şişelerde tek dozluk olarak kullanıma  sunulmaktadır.  
• Bu ilaç, sizin kanınızda da bulunan insan antikorlarım içerir. Antikorlar vücudunuzun 
mikrobik hastalıklarla (enfeksiyonlarla) savaşmasına yardımcı olur.  
• RONSENGLOB gibi ilaçlar, kanlarında yeterli miktarda antikor bulunmayan ve daha sık 
enfeksiyona yakalanan hastalarda kullanılır.  
• Aynı zamanda, bazı iltihabi (inflamatuvar) hastalıkların ve bağışıklık sisteminizin 
yanlışlıkla kendi dokularına karşı geliştirerek oluşturduğu hastalıkların (otoimmün hastalıklar) tedavisi için daha fazla anti kora gereksinimi olan hastalarda da kullanılabilir.  
• RONSENGLOB, aşağıda belirtilen durumlarda kullanılır:   
- Antikor üretiminin bozulduğu, bağışıklık sisteminin yetersiz olduğu durumlar (primer 
(Konjenital) immün yetmezlikler),  
- Kanda akyuvarların (lökositl er) aşırı çoğalmasıyla karakterize durumlar söz konusu olup, 
kanda gamaglobulin proteininin düşük seyretmesi ve koruyucu antibiyotiklerin yetersiz kaldığı tekrarlayan bakteriyel enfeksiyon gelişen durumlar (Kronik Lenfositik Lösemi tanısı olup, hipogamaglobulinemisi bulunan ve profilaktik antibiyotiklerin yetersiz kaldığı, tekrarlayan bakteriyel enfeksiyon gelişen olgular)  
-Ciddi enfeksiyonlar, kanda gamaglobulin proteinin düşük seyretmesi ve kemiklerde tümör 
oluşumuyla karakterize durumlar (Multiple myelo m tanısı olup hipogamaglobulinemisi 
bulunan ve pnömokok bağışıklığının yetersiz kaldığı, tekrarlayan bakteriyel enfeksiyon gelişen olgular)  
 
    3/10 
 
 - Küçük ve ergenlik çağındaki çocuklarda AIDS hastalığına bağlı enfeksiyonlar 
(Konjenital  AIDS ve tekrarlayan enfeksiyonların görüldüğü çocuklar ve adölesanlar) - Kemik 
iliği nakli sonrasında gelişen kanda gamaglobulin proteininin düşük seyrettiği   
 durumlar  (Allogenik  hematopoetik  kök  hücre  transplantasyonu  sonrasında  
hipogammaglobuli nemi gelişen olgular)  
- Kanama riski yüksek olan veya cerrahi müdahale öncesi kandaki trombositlerin düşük 
olduğu, deride yaygın kanama ve kılcal damarlarda ağır ve öldürücü pıhtı oluşmasıyla 
karakterize ITP hastalığında   (Kanama riski yüksek olan veya cer rahi müdahale öncesi 
trombosit sayısının yükseltilmesi gereken immün trombositopeni (ITP) olguları)  
- Çevresel sinir sisteminde görülen enfeksiyon sonrası gelisen bağışıklık sistemi nedenli 
kaslara giden sinir iletilerinin bozulması hastalığı (Guillain -Barré sendromu)  
- Sıklıkla beş yaşından küçük çocuklarda ortaya çıkan ve ateş, ciltte döküntü, çilek 
görünümünde dil, kırmızı ve çatlamış görünümde dudaklar, avuç içi ve ayak tabanının kızarık 
renkte görünümü ile karakterize bir damar iltihabı hastalığı (Kawasa ki hastalığı)  - Duyu 
bozukluğunun eşlik etmediği motor sinirlerin asimetrik güçsüzlüğü ile karakterize sinir 
tutulumu hastalığı (Multifokal motor nöropati hastalığı)  
-Çevresel sinir sisteminde görülen, halsizlik, ağrı ve tremor gibi belirtiler veren sinir 
iletilerinin bozulmasıyla karakterize hastalık durumu (Kronik Enflamatuar Demiyelizan  
Poliradikülonoröpati (KIDP) )  
- Vücut kaslarının (özellikle göz kasları) güçsüz olmasıyla karakterize hastalık durumu 
(bulber tutulumu olan Myastenia Gravis)  
  
2. RONS ENGLOB'u kullanmadan önce dikkat edilmesi gerekenler   
RONSENGLOB insan kanının sıvı olan kısmından (plazmasından) elde edilir. Bu nedenle 
pek çok insanın kanı toplanmakta ve bu kanların plazmasından yararlanılmaktadır. 
İlaçlar insan plazmasından üretildiğinde, hastalara geçebilecek enfeksiyon ajanlarını önlem ek için bir dizi önlemler alınır. Bu önlemler, hastalık taşıma riski olan kan 
vericilerini saptamak ve dışarıda bırakıldıklarından emin olmak için, plazma vericilerinin dikkatli bir şekilde seçimini ve her bir kan bağışının ve plazma havuzlarının, virüs / enfeksiyon belirtileri açısından test edilmesini içerir. Bu ürünlerin üreticileri ayrıca, plazmanın işlenmesi sürecine virüsleri arındıracak ya da etkisiz hale getirecek 
basamakları da dahil ederler.  
Bütün bu önlemlere rağmen, insan plazmasından hazırlana n ilaçlar hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan Hepatit 
A, Hepatit B ve Hepatit C virüsleri, parvovirüs B19 gibi zarfsız virüsler) ya da sonradan 
ortaya çıkan virüsler veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
Bu nedenle ileride oluşabilecek bir hastalıkla kullanılmış ürün arasındaki bağlantıyı 
kurabilmek için, kullandığınız ürünün adı ve seri numarasını kaydederek bu kayıtları 
saklayınız.  4/10 
 
  
Ayrıca;  
  
RONSENGLOB kullanmanız gerekiyorsa doktorunuz, hastalık yapıcı etkenlerin size 
bulaşmasını önlemek için uygun aşılarınızı (Hepatit A, Hepatit B vb.) yaptırmanızı önerebilir.  
RONSENGL OB tek kullanımlıktır. Aynı flakonu ikinci kez kullanmayınız veya başka bir 
hastaya kullandırmayınız.  
Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
  
  
RONSENGLOB 'u aşağıdaki durumlarda KULLAN MAYINIZ   
Eğer immunoglobülinlere ya da ilacın içinde bulunan bir maddeye karşı alerjiniz ya da aşırı 
duyarlılığınız varsa RONSENGLOB'u kullanmayınız.  
Özellikle, immunoglobülin A eksikliğiniz varsa, kanınızda immunoglobülin A'ya karşı 
antikorlarınız olabilir. RONSENGLOB'un içinde çok az miktarlarda da olsa immünoglobulin 
A bulunduğu için (0.14 mg/mL'den daha az) alerjik reaksiyon gösterebilirsiniz. Yukarıda 
belirtilen durumlar dışında bebeklerde kullanımına ilişkin doktorunuza danışınız.  
  
RONSENGLOB'u aşağıdaki durumlarda DİKKATLİ KULLANINIZ   
-Aşırı kiloluysanız, -65 
yaş üzeriyseniz,  
-Tansiyonunuz yüksekse,  
-Kan hacminiz düşükse (hipovolemi),  
-Kan damarlarınızla ilgili sorunlarınız (vasküler hastalıklar) varsa,   
-Böbrek yetmezliğiniz varsa,   
-Sepsis (bakterilerin oluşturduğu bir tür enfeksiyon) hastasıysanız,   
-Kanınızda herhangi bir anormal protein bulunuyorsa,   
-Böbrekler üzerine zararlı etkisi olan ilaç kullanıyorsanız,  
-Diyabet (şeker) hastasıysanız,  
-Kan yoğunluğunu arttıran bir hastalığınız varsa,  
-Kan pıhtılaşmasına yönelik artan bir eğiliminiz varsa (trombofili)  
Doktorunuz sizin için özel önlemler alacaktır. Bu gibi durumlarda immunoglobülinler , kalp 
krizi, inme, akciğer damarlarında tıkanıklık (akciğer embolisi) ya da derin damarlarınızda 
tıkanıklık riskini çok seyrek olarak arttırabilir.  
RONSENGLOB’un damarınızın içine verilmesi sırasında bir reaksiyon oluştuğunu 
hissederseniz, derhal doktorunuza bildiriniz. Doktorunuzun kararına göre ilacın damarınızın 
içine verilme hızı yavaşlatılabilir ya da tamamen durdurulabilir.  
RONSENGLOB maltoz içermesi nedeniyle, şeker hastalığınız varsa doktorunuza bilgi veriniz.  5/10 
 
 Kanınızdaki glukoz düzeyini kontrol  etmek için bir kan glukoz monitörü kullanıyorsanız, 
RONSENGLOB'un bazı kan glukoz monitörlerinin glukoz sonuçlarım hatalı olarak yüksek 
göstermesine sebebiyet verebilecek bir şeker tipi olan maltoz içerdiğini bilmenizde fayda vardır. Doktorunuz kanınızdaki glukoz düzeylerinin izlenmesi için farklı bir yöntem önerebilir.  
  
RONSENGLOB'un yiyecek ve içecek ile kullanılması:   
RONSENGLOB'un yiyecek ve içeceklerle etkileşimi yoktur. 
Hamilelik  İlacı kullanmadan önce doktorunuza veya eczacınıza 
danışınız.  
Hamile yseniz doktorunuza bildiriniz.  
RONSENGLOB'un  hamileyken kullanılıp kullanılamayacağına doktorunuz karar verecektir. 
Hamile ya da emziren kadınlarda RONSENGLOB ile hiçbir klinik çalışma yapılmamıştır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 Emzirme  
 İlacı kullanmadan önce doktorunuza veya eczacınıza danışınız.  
Emziriyorsanız ve aynı zamanda RONSENGLOB kullanıyorsanız, ilacın içeriğindeki antikorlar 
anne sütüne de geçebilir.  
Araç ve makine kullanımı  
RONSENGLOB'un  araç  ve  makine  kullanımı  yeteneği  üzerinde 
hiçbir  etkisi bulunmamaktadır. Ancak RONSENGLOB kullanımına ilişkin baş dönmesi, 
sersemlik hissi ve bulantı gibi durumlar görüldüğünde, araç ve makine kullanılmamalı veya 
söz konusu belirtilerin düzelmesi beklenmelidir.  
  
RONSENGLOB'un içeriğinde bulunan bazı yardımcı maddeler hakkında önemli  
bilgiler  
RONSENGLOB içerisinde bulunan maltoz, kan şekerinin tayinine engel olabilir. Kan şekeri 
tayin sonuçları tedaviyi yönlendirmek için kullanıldığında, RONSENGLOB alan hastalarda bu 
durum dikkate alınmalıdır.  
Diğer ilaçlar ile birlikte kullanımı  
İlaç  etkileşimine  ilişkin  herhangi  bir  klinik  çalışma gerçekleştirilmemiştir. 
RONSENGLOB'un  hastanın alıyor olabileceği diğer ilaçlardan ayrı olarak verilmesi tavsiye 
edilir. RONSENGLOB, diğer üreticilerin IVIG ürünleriyle karıştırılmamalıdır.      Eğer:  
• RONSENGLOB uygulandıktan sonra 3 ay veya daha kısa bir zamanda kızamık,    
kabakulak ve kızamıkçık aşıları uygulanacaksa,  
• RONSENGLOB uygulamasından önce 3 ila 4 haftadan daha kısa bir zamanda kızamık,    
kabakulak ve kızamıkçık aşıları uygulandıysa,  
• 3 ila 4 haftadan daha kısa bir sürede kızamık, kabakulak ve kızamıkçık aşısı,    
RONSENGLOB ile uygulandıysa, doktorunuzu mutlaka bilgilendiriniz.  6/10 
 
 • Kızamık aşısının etkisinde azalma bir yıla kadar sürebilir, bu nedenle kızamık aşısı için 
RONSENGLOB uygulanması ndan sonra bir yıl beklemek gerekebilir.   
Kan testlerine etkileri  
RONSENGLOB,  kan  testlerini  etkileyebilen  antikorlar  içerir. 
RONSENGLOB’u kullandıktan sonra kan testi yaptırırsanız, kan testinizi yapan kişiye ya da 
doktorunuza bunu bildiriniz.  
Bu uyarılar geçmişteki herhangi bir dönemde dahi olsa, siz veya çocuğunuz için geçerliyse, 
lütfen doktorunuza danışın.  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacı nıza bunlar hakkında bilgi veriniz.  
  
3. RONSENGLOB nasıl kullanılır?   
Uygun kullanım ve doz/uygulama sıklığı için talimatlar:   
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Ürün kullanılmadan önce oda veya vücut ısısına getirilmelidir.  
RONSENGLOB uygulamadan önce içinde parçacık olup olmadığı ve renk kaybı açısından 
gözle kontrol edilmelidir. Sadece berrak ya da hafif bulanık veya renksiz ya da açık sarı renkli 
çözeltiler ku llanılmalıdır.  
Eğer ürünün içinde parçacık veya çözeltide renk kaybı fark ederseniz RONSENGLOB'u 
kullanmayınız.  
Uygulama yolu ve metodu:   
-Damar içi (intravenöz) yoldan infüzyonla kullanılır.  
-Direkt olarak veya % 5 glukoz çözeltisi ile seyreltildikten sonra damar içerisine (intravenöz) 
uygulanır.  
  
Değişik yaş grupları:   
  
Çocuklarda kullanım:   
RONSENGLOB dozun ve infüzyon hızının dikkatli bir şekilde ayarlanması durumunda 
çocuklarda güvenle kullanılabilir. Doz ayarlaması vücut ağırlığına ve klinikte alınan yanıta göre 
yapıldığından, çocuklarda ve adölesanlarda (0- 18 yaş) doz ayarlaması değişmez.   
 
  
 Yaşlılarda kullanım:   
IVIG tedavisi uygulanan hastalarda akut böbrek yetmezliği vakaları bildirilmiştir. Bu vakaların 
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.   
Ayrıca IVIG uygulaması ile yüksek riskli hastalarda tromboem bolik olaylar arasında bağlantıyı 
gösteren klinik kanıtlar mevcuttur. Bu nedenle ileri yaş dahil trombotik olay açısından risk 7/10 
 
 faktörlerini taşıyan hastalarda IVIG reçetelenip infüzyonu uygulanırken dikkatli hareket 
edilmeli, uygulanabilir en düşük infüzyon hızında ve dozda kullanılmalıdır.  
  
Özel kullanım durumları:   
Böbrek/Karaciğer yetmezliği:   
Böbrek fonksiyon bozukluğunuz bulunuyorsa, bu ilacı kullanmadan önce doktorunuza 
söyleyiniz ve doktorunuzun talimatlarına uyunuz. Böbrek ve/veya karaciğer yetmezliği olan hastalarda RONSENGLOB, doktorun belirleyeceği çok düşük konsantrasyonlarda ve pratik olarak mümkün olabilecek en yavaş infüzyon hızında verilmelidir. Böbrek fonksiyon testleri de düzenli olarak yapılmalıdır.  
Doktorunuz RONSENGLOB ile tedavinizin ne kadar süreceğini size bildirecektir. Tedaviyi 
kesinlikle erken kesmeyiniz çünkü istenen sonucu alamayabilirsiniz.  
Eğer RONSENGLOB 'un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Karaciğer yetmezliği olan hastalarla ilişkin ek bir bilgi bulunmamaktadır.   
Kullanmanız gerekenden daha fazla RONSENGLOB kullandıysanız:   
RONSENGLOB 'dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
RONSENGLOB'u kullanmayı unutursanız:   
Unutulan dozları dengelemek için çift doz uygulamayınız.   
RONSENGLOB ile tedavi sonlandırıldığında oluşabilecek etkiler:  Bulunmamaktadır.  
4. Olası yan etkiler nelerdir?  
Tüm ilaçlar gibi, RONSENGLOB'un içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, RONSENGLOB'u kullanmay ı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
• Göğüste tam yeri belli olmayan sıkışma hissi veren bir ağrı durumunda; bu ağrı sol kola 
veya çeneye doğru yayılıp hareket etmekle artıyor, dinleniyorken azalıyor fakat geçmiyorsa, 
soğuk soğuk terleme, mide bulantısı, nefes darlığı, huzursuzluk varsa (bu belirtiler kalp 
krizinde ortaya çıkabilir),  
• Vücudun bir veya her iki tarafında uyuşukluk, kuvvets izlik, konuşma bozukluğu, görme 
bozukluğu, vücut dengesini  sağlamada zorluk, bilinçte değişiklik ve bilinç kaybı var ise (bu 
belirtiler inme durumunda ortaya çıkabilir),  
• Göğüs ağrısı, nefes darlığı, çok hızlı soluk alıp verme, hırıltılı nefes, korku hali,  
huzursuzluk, öksürük varsa (bu belirtiler akciğerde pıht ı yani pulmoner embolizm 
durumunda ortaya çıkabilir),  
• Bacaklarda şişlik, ağrı, yürüyememe ile ilgili şikâyetler varsa (bu belirtiler 
toplardamarlar içerisinde pıhtı oluşumu yani ven trombozu durumunda ortaya çıkabilir),  
• Vücutta yaygın sıcaklık artışı, yanma hissi, kızarıklık, kaşıntı, yaygın döküntü, dilde, 8/10 
 
 dudakta, gırtlak bölgesinde şişlik (ödem) ve buna bağlı soluk alıp vermede güçlük, vücutta 
yaygın ödem ve morarma, göğüste sıkışma hissi, öksürük, baygınlık hali, baş dönmesi ve koma hali varsa (bu beli rtiler ilaca karşı gelişen ciddi alerjik şok yani anafilaktik şok 
durumunda infüzyonun ilk birinci saatinde ortaya çıkabilir),  
• Başağrısı, ateş, ense sertliği (başın öne veya arkaya doğru hareketin zorlaması veya  
yapılamaması), bulantı- kusma, zihinsel fonksiyonlarda değişiklikler, ışığa karşı hassasiyet, 
uyku hali varsa (bu belirtiler beyin zarı iltihabında yani aseptik menejit durumunda ortaya 
çıkabilir),  
• Güçsüzlük, halsizlik, aşırı yorgunluk, cildin soluk bir renk alması, nefes darlığı,  
düzensiz kalp at ışı varsa (bu belirtiler kansızlık yani anemi durumunda ortaya çıkabilir),  
• İdrara çıkamama varsa (anüri),  
• Halsizlik, bulantı- kusma, yüzde, karında ve ayaklarda yaygın su toplanması, vücutta 
şişme, kan basıncında yükselme, uyku hali, kansızlık, ciltte renk değişikliği, kaşıntı, 
iştahsızlık varsa (bu belirtiler böbrek fonksiyon bozukluğu ile görülen hastalıklarda 
(akut tübüler nefroz), böbrekte idrar salgılayan tüpcüklerin hastalığında (proksimal tübüler nefropati) ve ozmotik böbrek hastalığında (ozmotik nef roz) ortaya çıkabilir),  
• Ciltte döküntü ve kızarıklık varsa.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
RONSENGLOB'a  karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
  
Çok yaygın 10 hastanın en az 1’inde, yaygın 10 hastanın 1’inden az fakat 100 hastanın 1’ind en 
fazla, yaygın olmayan 100 hastanın 1’inden az fakat 1000 hastanın 1’inden fazla, seyrek 1000 hastanın 1’inden az fakat 10.000 hastanın 1’inden fazla, çok seyrek 10.000 hastanın 1’inden az görülebilir.  
  
Aşağıdakilerden herhangi birini fark ederseniz, h emen doktorunuza bildiriniz veya size 
en yakın hastanenin acil bölümüne başvurunuz:  
Çok yaygın:  
• Baş ağrısı  
• Ateş Yaygın:  
• Titreme, vücut sıcaklığında artış, ateş basması,  
• Öksürük, burun akıntısı, halsizlik, grip benzeri hastalıklar, farenjit, bronşit,  
• Tansiyonda yükselme, kalpte çarpıntı,  
• Baş dönmesi,  
• Migren,  
• İshal, bulantı, kusma,  
• Sırt ağrısı, kas ağrısı, kol ve bacaklarda ağrı,  
• Kaşıntı, döküntü, kurdeşen,  9/10 
 
 • Uygulama yerinde şişme, sertlik, ağrı. Yaygın olmayanlar:  
• Sinüzit, üst solunum yolu enfeksiyonu, idrar yolu enfeksiyonu, böbrek enfeksiyonu ve 
mantar enfeksiyonları, orta kulak iltihabına bağlı kulak akıntısı,  
• Kansızlık (anemi),  
• Lenf bezlerinde şişme (lenfadenopati),  
• Tiroid beziyle ilgili bozukluklar,  
• Endişe durumu (anksiyete), unutka nlık, vücutta yanma hissi, konuşma bozukluğu, tat 
alma duyusunda değişiklik ve uykusuzluk gibi sinir sistemiyle ilgili yan etkiler,  
• Bir çeşit göz iltihabı (konjonktivit), göz ağrısı ve gözlerde şişlik gibi yan etkiler,  
• Parmak uçlarında soğukluk hissi,  
• Damarlarda pıhtının toplanarak iltihaplanması,  
• Astım ve burun tıkanıklığı gibi yan etkiler,  
• Ağız, yutak ve gırtlak bölgesinde acı ve şişlik,  
• Vücudun strese bağlı olarak şişmesi, ciltte kırmızı renkli ve kaşıntılı döküntüler,  
• Kas spazmları,  
• Kan kolesterolünde artma, kan kreatininde artma, kan üre düzeyinin yükselmesi, kan 
değerlerinde düşme (hematokritin, kırmızı kan hücresi sayısının veya beyaz kan hücresi 
sayısının azalması),  
• Solunum hızının artması ya da azalması.  
 Seyrek:  
• Geçici cilt reaksiyonları   
Çok seyrek:  
• Miyokard infarktüsü,  
• İnme,  
• Akciğerlerde pıhtı toplanması,  
• Derinin toplardamarlarının pıhtıyla tıkanması gibi pıhtı oluşumuyla seyreden durumlar,  
• Kırmızı kan hücrelerinin geçici olarak azalması (geri dönüşümlü hemolitik 
anemi/hemoliz),  
• Karaciğer  fonksiyon  değerlerinin  (karaciğer  transaminazları) geçici 
olarak yükselmesi  
• Böbrek fonksiyon testlerinden kreatin değerlerinde artış ve böbrek yetmezliği,  
• Geçici menenjit (geri dönüşümlü aseptik menenjit).  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  10/10  
 
  Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz,  eczacınız veya hemşireniz ile konuşunuz. Ayrıca karşılaştığını yan etkileri 
www.titck.gov.tr  sitesinde yer alan “İlaç Yan E tki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilan Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi  edilinmesine katkı sağlamış olacaksınız.  
 
5. RONSENGLOB'un saklanması  
RONSENGLOB'u çocukların göremeyeceği, erişemeyeceği yerlerde ve ambalajında saklayınız.  
2°C-8°C arasında (buzdolabında) saklayınız. Dondurmayınız. Donmuş ürünleri çözüp 
kullanmayınız. Işıktan koruyunuz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra RONSENGLOB'u kullanmayınız.  
Eğer  üründe  ve/veya  ambalajında   bozukluklar  fark  ederseniz 
RONSENGLOB'u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.   
Ruhsat sahibi:   
Sentinus İlaç Sanayi ve Ticaret A.Ş.  
Ehlibeyt  Mah. Ceyhun Atuf Kansu Cad. No:110/9 Çankaya/ANKA RA  
Tel: 0312 227 02 02    
Faks: 0312 227 02 42  
Web: www.sentinuspharma.com  
  Üretim Yeri:   
Chengdu Rongsheng Pharmaceuticals Co., LTD.  
7 Keyuan South Road, Hi -Tech Zone, Chengdu, Sichuan/Çin.  
Bu kullanma talimatı 01.03.2019 tarihinde onaylanmıştır.  