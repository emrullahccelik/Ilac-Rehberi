 
1 
        KULLANMA TALİMATI  
 
KEYTRUDA 100 mg/4 m L İnfüzyonluk Çözelti  
Damar içine enjeksiyonla uygulanır.  
Steril  
 
• Etkin madde (ler): Pembrolizumab   
Pembrolizumab Çin hamster over hücrelerinde rekombinant DNA teknolojisiyle üretilen, 
insanlaştırılmış, monoklonal bir anti -programlı hücre ölümü -1 (PD -1) antikorudur.  
 
• Yardımcı maddeler : L-histidin, L-histidin hidroklorür monohidrat, polisorbat -80, s ukroz ve 
enjeksiyonluk su  
 
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir .  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız.  
• Bu ilaç kişisel olarak size reçetelendirilmiştir, başkalarına vermeyiniz.  
• Bu ilacın  kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu Kullanma Talimatında  yazılanlara aynen uyunuz. İlaç hakkında size önerilen dozun 
dışında  yüksek veya düşük doz  kullanmayınız.  
 
Bu Kullanma T alimatı nda : 
 
1. KEYTRUDA  nedir ve ne için kullanılır?  
2. KEYTRUDA ’yı kullanmadan önce dikkat edilmesi gerekenler  
3. KEYTRUDA  nasıl kullanılır?  
4. Olası yan etkiler nelerdir?  
5. KEYTRUDA ’nın saklanması  
 
Başlıkları yer almaktadır.  
 
1. KEYTRUDA  nedir ve ne için kullanılır?  
KEYTRUDA etkin madde olarak pembrolizumab içerir; pembrolizumab bağışıklık 
sisteminizin kanserle savaşmasına yardımcı olarak işlev gösteren bir  monoklonal antikordur . 
 
KEYTRUDA ,  
• Yetişkinlerde melanom a (diğer organlara sıçrayan cilt kanseri ) adı verilen bir tür deri 
kanserinin ,   
• Küçük hücreli dışı akciğer kanseri adı verilen bir tür akciğer kanserinin , 
• Mesane kanseri (ürotelyal karsinom) olarak bilinen bir kanser türünün , 
• Klasik Hodgkin lenfoma adı verilen bir kanser türünün,  
• Skuamöz hücreli baş ve boyun karsinomu adı verilen bir tür baş ve boyun kanserinin,  
• Vücudun herhangi bir yerinde meydana gelebilen ve bir laboratuvar testiyle 
mikrosatellit instabilitesi yüksek (MSI -H) veya uyumsuzluk onarım eksikliği (dMMR) 
olduğu gösterilen bir kanser türünün,   
2 
        • MSI-H veya dMMR izlenen kolon veya rektal kanser adı verilen bir kanser türünün , 
• Üçlü negatif meme kanseri adı verilen bir kanser türünün , 
• Renal hücreli karsinom adı verilen bir tür böbrek kanserinin,  
• Özofagus kanseri adı verilen bir kanser türünün,  
• Rahim ağzı kanseri adı verilen bir kanser türünün  tedavisinde kullanılmaktadır.  
 
KEYTRUDA, çocuklarda ve ergenlerde:  
• 3 yaş ve üzerinde  Klasik Hodgkin lenfoma adı verilen bir kanser türü nün tedavisinde,  
• 12 yaş ve üzerinde melanoma adı verilen bir tür deri kanserinin tedavisinde kullanılır.  
 
KEYTRUDA hastalara kanserleri yayıldığı veya cerrahiyle çıkarılamadığı zaman verilir.  
 
İnsanlar , melanom veya renal hücreli karsinomun çıkarılmasına yönelik ameliyat geçirdikten 
sonra, kanserin nüksetmesini önlemeye yardımcı olmak için  KEYTRUDA alırlar  (adjuvan 
tedavi) . 
 
Hastalar , üçlü negatif meme kanserini tedavi etmek için ameliyattan önce (neoadjuvan tedavi) 
KEYTRUDA alırlar ve daha sonra kanserlerinin nüksetmesini önlemeye yardımcı olmak için 
ameliyattan sonra (adjuvan tedavi) kullanımına  devam ederler.  
 
KEYTRUDA , kanser tedavisinde kullanılan diğer ilaçlarla  birlikte verilebilir. Bu ilaçların  
kullanma talimatlarını da okumanız önemlidir. Bu ilaçlar  ile ilgili sorularınız varsa doktorunuza 
sorunuz.  
 
KEYTRUDA tek kullanımlık flakon içerisinde enjeksiyon için 100 mg/4 m L (25 mg/m L) 
çözelti  konsantresi şeklinde sunulmaktadır . 
 
2. KEYTRUDA ’yı kullanmadan önce dikkat edilmesi gerekenler  
 
KEYTRUDA ’yı aşağıdaki durumlarda KULLANMAYINIZ  
Eğer ; pembrolizumaba veya bu ilacın içerdiği diğer maddelerden herhangi birine alerjik (aşırı 
duyarlı ) iseniz  KEYTRUDA’yı kullanmayınız . Eğer emin değilseniz, doktorunuzla konuşunuz.  
 
KEYTRUDA ’yı aşağıdaki durumlarda DİKKATL İ KULLANINIZ  
KEYTRUDA kullanmadan  önce doktorunuza veya eczacınıza  danışınız . 
 
KEYTRUDA kullanmadan  önce sizde aşağıdakiler mevcut ise doktorunuza söyleyiniz:  
  
Eğer;  
• Otoimmün bir hastalığınız varsa (vücudun kendi hücrelerine saldırdığı bir bozukluk) . 
• Akciğerlerinizde iltihap (pnömonit adı verilir) veya zatürreniz varsa . 
• Daha önceden size melanom a tedavisinde kullanılan ve ipilimumab adı verilen  başka bir 
ilaç verildiyse ve bu ilaç nedeniyle ciddi yan etkiler yaşadıysanız.   
• Diğer monoklonal antikor tedavilerine karşı alerjik bir reaksiyon yaşadıysanız.  
• Hepatit B (HBV) veya hepatit C (HCV) dahil, kronik bir viral karaciğer enfeksiyonunuz 
varsa veya geçmişte bu enfeksiyonu geçirdiyseniz.  
• İnsan immün yetmezlik virüsü (HIV) enfeksiyonunuz ya da edinsel immün yetmezlik 
sendromunuz (AIDS) varsa.  
• Karaciğer hasarınız varsa . 
• Böbrek hasarınız varsa.  
• Solid (katı) organ veya donör k ök hücrelerinin kullanıldığı (allojenik) kemik iliği (kök  
hücre) nakli yapılmışsa.   
3 
        • Bağışıklık sisteminizi baskılayan ilaçlar (kortikosteroidler gibi) verildiyse . 
 
KEYTRUDA kullanırken  bazı ciddi yan etkiler yaşayabilirsiniz.  Aynı anda birden fazla yan  
etkiyle karşılaşabilirsiniz.  
 
Bu yan etkiler  bazen  hayatı tehdit  edici  olabilir  ve ölüme  yol açabilir.  Bu yan etkiler  tedavi  
sırasında  ve hatta  tedaviniz sona  erdikten  sonra  herhangi  bir zamanda  ortaya  çıkabilir.  
 
Aşağıdaki durumlardan herhangi birini yaşarsanız, doktorunuzu hemen arayınız veya 
doktorunuza başvurunuz. D oktorunuz daha şiddetli komplikasyonları önlemek ve 
semptomlarınızı azaltmak için size başka ilaçlar verebilir. D oktorunuz sonraki  KEYTRUDA 
dozunu erteleyebilir ya da KEYTRUDA tedavinizi tamamen durdurabilir.  
 
-Akciğer iltihabı; (ölümcül olabilen) nefes darlığı, göğüs ağrısı veya öksürü k bulguları nı 
içerebilir . 
 
-Bağırsak iltihabı ; ishal veya normalden daha fazla  bağırsak hareketi , siyah, katranımsı, 
yapışkan veya kan ya da mukus içeren dışkılar , karın bölgesinde şiddetli ağrı veya hassasiyet , 
bulantı ve kusma bulgularını içerebilir . 
 
-Karaciğer iltihabı ; bulantı veya kusma, iştah azalması, karın bölgesinin sağ tarafında ağrı, 
cildinizin veya gözlerinizin beyaz kısımlarının sararması , koyu renk idrar  veya normalden daha 
kolay kanama veya morlu k bulgularını içerebilir. 
 
-Böbrek iltihabı ; idrar miktarında veya renginde değişiklikler i içerebilir . 
 
-Hormon bez lerinin iltihabı  (özellikle tiroid, hipofiz ve böbreküstü bezleri) ; kalbin hızlı atması , 
kilo kaybı , terleme artışı , kilo artışı , saç dökülmesi , üşüme hissi , kabızlık , sesin kalınlaşması , 
kas ağrıları , baş dönmesi veya bayılma , dinmeyen baş ağrıları veya olağandışı baş ağrısı  
bulgularını  içerebilir . 
 
-Diyabetik ketoasidoz (diyabet  kaynaklı  kanda asit)  dahil Tip 1 diyabet;  normalde olduğundan 
daha fazla açlık veya susuzluk hissi, daha sık idrara çıkma ihtiyacı veya kilo kaybı , yorgun  veya 
hasta hissetme , mide ağrısı, hızlı ve derin nefes alma, kafa karışıklığı, olağandışı uyku hali, 
nefesinizde tatlı bir koku, ağzınızda tatlı veya metalik bir tat ya da idrar veya terinizde farklı bir 
koku  bulgularını  içerebilir.  
 
-Gözlerde iltihap ; görmede değişiklikleri içerebilir.  
 
-Kaslarda iltihap ; kas ağrısı veya kas güçsüzlüğünü içerebilir.  
 
-Kalp kasının iltihabı ; nefes darlığı, düzensiz kalp atışları, yorgun hissetme veya göğüs ağrısı  
bulgularını  içerebilir.  
 
-Pankreas iltihabı ; karın ağrısı, bulantı ve kusma  bulgularını  içerebilir.  
 
-Deri iltihabı ; döküntü , kaşıntı, deride kabarcıklanma, soyulma veya yaraları, ve/veya ağız 
içinde veya boğaz , burun, genital alan hattındaki yaraları içerebilir .  
 
-Akciğerleri, deriyi, gözleri ve/veya lenf nodüllerini etkileyebilen bir bağışıklık sistemi 
bozukluğu (sarkoidoz)  
 
-Beyin iltihabı  (ensefalit) ; kafa karışıklığı,  ateş, hafıza sorunları veya nöbetlere yol açabilir .   
4 
         
- Kollarda veya bacaklarda ağrı, uyuşma, karıncalanma veya güçsüzlük  (miyelit) ; Daha sık 
idrara çıkma ihtiyacı, idrar tutamama, idrar yapma zorluğu ve kabızlık dahil mesane veya 
bağırsak sorunları   
 
- Midenin sağ üst kısmında ağrı, karaciğer veya dalak şişmesi, yorgunluk, kaşıntı veya ciltte 
veya göz beyazlarında sararma içerebilen safra yollarında iltihaplanma ve yara oluşması  
(kolanjit sklerozu)  
 
- Mide iltihabı (gastrit)  
 
- Kas krampları veya spazmları, yorgunluk ve güçsüzlük içerebilen paratiroid bezinin 
işlevlerinde azalma  (hipoparatiroidizm )  
 
-İnfüzyon reaksiyonları , nefes darlığı, kaşıntı veya döküntü, baş dönmesi veya ateş bulgularını 
içerebilir.  
 
Donör kök hücreleri (allojenik) kullanılarak kemik iliği (kök hücre) nakli yapılan 
kişilerde graft  versus host  hastalığı nı (GVH D) içeren komplikasyonlar  
Bu komplikasyonlar şiddetli olabilir ve ölüme neden olabilir. Eğer size bu tip bir nakil 
yapılmışsa veya gelecekte yapılırsa bu komplikasyonlar meydana gelebilir. Doktorunuz deri 
döküntüsü, karaciğer iltihabı, karın ağrısı veya ishali içeren belirti ve bul gular yönünden sizi 
izleyecektir.  
 
Bu uyarılar geçmişteki herhangi bir dönemde bile olsa, sizin için geçerli ise lütfen doktorunuza 
danışın ız. 
 
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari 
ismi ve seri numarası mutlaka hasta dosyasına kaydedilmelidir.  
 
KEYTRUDA ’nın yiyecek ve içecek ile kullanılması:  
Uygulama yöntemi açısından bu ilacın yiyecek ve içeceklerle etkileşimi yoktur.  
 
Hamilelik  
Bu ilacı  kullanmadan önce doktorunuza veya eczacınıza danışınız.  
 
Doktorunuz size özel olarak tavsiye etmedikçe, KEYTRUDA ’yı gebe iken kullanmamalısınız.  
 
Eğer gebe iseniz, gebe olduğunuzu düşünüyorsanız veya bebek sahibi olmayı planlıyorsanız, 
doktorunuza söyleyiniz.  
 
KEYTRUDA  karnınızdaki bebeğe zarar verebilir  veya bebeğin ölümüne yol açabilir . 
 
Eğer g ebe kalabilecek bir kadın  iseniz, KEYTRUDA tedavi niz süresince ve KEYTRUDA’nın 
son dozundan sonra en az 4 ay süreyle yeterli  bir doğum kontrol yöntemi kullanmalı sınız.  
 
Tedavi  döneminde hamile olduğunuzu fark ederseniz hemen doktorunuza bildiriniz . 
 
Emzirme  
Bu ilac ı kullanmadan önce doktorunuza veya eczacınıza danışınız.  
 
Emziriyorsanız doktorunuza söyleyiniz.  KEYTRUDA kullanırken  emzirmeyiniz.  
KEYTRUDA ’nın anne sütüne geçip geçmediği bilinmemektedir.   
5 
         
Araç ve makine kullanımı  
KEYTRUDA ’nın araç veya makine kullanma yeteneği üzerinde küçük bir etkisi vardır. Baş 
dönmesi, yorgunluk veya halsizlik KEYTRUDA ’nın olası yan etkileridir. Size KEYTRUDA 
verildikten sonra kendinizi iyi hissettiğinizden emin olmadıkça araç veya makine 
kullanmayınız.  
 
KEYTRUDA’nın içeriğinde bulunan bazı yardımcı maddeler hakkında önemli bilgiler  
 Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Eğer bağışıklık sisteminizi zayıflatan başka ilaçlar alıyorsanız doktorunuza söyleyiniz. Bunlara 
örnekler prednizon gibi kortikosteroidlerdir. Bu ilaçlar KEYTRUDA ’nın etkisini etkileyebilir.  
Ancak KEYTRUDA  ile tedavi edildiğinizde, doktorunuz KEYTRUDA  ile yaşa yabileceğiniz  
yan etkileri azaltmak için size kortikosteroidler verebilir.  
Bulantı, kusma ve kemoterapinin neden olduğu diğer yan etkileri önlemek ve/veya tedavi etmek 
için KEYTRUDA ’yı kemoterapi ile birlikte almadan önce size kortikosteroidler de verilebilir.  
 
Eğer reçeteli veya reçetesiz herhangi bir ilacı şu anda ku llanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. KEYTRUDA nasıl kullanılır ? 
Uygun kullanım ve doz/uygulama sıklığı için talimatlar:  
• Önerilen KEYTRUDA dozu ya her 3 haftada bir 200 mg ya da her 6 haftada bir 400 
mg’dır.  
• Klasik Hodgkin lenfomalı 3 yaş ve üstü çocuklarda ve 12 yaş ve üzeri melanomlu  
ergenlerde önerilen KEYTRUDA dozu, 3 haftada bir 2 mg/kg vücut ağırlığıdır 
(maksimum 200 mg).  
• Doktorunuz kaç kez tedavi almanız gerektiğine karar verecektir.  
 
Uygulama yolu ve metodu:  
KEYTRUDA  size kanser tedavisinde deneyimli bir doktor gözetiminde bir hastanede veya 
klinikte verilecektir.  
 
Doktorunuz size KEYTRUDA ’yı 30 dakika süre since  damar ınızın  içerisine  (i.v.) infüzyonla  
verecektir . 
 
Değişik yaş gruplar ı: 
Çocuklarda kullanım ı: 
KEYTRUDA ’yı aşağıdaki ler dışında , 18 yaş altındaki çocuklara vermeyin:  
- 3 yaş ve üzeri klasik Hodgkin lenfomalı  
- 12 yaş ve üzeri melanomlu . 
 
Yaşlılarda kullanım ı: 
Yaşlı hastalarda  (≥65 yaş) doz ayarlaması gerekli değildir. (Bkz. Bölün 4.4 ve 5.1)  
75 yaş ve üzeri hastalarda etkil ilik ve güvenlilik verileri sınırlıdır . 
 
Özel kullanım durumları:  
Böbrek yetmezliği   
Hafif veya orta derecede böbrek bozukluğu olan hastalarda doz ayarlaması gerekmemektedir . 
KEYTRUDA şiddetli böbrek bozukluğu olan hastalarda çalışılmamıştır.  
 
  
6 
        Karaciğer yetmezliği  
Hafif veya orta derecede karaciğer bozukluğu olan hastalarda doz ayarlaması gerekmemektedir . 
KEYTRUDA şiddetli karaciğer bozukluğu olan hastalarda çalışılmamıştır .  
 
Eğer KEYTRUDA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla KEYTRUDA kullandıysanız : 
KEYTRUDA’dan kullanmanız gerekenden daha fazlasını kullanmışsanız bir doktor veya eczacı 
ile konuşunuz. 
 
KEYTRUDA’yı kullanmayı unutursanız:  
KEYTRUDA  uygulanacak randevularınızın tamamına gelmeniz sizin için çok önemlidir.  
Bir randevuyu kaçırmanız durumunda, doktorunuza bir sonraki dozun ne zaman uygulanacağını 
sorunuz.  
 
Unutulan dozları dengelemek için çift doz almayınız.  
 
KEYTRUDA  ile tedavi sonlandırıldığındaki oluşabilecek etkiler : 
Tedavinizi durdurmanız ilacın etkisini durdurabilir. Doktorunuzla bunun hakkında görüşmeden 
KEYTRUDA tedavisini durdurmayınız.  
 
Ayrıca bu bilgileri doktorunuz tarafından verilmiş olan Hasta U yarı Kartı’nda da bulabilirsiniz. 
Bu uyarı kartını saklamanız ve eşiniz e veya sağlığınızla ilgilenen kişilere göstermeniz 
önemlidir.  
 
Eğer tedavinizle ilgili başka herhangi bir sorunuz varsa doktorunuz a sorunuz . 
 
4. Olası yan etkiler nelerdir?  
Her ilaç gibi KEYTRUDA  da yan etkiler e yol açab ilir ancak bunlar herkeste görülmez .  
 
KEYTRUDA kullanırken bazı ciddi yan etkiler  yaşayabilirsiniz . Bkz. Bölüm 2.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az birinde  görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1 .000 hastanın birinden fazla görülebilir.  
Seyrek : 1.000 hastanın birinden az , fakat 10.000 hastanın birinden fazla  görülebilir.  
Çok seyrek : 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Pembrolizumab tek başına uygulandığında aşağıdaki yan etkiler bildirilmiştir:  
 
Çok yaygın yan etkiler  
• Kırmızı kan hücrelerinin sayısında azalma  
• Tiroid bezi aktivitesinde azalma  
• İştah azalması  
• Baş ağrısı  
• Nefes darlığı; öksürük  
• İshal; karın ağrısı; mide bulantısı; kusma; kabızlık  
• Kaşıntı; deri döküntüsü  
• Kas ve kemiklerde ağrı; eklem ağrısı  
• Yorgun hissetmek; olağandışı yorgunluk veya halsizlik; şişme; ateş   
7 
         
Yaygın yan etkiler  
• Akciğer enfeksiyonu  
• Trombosit sayısında azalma (daha kolay morarma veya kanama); beyaz kan hücresi 
(nötrofiller; lenfositler) sayısında azalma  
• İlacın infüzyonu ile ilgili reaksiyonlar  
• Aşırı aktif tiroid bezi; sıcak basması  
• Kanda sodyum, potasyum veya kalsiyum azalması  
• Uyku sorunu  
• Baş dönmesi; kol ve bacaklarda uyuşma, güçsüzlük, karıncalanma veya yanma ağrısına 
neden olan sinir iltihabı; enerji eksikliği; tat alma duyunuzda değişiklik  
• Göz kuruluğu  
• Anormal kalp ritmi  
• Yüksek tansiyon  
• Akciğer iltihabı  
• Bağırsak iltihabı; ağız kuruluğu  
• Karaciğer iltihabı  
• Bazen kabarcıklarla birlikte kırmızı kabarık döküntü; cilt iltihabı; rengini kaybetmiş cilt 
lekeleri; kuru, kaşıntılı cilt; saç kaybı; akne benzeri cilt sorunu  
• Kas ağrısı, ağrı veya hassasiyet; kollarda veya bacaklarda ağrı; şişme ile eklem ağrısı  
• Grip benzeri hastalık ; titreme  
• Kanda artan karaciğer enzim seviyeleri; kanda artan kalsiyum; anormal böbrek 
fonksiyon testi  
 
Yaygın olmayan yan etkiler  
• Beyaz kan hücrelerinin (lökositler) sayısında azalma ; trombositlere karşı iltihabi  yanıt; 
beyaz kan hücre lerinin  (eozinofiller)  sayısında artış  
• Akciğerleri, cildi, gözleri ve/veya lenf düğümlerini etkileyebilen bir bağışıklık 
bozukluğu (sarkoidoz)  
• Böbreküstü bezleri tarafından üretilen  hormonlarının salgılanmasında azalma ; beynin 
tabanında yer alan hipofiz bezinin iltihabı;  tiroid iltihabı  
• Tip 1 diyabet , diyabetik ketoasidoz dahil  
• Kasların zayıfladığı ve kolayca yorulduğu bir durum; nöbet  
• Göz iltihabı; göz ağrısı, tahriş, kaşıntı veya kızarıklık; ışığa karşı rahatsız edici 
hassasiyet; noktalar görmek  
• Nefes darlığı, düzensiz kalp atışı, yorgunluk hissi veya göğüs ağrısı olarak ortaya 
çıkabilen kalp kası iltihabı ; kalp çevresinde sıvı birikmesi ; kalp zarının iltihaplanması  
• Pankreas iltihabı ; mide iltihabı ; midenizin iç astarında veya ince bağırsağınızın üst 
kısmında gelişen bir yara  
• Kalınlaşmış, bazen pullanma olan deri büyümesi ; küçük cilt tümsekleri yumrular  veya 
yaralar ; saç rengi değişiklikleri  
• Tendonları çevreleyen kılıfın iltihabı  
• Böbrek iltihabı  
• Nişastayı parçalayan bir enzim olan amilaz düzeyinde artış  
 
Seyrek yan etkiler  
• Bağışıklık sisteminin çeşitli semptomlara neden olabilen histiyosit ve lenfosit adı 
verilen enfeksiyonla savaşan çok fazla hücre ürettiği hemofagositik lenfohistiyositoz 
adı verilen bir durum ; kırmızı kan hücrelerine karşı iltihaplanma tepkisi; halsizlik, 
sersemlik hissi, nefes darlığı veya cildiniz solgun görünüyorsa (muhtemelen saf kırmızı  
8 
        hücre aplazisi adı verilen bir tür anemiden dolayı düşük kırmızı kan hücrelerinin 
belirtileri)  
• Kas krampları veya spazmları, yorgunluk ve halsizlik olarak ortaya çıkabilen paratiroid 
bezinin işlevinde azalma  
• Ekstremitelerde ağrı, güçsüzlük ve felce neden olan sinirlerin geçici iltihabı  (Guillain -
Barré sendromu);  kafa karışıklığı, ateş, hafıza sorunları veya nöbet  olarak ortaya 
çıkabilen beyin iltihabı  (ensefalit) ; kollarda veya bacaklarda ağrı, uyuşma, karıncalanma 
veya güçsüzlük ; daha sık idrara çıkma ihtiyacı, idrar tutamama, idrar yapma zorluğu ve 
kabızlık dahil mesane veya bağırsak sorunları  (miyelit); bir veya her iki gözde görme 
kaybı, ağrılı göz hareketi ve/veya renkli görme kaybı ile sonuçlanabilecek optik 
sinirlerde  şişme  (optik nörit);  boyun sertliği, baş ağrısı, ateş, ışığa karşı hassasiyet, mide 
bulantısı veya kusma  olarak ortaya çıkabilen omurilik ve beyin çevresindeki zarın 
iltihabı (menen jit) 
• Kan damarlarının iltihabı  
• Pankreasın ürettiği sindirim enzimlerinin eksikliği veya azalması (pankreas ekzokrin 
yetmezliği); ince bağırsaklarda delik ; çölyak hastalığı (gluten içeren besinlerin 
tüketilmesinden sonra mide ağrısı, ishal ve şişkinlik gibi semptomlarla karakterize  
edilir ) 
• Safra yollarının iltihabı  
• Kaşıntı, ciltte kabarma, soyulma veya yaralar ve/veya ağızda veya burun, boğaz veya 
Genital bölgede ülserler ( Stevens -Johnson sendromu veya toksik epidermal nekroliz) ; 
cilt altında hassas kırmızı şişlikler  
• Bağışıklık sisteminin gözyaşı ve tükürük gibi vücut için nem oluşturan bezlere saldırdığı 
hastalık (Sj ögren sendromu)  
• Sık ve/veya ağrılı idrara çıkma, idrara çıkma isteği, idrarda kan, alt karın bölgesinde 
ağrı veya basınç  ile ortaya çıkabilecek m esane iltihabı  
 
Aşağıdaki yan etkiler pembrolizumabın kemoterapiyle birlikte kullanıldığı klinik çalışmalarda 
bildirilmiştir:  
 
Çok yaygın  yan etkiler  
• Kırmızı kan hücrelerinin sayısında azalma; b eyaz kan hücrelerinin sayısında azalma 
(nötrofiller); trombosit sayısında azalma (daha kolay morarma veya kanama)  
• Tiroid bezi aktivitesinde azalma  
• Kanda potasyum azalması; daha az aç hissetmek  
• Uyku sorunu  
• Kol ve bacaklarda uyuşma, güçsüzlük, karıncalanma veya yanma ağrısına neden olan 
sinir iltihabı; baş ağrısı  
• Nefes darlığı; öksürük  
• İshal; Mide bulantısı;  kusma; karın ağrısı; kabızlık  
• Saç dökülmesi; kaşıntı; deri döküntüsü  
• Kaslarda ve kemiklerde ağrı ; eklem ağrısı  
• Yorgun hissetme; o lağandışı yorgunluk veya halsizlik; ateş  
• Karaciğer enzimi alanin aminotransferazın artan kan seviyesi; karaciğer enzimi aspartat 
aminotransferazın artan kan seviyesi  
 
Yaygın  yan etkiler  
• Akciğer enfeksiyonu  
• Ateşle birlikte beyaz kan hücrelerinin (nötrofil ler) sayısında azalma; beyaz kan 
hücrelerinin ( lökositler, lenfositler) sayısında azalma  
• İlacın infüzyonu ile ilgili reaksiyon   
9 
        • Adrenal bezler tarafından üretilen hormonların salgılanmasının azalması; tiroid iltihabı;  
aşırı aktif tiroid bezi  
• Kanda sodyum veya kalsiyum azalması  
• Baş dönmesi; tat almada değişiklik; e nerji eksikliği  
• Göz kuruluğu  
• Anormal kalp ritmi  
• Yüksek tansiyon  
• Akciğer iltihabı  
• Bağırsak iltihabı;  mide iltihabı,  kuru ağız  
• Karaciğer iltihabı  
• Bazen kabarcıklı kırmızı kabarık döküntü;  cilt iltihabı; akne benzeri cilt sorunu;  kuru, 
kaşıntılı cilt  
• Kas ağrısı; ağrılar veya hassasiyet; k ollarda veya bacaklarda ağrı; şişme ile eklem ağrısı  
• Ani böbrek hasarı  
• Şişme; g rip benzeri hasta lık; titreme  
• Kanda artan bilirubin; karaciğer enzimi alkal en fosfatazın artan kan seviyesi;  anormal 
böbrek fonksiyon testi; kanda artan kalsiyum   
 
Yaygın olmayan  yan etkiler  
• Beyaz kan hücrelerinin (eozinofiller) sayısında artış 
• Beynin tabanında bulunan hipofiz bezinin iltihabı  
• Tip 1 diyabet , diyabetik ketoasidoz dahil  
• Kafa  karışıklığı, ateş, hafıza sorunları veya nöbetler olarak ortaya çıkabilen beyin 
iltihabı  (ensefalit) ; nöbet 
• Nefes darlığı, düzensiz kalp atışı, yorgunluk hissi veya göğüs ağrısı olarak ortaya 
çıkabilen kalp kası iltihabı; kalp çevresinde sıvı birikmesi; kalp zarı iltihabı  
• Kan damarlarının iltihabı  
• Pankreas iltihabı; midenizin iç yüzeyinde v eya ince bağırsağınızın üst kısmında gelişen 
bir yara   
• Kalınlaşmış, bazen pullanma olan deri büyümeleri ; deri iltihabı; saç renginde 
değişiklikler; deride kuruluk ve kaşıntı; deride renk kaybına uğramış bölgeler;  deride 
küçük kabartılar, yumrular veya yaralar  
• Tendonların etrafında bulunan kılıfın iltihabı  
• Böbrek iltihabı; sık ve/veya ağrılı idrara çıkma, idrara çıkma dürtüsü, idrarda kan, alt 
karın bölgesinde ağrı veya basınç şeklinde kendini gösterebilen mesane iltihabı  
• Nişastayı parçalayan bir enzim olan amilazın düzeyinde artış  
 
Seyrek yan etkiler  
• Kırmızı kan hücrelerine veya trombositlere karşı iltihaplanma cevabı  
• Akciğerleri, cildi, gözleri ve/veya lenf düğümlerini etkileyebilen bir bağışıklık 
bozukluğu  (sarkoidoz)  
• Kas krampları veya spazmları, yorgunluk ve halsizlik olarak ortaya çıkabilen paratiroid 
bezinin işlevinde azalma  
• Kasların zayıfladığı ve kolayca yorulduğu bir durum; ekstremitelerde ağrı, zayıflık  ve 
felce neden olan geçici bir sinir iltihabı  (Guillain -Barré sendromu); bir veya her iki 
gözde görme kaybına yol açabilecek optik sinir şişmesi, göz hareket lerinde ağrı  ve/veya 
renkli görme kaybı (optik nörit)  
• Göz iltihabı; göz ağrısı, tahriş, kaşıntı veya kızarıklık; ışığa karşı rahatsız edici 
hassasiyet; noktalar görmek  
• Pankreasın ürettiği sindirim enzimlerinin eksikliği veya azalması (pankreas ekzokrin 
yetmezliği); i nce bağırsakta bir delik ; çölyak hastalığı (gluten içeren besinlerin  
10 
        tüketilmesinden sonra mide ağrısı, ishal ve şişkinlik gibi semptomlarla karakterize 
edilir)  
• Safra kanallarının iltihabı  
• Ağızda veya burun da/ boğaz veya genital bölgede kaşıntı, ciltte kabarma, soyulma veya 
yaralar ve/veya ülserler (Stevens -Johnson sendromu); cilt altında hassas kırmızı 
şişlikler; saç rengi değiş ikliği  
• Bağışıklık sisteminin gözyaşı ve tükürük gibi vücut için nem yapan bezlere saldırdığı 
hastalık (Sjögren sendromu)  
 
Pembrolizumabın aksitinib ile kombinasyon halinde kullanıldığı klinik çalışmalarda aşağıdaki 
yan etkiler bildirilmiştir:  
 
Çok yaygın  
• Tiroid bezinde problemler  
• Daha az aç hissetmek  
• Baş ağrısı; tat alma duyunuzda değişiklik  
• Yüksek tansiyon  
• Nefes darlığı; öksürük , ses kısıklığı  
• İshal; karın ağrısı; mide bulantısı; kusma; kabızlık  
• Avuç içlerinde veya ayak tabanlarında kabarcıklar veya döküntüler; deri döküntüsü; 
kaşıntı  
• Yorgun hissetmek; olağandışı yorgunluk veya güçsüzlük ; ateş 
• Kanda artan karaciğer enzim seviyeleri; anormal böbrek fonksiyon testi  
• Kaslarda ve kemiklerde ağrı; eklem veya kas ağrısı, ağrı veya hassasiyet; kollarda  veya 
bacaklarda ağrı  
 
Yaygın  
• Akciğer enfeksiyonu  
• Azalmış  kırmızı kan hücresi sayısı; azalmış  beyaz kan hücresi sayısı (nötrofiller, 
lökositler); platelet  sayısında azalma (daha kolay morarma veya kanama)  
• İlacın infüzyonu ile ilgili reaksiyon  
• Beynin tabanında yer alan hipofiz bezinin iltihabı; tiroid iltihabı; adrenal bezlerin 
ürettiği hormonların salgılanmasında azalma  
• Kanda potasyum , sodyum  veya kalsiyum azalması  
• Uyku problemi  
• Baş dönmesi, enerji eksikliği, kol ve bacaklarda uyuşma, güçsüzlük , karıncalanma veya 
yanmaya neden olan sinirlerde iltihaplanma  
• Göz kuruluğu  
• Anormal kalp ritmi  
• Akciğer iltihabı  
• Bağırsak iltihabı; ağız  kuruluğu  
• Karaciğer iltihabı  
• Bazen kabarcıklarla birlikte kırmızı kabarık döküntü; akne  benzeri cilt sorunları; cilt 
iltihabı; kuru, kaşıntılı cilt; saç kaybı  
• Kas ağrısı, ağrı veya hassasiyet; şişlik ile  seyreden  eklem veya kas ağrısı; tendonları 
çevreleyen kılıfın iltihaplanması  
• Ani böbrek hasarı, b öbrek iltihabı  
• Şişlik, g rip benzeri hastalık; titreme  
• Kanda kalsiyum  seviy elerinde artış ; kanda karaciğer enzim seviyeleri nde artış  
 
  
11 
        Yaygın olmayan  
• Beyaz kan hücrelerinin sayısında azalma ( lenfositler ); beyaz  kan hücreleri nin sayısında 
azalış  (eozinofiller)  
• Tip 1 diyabet  
• Kasların zayıfladığı ve kolayca yorulduğu bir durum;  
• Göz iltihabı; göz ağrısı, tahriş, kaşıntı veya kızarıklık; ışığa karşı rahatsız edici 
hassasiyet; noktalar görmek  
• Nefes darlığı, düzensiz kalp atışı, yorgunluk hissi veya göğüs ağrısı şeklinde kendini 
gösterebilen kalp kası iltihabı   
• Pankreas iltihabı  
• Saç rengi değişiklikleri ; küçü k cilt darbeleri, topaklar veya yaralar;  kalınlaşmış, bazen 
pullu, cilt büyümesi; rengini kaybetmiş cilt lekeleri  
• Nişastayı parçalayan bir enzim olan amilaz seviyesinde artış  
 
Bilinmiyor  
• Pankreasın ürettiği sindirim enzimlerinin eksikliği veya azalması (pankreas ekzokrin 
yetmezliği); çölyak hastalığı (gluten içeren besinlerin tüketilmesinden sonra mide ağrısı, 
ishal ve şişkinlik gibi semptomlarla karakterize edilir)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. KEYTRUDA ’nın Saklanması  
KEYTRUDA ’yı çocukların göre meyeceği , erişemeyeceği yerlerde ve ambalajında saklayınız.  
 
Buzdolabında 2°C - 8°C arasında  saklayınız.  
Işıktan korumak için orijinal karton ambalajında saklayınız.  
Dondurmayınız.  
 
Mikrobiyolojik  açıdan  ürün seyreltildikten hemen sonra  kullanılmalıdır. Seyreltil en solüsyon 
dondur ulmamalıdır . Hemen kullanılma dığında , KEYTRUDA’nın  kimyasal ve fiziksel 
stabilitesinin 2 -8°C’de 96 saat devam ettiği gösterilmiştir. Bu 96 saatlik süre 6 saate kadar oda 
sıcaklığında (25°C veya daha düşük sıcaklıkta) saklamayı içerebilir . Eğer buzdolabında 
saklanırsa, flakonlar ve/veya intravenöz infüzyon torbalarının kullanımdan önce oda sıcaklığına 
ulaşması beklenmelidir.  
 
İnfüzyon çözeltisinin kalan kısmını tekrar kullanmak üzere saklamayınız.  Kullanılmayan  
herhangi bir ilaç veya atık malzeme yerel gerekliliklere uygun olarak atılmalıdır.  
 
Son kullanma tarihiyle uyumlu olarak kullanınız . 
 
Karton kutu ve flakon üzerindeki etikette yazan son kullanma tarihinden sonra KEYTRUDA 'yı 
kullanmayınız.   
  
12 
        Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi  : Merck Sharp Dohme İlaçları Ltd.Şti.  
  Levent - İstanbul  
 
Üretim Yeri     : MSD İr landa (Carlow)  
                          Dublin Road, Carlow - İrlanda  
 
Bu kullanma talimatı  ................... ’te onaylanmıştır.     
 
 
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
İnfüzyonun hazırlanması ve uygulanması  
• Flakonu çalkalamayınız.  
• KEYTRUDA flakonunun oda sıcaklığına (25°C veya daha düşük) ulaşmasını 
bekleyiniz.  
• Seyreltmeden önce sıvı flakon 24 saate kadar süreyle buzdolabı dışında saklanabilir 
(25°C’de veya daha düşük sıcaklıkta).  
• Parenteral tıbbi ürünler uygulanmadan önce partiküllü madde ve renk değişikliği 
yönünden gözle kontrol edilmelidir. Konsantre renksiz ile açık sarı arası renkte berrak 
veya hafifçe opalesan bir çözeltidir. Partiküller gözlenirse flakonu atınız.  
• Gereken hacimde (4 mL’ye (100 mg) kadar) konsantreyi çekiniz ve  9 mg/mL  (%0,9) 
sodyum klorür veya 50 mg/mL ( %5) glukoz içeren bir intravenöz torbasına aktararak 
son konsantrasyonu 1 -10 mg/mL arasında değişen bir seyreltik solüsyon hazırlayınız.  4 
mL konsantrenin çekilebilmesi için her flakonda fazladan 0 ,25 m L (flakon başına 
toplam miktar 4 ,25 mL) bulunur. Seyreltilen solüsyonu yavaşça alt -üst ederek 
karıştırınız.  
• Mikrobiyolojik yönden ürün seyreltildikten hemen sonra kullanılmalıdır. Seyreltil en 
solüsyon dondur ulmamalıdır . Hemen kullanılma dığında , KEYTRUDA’nın kimyasal ve 
fiziksel stabilitesinin 2 -8°C’de 96 saat devam ettiği gösterilmiştir.  Bu 96 saatlik süre 6 
saate kadar oda sıcaklığında (25°C veya daha düşük sıcaklıkta) saklamayı içerebilir . 
Eğer buzdolabında saklanırsa, flakonların ve/veya intravenöz torbaların kullanımdan 
önce oda sıcaklığına ulaşması bekle nmelidir .  
• Seyreltilmiş çözeltide yarı saydam ila beyaz proteinasöz partiküller görülebilir. 
İnfüzyon çözeltisini steril, pirojenik olmayan, proteinlere düşük oranda bağlanan 0 ,2-5 
mikrometre ’lik bir hat içi ya da ilave filtre kullanarak 30 dakika süreyle intravenöz yolla 
uygulayınız.  
• Aynı infüzyon hattından başka tıbbi ürünleri aynı anda uygulamayınız.  
• KEYTRUDA tek kullanımlıktır. Flakonda kalan kullanılmamış kısmı atınız.  
 
Kullanılmamış ürünler yada atık materyaller ‘Tıbbi Atıkların Kontrolü yönetmeliği’ ve 
‘Ambalaj Atıklarının Kontrolü yönetmeli ği’ne uygun olarak imha edilmelidir.                                                                                                                                   