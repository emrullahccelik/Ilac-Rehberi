1 / 9 
 KULLANMA TALİMATI  
 
 
VENTİLAR  10 mg film tablet  
Ağızdan alınır.  
 
 Etkin madde:  10 mg montelukast  (10.40 mg montelukast sodyum  olarak) içerir.  
 Yardımcı maddeler:  Laktoz monohidrat, mikrokristalin selüloz, kroskarmelloz sodyum, 
hidroksipropil selüloz (E463), magnezyum stearat (E572), hidroksipropil metil selüloz 
(E464), titanyum dioksit (E171), sarı demir oksit (E172), kırmızı demir oksit (E172)  
 
 
 
Bu Kullanma Talimatında:  
1. VENTİLAR nedir ve ne için kullanılır?  
2. VENTİLAR ’ı kullanmadan önce  dikkat edilmesi gerekenler  
3. VENTİLAR  nasıl kullanılır?  
4. Olası yan etkiler  nelerdir?  
5. VENTİLAR ’ın saklanması  
 
Başlıkları yer almaktadır.  
 
1. VENTİLAR nedir ve ne için kullanılır?  
VENTİLAR  lökotrienler adı verilen maddeleri engelleyen bir lökotrien alıcısı (reseptör) 
antagonistidir (karşıt etki gösteren). Lökotrienleri engelleyerek astım belirtilerini iyileştirir ve 
alerjik nezleyi iyileştirir. 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak size reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
 Bu talimatta yazılanlara aynen uyunuz. İlaç  hakkında size önerilen dozun dışında 
yüksek veya düşük  doz kullanmayınız.  2 / 9 
 VENTİLAR  steroid (kolesterolle ilişkili, yağ yapıda organik bir bileşik) değildir. Çalışmalar 
montelukastın  çocukların büyüme h ızını etkilemediğini göstermiştir (astım ve alerjik nezle 
(rinit) hakkında daha fazla bilgi ileriki bölümlerde yer almaktadır). 
 
VENTİLAR  inatçı astımın tedavisi ve alerjik nezlenin (rinitin) belirtilerinin giderilmesi 
için reçetelenir: 
 
Astım:  
VENTİLAR , 15 yaş ve daha büyük çocuklarda ve erişkinlerde inatçı astımın tedavisinde 
kullanılmalıdır. 
 
VENTİLAR ’ı bir astım atağında kısa süreli iyileşme sağlamak için kullanmayın. 
Astım atağı yaşadığınızda doktorunuzun astım ataklarının tedavisi için size söylediklerini 
yapmanız gerekir.  
 
Alerjik Rinit:  
VENTİLAR  alerjik rinit belirtilerinin (hapşırık, burun tıkanıklığı, burun akıntısı ve 
kaşıntısı) kon trolüne yardımcı olmak amacıyla kullanılır. VENTİLAR , 15 yaş ve üzeri  
hastalarda mevsimsel alerjik rinit pereniyal alerjik rinit (yıl boyu devam eden) 
semptomlarının giderilmesi için kullanılır. 
 
VENTİLAR  28 tabletlik ambalajlarda kullanıma sunulmuş tur. Her bir tablet in içinde  10 mg 
etkin madde ( montelukast ) bulunmaktadır.  
 
Astım nedir?  
Astım vücudun d ışındaki havayı akciğerlere taşıyan tüpler olan bronşiyal hava yollarında 
sürekli (kronik) bir enflamasyondur. Astım belirtileri şunlardır: 
• Öksürük 
• Hırıltılı solunum  
• Göğüs sıkışması 
• Nefe s darlığı 
 
 
 3 / 9 
 Alerjik rinit nedir?  
• Saman nezlesi olarak da bilinen mevsimsel alerjik rinit ağaç, çimen ve ot polenleri 
gibi ev dışında bulunan alerjenler ile tetiklenir. 
• Uzun süre devam eden (pereniyal) alerjik rinit yıl boyu görülebilir ve genellikle ev tozu 
akarları, hayvan tüyü kepeği ve/veya küf sporları gibi ev içindeki alerjenler ile tetiklenir. 
• Alerjik rinit belirtileri aşağıdakileri içerebilir: 
- Burun tıkanıklığı, akıntısı ve/veya kaşıntısı  
- Hapşırık  
 
2. VENTİLAR ’ı kullanmadan  önce  dikkat edilmesi gerekenler  
VENTİLAR ’ı aşağıdaki durumlarda KULLANMAYINIZ  
Eğer: 
• Mon telukast veya ilacın herhangi bir bileşenine karşı alerjikseniz (aşırı duyarlılığınız var 
ise), 
 
VENTİLAR ’ı aşağıdaki durumlarda DİKKATLİ KULLANINIZ  
Eğer: 
• Astımınız varsa ve astımınız aspirin alınca kötüleşiyorsa, VENTİLAR  alırken aspirin veya 
steroid olmayan antienflamatuvar ilaçlar adı verilen ağrı kesici diğer ilaçları kullanmamaya 
çalışın. 
 
Bu uyarılar geçmişteki herhangi bir dönemde dahi olsa sizin için geçerli ise lütfen 
doktorunuza danışın. 
 
VENTİLAR ’ın yiye cek ve içecek ile kullanılması  
VENTİLAR  gıdalarla birlikte veya ayrı olarak alınabilir. 
 
Hamilelik  
İlacı kullanmadan önce doktorunuza veya eczacınıza danışınız . 
 
Hamileyseniz veya çocuk sahibi olmayı planlıyorsanız, VENTİLAR  sizin için uygun 
olmayabilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  4 / 9 
 Emzirme  
İlacı kullanmadan önce doktorunuza veya eczacınıza danışınız.  
 
Emzirme dönemindeyken VENTİLAR  sütünüzden bebeğinize geçebilir. 
Emziriyorsanız veya bebeğinizi emzirmeyi düşün üyorsanız, VENTİLAR  almadan ön ce 
doktorunuza danışmalısınız. 
 
Araç  ve makine kullanımı  
VENTİLAR ’ın araç veya makine kullanma becerinizi etkilemesi beklenmez. Ancak kişilerin 
ilaçlara verdiği yanıtlar farklı olabilir. VENTİLAR  ile çok ender bildirilen belirli yan etkiler 
(baş dönm esi ve uyuklama) bazı hastaların araç veya makine kullanma becerisini etkileyebilir. 
 
VENTİLAR ’ın içeriğinde bulunan bazı yardımcı maddeler hakkında önemli bilgiler  
Laktoz: Eğer daha önceden doktorunuz  tarafından bazı şekerlere karşı intoleransınız olduğu 
söylenmişse bu tıbbi ürünü almadan önce doktorunuzla temasa geçiniz. 
Kroskarmelloz Sodyum: Bu tıbbi ürün 1 mmol (23 mg)’dan daha az sodyum ihtiva eder; yani 
esasında “sodyum içermez”.  
 
Diğer ilaçlar  ile birlikte kullanımı  
Doktorunuza aldığınız reçeteli ve reçetesiz ilaçlar ve bitkisel katkılar dahil tüm ilaçları 
bildirin. Bazı ilaçlar VENTİLAR ’ın etki mekanizmasını değiştirebilir veya VENTİLAR  diğer 
ilaçlarınızın etki mekanizmasını değiştirebilir. 
 
Fenobarbital (epilepsi tedavisi için kullanılan bir ilaç), fenitoin (epilepsi tedavisi için kullanılan 
bir ilaç) veya rifampisin (tüberküloz tedavisi için kullanılan bir ilaç) kullanıyorsanız 
VENTİLAR  almadan önce doktorunuza danışınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz.  
 
3. VENTİLAR  nasıl kullanılır?  
Uygun kullanım  ve doz / uygulama  sıklığı için talimatlar:  
Astımlı çocuklar (15 yaş ve üzeri ): 
• VENTİLAR ’ı çocuğunuza günde bir kez akşamları verin (bkz. Uygulama yolu ve metodu). 
Öğün zamanlarından bağımsız olarak verebilirsiniz. 5 / 9 
 • VENTİLAR ’ı astım belirtileri yaşamasa bile, doktorunuz  size reçetelediği sürece her 
gün çocuğunuza vermelisiniz. 
• Astım belirtileri kötüleşirse veya astım atakları için alınan kurtarıcı inhale ilacı çocuğunuz  
için daha fazla kullanmanız gerekirse derhal doktorunuzu arayınız. 
• VENTİLAR ’ı bir astım atağında kısa süreli iyileşme sağ lamak için kullanmayın. 
Çocuğunuz  astım atağı yaşadığında doktorunuzun astım ataklarının tedavisi için size 
söylediklerini yapmanız gerekir. 
• Astım atakları için çocuğunu zun ku rtarıcı inhale ilacını her zaman yanınızda bulundu runuz. 
• Doktorunuz  size söylemedikçe diğer astım ilaçlarını çocuğunuza vermeyi bırakmayınız 
veya dozunuzu azaltmayınız. 
 
Mevsimsel  ve pereniyal alerjik rinitli erişkinlerde  (15 yaş ve üzeri ): 
• VENTİLAR 'ı günde bir kez ve genelde aynı saatte alınız.  
• VENTİLAR ’ı doktorunuz reçetelediği sürece günde bir kez alınız.  
• Öğün zamanlarından bağımsız olarak verebilirsiniz. 
 
Uygulama yolu ve metodu: 
• VENTİLAR  sadece ağız yoluyla alınır. 
• Aç karnına veya yiyeceklerle birlikte alabilirsiniz. 
• Tabletleri çiğnemeden yeterli miktarda sıvı ile alınız (örneğin, bir bardak su ile). 
 
Değişik yaş grupları:  
Çocuklarda kullanım  
• 2-5 yaş arası çocuklar için VENTİLAR  4 mg çiğneme tableti, 
• 6-14 yaş arası çocuklar için VENTİLAR  5 mg çiğneme tableti  
kullanılabilir. 
 
Yaşlılarda kullanım 
Yaşa bağlı olarak özel doz ayarlaması gerekmemektedir. 
 
Özel kullanım  durumları:  
Böbrek/ Karaciğer yetmezliği:  
Böbrek yetmezliği olan hastalarda doz ayarlaması yapmaya gerek yoktur. Hafif-orta 
derecede karaciğer yetmezliği olan hastalarda doz ayarlaması gerekmez. Ciddi karaciğer 
yetmezliği olan hastalara ilişkin veri yoktur. 6 / 9 
 Eğer VENTİLAR ’ın etkisinin çok güçlü veya zayıf olduğuna  dair bir izleniminiz var ise 
doktorunuz  veya eczacınız ile konuşunuz.  
 
Kullanmanız gerekenden daha fazla VENTİLAR  kullandıysanız  
VENTİLAR ’dan kullanmanız gerekende n fazlasını  kullanmışsanız bir  doktor  veya eczacı  ile 
konuşunuz.  
 
VENTİLAR 'ı kullanmayı unutursanız  
İlacınızı tavsiye edilen şekilde almaya çalışınız.  
İlacı bir doz almayı unuttuğunuzda, bu dozu almayınız ve daha sonra normal kullanıma 
devam ediniz.  
 
Unutulan dozları dengelemek için çift doz almayınız.  
 
4. Olası yan etkiler  nelerdir?  
Tüm  ilaçlar gibi VENTİLAR ’ın içeriğinde bu lunan maddelere duyarlı olan kişilerde yan 
etkiler olabilir. VENTİLAR ’ın yan etkileri genellikle hafiftir ve genel olarak hastaların ilacı 
kesmelerini gerektirmez. VENTİLAR  ile tedavi edilen hastalardaki yan etkilerin tipi ve 
sıklığı plasebo (ilaç içermeyen hap) verilen hastalardaki yan etkilerle benzerdir. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın : 10 hastanın en az 1'inde görülebilir. 
Yaygın : 10 hastanın birinden az, fakat 100 h astanın birinden fazla görülebilir. 
Yaygın olmayan : 100 h astanın birinden az, fakat 1000 h astanın birinden fazla görülebilir. 
Seyrek : 1.000 h astanın birinden az görülebilir. 
Çok seyrek : 10.000 h astanın birinden az görülebilir. 
 
Kan ve lenf sistemi hastalıkları:  
Yaygın olmayan: Kanama eğiliminde artış. 
 
Bağışıklık sistemi hastalıkları:  
Yaygın olmayan: Alerjik reaksiyonlar [yüz, dudaklar, dil ve/veya boğazda şişme (soluma 
veya yutma zorluğu yaratabilir), kurdeşen (ürtiker) ve kaşıntı]. 
 
 7 / 9 
 Psikiyatrik bozukluklar:  
Yaygın olmayan: Davranış ve ruh hali değişiklikleri bildirilmiştir: sinirli davranış ve 
düşm anlık içeren huzursuzluk hali (ajitasyon), kötü/canlı rüyalar, depresyon, endişe 
duyguları, halüsinasyonlar (gerçekte var olmayan şeyler görmek), huzursuzluk, sinirlilik, 
uykusu zluk, uyurgezerlik, intihar düşün cesi ve davranışı (intihar dahil), titreme, uyuma 
güçlüğü. 
VENTİLAR  kullanırken davranış veya ruh h ali değişiklikleri yaşarsanız dok torunuza 
bildiriniz. 
 
Sinir sistemi hastalıkları:  
Yaygın: Baş dönmesi, başağrısı.  
Yaygın olmayan: Uyuklama, karıncalanma/uyuşma, nöbetler (konvülsiyonlar (kasların istem 
dışı kasılması) veya krizler).  
 
Kardiyak hastalıkları:  
Yaygın olmayan: Çarpıntı.  
 
Solunum, göğüs bozuklukları ve mediyastinal hastalıklar:  
Yaygın:  Burun tıkanıklığı, öksürük, grip, üst solunum yolu enfeksiyonu.  
Yaygın olmayan: Burun kanaması.  
 
Mide -bağırsak hastalıkları:  
Yaygın: Karın ağrısı, mide ağrısı, mide veya bağırsak rahatsızlığı, mide yanması.  
Yaygın olmayan: İshal, ağız kuruluğu, hazımsızlık, pankreas iltihabı, bulantı, kusma.  
 
Karaciğer ve safra hastalıkları:  
Yaygın  olmayan:  Hepatit  (kolestatik  (safra  yollarının  tıkanmasına  bağlı  sarılık),  karaciğer  
hücresine bağlı ve karışık düzenli karaciğer yarasının da dahil olduğu karaciğer iltihabı).  
 
Deri ve deri altı doku hastalıkları:  
Yaygın olmayan: Morluklar, kaşıntı, ürtiker  (kurdeşen), genelde bacakların  alt kısmında 
görülen,  kırmızı, ciltten kabarık sertçe lezyonlar (eritema nodozum) , anjiyoödem (ağız, yüz 
ve/veya boğazda şişme), döküntü.  
 
 8 / 9 
 Kas-iskelet bozuklukları ve bağ doku ve kemik hastalıkları:  
Yaygın olmayan: Eklem ağrısı, kas ağrıları, kas krampları, şişlik  
 
Genel bozukluklar ve uygulama bölgesine ilişkin hastalıklar:  
Yaygın: Susama, yorgunluk, ateş,  huzursuzluk, ödem.  
 
Montelukast ile tedavi edilen atımlı hastalarda, çok nadir durumlarda Churg -Strauss 
Sendromu (CSS) rapor edilmiştir. Montelukast  alan hastalar düzelmeyen veya kötüleşen 
belirli olguları içeren  bir durumu  nadiren  yaşamışlardır.  Genellikle  bu belirtiler  astım  için 
ağızdan  steroid tabletleri alan ve steroidleri yavaş yavaş azaltan veya bırakan hastalarda 
görülür ancak her zaman görülm eyebilir.  
Montelukastın  bu duruma yol açtığı gösterilmemişse de, aşağıdaki  belirtilerden birini 
veya birkaçını yaşarsanız derhal doktorunuza haber vermelisiniz:  
 
• Kollarda veya bacaklarda karıncalanma veya uyuşma hissi  
• Nezle benzeri hastalık hali  
• Döküntü  
• Şiddetli sinüs enflamasyonu (yüz kemiklerinin içindeki hava boşluklarının iltihabı, ağrı ve 
şişlik - sinüzit)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczac ınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFA M)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
dokto runuzu veya eczacınızı bilgilendiriniz.  
 
5. VENTİLAR ’ın saklanması   
VENTİLAR ’ı çocukların göre meyeceği, erişemeyeceği yerlerde  ve ambalajında saklayınız . 
 
25°C’nin altındaki oda sıcaklığında; ışıktan ve nemden koruyarak saklayınız.  9 / 9 
 Son kullanma tarihi yle uyumlu olarak kullanınız  
Ambalaj daki son kullanma tarihinden sonra VENTİLAR ’ı kullanmayınız . 
 
Eğer üründe ve/veya ambalajında bozukluklar fark ederseniz VENTİLAR ’ı kullanmayınız.  
 
Ruhsat sahibi :   Umut İlaç Ticaret ve Sanayi Ltd. Şti.  
 Akpınar Mah. Osmangazi Cad. No: 156  
 34885 Sancaktepe/İstanbul  
 Telefon: (0216) 398 10 63 (Pbx)  
 Faks: (0216) 398 10 20  
 
Üretim yeri:      Biofarma İlaç San. ve Tic. A.Ş.  
Akpınar Mah. Osmangazi Cad. No:156  
34885 Sancaktepe/İstanbul  
Telefon: (0216) 398 10 63 (Pbx)  
Faks:  (0216) 419 27 80  
 
Bu kullanma talimatı .. .. …. tarihinde onaylanmıştır.  
 