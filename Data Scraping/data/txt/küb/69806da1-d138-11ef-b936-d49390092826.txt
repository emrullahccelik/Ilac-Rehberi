KISA ÜRÜN BİLGİLERİ
1. BEŞERİ TIBBİ ÜRÜNÜN ADI
DEMAXYN 10 mg/g oral damla
2. KALİTATİF VE KANTİTATİF BİLEŞİM
Etkin madde:
Pompaya her bir basışta 0.5 ml (0.5 g)'sinde; 5 mg memantin hidroklorür (4.16 mg memantine
eşdeğer) içeren çözelti akar.
Memantin hidroklorür (4.16 mg memantine eşdeğer) 5 mg
Yardımcı maddeler :
Her bir gram çözelti;
Potasyum sorbat 2.10 mg
Sorbitol % 70 E420 100.00 mg
Yardımcı maddelerin tam listesi için 6.1’e bakınız.
3. FARMASÖTİK FORM
Oral damla.
Berrak çözelti.
4. KLİNİK ÖZELLİKLER
4.1. Terapötik endikasyonlar
Orta ve şiddetli evre Alzheimer hastalığı tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi :
Tedavi, Alzheimer hastalığı tanı ve tedavisinde deneyimli bir hekim tarafından başlatılmalı ve
kontrol edilmelidir. Tedaviye sadece, hastanın ilaç almasını düzenli olarak izleyecek bir
bakıcının varlığında başlanmalıdır. Tanı, güncel rehberler doğrultusunda yapılmalıdır.
Yetişkinler:
Doz titrasyonu
Önerilen maksimum günlük doz günde 20 mg'dır. İstenmeyen etki riskini azaltmak için, idame
dozuna ilk üç hafta boyunca, haftada 5 mg'lik artışlarla şu şekilde ulaşılmalıdır:
1. hafta (gün 1-7):
Hasta 7 gün boyunca, günde bir basışa eşit olan 0.5 ml çözelti (5 mg) almalıdır.
2. hafta (gün 8-14):
Hasta 7 gün boyunca, günde, iki basışa eşit olan 1.0 ml çözelti (10 mg) almalıdır.
13. hafta (gün 15-21):
Hasta 7 gün boyunca günde, üç basışa eşit olan 1.5 ml çözelti (15 mg) almalıdır.
4. haftadan itibaren:
Hasta günde dört basışa eşit olan 2.0 ml çözelti (20 mg) almalıdır.
İdame dozu:
Önerilen idame dozu günde 20 mg'dır .
Uygulama şekli :
DEMAXYN günde bir defa ve her gün aynı saatte alınmalıdır. Yemeklerle veya ayrı olarak
alınabilir. Çözelti şişeden veya pompadan direkt olarak ağıza dökülmemeli ve
pompalanmamalıdır. Çözelti, pompa kullanılarak, bir kaşığa veya bir bardak suya konularak
dozlanmalıdır.
Ürünün hazırlanması ve kullanımına ilişkin detaylı bilgi için bkz. 6.6.
Özel popülasyonlara ilişkin ek bilgiler :
Böbrek yetmezliği : Hafif şiddette böbrek yetmezliği olan hastalarda (kreatinin klerensi 50-80
ml/dak) doz ayarlaması gerekmez. Orta şiddette böbrek yetmezliği olan hastalarda (kreatinin
klerensi 30-49 ml/dak) günlük doz 10 mg (iki basışa eşit olan 1 ml çözelti) olmalıdır.
Tedavinin en az 7 günü boyunca iyi tolere edilirse, standart titrasyon programı uygulanmak
koşuluyla, günlük doz, 20 mg düzeyine arttırılabilir. Ağır böbrek yetmezliği olan hastalar
(kreatinin klerensi 5-29 ml/dak) için günlük doz 10 mg (iki basışa eşit olan 1 ml çözelti)
olmalıdır.
Karaciğer yetmezliği : Hafif veya orta şiddette karaciğer yetmezliği olan hastalarda (Child-
Pugh A ve Child-Pugh B) doz ayarlamasına gerek yoktur. Ağır karaciğer yetmezliği olan
hastalarda memantin kullanımı hakkında veri bulunmamaktadır. Ağır karaciğer yetmezliği olan
hastalarda DEMAXYN kullanılması önerilmez.
Pediyatrik popülasyon : Memantinin çocuklar ve adolesanlar üzerindeki güvenlilik ve
etkililiği saptanmamıştır. Bu nedenle 18 yaşından küçük çocuklarda kullanılması önerilmez.
Geriyatrik popülasyon : Yapılan klinik çalışmalara göre, 65 yaş üstü hastalara önerilen doz,
yukarıda anlatıldığı biçimde, günde 20 mg'dır (dört basışa eşit olan 2.0 ml çözelti).
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
Epilepsisi, geçmişinde konvülsiyon öyküsü veya epilepsiye eğilimi olan hastalarda dikkatli
olunmalıdır.
2Amantadin, ketamin veya dekstrometorfan gibi NMDA antagonistleri ile birlikte
kullanımından kaçınılmalıdır. Bu bileşikler memantin ile aynı reseptör sistemine etki edip,
advers etkilerin (özellikle santral sinir sistemi ile ilişkili olanlar) daha sık ya da daha kuvvetli
görülmesine sebep olabilir (bkz. 4.5 Diğer tıbbi ürünler ile etkileşimler ve diğer etkileşim
şekilleri).
İdrar pH’sını yükselten faktörler var ise (bkz. 5.2 “Eliminasyon”) hastanın dikkatli izlenmesi
gerekebilir. Bu faktörler diyetteki köklü değişim (örneğin etoburluktan vejetaryen diyete geçiş
gibi) veya alkalizan mide tamponlarının çok miktarda alınmasını içerir. İdrar pH’sı ayrıca renal
tübüler asidoz (RTA) veya Proteus bacteria’nın neden olduğu ciddi üriner sistem
enfeksiyonları ile de yükselebilir.
Birçok klinik çalışmada yakın tarihte geçirilmiş miyokard enfarktüsü, kompanse edilmemiş
konjestif kalp yetmezliği (New York Kalp Cemiyeti (NYHA) endeks III-IV) veya kontrol
altında olmayan hipertansiyonlu hastalar çalışma dışı bırakılmıştır. Sonuç olarak, sınırlı veri
mevcut olduğundan bu durumdaki hastalar yakın gözlem altında bulundurulmalıdır.
DEMAXYN oral damla sorbitol içerir. Nadir kalıtımsal früktoz intolerans problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Memantinin farmakolojik etkileri ve etki mekanizması nedeni ile aşağıdaki etkileşmeler
oluşabilir:
• Memantinin etki şekli sebebiyle; L-dopa, dopaminerjik agonistler ve antikolinerjiklerin
etkileri, memantin gibi NMDA antagonistleri ile birlikte kullanıldığında artabilir.
Barbitüratların ve nöroleptiklerin etkilerini azaltabilir. Memantinin antispazmodik
ajanlar, dantrolen veya baklofen ile birlikte kullanımı; etkilerini modifiye edebilir ve
doz ayarlaması gerektirebilir.
• Farmakotoksik psikoz riski nedeni ile memantinin amantadin ile birlikte kullanımından
kaçınılmalıdır. Her iki madde de NMDA–antagonistidir. Aynı yaklaşım ketamin ve
dekstrometorfan için de geçerli olabilir (bkz. 4.4 Özel kullanım uyarıları ve önlemleri).
Memantin ve fenitoinin kombine kullanımının olası riskine ilişkin yayınlanmış bir tane
vaka raporu bulunmaktadır.
• Amantadin ile aynı renal katyonik nakil sistemini kullanan simetidin, ranitidin,
prokainamid, kinidin, kinin ve nikotin de muhtemel olarak memantin ile etkileşip,
plazma düzeyinde artış riski oluşturabilir.
• Memantin, hidroklorotiazid (HCT) veya HCT’li herhangi bir kombinasyon ile birlikte
kullanılırsa, HCT serum seviyesinde azalma muhtemeldir.
• Pazarlama sonrası deneyimlerde varfarin ile birlikte memantin kullanan hastalarda INR
(Uluslararası normalize edilmiş oran) artışı olan izole durumlar rapor edilmiştir.
Nedensel bir ilişki kurulmamış olsa da oral antikoagülanlarla birlikte tedavi edilen
hastalar için protrombin zamanının veya INR'nin yakından izlenmesi tavsiye
edilmektedir.
• Karbonik anhidraz inhibitörleri ve sodyum bikarbonat ile kullanımında klerens
düşebilir
3Sağlıklı genç gönüllülerde yürütülen tek-doz farmakokinetik çalışmalarında memantin ile
gliburid/metformin kombinasyonu veya donezepil arasında anlamlı bir ilaç etkileşimi
gözlenmemiştir.
Sağlıklı genç gönüllülerde yürütülen bir klinik çalışmada, memantinin galantamin
farmakokinetiği üzerinde hiçbir anlamlı etkisi gözlenmemiştir.
Memantin; CYP1A2, 2A6, 2C9, 2D6, 2E1, 3A, flavin içeren monoksijenaz, epoksit hidrolaz
veya sülfasyonu in vitro olarak inhibe etmemiştir.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Memantinin gebelikte kullanımına ilişkin klinik bilgi mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
DEMAXYN gerekli olmadıkça gebelik döneminde kullanılmamalıdır.
Gebelik dönemi
İnsanlardaki potansiyel riski bilinmemektedir. Memantin kesinlikle gerekli olmadıkça
gebelikte kullanılmamalıdır.
Laktasyon dönemi
Memantinin insan sütüne geçişine ilişkin bilgi yoktur. Ancak, maddenin lipofilitesi nedeni ile
bunun olması muhtemeldir. Memantin kullanan kadınlar emzirmemelidir.
Üreme yeteneği / Fertilite
Hayvan çalışmaları, insanlardakine eşit veya az daha yüksek maruziyet düzeylerinde rahim içi
büyümede azalma oluşturduğuna işaret etmektedir (bkz. 5.3 Klinik öncesi güvenlilik verileri).
4.7. Araç ve makine kullanımı üzerindeki etkiler
Orta ve şiddetli Alzheimer hastalığı genellikle araba kullanma performansının veya makine
kullanma yeteneğinin azalmasına neden olur. Buna ilave olarak, memantinin araba ve makine
kullanma yeteneğine az veya orta derecede etkisi vardır. Bu nedenle ayaktan tedavi gören
hastaların dikkatli olmaları konusunda uyarılmaları gerekmektedir.
44.8. İstenmeyen etkiler
Hafif, orta ve şiddetli demansta yapılan ve memantin ile tedavi edilen 1784 ve plasebo ile
tedavi edilen 1595 hastayı kapsayan klinik çalışmalarda memantin ile görülen advers olayların
toplam insidans oranı plasebo ile görülenlerden farklılık göstermemiştir; advers olaylar
genellikle hafif ve orta şiddettedir. Memantin grubunda plasebo grubundan daha yüksek
insidans ile en sık oluşan advers olaylar: sersemlik hali (sırasıyla %6.3-%5.6), baş ağrısı
(%5.2-%3.9), kabızlık (%4.6- %2.6), uyuklama hali (%3.4-%2.2) ve hipertansiyon (%4.1-
%2.8).
Aşağıdaki tabloda listelenen advers ilaç reaksiyonları memantinin klinik çalışmalarından ve
tıbbın hizmetine sunumundan itibaren toplanmıştır. Her sıklık grubunda istenmeyen etkiler
ciddiyetteki azalmaya göre sunulmuştur.
Advers etkiler sistem-organ sınıfına göre şu esaslar kullanılarak sıralandırılmaktadır: Çok
yaygın (≥ 1/10); yaygın (≥ 1/100 - < 1/10); yaygın olmayan (≥ 1/1000 - < 1/100); seyrek
(≥1/10000 - < 1/1000); çok seyrek (<1/10000); bilinmiyor (mevcut veriden tahmin
edilemeyen)
Enfeksiyonlar ve enfestasyonlar Yaygın olmayan Mantar enfeksiyonları
Bağışıklık sistemi bozuklukları Yaygın Hipersensitivite
Yaygın Uyuklama hali
Yaygın olmayan Konfüzyon
Psikiyatrik hastalıklar
Yaygın olmayan Halüsinasyon1
Bilinmeyen Psikotik reaksiyonlar2
Yaygın Sersemlik hali
Sinir sistemi hastalıkları Yaygın olmayan Yürüyüş anormalliliği
Çok seyrek Nöbetler
Kardiyak hastalıklar Yaygın olmayan Kardiyak yetmezlik
Yaygın Hipertansiyon
Vasküler hastalıklar Yaygın olmayan Venöz
tromboz/tromboembolizm
Solunum sistemi, göğüs ve Yaygın Dispne
mediastinal hastalıklar
Yaygın Kabızlık
Gastrointestinal hastalıklar Yaygın olmayan Kusma
Bilinmiyor Pankreatit2
Genel bozukluklar ve uygulama Yaygın Baş ağrısı
bölgesine ilişkin hastalıklar Yaygın olmayan Yorgunluk
1Halüsinasyonlar çoğunlukla şiddetli Alzheimer hastalarında gözlemlenmiştir.
2Pazarlama sonrası deneyimlerde bildirilen izole durumlar.
Alzheimer hastalığı, depresyon, intihar düşüncesi ve intihar ile ilişkilendirilmiştir. Pazarlama
sonrası deneyimlerde memantin ile tedavi edilen hastalarda bu olaylar bildirilmiştir.
54.9. Doz aşımı ve tedavisi
Klinik çalışmalarda veya pazarlama sonrası aşamalarda elde edilen aşırı doz ile ilgili deneyim
sınırlıdır.
Semptomlar: Göreceli büyük aşırı dozlar (sırası ile 3 gün süreyle günde 200 mg ve 105 mg) ya
sadece yorgunluk, güçsüzlük ve/veya diyare semptomları ile ilişkilendirilmiştir ya da hiçbir
semptom görülmemiştir. İlacın 140 mg'ın altında veya bilinmeyen dozda alındığı aşırı doz
vakaları, santral sinir sistemi (konfüzyon, uyuklama, uyku basması, vertigo, ajitasyon,
saldırganlık, halüsinasyon ve yürüyüş bozuklukları) ve/veya gastrointestinal (kusma ve diyare)
kaynaklı semptomlar göstermiştir.
En uç doz aşımı vakasında, hasta oral yolla toplam 2000 mg memantin alımından sonra santral
sinir sistemi üzerine etkiler ile (10 gün koma ve ardından diplopi ve ajitasyon) hayatta
kalmıştır. Hasta semptomatik tedavi ve plazmaferez almıştır. Hasta daimi sekel kalmadan
iyileşmiştir.
Başka bir büyük doz aşımı vakasında da hasta yaşamış ve iyileşmiştir. Hasta oral yolla 400 mg
memantin almıştır. Hasta, huzursuzluk, psikoz, görsel halusinasyonlar, prokonvulsiflik,
uyuklama hali, stupor ve bilinç kaybı gibi santral sinir sistemi semptomları yaşamıştır.
Tedavi: Doz aşımı durumunda, tedavi semptomatik olmalıdır. Zehirlenme veya doz aşımı için
spesifik bir antidot mevcut değildir. İlaç maddesini uzaklaştırmak için standard klinik
prosedürler, örn. gastrik lavaj, aktif kömür (potansiyel entero-hepatik geri dönüşün
durdurulması), idrarın asitleştirilmesi, zorunlu diürez uygun olan şekilde kullanılmalıdır.
Genel santral sinir sistemi aşırı uyarılmasına dair belirtiler veya semptomlar varsa, dikkatli
semptomatik klinik tedavi düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidemans ilaçları
ATC kodu: N06DX01
Özellikle N-metil-D-aspartat (NMDA) reseptörlerindeki glutamaterjik nörotransmisyon
fonksiyon bozukluğunun, nörodejeneratif demansta semptomların ortaya çıkması ve hastalığın
ilerlemesine katkıda bulunduğuna dair gittikçe artan kanıtlar mevcuttur.
Memantin; voltaj-bağımlı, orta afiniteli ve kompetitif olmayan bir N-metil-D-aspartat
(NMDA) reseptör antagonistidir. Patolojik olarak yükselmiş, nöron işlev kaybına yol açabilen,
glutamat tonik seviyelerinin etkilerini modüle eder.
Klinik çalışmalar: Orta ve şiddetli Alzheimer hastalarında (MMSE-Mini mental durum
muayenesi başlangıç toplam skorları 3-14 olan) yapılan bir pivotal monoterapi çalışmasına
ayaktan tedavi gören 252 hasta dahil edilmiştir. Çalışma, 6 ayda, memantin tedavisinin,
plaseboya kıyasla, yararlı etkileri olduğunu göstermiştir (CIBIC-plus (Klinisyenin görüşmeye
dayalı değişim izlenimi): p=0.025; ADCS-ADLsev (Alzheimer Hastalığı İşbirliği Çalışması-
Günlük yaşam aktiviteleri): p=0.003; SIB-Şiddetli yıkım ölçeği p=0.002 için gözlemlenen
vakaların analizi).
6Hafif ve orta şiddette Alzheimer hastalığı (MMSE başlangıç toplam skorları 10 - 22 olan)
tedavisinde memantin pivotal monoterapi çalışmasına 403 hasta dahil edilmiştir. Memantin ile
tedavi edilen hastalar, plasebo ile tedavi edilen hastalara göre, şu primer sonlanma noktaları
açısından istatistiksel olarak anlamlı şekilde daha iyi etki göstermiştir: 24. haftada (LOCF-İleri
taşınmış son gözlem), ADAS-cog (Alzheimer hastalığı değerlendirme ölçeği) (p=0.003) ve
CIBIC- plus (p=0.004). Hafif ve orta şiddetli Alzheimer Hastalığının bir başka monoterapi
çalışmasına toplam 470 hasta (MMSE başlangıç toplam skorları 11 - 23) randomize edilmiştir.
Prospektif olarak tanımlanmış primer analizde, 24. haftada primer etkinlik sonlanma
noktasında istatistiksel olarak anlam taşıyan bir değere ulaşılmamıştır.
Orta ve şiddetli Alzheimer hastalığı (MMSE toplam skorları <20) olan hastalarla yürütülen 6
farklı faz III, plasebo kontrollü, 6 aylık çalışmadaki (monoterapi çalışmaları ve
asetilkolinesteraz inhibitörlerinin stabil bir dozunu alan hastaların katıldığı çalışmalar dahil)
hastaların meta-analizi, memantin tedavisinin, kognitif, global ve fonksiyonel alanlarda
istatistiksel olarak anlamlı şekilde daha iyi etki oluşturduğunu göstermiştir. Hastalar bu üç
alanda eşzamanlı meydana gelen kötüleşme ile tanımlandığında, sonuçlar, plasebo verilen
birçok hastada bu kötüleşmenin memantin tedavisi gören hastaların iki katı şeklinde ortaya
çıkması ile, memantinin kötüye gidişi önleyici etkisinin, istatistiksel olarak anlamlı olduğunu
göstermiştir (%21 ve %11, p<0.0001).
5.2. Farmakokinetik özellikler
Emilim: Memantin yaklaşık %100'lük mutlak biyoyararlanıma sahiptir. t değeri 3-8 saattir.
maks
Memantin emilimi gıda alımından etkilenmez.
Dağılım: Günlük olarak alınan 20 mg dozlar, 70-150 ng/ml (0.5-1 µmol) arasında kişiden
kişiye büyük değişim gösteren sabit durum plazma konsantrasyonları ile sonlanmıştır. 5-30
mg'lık günlük dozlar alındığında, ortalama beyin omurilik sıvısı (BOS)/serum oranı 0.52
olarak hesaplanmıştır. Dağılım hacmi yaklaşık 10 l/kg'dır. Memantinin % 45'i plazma
proteinlerine bağlanır.
Biyotransformasyon: İnsanlarda dolaşımdaki memantinle ilişkili maddelerin % 80'i ana bileşik
biçimindedir. İnsanlardaki ana metabolitler N-3,5-dimetil-gludantan, 4- ve 6-hidroksi-
memantin izomerik karışımı ve 1-nitrozo-3,5-dimetil-adamantandır.
Bu metabolitlerin hiçbirinin NMDA-antagonisti aktivitesi yoktur. İn vitro çalışmalarda
sitokrom P450 enzimlerinin katalizlediği metabolizma tespit edilmemiştir.
Oral yoldan alınan 14C-memantin ile yapılan bir çalışmada, dozun %99'dan fazlası renal yoldan
olmak üzere dozun ortalama %84'ü 20 gün içerisinde atılmıştır.
Eliminasyon: Memantin terminal yarı ömrü (t ) 60-100 saattir. Monoeksponansiyel biçimde
1/2
elimine olur. Normal böbrek fonksiyonuna sahip gönüllülerde, toplam klirens (Cl ) 170
tot
ml/dak/1.73 m2'dir ve toplam renal klirensin bir kısmı tübüler sekresyon ile sağlanır.
Renal klirens, muhtemelen katyon nakil proteinleri vasıtasıyla, tübüler reabsorbsiyonu da
içerir. Memantinin renal eliminasyon hızı alkali idrar koşullarında 7-9 faktör azaltılabilir (bkz.
4.4 Özel kullanım uyarıları ve önlemleri). İdrar alkalizasyonu, diyetteki köklü değişim
7(örneğin etoburluktan vejetaryen diyete geçiş gibi) veya alkalizan mide tamponlarının çok
miktarda alınması sonucu oluşabilir.
Doğrusallık: Gönüllülerde yapılan çalışmalarda, 10-40 mg'lık dozlarda lineer farmakokinetik
gösterdiği saptanmıştır.
Farmakokinetik/farmakodinamik ilişkiler: Günde 20 mg memantin dozunda, beyin omurilik
sıvısı (BOS) seviyeleri memantinin frontal kortekste 0.5 µmol olan k değerini (k = inhibisyon
i i
sabiti) karşılamaktadır.
5.3. Klinik öncesi güvenlilik verileri
Sıçanlarda yapılan kısa dönem çalışmalarında, memantin, benzeri diğer NMDA-antagonistleri
gibi, sadece çok yüksek düzeyde serum konsantrasyonlarına neden olan dozlardan sonra,
nöronal vakuolizasyon ve nekroz (Olney lezyonları) oluşturmuştur. Ataksi ve diğer preklinik
işaretler, vakuolizasyon ve nekrozdan önce görülmektedir. Kemirgen ve kemirgen olmayan
deney hayvanlarında uzun süreli yapılan çalışmalarda bu etkiler görülmediğinden, bu
bulguların klinik bağlantısı bilinmemektedir.
Tekrarlanan doz toksisite çalışmalarında kemirgenlerde ve köpeklerde, oküler değişiklikler
gözlemlenmiştir fakat bu durum maymunlarda görülmemiştir. Memantin ile yapılan klinik
çalışmalarda, özgün oftalmoskopik incelemeler, herhangi bir oküler değişikliği ortaya
koymamıştır.
Lizozomlarda memantin birikimine bağlı olarak, pulmoner makrofajlardaki fosfolipidoz,
kemirgenlerde gözlemlenmiştir. Bu etki, katyonik amfifilik özellikteki diğer ilaçlarla da
görülmektedir. Bu birikme ile akciğerlerde görülen vakuolizasyon arasında bir ilişki olması
olasıdır. Etki, kemirgenlerde, sadece yüksek dozlarda görülmektedir. Bu bulguların klinik
bağlantısı bilinmemektedir.
Memantin ile yapılan standart deneyler sonucu, genotoksisite gözlenmemiştir. Fareler ve
sıçanlarda, ömür boyu yapılan çalışmalarda, hiçbir karsinojenite bulgusuna rastlanmamıştır.
Memantin, maternal toksik dozlarda dahi, sıçanlarda ve tavşanlarda teratojenik etki
göstermemiş ve üretkenliğe ilişkin hiçbir advers etki saptanmamıştır.
Sıçanlarda, insanlara uygulanan düzeydeki dozlara eşdeğer veya biraz yüksek oranlarda
yapılan uygulamalarda, fetal büyümenin azaldığı görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Potasyum sorbat
Sorbitol % 70 E420
Deiyonize su
6.2. Geçimsizlikler
Yoktur.
86.3. Raf ömrü
24 ay
Şişe açıldıktan sonra, 3 ay içinde tüketilmelidir.
6.4. Saklamaya yönelik özel tedbirler
25 0C’nin altındaki oda sıcaklığında saklayınız.
Pompası takılmış şişe, mutlaka dikey durumda tutulmalı ve taşınmalıdır.
6.5. Ambalajın niteliği ve içeriği
Kutuda 50 ve 100 g çözelti içeren kahverengi cam şişe.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
İlk kez kullanımdan önce dozlama pompası şişeye monte edilmelidir. Vidalı kapağı şişeden
çıkarmak için, kapak saat yönünün tersinde çevrilmeli ve tamamen sökülmelidir (Şekil 1).
1.
Dozlama pompasının şişeye monte edilmesi:
Dozlama pompası plastik torbadan çıkarılır (Şekil 2) ve altındaki plastik tüp dikkatlice şişenin
içine kaydırılarak şişenin ağzına yerleştirilir. Sonra dozlama pompası şişenin boynunda tutulur
ve sıkıca yerleşene kadar saat yönünde çevrilir (Şekil 3). İlaç kullanılmaya başlandığında,
dozlama pompası sadece bir defa çevrilir ve asla tekrar sökülmez.
3.
2.
9Dozlama pompası ile ilacın kullanımı:
Dozlama pompasının başı iki pozisyonda bulunur ve saat yönünün tersinde (açık pozisyon) ve
saat yönünde (kilitli pozisyon) çevirmesi kolaydır. Dozlama pompasının başı kilitli pozisyonda
iken aşağı bastırılmamalıdır. Çözelti sadece açık pozisyonda iken alınabilir. Bunu yapmak
için, dozlama pompasının başı direnç hissedilinceye kadar, ok yönünde yaklaşık sekizde bir
dönüş kadar çevrilmelidir. (Şekil 4).
4.
Dozlama pompası bundan sonra kullanıma hazırdır.
Dozlama pompasının hazırlanması:
İlk defa kullanılacağı zaman, dozlama pompası doğru miktarda oral çözelti vermez. Bu
nedenle, dozlama pompasının başına ardarda beş defa tam olarak basılarak pompa
hazırlanmalıdır (Şekil 5).
Bu şekilde alınan çözelti atılır. Daha sonra dozlama pompası tamamen aşağı bastırılır, böylece
doğru doz alınır (1 dozlama birimi/bir basma 0.5 mL oral çözeltiye eşdeğerdir ve yaklaşık 5
mg memantin hidroklorür etkin maddesi içerir; Şekil 6).
6.
10Dozlama pompasının doğru kullanımı:
Şişe düz, yatay bir yüzeye, örneğin bir masa üstüne yerleştirilmeli ve sadece dik
pozisyondayken kullanılmalıdır. Pompa ağzının altına bir miktar su içeren bir bardak veya bir
kaşık tutularak, dozlama pompası başı kuvvetlice ama sakin ve sürekli şekilde (çok yavaş
değil) sonuna kadar aşağı doğru bastırılmalıdır (Şekil 7, Şekil 8 ).
7. 8.
Dozlama pompasının başı daha sonra serbest bırakılabilir ve bir dahaki basış için hazırdır.
Dozlama pompası sadece bu ürünün şişesinde bulunan memantin hidroklorür çözeltisi ile
kullanılabilir, diğer maddeler ve kaplar için uygun değildir. Eğer pompa kullanım sırasında
anlatılan şekilde çalışmaz ise, hasta doktoruna veya bir eczacıya danışmalıdır. Dozlama
pompası kullanıldıktan sonra kilitlenmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak/Sarıyer/İSTANBUL
0212 366 84 00
0212 276 20 20
8. RUHSAT NUMARASI
206/89
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 16.12.2005
Ruhsat yenileme tarihi :
10. KÜB’ÜN YENİLENME TARİHİ
---
11