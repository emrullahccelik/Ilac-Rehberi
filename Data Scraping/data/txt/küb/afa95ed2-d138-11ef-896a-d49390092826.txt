KISA ÜRÜN BİLGİSİ
1.BEŞERİ TIBBİ ÜRÜNÜN ADI
DUAL-AİR 2.5/4 mg toz içeren saşe
2. KALİTATİF VE KANTİTATİF BİLEŞİM
Etkin madde:
Levosetirizin dihidroklorür 2.50 mg
Montelukast sodyum 4.157 mg (4 mg montelukasta eşdeğer)
Yardımcı maddeler:
Sodyum bikarbonat 25.00 mg
Sorbitol powder (E420) 568.34 mg
Yardımcı maddeler için 6.1’e bakınız.
3. FARMASÖTİK FORM
Toz içeren saşe
Beyaz renkli toz.
4. KLİNİK ÖZELLİKLER
4.1 Terapötik endikasyonlar
Alerjik rinit ve alerjik rinitle birlikte olan astım tedavisinde ve semptomlarının giderilmesinde
endikedir.
4.2 Pozoloji ve uygulama şekli
Pozoloji/uygulama sıklığı ve süresi:
15 yaş ve üzeri çocuklar ve yetişkinler: Günde bir kez iki adet DUAL-AİR kullanılır.
2-14 yaş arasındaki çocuklar: Günde bir kez bir adet DUAL-AİR kullanılır.
Alerjik rinit ve alerjik kökenli astım üzerinde DUAL-AİR’in terapötik etkisi bir gün içinde
başlar. Hastalara, alerjik temasın yer aldığı dönemlerde de DUAL-AİR almaya devam
etmeleri tavsiye edilmelidir.
1Uygulama şekli:
DUAL-AİR doğrudan ağızdan, soğuk veya oda sıcaklığındaki 1 çay kaşığı (5 ml) hazır mama
veya anne sütü içerisinde çözdürülerek veya soğuk veya oda sıcaklığındaki bir kaşık dolusu
yumuşak gıdalarla karıştırılarak uygulanabilir; stabilite çalışmalarına göre sadece elma püresi,
havuç, pirinç veya dondurma kullanılmalıdır. Kullanıma hazır oluncaya kadar paket
açılmamalıdır. Paket açıldıktan sonra tam doz (hazır mama, anne sütü veya besinlerle
karıştırılarak veya karıştırılmadan) 15 dakika içinde uygulanmalıdır. Hazır mama, anne sütü
veya gıdalarla karıştırıldıktan sonra DUAL-AİR sonraki kullanım için saklanmamalı,
kullanılmayan kısım atılmalıdır. DUAL-AİR uygulama için hazır mama veya anne sütü
dışında herhangi bir sıvı içerisinde çözdürülmemelidir. Ancak uygulamadan sonra sıvılar
verilebilir. DUAL-AİR öğün zamanlarından bağımsız olarak uygulanabilir.
Astım parametreleri üzerinde DUAL-AİR’in terapötik etkisi bir gün içinde başlar. DUAL-
AİR aç ya da tok karnına alınabilir. Hastalara, astım kontrol altına alındıktan sonra da, astımın
kötüleştiği dönemlerde de DUAL-AİR almaya devam etmeleri tavsiye edilmelidir.
Özel popülasyonlara ilişkin ek bilgiler:
Böbrek yetmezliği:
Levosetirizin için böbrek yetmezliği olan hastalarda doz aralıkları, böbrek fonksiyonlarına
göre ve aşağıdaki tablodan yararlanarak ayarlanmalıdır. Bu dozaj tablosundan yararlanmak
için, hastanın ml/dakika cinsinden kreatinin klerensi (Clcr) değerine ihtiyaç vardır. Clcr
(ml/dakika), aşağıdaki formülden yararlanılarak elde edilen serum kreatinin (mg/dl)
değerleriyle hesaplanabilmektedir:
[140 - yaş (yıl)] × ağırlık (kg)
Clcr = ----------------------------------------------------- (× 0.85 [bayanlar için])
72 × serum kreatinin değeri (mg/dl)
2Böbrek Fonksiyonları Bozuk Olan Hastalar İçin Doz Ayarlaması
Kreatinin klerensi
Grup Dozaj ve sıklığı
(ml/dakika)
Normal ≥ 80 Günde 5 mg levosetirizin
Hafif 50-79 Günde 5 mg levosetirizin
Her 2 günde 5 mg
Orta 30-49
levosetirizin
Her 3 günde 5 mg
Ciddi < 30
levosetirizin
Son dönem böbrek yetmezliği ve
< 10 Kontrendikedir
diyalizdeki hastalarda
Böbrek yetmezliği olan pediyatrik hastalarda doz, hastanın renal klerensi ve vücut ağırlığı göz
önüne alınarak bireysel olarak uyarlanmalıdır. Böbrek yetmezliği olan çocuklar için spesifik
veri bulunmamaktadır.
Montelukastın böbrek yetmezliği olan hastalarda doz ayarlaması gerekmemektedir.
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmemektedir.
Ancak ciddi karaciğer yetmezliği olan hastalar üzerine veri bulunmamaktadır.
Karaciğer ve böbrek yetmezliği bir arada olan hastalarda doz ayarlaması önerilmektedir.
Pediyatrik popülasyon:
DUAL-AİR’in 2 yaşın altındaki çocuk ve bebeklerde veri bulunmaması nedeniyle
kullanılması önerilmemektedir.
Geriyatrik popülasyon:
Yaşlı hastalarda doz ayarlaması önerilmez. Yaşlılarda genel olarak böbrek, karaciğer ve kalp
fonksiyonlarında azalma sıklığının daha yüksek olması ve eşlik eden hastalık veya diğer ilaç
tedavileri nedeniyle doz seçiminde dikkatli olunmalıdır.
34.3. Kontrendikasyonlar
 DUAL-AİR, levosetirizine, montelukasta veya DUAL-AİR bileşiminde yer alan yardımcı
maddelerden herhangi birine ya da piperazin türevlerine karşı aşırı duyarlılığı olan
kişilerde,
 Ağır böbrek yetmezliği (kreatinin klerensi 10 ml/dakika’nın altında) olan kişilerde
kontrendikedir.
4.4. Özel kullanım uyarıları ve önlemleri
DUAL-AİR alkol ile birlikte alındığında dikkatli olunması önerilir.
Montelukast, status asthmaticus dahil akut astım nöbetlerinde bronkospazmın geriye
döndürülmesinde kullanılamaz. Bu nedenle, hastaların akut astım nöbetlerinin tedavisi için
yanlarında uygun bir ilaç bulundurmaları sağlanmalıdır. Astımın akut şiddetlendiği hastalarda
DUAL-AİR kullanılabilir. Ancak egzersiz sonrası akut atak oluştuğunda, kısa etkili inhale
beta-agonisti kullanılmalıdır.
Oral ya da inhale kortikosteroid tedavisi aniden kesilip yerine hemen DUAL-AİR ile tedaviye
başlanmamalıdır. Beraberinde DUAL-AİR alındığında, oral kortikosteroidin dozunun
azaltılacağını gösterir veri bulunmamaktadır. Birlikte kullanımında inhale kortikosteroid dozu
tıbbi gözetim altında kademeli olarak azaltılabilir.
Hastaların DUAL-AİR tedavisi sırasında ne kadar sıklıkta kısa etkili inhale beta-agonist ilaç
kullanımına gereksinim duydukları takip edilmelidir. Hasta ve yakınları söz konusu inhaler
ilacın kullanımı her zamankinden daha fazla ya da günlük maksimum kullanım miktarının
üzerine çıkması durumunda doktora bilgi vermeleri konusunda uyarılmalıdırlar.
Aspirine duyarlı olduğu bilinen hastalar, DUAL-AİR alırken, aspirin veya non-steroidal
antiinflamatuvar ilaçların (NSAI) kullanımından kaçınmalıdırlar. Montelukast, aspirine karşı
duyarlılığı belgelenmiş astımlı hastalarda solunum yolu fonksiyonunun düzeltilmesinde etkili
olmakla birlikte, aspirine duyarlı astım hastalarında, aspirin ve diğer NSAI ilaçlara bağlı
oluşan bronkokonstrüktör yanıtı kestiği gösterilmemiştir.
Hasta ve yakınları, hastanın reçete edildiği şekilde, ister asemptomatik ister alevlenme
dönemlerinde de olsa, her gün düzenli olarak DUAL-AİR’i kullanması ve astımları iyi kontrol
altına alınamayan hastalar için doktora danışmaları konusunda uyarılmalıdırlar.
DUAL-AİR kullanan hastalarda, doktor kontrolü dışında DUAL-AİR’in dozu azaltılmamalı
ya da sürekli kullanılan antiastmatik ilaçların kullanımı sonlandırılmamalıdır.
4Eozinofilik şartlar
Nadir vakalarda, montelukast dahil astıma karşı etkili ilaçlarla tedavi gören hastalarda,
sistemik eozinofili görülebilir, bazen de sistemik kortikosteroidler ile tedavi edilen
Churg- Strauss sendromuyla benzer vaskülitin klinik özellikleri görülebilir. Bu durum her
zaman olmasa da genellikle, oral kortikosteroid dozunun azaltılması ya da sonlandırılması ile
ilişkilidir. Doktorlar, hastalarında olabilen eozinofili, vaskülitik döküntü, pulmoner
semptomlarda kötüleşme, kalp komplikasyonları ve/veya nöropatiye karşı dikkatli
olmalıdırlar.
Montelukast ve tanımlanan durumlar arasında nedensel bir ilişki saptanmamıştır. DUAL-AİR
alan hastalarda sistemik kortikosteroidlerin dozu azaltılırken dikkatli olunması ve uygun
klinik gözlem önerilmektedir.
DUAL-AİR kullanan yetişkin, adolesan ve pediatrik hastalarda nöropsikiyatrik olaylar
raporlanmıştır. Pazarlama sonrası verilerde DUAL-AİR kullanımı sırasında ajitasyon,
saldırgan davranışlar veya düşmanlık hissetme, endişe, depresyon, rüya anormallikleri,
halüsinasyonlar, uykusuzluk, huzursuzluk, hareketlilik, uyurgezerlik, intihar düşüncesi ve
davranışı (intihar girişimi dahil) ve tremor gibi bozukluklar bildirilmiştir. DUAL-AİR ile ilgili
olarak bildirilen pazarlama sonrası bazı raporların klinik özellikleri ile advers etkiler arasında
tutarlı bir ilişkinin varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde DUAL-AİR tedavisine
devam etmek için ilacın riskleri ve yararlarını dikkatlice değerlendirmelidirler.
Sodyum uyarısı:
DUAL-AİR her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
Sorbitol uyarısı:
DUAL-AİR içeriğinde bulunan sorbitol nedeniyle, nadir kalıtımsal fruktoz intolerans
problemi olan hastalar tarafından kullanılmamalıdır.
54.5. Diğer tıbbi ürünler ile etkileşimler ve diğer etkileşim şekilleri
Levosetirizin ile bağlantılı etkileşimler
Levosetirizin ile yapılmış etkileşim çalışması yoktur (CYP3A4 indükleyicilerle yapılan bir
çalışma da yoktur). Levosetirizinin rasemat bileşiği olan setirizin ile yapılan çalışmalarda,
klinikte anlamlı advers etkileşimlerin olmadığı gösterilmiştir (psödoefedrin, simetidin,
ketokonazol, eritromisin, azitromisin, glipizid ve diazepam ile). Teofilin (günde bir kez 400
mg) ile yapılan çok dozlu bir çalışmada setirizin klerensinde küçük bir azalma (%16)
gözlenmiş; ancak setirizin ile birlikte uygulandığında teofilinin dağılımı değişmemiştir.
DUAL-AİR gıdalar ile birlikte alındığında emilim hızında azalma olmasına karşın emilim
miktarı değişmemektedir.
Rasemat setirizinin alkolün etkisini artırmadığı gösterilmiş olsa da, hassas hastalarda, alkol
veya diğer santral sinir sistemi depresanlarının setirizin veya levosetirizin ile birlikte
eşzamanlı kullanımının santral sinir sistemi üzerine etkisi olabilir.
Ritonavir (günde iki kez 600 mg) ve setirizin (günde 10 mg) ile yapılan çoklu bir doz
çalışmasında, setirizine maruziyet yaklaşık %40 artmış, setirizin ile birlikte uygulandığında
ritonavirin dağılımı hafifçe azalmıştır (%-11).
Montelukast ile bağlantılı etkileşimler
Montelukast astımın profilaktik ve kronik tedavisinde ve alerjik rinitin tedavisinde rutin
olarak kullanılan diğer tedavilerle birlikte kullanılabilir. İlaç etkileşim çalışmaları önerilen
klinik dozlarda montelukastın, teofilin, prednizon, oral kontraseptifler (etinil
östradiol/noretindron 35/1), digoksin ve varfarin ile klinik olarak anlamlı bir etkileşime sahip
olmadığını göstermiştir.
Tek doz 10 mg montelukastın uygulanımı takiben, hepatik metabolizmayı indükleyen
fenobarbital uygulandığında montelukastın plazma konsantrasyon–zaman eğrisi altında kalan
alan (EAA) değeri yaklaşık %40 azalmıştır. Montelukast için doz ayarlaması
gerekmemektedir. Montelukast sitokrom P450 (CYP 3A4) ile metabolize edildiğinden,
fenitoin, fenobarbital, karbamezapin ve rifampisin gibi CYP 3A4 enzim indükleyicileri ile
birlikte kullanılması durumunda, özellikle çocuklarda klinik izleme yapılması uygundur.
İn vitro çalışmalar, montelukastın P450 2C8 (CYP 2C8) potent inhibitörü olduğunu
göstermiştir. Bununla beraber, montelukast ve rosiglitazonun (CYP 2C8 ile metabolize olan
6ilaçları temsil eden tanı ürünü) in vivo klinik ilaç etkileşim çalışmaları, montelukastın CYP
2C8’i inhibe etmediğini göstermektedir. Bu nedenle montelukast, bu enzim ile metabolize
olan ilaçların (örn: paklitaksel, rosiglitazon, repaglinid) metabolizmasını belirgin olarak
artırmaz.
Sarı kantaron (St.John’s wort) bitkisi ile eş zamanlı kullanılması durumunda montelukast
düzeyleri azalabilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verirken dikkatli olunmalıdır.
Gebelik dönemi
DUAL-AİR gebelikte sadece gerekli olduğunda kullanılmalıdır.
Laktasyon dönemi
Setirizin insan sütüne geçmektedir.
Montelukastın insan sütü ile atılıp atılmadığı bilinmemektedir. Hayvanlar üzerinde yapılan
çalışmalar montelukastın anne sütü ile atıldığını göstermektedir.
Emziren kadınlarda DUAL-AİR reçetelenirken dikkatli olunmalıdır.
Üreme yeteneği/Fertilite
Levosetirizin ile ilgili hayvanlarda yapılan çalışmalar fertiliteye bir etkisinin olmadığını
göstermiştir.
7Montelukast dişi sıçanlarda 200 mg/kg doz (yetişkinlerde maksimum önerilen günlük oral
dozun yaklaşık 70 katı EAA) fertilitede azalmaya yol açsa da 100 mg/kg’lık dozlarda
(yetişkinlerde maksimum önerilen günlük oral dozun yaklaşık 20 katı EAA) fertilitede
herhangi bir değişiklik gözlenmemiştir. Montelukast, erkek sıçanlarda 800 mg/kg
(yetişkinlerde maksimum önerilen günlük oral dozun yaklaşık 160 katı EAA) kadar fertilite
üzerine herhangi bir etki göstermemiştir.
4.7. Araç ve makine kullanımı üzerindeki etkiler
Karşılaştırmalı klinik çalışmalar, levosetirizinin önerilen dozlarda zihinsel uyanıklığı, araç
kullanma reaktivitesini veya yeteneğini azaltmadığını ortaya koymuştur. Bununla beraber
levosetirizin tedavisi altında iken bazı hastalarda somnolans, yorgunluk ve asteni görülebilir.
Montelukastın araç ve makine kullanımı üzerine herhangi bir olumsuz etkisi
beklenmemektedir. Ancak çok nadir vakalarda uyuşukluk bildirilmiştir.
Bu nedenle, araç kullanması gereken, potansiyel olarak tehlikeli aktivitelerde bulunan veya
makine kullanmak zorunda olan hastalar, ilaca verdikleri yanıtı dikkate almalıdırlar.
4.8. İstenmeyen etkiler
Tüm ilaçlar gibi DUAL-AİR’in içeriğinde bulunan maddelere duyarlı olan kişilerde yan
etkiler olabilir.
Her bileşen hakkında ilave bilgi
Levosetirizin
Levosetirizin ile yapılmış 935 hastanın dahil olduğu klinik çalışmalarda bildirilen istenmeyen
etkiler şunlardır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Sinir sistemi bozuklukları
Yaygın: Somnolans, baş ağrısı.
8Gastrointestinal hastalıkları
Yaygın: Ağız kuruluğu
Yaygın olmayan: Karın ağrısı.
Genel Bozukluklar ve Uygulama Bölgesine İlişkin Hastalıkları
Yaygın: Halsizlik.
Yaygın olmayan: Asteni.
Klinik çalışmalarda bildirilen ve yukarıda listelenen advers reaksiyonlara ilaveten, ilacın
pazara sunulmasını takiben aşağıda listelenen advers etki vakaları çok seyrek bildirilmiştir.
Bağışıklık sistemi hastalıkları
Çok seyrek: Anafilaktik şok dahil aşırı duyarlılık.
Psikiyatrik hastalıklar
Çok seyrek: Agresyon, ajitasyon.
Sinir sistemi hastalıkları
Çok seyrek: Konvülsiyon
Göz hastalıkları
Çok seyrek: Görme bozukluğu.
Kardiyak hastalıklar
Çok seyrek: Palpitasyonlar.
Solunum, torasik ve mediastinal hastalıklar
Çok seyrek: Dispne.
Gastro-intestinal bozukluklar
Çok seyrek: Bulantı.
Hepato-bilier hastalıklar
Çok seyrek: Hepatit.
Deri ve derialtı doku bozuklukları
Çok seyrek: Anjiyonörotik ödem, sabit ilaç erüpsiyonu, kaşıntı, döküntü, ürtiker.
9Kas- iskelet bozuklukları, bağ dokusu ve kemik hastalıkları
Çok seyrek: Kas ağrısı (miyalji).
Araştırmalar
Çok seyrek: Kilo artışı, karaciğer fonksiyon testlerinde anormallik.
Montelukast
Montelukast genellikle iyi tolere edilir. Çoğunlukla hafif olan yan etkiler genellikle tedavinin
kesilmesini gerektirmemiştir. Montelukast ile bildirilen yan etki insidansı plasebo ile
benzerdir. Uzun süreli tedavilerde advers etki profilinde anlamlı bir değişiklik görülmemiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Astımlı 15 yaş ve üzeri hastalar
Sinir sistemi bozuklukları
Yaygın: Sersemlik, yorgunluk.
Solunum, göğüs bozuklukları ve mediastinal hastalıkları
Yaygın: Öksürük, burun tıkanıklığı, üst solunum yolu enfeksiyonu.
Gastrointestinal hastalıkları
Yaygın: Karın ağrısı, dispepsi, diş ağrısı, gastroenterit.
Deri ve deri altı doku hastalıkları
Yaygın: İsilik.
Kas iskelet bozuklukları, bağ doku ve kemik hastalıkları
Yaygın: Zayıflık.
Genel bozukluklar ve uygulama bölgesine ilişkin hastalıkları
Yaygın: Ateş, nezle benzeri semptomlar, travma.
Astımlı 6–14 yaş arası pediatrik hastalar
10Enfeksiyonlar ve enfestasyonlar
Yaygın: İnfluenza, viral enfeksiyon.
Kulak ve iç kulak hastalıkları
Yaygın: Otit.
Solunum, göğüs bozuklukları ve mediastinal hastalıkları
Yaygın: Farenjit, larenjit, sinüzit.
Gastrointestinal hastalıkları
Yaygın: Bulantı, diyare, dispepsi.
Genel bozukluklar ve uygulama bölgesine ilişkin hastalıkları
Yaygın: Ateş.
Astımlı 2–5 yaş arası pediyatrik hastalar
Enfeksiyonlar ve enfestasyonlar
Yaygın: İnfluenza, varisella.
Sinir sistemi hastalıkları
Yaygın: Baş ağrısı.
Göz hastalıkları
Yaygın: Konjonktivit.
Kulak ve içkulak hastalıkları
Yaygın: Otit, kulak ağrısı.
Solunum, göğüs bozuklukları ve mediastinal hastalıkları
Yaygın: Rinore, sinüzit, öksürük, pnömoni.
Gastrointestinal hastalıkları
Yaygın: Karın ağrısı, diyare, gastroenterit.
Deri ve deri altı doku hastalıkları
Yaygın: İsilik, egzema, deri döküntüsü.
11Genel bozukluklar ve uygulama bölgesine ilişkin hastalıkları
Yaygın: Ateş.
Mevsimsel alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıkları
Yaygın: Üst solunum yolu enfeksiyonu.
Mevsimsel alerjik rinitli 2–14 yaş arası pediyatrik hastalar
Sinir sistemi hastalıkları
Yaygın: Baş ağrısı.
Kulak ve içkulak hastalıkları
Yaygın: Otitis media.
Solunum, göğüs bozuklukları ve mediastinal hastalıkları
Yaygın: Farenjit, üst solunum yolu enfeksiyonu.
Pereniyal alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıkları
Yaygın: Sinüzit, üst solunum yolları enfeksiyonu, sinüs baş ağrısı, öksürük.
Genel bozukluklar ve uygulama bölgesine ilişkin hastalıkları
Yaygın: Epistaksis.
Araştırmalar
Yaygın: ALT artışı
Uyku hali durumunun görülme sıklığı plasebo ile benzerdir.
Pazarlama sonrası deneyim
Pazarlama sonrası kullanıma bağlı olarak aşağıdaki yan etkiler bildirilmiştir:
Aşırı duyarlılık reaksiyonları (anafilaksi, anjiyoödem, deri döküntüsü, kaşıntı, ürtiker ve çok
ender olarak hepatik eozinofilik infiltrasyon), rüya anormallikleri ve halüsinasyonlar, davranış
değişiklikleri, uyuklama, psikomotor hiperaktivite (iritabilite, agresif davranışları içeren
ajitasyon, huzursuzluk ve tremor), depresyon, uykusuzluk, parestezi/hipoestezi ve çok ender
nöbet; artralji, kas krampları dahil miyalji; kanama eğiliminde artış, çürüme; palpitasyon;
ödem; bulantı, kusma, dispepsi, diyare ve çok nadir olarak pankreatit. Çok nadir olarak
12kolestatik hepatit, hepatoselüler karaciğer hasarı ve karışık tip karaciğer hasarı montelukast
kullanımı ile raporlanmıştır.
Bu etkilerin çoğu başka ilaçların kullanımı, alkol kullanımına bağlı karaciğer hastalığında ya
da diğer hepatitler gibi diğer faktörlerle kombinasyon halinde söz konusu olabilir.
Montelukastla tedavi gören astım hastalarında çok nadir olarak, bazen Churg-Strauss
sendromu ile tutarlı vaskülit klinik özellikler gösteren, sistemik kortikosteroidlerle tedavi
edilen sistemik eozinofili görülebilir.
4.9. Doz aşımı ve tedavisi
DUAL-AİR ile henüz doz aşımı deneyimi yoktur.
Levosetirizin
Doz aşımının belirtileri erişkinlerde uyuşukluk; çocuklarda ise önce ajitasyon ve huzursuzluk,
ardından da uyuşukluk şeklinde ortaya çıkmaktadır. Bilinen belirli bir antidotu yoktur. Doz
aşımı meydana geldiğinde, semptomatik veya destekleyici tedavi önerilir. Alınmasının
üzerinden kısa bir süre geçmişse mide lavajı düşünülmelidir. Levosetirizin, hemodiyaliz ile
etkili bir şekilde atılamaz.
Montelukast
Montelukast ile doz aşımının tedavisi üzerine spesifik bir bilgi bulunmamaktadır. Kronik
astım çalışmalarında, yetişkin hastalara 22 hafta süreyle 200 mg/gün ve kısa dönem
çalışmalarında (yaklaşık 1 hafta süreyle) 900 mg/gün dozuna kadar montelukast uygulanmış
ve klinik açıdan önemli herhangi bir istenmeyen olay gözlenmemiştir.
Pazarlama sonrası deneyimlerde ve klinik çalışmalarda akut doz aşımları bildirilmiştir. Bu
bildirimler arasında çocuk ve yetişkinlerde günde 1000 mg’a kadar dozlarda montelukastın
uygulanımı ile akut doz aşımları da yer almaktadır. Yetişkinlerde ve pediyatrik hastalarda
gözlenen klinik ve laboratuar bulguları güvenlik profili ile uyumludur. Bu raporların çoğunda
advers etki yer almamaktadır. En sık gözlemlenen yan etkiler arasında karın ağrısı, susuzluk,
baş ağrısı, uyku hali, kusma ve psikomotor hiperaktivite yer almaktadır.
Montelukast ile doz aşımı durumunda bilinen bir antidot bulunmamaktadır. Doz aşımı
durumunda, emilmemiş maddenin gastrointestinal kanaldan uzaklaştırılması, hastanın klinik
gözlem altında tutulması ve gerektiğinde destekleyici tedavinin uygulanması uygun olur.
Montelukastın peritonal diyaliz veya hemodiyaliz yoluyla vücuttan uzaklaştırılıp
uzaklaştırılmadığı bilinmemektedir.
135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Piperazin türevleri ve lökotrien reseptör antagonistleri kombinasyonu
ATC Kodu: R06AK
Levosetirizin
Setirizinin (R) enantiyomeri olan levosetirizin, piperazin türevi, güçlü ve selektif bir periferik
H -reseptör antagonistidir. Sağlıklı gönüllülerde yapılan farmakodinamik çalışmalar, yarım
1
dozdaki levosetirizinin, hem ciltte hem de burunda setirizin ile eşdeğer aktiviteye sahip
olduğunu göstermektedir. 5 mg levosetirizin, histamin kaynaklı kabarıklık ve kızarıklıklarda
10 mg setirizine benzer inhibisyon göstermektedir. Levosetirizinin eozinofillerin cilt ve
akciğer hücrelerine transmigrasyonunu inhibe ettiği gösterilmiştir. Levosetirizinin vasküler
hücre adezyon molekülü-1 (Vascular cell adhesion molecule-1/VCAM-1) salınımını inhibe
ettiği, damar geçirgenliğini düzenlediği ve eozinofil migrasyonunu azalttığı gösterilmiştir.
EKG çalışmalarında, levosetirizinin QT intervali üzerinde etkilerinin olmadığı gösterilmiştir.
Montelukast
Montelukast, sisteinil lökotrien (CysLT) reseptörünü yüksek afiniteyle selektif olarak inhibe
eden, oral yoldan etkili bir lökotrien reseptör antagonistidir.
Sisteinil lökotrienler (LTC4, LTD4, LTE4) araşidonik asit metabolizma ürünleridir ve mast
hücresi ve eozinofiller dahil çeşitli hücrelerden salınan güçlü enflamatuar eikozanoidlerdir.
Bu eikozonoidler CysLT reseptörlerine bağlanır. CysLT tip-1 (CysLT1) reseptörü insan
solunum yollarında (havayolu düz kas hücreleri ve havayolları makrofajları) ve diğer
proinflamatuar hücrelerde (eozinofiller ve miyeloid kök hücreler dahil) bulunur. Astım ve
alerjik rinitin patofizyolojisi ve CysLT’ler arasında ilişki vardır. Astımda solunum yolu
ödemi, düz kas kontraksiyonu ve inflamasyonla selüler aktivitenin artışı gibi lökotrien aracılı
etkiler söz konusudur.
Alerjik rinitte, CysLT’ler hem erken hem de geç fazlı reaksiyonlar sırasında alerjene maruz
kaldıktan sonra burun mukozasından salgılanır ve alerjik rinitin semptomlarıyla ilişkilidir.
CysLT’lerin intranazal yoldan uygulanması sonucu, nazal solunum yolu direncinin ve nazal
tıkanma semptomlarının arttığı gösterilmiştir.
Montelukast, astıma bağlı enflamasyon parametrelerini anlamlı derecede iyileştiren, güçlü
oral yoldan etkin bir bileşiktir. Biyokimyasal ve farmakolojik biyoanalizlere dayanarak
14CysLT1 reseptörüne (prostanoid, kolinerjik veya β-adrenejik reseptör gibi diğer farmakolojik
açıdan önemli havayolu reseptörleri yerine) yüksek bir afinite ve seçicilikle bağlanır.
Montelukast herhangi bir agonist aktivite göstermeksizin CysLT1 reseptöründe LTC4, LTD4,
LTE4'ün fizyolojik etkilerini kuvvetle inhibe eder.
Levosetirizin / Montelukast
Persistan alerjik riniti olan 20 hasta ile yapılan 32 haftalık randomize, çift kör, plasebo
kontrollü, çapraz geçişli bir çalışmada, hastalara montelukast 10 mg/gün ve/veya levosetirizin
5 mg/gün veya plasebo verilmiştir. Uyku problemlerinin yanı sıra, yaşam kaliteleri tedaviye
başlamadan önce ve tedavinin son gününde Rinokonjunktivit Yaşam Kalitesi Ölçeği
kullanılarak değerlendirilmiştir. Çalışmada tedavi öncesi ortalama yaşam kalitesi skoru 2.58
(0.49) iken, plasebo tedavisi sonrasında 1.78 (0.46), levosetirizin tedavisi sonrasında 1.38
(0.42), montelukast tedavisi sonrasında 1.36 (0.37) ve montelukast ile birlikte levosetirizin
tedavisi sonrası ise 1.26 (0.39) gözlenmiştir. Persistan alerjik rinit tedavisinde, monoterapi ile
karşılaştırıldığında, kombine tedavi daha etkin gözlenmiştir.
Randomize, çift kör, plasebo kontrollü, çapraz geçişli bir çalışmada, persistan alerjik riniti
olan hastalara levostirizin (5 mg/gün), montelukast (10 mg/gün), plasebo veya levosetirizin ve
montelukast kombinasyonu verilmiştir. Tedavi süreci 2 haftalık arınma periyoduna
ayrılmıştır. Tedavi öncesinde ve tedavinin son gününde semptom skorlama, deri prick testleri,
spirometri, rinometri ve nazal lavaj uygulanmıştır. Eozinofil katyonik protein seviyeleri nazal
lavaj ortalamaları ile değerlendirilmiştir. Ortalama SD total başlangıç nazal semptom skoru
tedaviden önce 7.95+/-0.68 iken levosetirizinle 3.02+/-0.64, montelukastla 3.44+/-0.55 ve
montelukast/levosetirizin kombine kullanımında 2.14+/-0.39 bulunmuştur. Nazal
semptomlarda en büyük iyileşme kombinasyon tedavisinden sonra oluşmuştur. Eozinofil
katyonik protein seviyelerinde düşüş en iyi montelukastın levosetirizin ile kombine
kullanımında elde edilmiştir.
5.2. Farmakokinetik özellikler
Genel özellikler
DUAL-AİR, oral olarak verildikten sonra, levosetirizin ve montelukast doruk plazma
konsantrasyonlarına 3 saat sonra ulaşmaktadırlar.
15Levosetirizin
Emilim:
Levosetirizin, oral yolla alındığında hızla ve büyük oranda emilir. Tepe plazma
konsantrasyonuna doz alımından 0.9 saat sonra ulaşır. Kararlı duruma 2 saat sonra ulaşır.
Besinler levosetirizinin emilimini etkilemez.
Dağılım:
Levosetirizinin insanlarda doku dağılımına ve kan-beyin bariyerini aşmasına dair bilgi
bulunmamaktadır. Rat ve köpeklerde, en yüksek doku konsantrasyonu karaciğer ve
böbreklerde, en düşük olanı ise santral sinir sistemi kompartımanında saptanmıştır.
Levosetirizin plazma proteinlerine %90 oranında bağlanır. Dağılım hacmi 0.4 l/kg
olduğundan, dağılımı sınırlıdır.
Biyotransformasyon:
İnsanlarda levosetirizin biyotransformasyon oranı dozun %14’ünden azdır ve bu nedenle
genetik polimorfizmden veya enzim inhibitörlerinin eş zamanlı alımından kaynaklanan
farkların ihmal edilebilir olması beklenmektedir. Metabolik yolaklar, aromatik oksidasyonu,
N- ve O- dealkilasyonu ve taurin konjugasyonunu kapsar. Dealkilasyon yolaklarında birincil
olarak CYP 3A4 ile düzenlenirken; aromatik oksidasyon, çoklu ve/veya tanımlanmamış CYP
izoformlarını içerir. Levosetirizin 5 mg oral doz ile ulaşılan doruk konsantrasyonların üstünde
bile 1A2, 2C9, 2C19, 2D6, 2E1 ve 3A4 CYP izoenzimlerinin aktiviteleri üzerinde herhangi
bir etki göstermemiştir.
Düşük metabolizması ve metabolik inhibisyon potansiyelinin yokluğundan dolayı,
levosetirizin diğer maddelerle, diğer maddelerin de levosetirizin ile etkileşimi beklenmez.
Eliminasyon:
Yetişkinlerdeki plazma yarılanma ömrü 7.9 ± 1.9 saattir. Küçük çocuklarda yarılanma ömrü
daha kısadır. Yetişkinlerde ortalama görünür toplam vücut klerensi 0.63 ml/dk/kg’dır.
levosetirizin ve metabolitlerinin başlıca eliminasyon yolu idrardır, dozun ortalama %85.4'ü
idrarla vücuttan atılır. Dozun sadece %12.9’u dışkı yoluyla atılmaktadır. Levosetirizin hem
glomerül filtrasyonu, hem de aktif tübüler sekresyonla vücuttan atılır.
16Doğrusallık/Doğrusal olmayan durum:
Levosetirizinin farmakokinetiği, denekler arası değişkenliği düşük, doz ve zamandan
bağımsız olarak doğrusaldır. Emilim ve atılım süreci esnasında hiç bir kiral ters çevirme
ortaya çıkmamaktadır.
Montelukast
Emilim:
Montelukast oral uygulamayı takiben hızla emilir. Yetişkinlerde 10 mg montelukast
uygulamasının ardından ortalama plazma doruk konsantrasyonuna (C ) 3–4 saat içinde
maks
ulaşılır. Ortalama oral biyoyararlanım %64’dür. Oral biyoyararlanım ya da C , standart
maks
sabah kahvaltısından etkilenmez.
Açlık koşullarında 5 mg montelukast uygulamasını takiben C ’a ortalama 2–2.5 saat sonra
maks
ulaşılır. Ortalama biyoyararlanım, açlık durumunda %73 ve standart sabah kahvaltısından
sonra %63’dür.
4 mg montelukast için ortalama C ’a 2–5 yaş pediyatrik hastalara açlık durumunda
maks
uygulandıktan sonraki 2 saat içinde ulaşılır. 10 mg montelukast alan yetişkinlere göre
ortalama C %66 daha fazla ve ortalama C daha düşüktür.
maks min
4 mg oral granül, yetişkinlere açlık koşulunda uygulandığında, 4 mg çiğneme tableti ile
biyoeşdeğerdir. Granül formülasyonunun elma püresi ile birlikte kullanılmasıyla montelukast
farmakokinetiği üzerinde klinik olarak anlamlı bir etki görülmemiştir. 6 ay-12 ay arası
bebeklerde 4 mg oral granül uygulamasını takiben C ’a 2 saat içinde ulaşılır. Bu yaş
maks
grubunda C 10 mg montelukast alan yetişkinlere göre yaklaşık 2 kat daha fazladır.
maks
Yağ oranı yüksek bir sabah diyeti montelukast oral granülün EAA’sını etkilememekle birlikte
yemek C ’ı %35’e kadar azaltmakta ve T 2.3 ± 1.0 saat ila 6.4 ± 2.9 saat uzamaktadır.
maks maks
Dağılım:
Montelukast %99’dan fazlası plazma proteinlerine bağlanır. Montelukastın kararlı durum
dağılım hacmi ortalama 8–11 litredir. Hayvan çalışmalarında kan–beyin bariyerini minimal
oranda geçtiği gösterilmiştir. Ayrıca son dozdan 24 saat sonra diğer dokulardaki
konsantrasyonları da minimal düzeyde olmuştur.
Biyotransformasyon:
Montelukast geniş oranda metabolize olur. Terapötik dozlarla yapılan çalışmalarda, erişkin ve
çocuk hastalarda montelukast metabolitlerinin plazma konsantrasyonları kararlı durumda
saptanamaz düzeydedir.
17Yapılan in vitro çalışmalar sitokrom P450 3A4, 2A6 ve 2C9 enzimlerinin montelukast
metabolizmasında yer aldığını göstermiştir.
Eliminasyon:
Sağlıklı yetişkinlerde montelukastın plazma klerensi ortalama 45 mL/dk’dır. Oral uygulamayı
takiben radyoaktif işaretli montelukast 5 gün içinde %86 oranında fekal ve <%0.2 oranında
idrar içinde elde edilmiştir. Montelukast ve metabolitleri vücuttan hemen hemen tümüyle
safra yoluyla atılmaktadır.
Doğrusallık/Doğrusal olmayan durum:
Plazma eliminasyon yarı ömrü ise 2.7–5.5 saattir. Montelukast farmakokinetiği 50 mg oral
dozlara kadar hemen hemen doğrusaldır. Günde 1 kez 10 mg günlük dozu ile ana ilaçta az
miktarda (%14) birikme mevcuttur.
Hastalardaki karakteristik özellikler
Böbrek yetmezliği:
Montelukast ya da metabolitleri idrar ile atılmadığı için böbrek yetmezliği olan hastalarda
değerlendirme yapılmamıştır. Bu hastalarda doz ayarlaması gerekmemektedir.
Orta veya ciddi böbrek fonksiyon bozukluğu olan hastalarda levosetirizin dozu ve uygulama
sıklığı azaltılmalıdır.
Karaciğer yetmezliği:
Hafiften orta dereceye kadar karaciğer yetmezliği ve sirozlu hastalar ile yapılan çalışmada 10
mg tek oral dozu takiben montelukastın metabolizması azalmakta ve bu EAA’nın %41 (%90
CI=%7, %85) oranında daha yüksek olmasına neden olmaktadır. Sağlıklı gönüllülerle
karşılaştırıldığında montelukast eliminasyonu biraz uzamaktadır (ortalama yarılanma ömrü,
7.4 saat).
Hafiften orta dereceye kadar karaciğer yetmezliği olan hastalarda doz ayarlaması
gerekmemektedir. Şiddetli karaciğer yetmezliği ya da hepatitli hastalarda herhangi bir çalışma
yapılmamıştır.
Levosetirizin esas olarak değişmeden böbrekler tarafından atıldığı için tek başına karaciğer
fonksiyon bozukluğu olan hastalarda levosetirizin klerensinin anlamlı derecede azalması
muhtemel değildir.
18Geriyatrik hastalar:
Montelukastın tek 10 mg’lık oral doz için farmakokinetik profil ve oral biyoyararlanımı yaşlı
ve genç hastalarda benzerdir. Plazma yarılanma ömrü yaşlılarda biraz daha uzun olmakla
birlikte doz ayarlaması gerekmemektedir.
Levosetirizin dozu yaşlı hastalarda böbrek fonksiyonunun durumuna göre ayarlanmalıdır.
Pediyatrik hastalar:
Levosetirizinin yarı ömrü, yetişkinlere kıyasla çocuklarda daha kısadır.
5.3. Klinik öncesi güvenlilik verileri
Levosetirizin
Levosetirizin için preklinik veriler; güvenlilik farmakolojisi, tekrarlayan doz toksisitesi,
genotoksisite, karsinojenik potansiyel ve üreme toksikolojisi ile ilgili geleneksel çalışmaların
temelinde insanlar için özel bir tehlikeyi ortaya çıkartmamıştır.
Montelukast
Karsinojenite çalışmalarında 2 yıllık Sprague–Dawley sıçanlarında ya da 92 haftalık farelerde
sırasıyla 200 mg/kg/gün ya da 100 mg/kg/gün gavaj yoluyla verilen dozlarda tumorijenite
bulgusuna rastlanmamıştır. EAA’ya karşı zaman eğrisinde öngörülen maruziyet yetişkin ve
çocuklar için sırasıyla maksimum önerilen oral dozun 120 ve 75 katıdır. Farelerde hesaplanan
maruziyet yetişkin ve çocuklar için EAA sırasıyla maksimum önerilen oral dozun 45 ve 25
katıdır. Montelukast için şu metotlarla herhangi bir mutajenik ya da klastojenik aktivite
tanımlanmamıştır: mikrobiyal mutajenez metodu, V-79 memeli hücre mutajenez metodu,
sıçan hepatositlerinde alkali elüsyon metodu, Çin hamster over hücrelerinde kromozomal
kırılma metodu ve farelerde in vivo kemik iliği kromozomal kırılma metodu.
Dişi sıçanlarda 200 mg/kg doz (yetişkinlerde maksimum önerilen günlük oral dozun yaklaşık
70 katı EAA) fertilitede azalmaya yol açsa da 100 mg/kg’lık dozlarda (yetişkinlerde
maksimum önerilen günlük oral dozun yaklaşık 20 katı EAA) fertilitede herhangi bir
değişiklik gözlenmemiştir. Montelukast, erkek sıçanlarda 800 mg/kg (yetişkinlerde
maksimum önerilen günlük oral dozun yaklaşık 160 katı EAA) kadar fertilite üzerine
herhangi bir etki göstermemiştir.
196. FARMASÖTİK ÖZELLİKLER
6.1. Yardımcı maddelerin listesi
Sorbitol powder (E420)
Sodyum bikarbonat
6.2. Geçimsizlikler
Bilinen herhangi bir geçimsizliği yoktur.
6.3. Raf Ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
30 ve 90 Saşe PE/Aluminyum/Kuşe Kağıtta kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
207. RUHSAT SAHİBİ
Mentis İlaç San Tic. Ltd. Şti.
Florya Caddesi Florya İş Merkezi
B Blok No:88/6 Bakırköy/İST
Tel No: 0 212 481 79 52
Faks No: 0 212 481 79 52
e-mail: info@mentisilac.com.tr
8. RUHSAT NUMARASI(LARI)
231/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.05.2011
Ruhsat yenileme tarihi:
10. KÜB’ÜN YENİLENME TARİHİ
21