1 KULLANMA TALİMATI  
 
 HARVONI
® 90 mg/400 mg film kaplı tablet  
Ağız yoluyla alınır . 
 
Etkin maddeler: Her film kaplı tablet 90 mg l edipasvir  ve 400 mg sofosbuvir içerir.  
 
Yardımcı maddeler: Tablet çekirdeği:  Kopovidon, laktoz monohidrat  (sığır sütünden elde 
edilen laktoz) , mikrokristalin selüloz, kroskarmelloz sodyum, kolloidal silikon dioksit, 
magnezyum stearat. Kaplama maddesi: Kısmen hidrolize polivinil alkol, titanyum d ioksit, 
makrogol 3350, talk, gün batımı sarısı FCF (E110) alüminyum lake. 
 
 
 
 
 
 
 
 
 
 
 
 
 
 
 
 
 
Bu Kullanma Talimatında: 
 1. HARVONI nedir ve ne için kullanılır?  
2. HARVONI’y i kullanmadan önce dikkat edilmesi gerekenler  
3. HARVONI nasıl kullanılır?  
4. Olası yan etkiler nelerdir ? 
5. HARVONI’ni n saklanması  
 Başlıkları yer almaktadır.  
 
1. HARVONI  nedir ve ne için kullanılır?  
 HARVONI  tek bir tablet içinde etkin madde olarak  ledipasvir ve sofosbuvir içeren bir ilaçtır.  
Bu ilaç yetişkinlerde ve 12 yaşından 18 yaşına kadar olan ergenlerde kronik (uzun süreli) 
hepatit C virüsü enfeksiyonu tedavisinde kullanılır . 
 Hepatit C, karaci ğeri enfekte eden bir virüstür. İlaç içinde bulunan bu etkin maddeler virüsün 
büyümesi ve kendini yenilemesini sağlayan iki farklı proteini bloke ederek ve enfeksiyonun vücuttan kalıcı olarak atılmasına olanak sağlamak üzere birlikte çalışırlar.  
 
HARVONI , bazen, başka bir ilaç olan, hepatit C virüsünün çoğalmasını önleyen ribavirin ile 
birlikte alınır.  
 
HARVONI  ile birlikte alacağınız diğer ilaçların kullanma talimatlarını da okumanız çok 
önemlidir. İlaçlarınızla ilgili sorularınız varsa, lütfen doktorunuza veya eczacınıza sorunuz . 
 Bu ilacı  kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir; başkalarına vermeyiniz.  
• Bu ilacın kullanımı sırasında, doktora veya hastaneye git tiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 2 Film kaplı tabletler turuncu renkte, elmas şeklinde tabletlerdir, bir yüzünde “GSI”, diğer 
yüzünde ise “7985” damgası bulunur. Tablet yaklaşık 19 mm x 10 mm boyutundadır. 
 
Her şişede tabletlerinizin korunması için bir silika jel desikan (kurutma ajanı) bulunur ve 
şişeden çıkarılmamalıdır. Silika jel desikan ayrı bir poşet içinde veya bir kutuda bulunur ve 
yutulmamalıdır.  
 
Şu ambalaj boyutları bulunm aktadır: 1 şişe 28 film kaplı tablet içeren kutular ve 84 (28’lik 3 
şişe) film kaplı tablet içeren kutular. Tüm ambalaj boyutları piyasaya sürülmemiş olabilir.  
 
2. HARVONI ’yi kullanmadan önce dikkat edilmesi gerekenler  
 
HARVONI ’yi aşağıdaki durumlarda KULLANMAYINIZ. 
 
• Eğer, ledipasvir, sofosbuvir veya bu ilacın diğer bileşenlerinden (bu kulla nma talimatının 
en başında listelenmiştir) herhangi birine karşı alerjiniz varsa . 
 
• Eğer aşağıdaki ilaçlardan birini alıyorsanız;  
 
o rifampisin ve rifabutin (tüberküloz dahil enfeksiyonları tedavi etmek için 
kullanılan antibiyotikler)  
o sarı kantaron   (depresyonu tedavi etmek için kullanılan bitkisel bir ilaç);  
o karbamazepin, fenobarbital ve fenitoin (epilepsiyi tedavi etmek ve nöbetleri 
önlemek  için kullanılan bir ilaç);  
o rosuvastatin (yüksek kolesterol tedavisinde kullanılan bir ilaç).  
 
Bu durumlardan herhangi biri  sizin için geçerliyse,  HARVONI ’yi almayınız ve hemen 
doktorunuza söyleyiniz.  
 
HARVONI ’yi aşağıdaki durumlarda DİKKATLİ KULLANINIZ. 
 
Aşağıdaki durumlardan herhangi biri sizde mevcutsa, doktorunuzla konuşun. Bu durumlar 
HARVONI ile tedaviye başlamadan önce değerlendirilecektir.  
Eğer;  
• Hepatit C haricinde diğer karaciğer sorunlarınız varsa;  örneğin  
o Karaciğer nakli bekleme listesinde iseniz,  
o Hepatit B virüsü enfeksiyonunuz varsa ya da hepatit B virüsü ile daha önce 
enfekte olduysanız, bu durumda doktorunuz sizi yakından izlemek isteyebilir;  
• Böbrek sorunlarınız varsa  veya böbrek diyalizine giriyorsanız. HARVONI ’nin 
şiddetli böbrek sorunları olan hastalardaki etkileri tam olarak test edilmediğinden;   
• HIV enfeksiyonu tedavisi görüyorsanız , doktorunuz sizi daha yakından izlemek 
isteyebilir.  
 
Şu durumlarda, HARVONI almadan önce doktorunuzla veya eczacınızla konuşun:  
• Düzensiz kalp atışlarını tedavi etmek için halihazırda amiodaron maddesini içeren ilacı 
almaktaysanız veya son bir kaç ayda amiodaron kullandıysanız, kalp atışınızın yaşam ı 
tehdit edici bir şekilde yavaşlamasına neden olabileceğinden . Doktorunuz bu ilacı 
kullanmış olmanız durumunda , farklı tedaviler düşünebilir. HARVONI ile tedavi 
gerekiyorsa, ek kalp izleme gerekebilir.  
• Diyabetiniz varsa. HARVONI’ye başladıktan sonra diyabet ilacınızın kullanımında ayarlama ve/veya kan glukoz seviyelerinizin yakından izlenmesine ihtiyacınız olabilir. HARVONI benzeri ilaçların tedavisine başlayan bazı diyabetik hastalar kanda düşük şeker düzeyi (hipoglisemi) yaşamıştır.  
 3 Halihazırda kalp sorunları için ilaç kullanmaktaysanız veya son aylarda kalp sorunları için 
ilaç kullandıysanız ve tedavi sırasında şunları yaşarsanız hemen doktorunuza söyleyin: 
• yavaş veya düzensiz kalp atışı veya kalp ritmi sorunları;  
• nefes darlığı  veya mevcut nefes darlığının kötüleşmesi;  
• göğüs ağrısı;  
• sersemlik hissi  
• çarpıntı  
• fenalaşır gibi olma veya fenalaşma  
 
Kan testleri  
Doktorunuz HARVONI tedavinizden önce, tedavi sırasında ve sonrasında kan testleri 
yapacaktır. Böylece,  
• Doktorunuz HARVONI’yi almanız gerekip gerekmediğine ve ne kadar süre almanız 
gerektiğine karar verebilecek,  
• Doktorunuz tedavinizin işe yaradığını ve hepatit C virüsünden temizlendiğinizi 
doğrulayabilecektir.  
Bu uyarılar, geçmişteki herhangi dönemde dahi olsa sizin için geçerliyse lütfen doktorunuza 
danışınız.  
 HARVONI ’nin yiyecek ve içeçek ile kullanılması  
HARVONI  yiyecekle beraber veya aç karnına alınabi lir. 
 Hamilelik  
İlacı kullanmadan önce doktorunuza veya eczacınıza danışınız. 
HARVONI’nin gebelikteki etkileri bilinmemektedir. Gebeyseniz, gebe olduğunuzu 
düşünüyor veya gebe kalmayı planlıyorsanız bu ilacı almadan önce doktorunuza danışınız.  
 
HARVONI , ribavirin ile birlikte alınıyorsa gebelikten kaçınılmalıdır. Ribavirin kullanma 
talimatındaki "Gebelik" bölümünü çok dikkatli okumanız çok önemlidir. Ribavirin doğmamış bebeklere çok zararlı olabilir . Bu nedenle, herhangi bir gebelik oluşma olasılığı söz konusuysa 
siz veya eşiniz cinsel aktivite sırasında ekstra önlem almalısınız.  
• Siz veya eşiniz ribavirin ile birlikte HARVONI tedavisi  esnasında ve sonrasında etkili 
bir doğum kontrol yöntemi kullanmalısınız. Ribavirin kullanma talimatında “Hamilelik ” 
bölümünü çok dikkatle okumanız çok önemlidir. Sizin için en uygun ve etkili bir doğum 
kontrol yöntemi için doktorunuza danışınız . 
• HARVONI  ve ribavirin tedavisi sırasında veya sonrasındaki aylarda gebe kalırsanız 
veya eşiniz gebe kalırsa hemen doktorunu za başvurmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 
Emzirme  
İlacı kullanmadan önce doktorunuza veya eczacınıza danışınız.  
HARVONI tedavisi sırasında emzirmeyiniz. HARVONI’nin iki etkin maddesi olan 
ledipasvir veya sofosbuvir’in insanlarda anne sütüne geçip geçmediği bilinmemektedir. 
 Araç ve makine kullanımı  
HARVONI’yi aldıktan sonra yorgun hissediyorsanız , konsantrasyon gere ktiren aktivitelerde 
bulunmamalısınız, örneğin araba kullanmayın, bisiklete binmeyin veya makine 
kullanmayınız . 4  
HARVONI ’nin içeriğinde bulunan bazı yardımcı maddeler hakkında önemli bilgiler  
HARVONI, laktoz monohidrat içerir.  
•  Eğer doktorunuz tarafından bazı şekerlere karşı intoleransınız olduğu 
söylenmişse, bu tıbbi ürünü almadan önce doktorunuzla temasa geçiniz.  
 
HARVONI, alerjik reaksiyonlara yol açabilen gün batımı sarısı FCF (E110) içerir.  
• “E110” olarak da adlandırılan gün batımı sarısı FCF’ e karşı alerjiniz varsa, bu ilacı 
almadan önce doktorunuza söyleyiniz.  
 
Diğer ilaçlar ile birlikte kullanımı  
 Eğer reçeteli yada reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz. Bu, bitkisel ürünleri ve reçetesiz alınan ilaçları da kapsamaktadır.  
 Vitamin K antagonisti olarak adlandırılan varfarin ve diğer benzer ilaçlar kan inceltici olarak 
kullanılmaktadır. Doktorunuz kanınızın ne kadar iyi pıhtılaştığını kontrol etmek için kan testlerinizin sıklığını arttırmayı gerekli görebilir.  
 Hepatit C tedavisi ile karaciğer fonksiyonunuz değişebilir ve bu nedenle di ğer ilaçları etkileyebilir 
(örneğin, bağışıklık sistemini baskılamak için kullanılan ilaçlar gibi). Aldığınız bu diğer ilaçları doktorunuzun yakından izlemeye ihtiyacı olabilir ve HARVONI’ye başladıktan sonra doz ayarlaması yapabilir.  
 Eğer başka ilaçlar alma konusunda emin değilseniz, doktorunuzla veya eczacınızla konuşunuz . 
 
Aşağıdaki durumlarda HARVONI ’yi almayın ız: 
 
HARVONI  haricinde sofosbuvir içeren başka bir ilaç alıyorsanız.  
 
Aşağıdaki ilaçlar dan herhangi birini  aldığınızda bunu doktorunuza veya eczacınıza 
söyleyiniz:  
• Kalp ritim bozukluklarının tedavisinde kullanılan amiodaron;  
• HIV enfeksiyonu tedavisinde kullanılan  tenofovir disoproksil fumarat veya tenofovir 
disproksil fumarat içeren herhangi başka bir ilaç;  
• Kalp rahatsızlıklarının tedavisinde kullanılan digoksin;  
• Kan inceltici olarak kullanılan dabigatran; 
• Yüksek kolesterol tedavisinde kullanılan statin grubu ilaçlar;  
• rifapentin  (tüberküloz dahil çeşitli enfeksiyonların tedavisinde kullanılan antibiyotik);  
• okskarbazepin (epilepsi tedavisinde ve nöbetlerin önlenmesinde kullanılan ilaç).;  
• tipranavir  (HIV enfeksiyonu tedavisinde kullanılan bir ilaç).  
 
HARVONI ’yi bu ilaçlardan herhangi biriyle alıyor olmak  ilaçların doğru şekilde etki 
göstermesini engelleyebilir  ya da  yan etkileri kötüleştirebilir . Bazı durumlarda doktorunuz 
size farklı bir ilaç verebilir veya aldığınız ilacın dozunu ayarlayabilir.  
 
Mide ülserleri, mide yanması veya asit reflü tedavisinde kullanılan ilaçlar  alıyorsanız , 
doktor veya eczacınıza danışınız. Örneğin:  
• Antasitler (alüminyum /magnezyum  hidroksit veya kalsiyum karbonat). Bunlar 
HARVONI ’den 4 saat önce veya 4 saat sonra alınmalıdır.  
• Proton pompası inhibitörleri (omeprazol, lansoprazol, rabeprazol, pantoprazol ve 
esomeprazol gibi ). Bunlar HARVONI  ile aynı anda alınmalıdır. Proton pompası 
inhibitörlerini HARVONI ’den önce almayınız. Doktorunuz başka bir ilaç yazabilir veya 5 kullanmakta olduğunuz ilacın dozunu ayarlayabilir.  
• H2-reseptör antagonisti (famotidin, simetidin, nizatidin veya ranitidin gibi).  Doktorunuz 
başka bir ilaç yazabilir veya kullanmakta olduğunuz ilacın dozunu ayarlayabilir .  
 
Bu ilaçlar kanınızdaki ledipasvir miktarını azaltabilir. Bu ilaçlardan birini alıyorsanız, 
doktorunuz mide ülserleri, mide yanması veya asit reflü için farklı bir ilaç verecek veya 
almakta olduğunuz ilacı nasıl ve ne zaman almanız gerektiği hakkında tavsiyelerde 
bulunacaktır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. HARVONI  nasıl kullanılır?  
 Uygun kullanım ve doz/uygulama sıklığı için talimatlar:  
Bu ilacı her zaman tam olarak doktorunuzun size söylediği şekilde alın ız. Emin değilseniz 
doktorunuza veya eczacınıza danışınız. 
 
Önerilen doz 
HARVONI, doktorunuzun önerdiği şekilde alınmalıdır.  Önerilen doz, günde bir kez 1 
film kaplı tablettir .  Doktorunuz HARVONI’yi ne kadar süreyle almanız gerektiğini 
söyleyecektir.  
 
Uygulama yolu ve metodu: 
Tableti bütün halde tek başına veya yemekle birlikte yutunuz. Tadı çok acı olduğundan, 
tableti çiğnemeyiniz, ezmeyiniz veya parçalamayınız. Tablet yutma konusunda sorunlarınız 
varsa, bunu bir doktora veya eczacıya söyleyiniz. 
  
Bir antasit alıyorsanız , HARVONI ’den en az 4 saat önce veya en az 4 saat sonra alınız.  
 Proton pompası inhibitörü alıyorsanız , proton pompası inhibitörünü HARVONI  ile aynı 
anda alınız. HARVONI ’den önce almayınız. 
 HARVONI  aldıktan sonra hastalanırsanız (kusarsanız) , kanınızdaki HARVONI  miktarını 
etkileyebilir.  HARVONI ’nin daha az etkili olmasına sebep olabilir.  
• HARVONI  aldıktan sonra 5 saatten az  bir süre içinde kusarsanız, başka bir doz alınız.   
• HARVONI  aldıktan 5 saatten daha uzun  süre sonra kusarsanız planlanan sonraki 
dozunuza kadar başka bir doz almanız gerekmez.  
 
Değişik yaş grupları:  
 
Çocuklarda kullanımı: Bu ilacı 12 yaşın altındaki çocuklara vermeyiniz. H ARVONI ’nin 
çocuklarda ki kullanımı henüz araştırılmamıştır.  
 
Yaşlılarda kullanım ı: Yaşlı hastalar için doz ayarlaması gerekli görülmemektedir.  
 
Özel kullanım durumları:  
 
Böbrek yetmezliği : Hafif veya orta derecede böbrek yetmezliği olan hastalar için HARVONI  
doz ayarlaması gerekli görülmemektedir. Şiddetli böbrek yetmezliği bulunan hastalarda ve 
diyaliz gerektiren son evre böbrek hastalığı bulunan hastalarda güvenlilik verileri sınırlıdır.  
Bu hastalarda diğer ilgili  tedavi seçenekleri bulunmuyorsa, doz ayarlaması yapılmadan 
HARVONI kullanılabilir. Y ukarıda bahsedilen böbrekle ilgili durumların herhangi birisi için 
daha önce bir tanı aldıysanız, doktorunuzla konuşunuz . 6  
Karaciğer yetmezliği : Hafif, orta veya şiddetli karaciğer yetmezliği olan hastalar için 
HARVONI  doz ayarlaması gerekli değildir . Tedavi yönetimi çok zor, ileri evre karaciğer 
yetmezliği olan hastalarda HARVONI ’nin güvenliliği ve etkililiği belirlenmiştir.   
 
Eğer HARVONI ’nin  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla HARVONI  kullandıysanız  
 
Kazara önerilen dozdan fazlasını alırsanız, tavsiye için doktorunuza veya en yakındaki acil 
servise başvurunuz . Ne aldığınızı kolayca açıklayabilmeniz için tablet şişesini yanınızda 
bulundurunuz . 
 
HARVONI ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
HARVONI ’yi kullanmayı unutursanız  
Unutulan dozları dengelemek için çift doz almayınız . 
 
Bu ilacın dozunun atlanmaması önemlidir.  
Bir dozu atlarsanız , HARVONI’yi en son aldıktan sonra ne kadar zaman geçtiğini hesaplayın:  
• HARVONI ’yi normalde aldığınız saatten sonraki  18 saat içinde fark ederseniz,  
dozunuzu en kısa sürede almalısınız. Ardından sonraki dozu normal zamanında 
almalısınız.  
• HARVONI ’yi normalde aldığınız saatten sonraki  18 saatten daha uzun bir süre sonra 
fark ederseniz, bekleyin ve normal zamandaki sonraki dozu alınız. Çift doz almayın ız 
(birbirine yakın iki doz).  
 
HARVONI  ile tedavi sonlandırıldığındaki oluşabilecek etkiler  
  
HARVONI ’yi almayı kesmeyin iz 
Doktorunuz söylemediği sürece bu ilacı almayı bırakmayın ız. İla ca hepatit C 
enfeksiyonunuzu tedavi edebilme şansı vermek için tedavi kürünü eksiksiz tamamlamak çok 
önemlidir.  
 
Bu ilacın kullanımıyla ilgili başka sorularınız varsa, doktorunuza veya eczacınıza sorunuz . 
4. Olası yan etkiler nelerdir?  
 Tüm ilaçlar gibi HARVONI ’nin içeriğinde bulunan maddelere duyarlı olan kişilerde yan 
etkiler olabilir . Eğer HARVONI  kullanıyorsanız, aşağıdaki yan etkilerden biri ya da birkaçı 
görülebili r: 
 Aşağıdakilerden biri olursa, HARVONI’yi kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz: 
• Yüz, dudaklar, dil veya boğazın şişmesi (anjiyoödem).  
 
Eğer bunlardan biri sizde mevcut ise, sizin HARVONI’ye karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir.  
Yaygın:  10 hastanın birinden az , fakat 100 hastanın birinden fazla görülebilir.  
Yaygın olmayan:  100 hastanın birinden az , fakat 1.000 hastanın birinden fazla görülebilir.  7 Seyrek:  1.000 hastanın birinden az fakat 10.000 hastanın birinden fazla görülebilir.  
Çok se yrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz doktorunuza söyleyiniz:  
Çok yaygın  
• Baş ağrısı  
• Yorgunluk  
 
Yaygın  
• Döküntü 
 Bunlar HARVONI  'nin hafif yan etkileridir.  
 HARVONI tedavisi sırasında görülebilecek diğer etkiler  
Aşağıdaki yan etkilerin sıklığı bilinmemektedir.  
• Yüz, dudaklar, dil veya boğazın şişmesi (anjiyoödem).  
 Düzensiz kalp atışlarını tedavi etmek için kullanılan amiodaron maddesini içeren ila çla 
kullanıldığında, kalp atışının yaşamı tehdit edici bir şekilde yavaşlamasına neden olabil ir. 
 Sofosbuvir ile tedavi esnasında görülebilecek diğer etkiler:  
Aşağıdaki yan etkilerin sıklığı bilinmemektedir.  
• Ağızda, gözlerde ve/veya genital bölgede su toplaması, nezle benzeri belirtiler, ateşin 
eşlik edebileceği soyulan deri ile geniş alana yayılmış şiddetli bir döküntü (Stevens -Johnson 
sendromu).  Herhangi bir yan etki ciddileşirse doktorunuza bildiriniz.  
 Yan etkilerin raporlanması:  
Kullanma Talimatında yer alan veya almayan herhangi bi r yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
5. HARVONI ’nin saklanması  
 
HARVONI ’yi çocukların göremeyeceği, erişemeyeceği yerlerde ve ambalajında saklayınız.  
 
Son kull anma tarihiyle uyumlu olarak kullanınız.  
 
Ambalajdaki son kullanma tarihinden sonra HARVONI’yi kullanmayınız.  
 
Son kullanma tarihi belirtilen ayın son gününü ifade eder.  
 
25°C’nin altındaki oda sıcaklığında saklayınız.  
 8 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
Gilead Sciences İlaç Tic. Ltd. Şti.  
İçerenköy Mah. Umut Sk. Quick Tower Sitesi No: 10-12 İç Kapı No:  21  
Ataşehir /İstanbul  
Tel: 0216 559 03 00  
   
Üretim Yeri : 
Gilead Sciences  Ireland UC  
IDA Business & Technology Park  
Carrigtohill  
County Cork İrlanda  
 
Bu kullanma talimatı .../.../.... tarihinde onaylanmıştır.  