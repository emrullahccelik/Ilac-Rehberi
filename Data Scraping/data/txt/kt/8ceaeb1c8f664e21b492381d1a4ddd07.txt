1 KULLANMA TALİMATI  
 
FUNGOSTATİN 100.000 U/ml oral süspansiyon için toz  
 
Ağız  yoluyla alınır . 
 
• Etkin madde:  1 ml  süspansiyonda 100.000 ünite Nistatin içerir.  
 
• Yardımcı madde ler: Avicel CL 611, metil paraben  (E218) , propil paraben (E216) , sitrik 
asit anhidrit, sodyum benzoat, mikrokristallin selüloz PH 105, kroskarmelloz sodyum, 
sodyum sakkarin, rafine şeker, PVP K30, aerosil 200, toz muz aroması . 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız . 
• Bu ilaç kişisel olarak sizin için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız. 
 
 
Bu Kullanma Talimatı nda:  
 
1. FUNGOSTATİN nedir ve ne için kullanılır?  
2. FUNGOSTATİN’i kullanmadan önce dikkat edilmesi gerekenler  
3. FUNGOSTATİN nasıl kullanılır?  
4. Olası yan etkiler nelerdir? 
5. FUNGOSTATİN 'in saklanması  
 
Başlıkları yer almaktadır.  
 
1. FUNGOSTATİN nedir ve ne için kullanılır?  
 
FUNGOSTATİN’in her 1ml’si 100.000 ünite nistatin içerir.  
 
FUNGOSTATİN 48 dozluk 50 ml’lik, plastik kapaklı, bal renkli cam şişelerde, damlalıklı 
kapak ile birlikte bulunur. 
Kullanım öncesinde sarı renkli granüller halindedir. Kullanım  için hazırlandığı zaman ise sarı 
renkli süspansiyon haline gelir.  
 
FUNGOSTATİN antienfektifler (enfeksiyon gidericiler) olarak adlandırılan bir ilaç grubuna  
dahildir. 
 2 FUNGOSTATİN, ağız boşluğu (pamukçuk) ve boğazda kandida adı verilen bir mantar 
türünün sebep olduğu enfeksiyonları n (iltihap oluşturan mikrobik hastalıkların) tedavisinde 
kullanılır.  
 
2. FUNGOSTATİN'i kullanmadan önce dikkat edilmesi gerekenler  
 
FUNGOSTATİN'i aşağıdaki durumlarda KULLANMAYINIZ  
Nistatine veya FUNGOSTATİN 'in diğer bileşenleri ne karşı alerjiniz var ise.  
 
FUNGOSTATİN'i aşağıdaki durumlarda DİKKATLİ KULLANINIZ  
Eğer, FUNGOSTATİN tedavisi sırasında duyarlılık veya tahriş gelişirse derhal doktorunuzu 
bilgilendiriniz.  
 
Eğer daha önceden doktorunuz tarafından bazı şekerlere karşı intoleransınız olduğu 
söylenmişse FUNGOSTATİN'i almadan önce doktorunuzla temasa geçiniz.  
 
Her 50 ml’ lik dozda 4422.73 mg rafine şeker  içerir. Bu durum şeker hastalığı (diyabet) olan 
hastalarda göz önünde bulundurulmalıdır. 
 
FUNGOSTATİN'i önerilen kullanımı dışında başka enfeksiyonların (iltihap oluşturan 
mikrobik hastalıkların) tedavisi için kullanmayınız. 
 
Bu uyarılar geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
FUNGOSTATİN'in yiyecek ve içecek ile kullanılma sı  
 
Yiyecek ve içecekler ilac ın ağız ya da boğaz ile temas süresini azaltacaktır.  
 
FUNGOSTATİN ile alkol arasında bilinen bir etkileşim yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
FUNGOSTATİN'in vücut tarafından emi limi çok azdır. Hamile iseniz; ancak doktorunuz  
gerekli olduğuna karar verirse FUNGOSTATİN kullanabilirsiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza ve ya eczacınıza danışınız.  
 
Eğer em ziriyorsanız FUNGOSTATİN’i kullanırken dikkatli olunuz . 
 
Araç ve makine kullanımı  
FUNGOSTATİN tedavisi bulantı ve kusma riskinde artışa ve mide -barsak sisteminde 
rahatsızlığa yol açabilir. İlaç uygulandıktan sonra bu beli rtiler sizde de varsa, araç ve makine 
kullanmayınız.  
 3 FUNGOSTATİN'in içeriğinde bulunan bazı yardımcı maddeler hakkında önemli 
bilgiler  
Bu tıbbi ürün rafine şeker içerir. Eğer daha önceden doktorunuz tarafından bazı şekerlere 
karşı intoleransınız olduğu sö ylenmişse bu tıbbi ürünü almadan önce doktorunuzla temasa 
geçiniz.   
 
İçeriğinde ki metil paraben ve propil paraben nedeniyle a lerjik reaksiyonlara (muhtemelen 
gecikmiş) neden olabilir.  
 
Diğer ilaçlar ile birlikte kullanımı  
FUNGOSTATİN genellikle diğer ila çlarla etkileşime girmemektedir.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. FUNGOSTATİN nasıl kullanılır?  
 
FUNGOSTAT İN'i her zaman tam olarak doktorunuzun açıkladığı şekilde kullanınız. Emin 
olmadığınız konularda doktorunuza ya da eczacınıza danışınız.  
 
Uygun kullanım ve doz / uygulama sıklığı için talimatlar  
Yeni Doğan Bebekler:  
Günde dört defa 1 ya da 2 ml kullanılır.  
Erken doğan (prematüre) ve düşük kilolu yeni doğan bebeklerde günde dört defa 1 ml 
kullanılması yeterlidir.  
 
Çocuklar ve Yetişkinler:  
Günde dört defa 1 ila 6 ml dozlarda kullanılır.  
FUNGOSTATİN uygulamasına, belirtiler ortadan kaybolduktan sonra en az 48 saat devam 
ediniz. Eğer 14 gün tedaviden sonra belirtiler daha kötüye gider ya da devam ederse 
doktorunuza danışınız.  
 
Tedavinin ilk bir kaç gününde belirtilere yönelik bir rahatlama hissetseniz bile, sizin için 
reçete edilen tedavi kürü tamamlanmadan ilac a ara vermeyiniz ya da tedaviyi kesmeyiniz.  
 
Uygulama yolu ve metodu  
 
Süspansiyonun hazırlanması:  
Şişeye üzerindeki işaret çizgisinin yarısı (1/2) kadar kaynatılmış ve soğutulmuş su ilave 
ediniz; şişeyi iyice çalkalayıp ve dinlendiriniz . Daha sonra iyice kaynatılmış ve soğutulmuş su 
ile çizgiye kadar su ilave ediniz . Şişenin kapağını kapattıktan sonra birkaç da kika 20 saniye 
arayla çalkalayıp  kullanınız . FUNGOSTATİN’i , şişesinde kapağı nı sıkıca kapatıp ışığa maruz 
bırakmadan buzdolabında  saklayınız.10 gün süreyle kullana bilirsiniz . Kullanılmayan kısmını 
10 gün sonra atmalısınız. Hazırlay acağınız süspansiyon sarı renkte  olacaktır.  
 
Kullanmadan önce şişeyi iyice çalkalayınız.  
Bu ilacı ağız ya da boğazınızdaki bir enfeksiyon için alıyorsanız , çözeltiyi yutmadan önce 
ağzınızda mümkün olduğu kadar uzun süre (örneğin bir kaç dakika) tutunuz. İlacın enfeksiyon 
yeri ile daha uzun  temas etmesi iyidir.  
Yeni doğan bebeklere ve küçük çocuklara ağzın her iki tarafına dozun yarısını uygulayınız. 4 Tedavin iz sıra sında takma dişlerin uygun bakımı dahil, ağız içi hijyeninize özen gösteriniz.  
 
Değişik yaş grupları  
 
Çocuklarda kullanımı:  
FUNGOSTATİN yeni doğan bebekler ve çocuklarda kullanılabilir. 
 
Yaşlılarda kullanımı:  
FUNGOSTATİN’in yaşlılarda kullanımı araş tırılmamıştır.  
 
Özel kullanım durumları 
Böbrek yetmezliği ve/veya karaciğer yetmezliği olan hastalarda kullanımı araştırılmamıştır.  
 
Eğer FUNGOSTATİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FUNGOSTATİN  kullandıysanız  
FUNGOSTATİN’in  vücut tarafından emilimi çok az olduğundan, gerekenden fazla 
alınmasının ciddi etkilere yol açmaması beklenir. Ancak çocuklarda bu durumu hastane veya 
doktorunuz ile payla şınız.  
 
FUNGOSTATİN ’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
FUNGOSTATİN’i kullanmayı unutursanız  
Eğer bir sonraki dozu almanıza yakın bir zaman değilse, hatırladığınız anda ilacınızı alınız.  
 
Unutulan doz ları dengelemek için çift doz almayınız.  
 
FUNGOSTATİN ile tedavi sonlandırıldığında ki oluşabilecek etkiler 
Doktorunuz FUNGOSTATİN ile tedavinizin ne kadar süreceğini size bildirecektir. Kendinizi  
iyi hissetseniz bile doktorunuza danışmadan tedaviyi erken kesmeyiniz.  
Bu ilacın kullanımı ile ilgili başka sorularınız olursa doktorunuza veya eczacınıza danışınız.  
 
4. Olası yan etkiler nelerdir?  
 
Tüm ilaçlar gibi, FUNGOSTATİN’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıd akilerden b iri olursa, FUNGOSTATİN’i kullanmayı  durdurunuz  ve DERHAL 
doktorunuza bildirin iz veya size en yakın hastanenin acil bölümüne başvurun uz: 
 
- Alerji sonucu yüz ve boğazda şişme  
- Aşırı duyarlılık  
 
Bunların hepsi çok ciddi yan etkilerdir.  
 
-Eğer bunlardan biri sizde mevcut ise, FUNGOSTATİN’ e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. 
 5 Bu çok ciddi yan etkilerin hepsi çok seyrek görülür. 
 
Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
 
- Ciltte ve göz çevresinde kan oturması, şişlik ve kızarıklıkla seyreden iltihap 
 
Bunların hepsi ciddi yan etkilerdir. Acil tıbbi müdahale gerek olabilir.  
 
Ciddi yan etkiler ço k seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 
- İshal, mide -barsak sisteminde rahatsızlık, bulantı, kusma, ağızda irritasyon ya da duyarlılık   
- Kurdeşen (ürtiker) dahil döküntü 
 
Bunlar FUNGOSTATİN ’in hafif yan  etkilerdir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farm akovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FUNGOSTATİN’in saklanması  
 
FUNGOSTATİN’i, şişesinde kapağını s ıkıca kapatıp ışığa maruz bırakmadan buzdolabında  
saklayınız.10 gün süreyle kullanabilirsiniz. Kullanılmayan kısmını 10 gün sonra atmalısınız. 
 
FUNGOSTATİN ’i çocukların göremeyeceği , erişemeyeceği yerlerde ve ambalajında 
saklayınız.  
 
25°C’nin altındaki oda sıcaklıklarında saklanmalıdır .  
Son kullanma tarihi ile uyumlu olarak kullanınız.  
Ambalajdaki  son kullanma tarihinden sonra FUNGOSTATİN’i kullanmayınız.  
Eğer üründe ve/veya ambalajında bozukluklar fark ederseniz FUNGOSTATİN’i 
kullanmayınız.  
 
Son kulla nma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
 
 6 Ruhsat s ahibi:  
NOBEL İLAÇ SANAYİİ VE TİCARET A.Ş .  
Ümraniye 34768 İSTANBUL   
 
Üretim yeri : 
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 
Bu kullanma talimatı 25/12/2014 tarihinde onaylanmıştır.  
 