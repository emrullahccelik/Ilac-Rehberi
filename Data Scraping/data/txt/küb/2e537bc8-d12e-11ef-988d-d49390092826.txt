KISA ÜRÜN BİLGİSİ
1. BEŞERİ TIBBİ ÜRÜNÜN ADI
MADOPAR® 250 mg tablet
2. KALİTATİF VE KANTİTATİF BİLEŞİM
Her bir MADOPAR 250 mg tablet;
Etkin madde:
Levodopa 200.00 mg
Benserazid hidroklorür 50 mg benserazide eşdeğer miktarda
Yardımcı maddeler :
Yardımcı maddeler için 6.1’e bakınız.
3. FARMASÖTİK FORM
Tablet
Silindirik, her iki yüzeyi de düz ve + şeklinde çentikli soluk kırmızı tabletler.
4. KLİNİK ÖZELLİKLER
4.1 Terapötik endikasyonlar
Parkinsonizm – idiyopatik post-ensefalitik.
Önceden geçirilmiş beyin cerrahisi MADOPAR için bir kontendikasyon değildir.
4.2 Pozoloji ve uygulama şekli
Pozoloji/uygulama sıklığı ve süresi:
Dozaj ve uygulama hastaya göre değişiklik göstermekte olup, verilen bilgiler yalnızca tavsiye
amaçlıdır.
Yetişkinler
Hâlihazırda levodopa ile tedavi edilmeyen hastalar
Önerilen başlangıç dozu, günde üç veya dört kez bir adet MADOPAR 62.5 mg kapsüldür.
Hastalığın ilerlemiş aşamada olması halinde, başlangıç dozu günde üç kez bir adet
MADOPAR 125 mg tablettir.
Tam bir terapötik etki elde edilene veya istenmeyen etkiler meydana gelene kadar günlük doz,
haftada bir veya iki kez bir adet MADOPAR 125 mg tablet ya da eşdeğeri ölçüde
artırılmalıdır.
Bazı yaşlı hastalarda, tedaviye günde bir veya iki kez bir adet MADOPAR 62.5 mg kapsül ile
başlamak yeterli olabilir, her üçüncü veya dördüncü gün bir kapsül artırılabilir.
Etkili doz genellikle, bölünmüş dozlar halinde günlük dört ila sekiz adet MADOPAR 125 mg
tablet olup, hastaların çoğunda günde altı adetten fazla MADOPAR 125 mg tablete ihtiyaç
duyulmaz.
1/13Optimum iyileşme genelde bir ila üç haftada görülür, fakat MADOPAR’ın tam terapötik
etkisi bir süre belirgin olmayabilir. Bu sebeple ortalama doz aralığının üzerinde doz artışı
düşünülmeden önce birkaç hafta beklenmesi önerilir. Buna rağmen yeterli iyileşmenin elde
edilmemesi halinde, MADOPAR’ın dozu dikkatli şekilde artırılabilir. Günde on adetten fazla
MADOPAR 125 mg tablet nadiren gerekir.
Klinik yanıt olmamasından dolayı tedavinin başarısız olduğu sonucuna varılmadan önce
tedaviye en az altı hafta devam edilmelidir.
Her hastanın kendi ihtiyaçlarına göre doz ayarlamasını kolaylaştırmak için MADOPAR 62.5
mg kapsül kullanılabilir. Tedaviye verilen yanıtta dalgalanma yaşayan hastalara, günlük
toplam doz değiştirilmeden, MADOPAR 62.5 mg kapsül verilerek daha düşük ve daha sık
doz uygulaması yapılabilir.
Optimum doz, MADOPAR 125 mg tablet kullanılarak belirlendikten sonra MADOPAR 250
mg tablet sadece idame tedavisi için kullanılır.
Hâlihazırda levodopa ile tedavi edilen hastalar
Aşağıdaki prosedür önerilir:
Tek başına levodopa uygulamasına son verilmeli ve ertesi gün MADOPAR tedavisine
başlanmalıdır. Hastaya daha önce aldığı toplam 500 mg levodopa tablet veya kapsül
sayısından toplamda bir eksik sayıda MADOPAR 125 mg tablet başlanmalıdır (örneğin,
hastanın önceden günde 2 g levodopa alması halinde, ertesi gün üç adet MADOPAR 125 mg
tablet başlanmalıdır). Hasta bir hafta boyunca gözlemlenir ve gerekirse doz, yeni hastalar için
belirtilen şekilde artırılır.
Hâlihazırda diğer levodopa/dekarboksilaz inhibitörü kombinasyonları ile tedavi edilen
hastalar
Devam etmekte olan tedavi 12 saatliğine kesilmelidir. Levodopanın kesilmesinin olası
etkilerini en aza indirmek için tedaviyi geceden kesmek ve sabahına MADOPAR tedavisine
başlamak faydalı olabilir. Başlangıç MADOPAR dozu, günde üç veya dört kez bir
MADOPAR 62.5 mg kapsüldür. Daha sonra bu doz, daha önce levodopa ile tedavi edilmemiş
hastalar için belirtilen şekilde artırılabilir.
MADOPAR ile birlikte diğer antiparkinson ilaçlar verilebilir. Antikolinerjikler veya
amantadin gibi diğer antiparkinson ilaçlar ile yapılan mevcut tedavi, MADOPAR tedavisine
başlanırken sürdürülmelidir. Ancak MADOPAR tedavisi ilerledikçe ve terapötik etkiler
görüldükçe, diğer ilaçların dozunun düşürülmesi gerekebilir veya ilaçlar kademeli olarak
kesilebilir.
Uygulama şekli:
MADOPAR oral yoldan kullanım içindir. Yemeklerle veya yemeklerden hemen sonra
alınmalıdır.
MADOPAR, protein bakımından zengin bir diyetle alındığında etkide azalma gözlenir.
2/13Özel popülasyonlara ilişkin ek bilgiler
Böbrek/Karaciğer yetmezliği:
Benzerazid özellikle böbrek ve karaciğerde konsantre olur ve metabolitleri esas olarak idrar
ile atılır. MADOPAR karaciğer fonksiyon testlerinde düzensizliklere ve böbrek üre artışına
sebep olabilir. Dikkat edilmelidir (bkz Bölüm 4.3).
Pediyatrik popülasyon:
25 yaşın altındaki hastalara verilmemelidir; bu sebeple, MADOPAR’ın çocuklarda
kullanımıyla ilgili doz önerisinde bulunulmamıştır.
Geriyatrik popülasyon: Levodopa toleransında yaşa bağlı bir azalma ortaya çıksa da
MADOPAR yaşlı hastalar tarafından iyi tolere edilmektedir ve istenmeyen etkiler genelde
rahatsızlık verici değildir.
4.3 Kontrendikasyonlar
Levodopa, benserazid veya ilacın içerdiği diğer yardımcı maddelerden herhangi birine karşı
aşırı duyarlılığı olduğu bilinen hastalara MADOPAR verilmemelidir.
MADOPAR selektif olmayan monoamin oksidaz (MAO) inhibitörleri ile birlikte
verilmemelidir. Bununla birlikte, selejilin ve rasajilin gibi selektif MAO-B inhibitörleri veya
moklobemid gibi selektif MAO-A inhibitörleri kontrendike değildir. MAO-A ve MAO-B
inhibitörlerinin kombinasyonunun etkisi, non-selektif MAO inhibisyonuna eşittir. Bu nedenle
bu kombinasyon MADOPAR ile eş zamanlı olarak verilmemelidir (bkz. Bölüm 4.5)
MADOPAR, endokrin (ör. feokromositoma, hipertiroidizm, Cushing sendromu), böbrek
(diyaliz tedavisi gören huzursuz bacak sendromu (RLS) olan hastalar hariç) veya karaciğer
fonksiyonu dekompanse olan, kalp hastalıkları (ör. şiddetli kardiyak aritmisi ve kalp
yetmezliği), psikotik bileşenli psikiyatrik hastalıkları veya kapalı açılı glokomu (intraoküler
basıncın kontrol altında kalması kaydıyla geniş açılı glokomda kullanılabilir) olan hastalara
verilmemelidir.
MADOPAR 25 yaşın altındaki hastalara verilmemelidir (iskelet gelişimi tamamlanmış
olmalıdır).
Yeterli doğum kontrolü uygulamayan, çocuk doğurma potansiyeli olan kadınlara veya
gebelere MADOPAR verilmemelidir (bkz. Bölüm 4.6). MADOPAR alırken gebelik oluşması
durumunda ilaç kullanımı sonlandırılmalıdır (reçeteyi veren doktor tarafından tavsiye edildiği
şekilde).
Levodopanın, malign melanomu aktive edebileceğine dair şüpheler oluşmuştur. Bu sebeple,
MADOPAR, malign melanom öyküsü olan veya malign melanomu olabilecek kişilerde
kullanılmamalıdır.
3/134.4 Özel kullanım uyarıları ve önlemleri
Başka ilaçların MADOPAR ile birlikte verilmesinin gerektiği durumlarda, hasta beklenmedik
istenmeyen etkiler veya artan etkiler açısından dikkatlice izlenmelidir.
Hassas bireylerde aşırı duyarlılık reaksiyonları oluşabilir.
Levodopanın teorik olarak intraoküler (göz içi) basıncı yükseltme potansiyeli olduğundan
açık açılı glokomu olan hastalarda intraoküler basıncın düzenli olarak ölçülmesi tavsiye
edilmektedir.
Aşağıdaki durumlarda MADOPAR kullanılırken dikkatli olunmalıdır:
Endokrin, renal, pulmoner veya kardiyovasküler hastalık, özellikle miyokard enfarktüsü veya
aritmi öyküsü varlığında; psikiyatrik rahatsızlıklar (ör. depresyon); hepatik bozukluk; peptik
ülser; osteomalazi; levodopanın kardiyovasküler etkilerinin yoğunlaşması olasılığından dolayı
sempatomimetik ilaçların gerekebileceği durumlarda (ör. bronşiyal astım); olası yüksek
hipotansif etkiden dolayı antihipertansif ilaçların kullanıldığı durumlarda.
MADOPAR önceden koroner arter bozuklukları, kardiyak aritmisi veya kalp yetmezliği olan
hastalarda kullanılırken dikkatli olunmalıdır (bkz. Bölüm 4.3). Tedavinin başlangıcında ve
tedavi süresince, bu hastaların kalp fonksiyonu düzenli olarak özel bir dikkatle izlenmelidir.
Ortostatik hipertansiyon risk faktörleri (ör. yaşlı hastalar, eşzamanlı olarak antihipertansif
veya ortostatik potansiyeli olan diğer ilaçlar alındığında) veya öyküsü olan hastaların özellikle
tedavi başlangıcında veya doz artışlarında yakından izlenmesi önerilir.
MADOPAR’ın kan sayımında düşüşe (ör. hemolitik anemi, trombositopeni ve lökopeni)
neden olduğu bildirilmiştir. Birkaç vakada, agranülositoz ve pansitopeni bildirilmiş olup bu
durum ne MADOPAR ile ilişkilendirilmiş ne de MADOPAR’ın etkisi göz ardı edilmiştir. Bu
sebeple, tedavi süresince kan sayımı periyodik olarak değerlendirilmelidir.
Depresyon, Parkinson hastalığı ve huzursuz bacak sendromu (RLS) olan hastalarda, klinik
tablonun bir parçası olabilir ve MADOPAR ile tedavi edilen hastalarda da ortaya çıkabilir.
Tüm hastalar, intihar düşüncesi olsun veya olmasın psikolojik değişiklikler ve depresyon
açısından dikkatle izlenmelidir.
MADOPAR, ürünün aşırı kullanımına yol açan dopamin disregülasyon sendromuna sebep
olabilir. Parkinson hastalarının küçük bir alt grubu, bilişsel ve davranışsal rahatsızlıktan
şikâyetçidir; bu durum hastaların, motor bozukluklarının tedavisi için, tıbbi önerinin aksine
gerekli dozların oldukça üzerinde ilaç almasıyla doğrudan ilişkilendirilebilir.
Levodopa kullanmakta olan bir hastada genel anestezi yapılması gerekiyorsa, halotan
kullanımı haricinde, normal MADOPAR rejimi, operasyona mümkün olan en yakın zamana
kadar sürdürülmelidir. Halotanla yapılan genel anestezide, MADOPAR, cerrahi müdahaleden
12-48 saat önce kesilmelidir, çünkü MADOPAR tedavisi alan hastalarda kan basıncında
4/13dalgalanmalar ve/veya aritmiler oluşabilir. Cerrahiyi takiben MADOPAR tedavisine devam
edilebilir; doz, operasyon öncesi düzeye kademeli olarak yükseltilmelidir.
Bir hastanın, MADOPAR kesilmemişken acil cerrahi müdahale görmesi gerektiğinde,
halotanlı anesteziden kaçınılmalıdır.
MADOPAR aniden kesilmemelidir. Preparatın ani olarak kesilmesi, yaşamı tehdit eden
nöroleptik malign sendrom (hiperpreksi ve kas rijiditesi, olası psikolojik değişiklikler ve
yüksek serum kreatinin fosfokinaz düzeyleri, ciddi vakalarda miyoglobinüri, rabdomiyoliz
gibi ek belirtiler ve akut böbrek yetmezliği) ile sonuçlanabilir. Bu tür belirti ve bulguların bir
kombinasyonu ortaya çıkarsa, hasta tıbbi gözetim altında tutulmalıdır, gerekirse hastaneye
yatırılmalıdır; hızlı ve uygun semptomatik tedavi verilmelidir. Uygun değerlendirme
sonrasında MADOPAR tedavisine yeniden devam edilebilir.
Dekarboksilaz inhibitörünün varlığında, piridoksin (vitamin B6) tarafından kolaylaştırılan
periferik levodopa transformasyonuna karşı koruma sağlandığı için MADOPAR ile birlikte
piridoksin (vitamin B6) kullanılabilir.
Levodopa, somnolans ve ani olarak uykuya dalma atakları ile ilişkilendirilmiştir. Günlük
aktiviteler esnasında ani olarak uykuya dalma (bazı vakalarda farkında olmadan veya uyarı
belirtileri olmaksızın) çok seyrek olarak bildirilmiştir. Hastalara bu konuda bilgi verilmelidir
ve levodopa tedavisi esnasında araba veya makine kullanırken dikkatli olmaları tavsiye
edilmelidir. Somnolans ve/veya ani olarak uykuya dalma atağı yaşamış olan hastalar araba
veya makine kullanmaktan kaçınmalıdır. Ayrıca, dozun azaltılması veya tedavinin
sonlandırılması düşünülebilir (bkz. Bölüm 4.7).
Dürtü kontrol bozuklukları
Hastalar, dürtü kontrol bozuklukları açısından düzenli olarak izlenmelidir. Hastalar ve hasta
bakıcıları, dopamin agonistleri ve/veya MADOPAR dahil levodopa içeren diğer dopaminerjik
tedaviler alan hastalarda patolojik kumar oynama, yüksek libido, hiperseksüelite, kompülsif
harcama veya satın alma, aşırı yeme veya kompülsif yeme dahil dürtü kontrol bozukluklarına
ilişkin davranışsal semptomların meydana gelebileceği konusunda bilgilendirilmelidir. Bu tür
semptomların gelişmesi halinde tedavinin gözden geçirilmesi önerilir.
Laboratuvar Testleri
Tedavi esnasında karaciğer, hemapoetik, böbrek ve kardiyovasküler fonksiyonlar ile kan
hücre sayımları periyodik olarak kontrol edilmelidir.
Diyabeti olan hastalarda, kan şekeri sık sık ölçülmeli ve anti-diyabetik ajanların dozu kan
şekeri düzeylerine göre ayarlanmalıdır.
MADOPAR tedavisiyle iyileşme gösteren hastalara, hızlı hareketlenme yaralanma riskini
artırabileceği için, normal aktivitelerine kademeli olarak dönmeleri önerilmelidir.
5/13Malign melanom
Epidemiyolojik çalışmalar, Parkinson hastalarının, melanom gelişmesi açısından genel
popülasyondan daha büyük risk taşıdığını göstermiştir (takriben 2-6 kat daha yüksek).
Gözlemlenen yüksek riskin Parkinson hastalığından mı yoksa Parkinson hastalığının tedavisi
için kullanılan levodopa gibi faktörlerden mi kaynaklandığı kesin değildir. Bu sebeple
hastalara ve hekimlere, herhangi bir endikasyon için MADOPAR kullanılırken düzenli olarak
melanom takibi yapmaları önerilir. İdeal olanı, uygun kalifikasyona sahip kişiler (ör.
dermatologlar) tarafından periyodik cilt muayeneleri yapılmasıdır.
4.5 Diğer tıbbi ürünlerle etkileşim ve diğer etkileşim şekilleri
Farmakokinetik etkileşmeler:
Antikolinerjik bir ilaç olan triheksifenidilin MADOPAR ile birlikte verilmesi sonucunda,
levodopa absorpsiyonunun hızı azalırken miktarını değişmemektedir. Kontrollü salım
levodopa-benserazit kombinasyonu ile birlikte verilen triheksifenidil, levodopanın
farmakokinetiğini etkilemez.
Demir sülfat, levodopa’ya bağlanarak levodopa’nın maksimum plazma konsantrasyonunu ve
eğri altı alanı (EAA)%30-50 azaltır. Bu sebeple, demir ve levodopa farklı dozlarda verilmelidir.
Demir sülfat ile birlikte tedavi sırasında, hastaların tümünde değil ama bazılarında, klinik olarak
anlamlı farmakokinetik değişiklikler gözlenmiştir.
Rauwolfia alkoloidleri (rezerpin), tetrabenazin, metoklopramid, fenotiyazinler, tiyoksantenler,
bütirofenonlar, amfetaminler ve papaverin gibi merkezi amin mekanizmaları ile etkileşen
opioidler ve ilaçlardan mümkün olduğunca kaçınılmalıdır. Ancak kullanımlarının zorunlu
görülmesi halinde, potansiyalizasyon, antagonizm veya diğer etkileşimler ve beklenmedik
istenmeyen etkiler açısından son derece dikkatli olunmalı ve yakından izleme sürdürülmelidir.
Metoklopramid, levodopanın emilim oranını artırır.
Domperidon, mide boşalmasını uyararak levodopanın biyoyararlanımını artırabilir.
Farmakodinamik etkileşmeler:
Dopamin reseptör bloke edici özellikleri olan anti-psikotiklerle (özellikle D2-reseptör
antagonistleri) eşzamanlı olarak uygulanması, MADOPAR’ın anti-parkinson etkilerini
antagonize edebilir; bu nedenle, birlikte uygulanırken dikkatli olunmalı, hasta antiparkinson
etkinin kaybı ve Parkinson semptomlarının kötüleşmesi açısından yakından takip edilmelidir.
Halihazırda antihipertansif alan hastaların tedavisine levodopa ve dekarboksilaz inhibitörü
kombinasyonları eklendiğinde semptomatik ortostatik hipotansiyon oluşmuştur.
Antihipertansif ilaç tedavisi alan hastalarda MADOPAR tedavisine dikkatle başlanması
gerekir. Gerektiğinde, ilaçlardan biri için potansiyel doz ayarlamasına imkan vermek
amacıyla kan basıncının izlenmesi gerekir.
MADOPAR’ın sempatomimetikler (sempatik sinir sistemini stimüle eden epinefrin,
norepinefrin, izoproterenol veya amfetamin gibi ajanlar) ile eşzamanlı kullanımı
6/13sempatomimetiklerin etkilerini artırabilir, bu sebeple belirtilen bu kombinasyonlar önerilmez.
Eşzamanlı kullanımın gerekli olduğunun kanıtlanması halinde, kardiyovasküler sistemin
yakın şekilde takip edilmesi gerekir ve sempatomimetik ajanların dozunun azaltılması
gerekebilir.
İreversibl selektif olmayan MAO inhibitörleri alan hastalarda MADOPAR verilirse, MAO
inhibitörlerinin kesilmesi ile MADOPAR’a başlanması arasında en az iki haftalık bir ara
olmalıdır. Aksi takdirde, hipertansif kriz gibi istenmeyen etkiler meydana gelebilir (bkz. Bölüm
4.3). Selejilin ve rasajilin gibi selektif MAO-B inhibitörleri ve moklobemid gibi selektif MAO-
A inhibitörleri, MADOPAR tedavisindeki hastalara reçete edilebilir; etkinlik ve tolerans göz
önüne alınarak, hastanın bireysel ihtiyacına göre levodopa dozunun yeniden ayarlanması tavsiye
edilir. MAO-A ve MAO-B inhibitörleri kombinasyonunun etkisi, non-selektif MAO
inhibisyonuna eşittir. Bu nedenle bu kombinasyon MADOPAR ile birlikte verilmemelidir (bkz.
Bölüm 4.3).
Diğer antiparkinson ilaçlarla (antikolinerjikler, amantadin, selejilin, bromokriptin, dopamin
agonistleri) kombinasyon yapılabilir, ancak bu hem istenen hem de istenmeyen etkilerin
şiddetini artırabilir. MADOPAR veya diğer ilacın dozunu azaltmak gerekebilir. Bir katekol-
O-metil transferaz (KOMT) inhibitörü ile adjuvan tedaviye başlarken, MADOPAR’ın
dozunun azaltılması gerekli olabilir. MADOPAR tedavisi başladığında antikolinerjikler
aniden bırakılmamalıdır çünkü levodopanın etkisi bir süre başlamayabilir.
Levodopa; katekolaminler, keton cisimleri, kreatinin, ürik asit ve glukoz ile ilişkili
laboratuvar testlerinin sonuçlarını etkileyebilir. İdrar tahlili, keton cisimcikleri açısından
yanlış pozitif sonuç verebilir. Levodopa tedavisinin tiroid fonksiyon testlerinde protireline
verilen yanıtı inhibe ettiği bildirilmiştir. MADOPAR kullananlarda Coombs testleri hatalı
pozitif sonuç verebilir.
MADOPAR, protein bakımından zengin bir diyetle alındığında etkide azalma gözlenir.
Halotanla yapılan genel anestezi: MADOPAR, halotanla genel anestezi yapılması gereken
cerrahi müdahaleden 12-48 saat önce kesilmelidir, çünkü kan basıncında dalgalanmalar
ve/veya aritmiler oluşabilir (diğer anestezikler ile genel anestezi için bkz. Bölüm 4.4).
Özel popülasyonlara ilişkin ek bilgiler
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MADOPAR yeterli doğum kontrolü uygulamayan, çocuk doğurma potansiyeli olan kadınlarda,
kesinlikle kontrendikedir (bkz. Bölüm 4.3 ve Bölüm 5.3).
7/13Gebelik dönemi
MADOPAR, gebelikte kontrendikedir.
Laktasyon dönemi
Benserazidin anne sütüne geçip geçmediği bilinmediğinden, MADOPAR tedavisi gerekli olan
anneler bebeklerini emzirmemelidir, zira yenidoğanda iskelet malformasyonları oluşumu
önlenemez.
Üreme yeteneği/fertilite
Veri bulunmamaktadır.
4.7 Araç ve makine kullanımı üzerindeki etkiler
Levodopa ile tedavi edilen ve somnolans ve/veya ani uyku epizotları yaşayan hastalar, uyanıklık
düzeyinde yaşadıkları bozukluk kendilerini ve başkalarını ciddi sakatlık ve ölüm riski altına
soktuğunda, bu tür reküren epizotlar ve somnolans hali ortadan kalkana kadar araç kullanmayı
bırakma konusunda bilgilendirilmelidir (bkz. Bölüm 4.4).
4.8 İstenmeyen etkiler
Levodopa-benserazit kullanımında aşağıdaki istenmeyen etkiler bildirilmiştir. İstenmeyen
etkiler sistem organ sınıfı (SOC) ve sıklığa göre şu şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Hemolitik anemi, lökopeni, trombositopeni
Metabolizma ve beslenme hastalıkları
Bilinmiyor: İştah azalması
Psikiyatrik hastalıklar
Bilinmiyor: Dopamin düzensizliği sendromu, konfüzyon durumu, depresyon,
ajitasyon*, anksiyete*, uykusuzluk*, halüsinasyon*, delüzyon*,
dezoryantasyon*, patolojik kumar oynama, libidoda artış, hiperseksüalite,
kompulsif alışveriş, çok fazla yeme, yeme bozukluğu belirtisi.
Sinir sistemi hastalıkları
Bilinmiyor: Tat almada bozukluk, disguzi, diskinezi (koreiform ve atetoik), tedaviye
yanıtta dalgalanmalar, donma epizotları, doz sonu kötüleşmesi, açık ve
kapalı fenomeni (on-off fenomeni), somnolans, ani uyku basması
Kardiyak hastalıklar
Bilinmiyor: Aritmi
8/13Vasküler hastalıklar
Bilinmiyor: Ortostatik hipotansiyon
Gastrointestinal hastalıklar
Bilinmiyor: Bulantı, kusma, ishal, tükürükte renk değişikliği, dilde renk değişikliği
dişte renk değişikliği, ağız mukozasında renk değişikliği
Hepato-bilier hastalıklar
Bilinmiyor: Transaminaz artışı, alkalin fosfataz artışı, gamma-glutamiltransferaz
artışı
Deri ve deri altı doku hastalıkları
Bilinmiyor: Prurit, döküntü
Kas-iskelet bozuklukları, bağ doku ve kemik hastalıkları
Bilinmiyor: Huzursuz bacak sendromu
Böbrek ve idrar yolu hastalıkları
Bilinmiyor: Kanda üre artışı, idrarda renk değişikliği
*Bu olaylar özellikle yaşlı ve önceden bu tür rahatsızlık öyküsü olanlarda ortaya çıkabilir.
Dürtü Kontrol Bozuklukları:
Dopamin agonistleri ve/veya MADOPAR dahil levodopa içeren diğer dopaminerjik tedaviler
alan hastalarda patolojik kumar oynama, yüksek libido, hiperseksüelite, kompülsif harcama
veya satın alma, aşırı yeme veya kompülsif yeme meydana gelebilir (bkz. Bölüm 4.4).
Sinir Sistemi Bozuklukları:
Levodopa ile tedavi edilmiş olanlar dahil Parkinson hastalarında, hafif elasyon, anksiyete,
ajitasyon, uykusuzluk, sersemlik, depresyon, agresyon, delüzyonlar, halüsinasyonlar, geçici
dezoryantasyon ve psikozların “açığa çıkması” dahil olmak üzere psikiyatrik rahatsızlıklar
yaygındır.
Tedavinin ileri evrelerinde, diskinezi (koreiform veya ateotik) ortaya çıkabilir. Bu durum, doz
azaltımı ile ortadan kaldırılabilir veya tolere edilebilir hale getirilebilir. Uzun süreli tedavi ile
terapötik cevaplarda dalgalanma da gözlenebilir.
Bunlara donma epizotları, doz sonu kötüleşmesi ve “açık-kapalı” etkisi de dahildir. Bu durum,
dozda yapılan ayarlama ve daha küçük tek dozların daha sık olarak verilmesi ile ortadan
kaldırılabilir veya tolere edilebilir hale getirilebilir. Terapötik etkiyi arttırmak için bunun
ardından dozu tekrar artırma denemesi yapılabilir. Levodopa-benserazid somnolans ve
nadiren aşırı gün içi somnolans ve ani uyku basması epizotları ile ilişkilendirilmiştir.
9/13Gastrointestinal Bozukluklar:
Genellikle tedavinin başlarında ortaya çıkan istenmeyen gastrointestinal etkiler,
MADOPAR’ın yiyecek veya içecek eşliğinde alınması veya dozu yavaşça artırılması ile
büyük ölçüde kontrol edilebilir.
Levodopa tedavisi ile gastrointestinal kanma bildirilmiştir.
İzole vakalarda tat kaybı ya da tat almada değişiklik bildirilmiştir.
Vasküler Bozukluklar:
Ortostatik şikayetler MADOPAR dozunun azaltılmasından sonra genellikle düzelir.
Kas-iskelet bozuklukları, bağ doku ve kemik hastalıkları:
Huzursuz Bacak Sendromu: Augmentasyon gelişimi (semptomlarda gece/akşamdan itibaren
öğlene doğru ve sonraki gece dozunun alınmasından önce akşama doğru zaman kayması)
uzun süreli dopaminerjik tedavinin en yaygın istenmeyen etkisidir.
Diğer:
Levodopa ile birlikte cilt kızarması ve terleme bildirilmiştir.
Araştırmalar:
İdrar rengi değişebilir (genellikle beklediğinde koyulaşan hafif kırmızı bir renk). Bu
değişiklikler, metabolitlerden dolayıdır ve endişe edilmesini gerektirmez.
Tükürük, dil, dişler veya ağız mukozası gibi diğer vücut sıvıları veya dokuları da renk
değişikliğine uğrayabilir veya boyanabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirti ve bulgular
Doz aşımının belirti ve bulguları, niteliksel olarak terapötik dozlarda uygulanan MADOPAR’ın
yan etkilerine benzer ama daha şiddetli olabilir.
Aşırı doz kardiyovasküler istenmeyen etkilere (örn. kardiyak aritmiler), psikiyatrik
rahatsızlıklara (örn. konfüzyon ve insomni), gastrointestinal etkilere (örn. bulantı ve kusma)
ve anormal istem dışı hareketlere neden olabilir.
10/13Tedavi
Doz aşımının tedavisinde, hastanın vital bulgularının takip edilmesi ve klinik durumunun
endikasyonuna göre destekleyici tedavi uygulanması önerilmektedir. Özellikle
kardiyovasküler etkiler için (ör: anti-aritmikler) veya merkezi sinir sistemi etkileri için (ör:
solunum uyarıcıları, nöroleptikler) semptomatik tedavi gerekli olabilir.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup: Levodopo ve dekarboksilaz inhibitörleri
ATC kodu: N04BA02
MADOPAR anti-parkinson bir ajandır. Levodopa dopaminin metabolik öncüsüdür. Dopamin,
parkinson hastalarının striatumunda, pallidumunda ve substantia nigrasında (siyah madde)
ciddi şekilde tükenmiştir ve levodopa kullanımının bu merkezlerde bulunan dopamin düzeyini
artırdığı düşünülmektedir.
Ancak, dopa dekarboksilaz enzimi tarafından levodopanın dopamine dönüştürülmesi de
ekstraserebral dokularda gerçekleşir. Sonuç olarak tam terapötik etki elde edilemeyebilir ve
yan etkiler meydana gelebilir.
Levodopayla birlikte levodopanın ekstraserebral dekarboksilasyonunu bloke eden periferal
dekarboksilaz inhibitörünün eklenmesinin önemli avantajları vardır; bunlar azalmış gastro-
intestinal istenmeyen etkiler, tedavinin başlangıcında daha hızlı cevap alınması ve doz
rejiminin daha basit olmasıdır. MADOPAR levodopa ve benserazit’in 4:1 oranında
kombinasyonudur. Klinik çalışmalarda ve terapötik kullanımda bu oranın en iyi sonuçları
sağladığı gösterilmiştir.
Her replasman tedavisi gibi, MADOPAR ile uzun süreli tedavi gerekli olacaktır.
5.2 Farmakokinetik özellikler
Genel özellikler
Doz öncesi kan tahlillerinde düşük seviyelerde endojen levodopa görülür.
Emilim:
MADOPAR’ın oral uygulamasından sonra, levodopa ve benserazit başlıca ince barsağın
çoğunlukla üst bölümlerinden absorbe olur ve bu kısımdaki absorpsiyon, bölgeden bağımsızdır.
Etkileşim çalışmaları, tek başına levodopa uygulamasıyla karşılaştırıldığında benserazitle
birlikte uygulanan levodopanın emiliminin daha yüksek olduğunu göstermektedir.
MADOPAR’ın oral alımından yaklaşık 1 saat sonra, levodopanın maksimum plazma
konsantrasyonlarına ulaşılır.
Standart MADOPAR kullanımı ile levodopanın mutlak biyoyararlanımı % 98’dir. Levodopanın
maksimum plazma konsantrasyonu ve levodopa absorpsiyon miktarı dozla orantılı olarak artar
(50-200 mg levodopa). Pik levodopa plazma konsantrasyonu % 30 daha düşüktür ve
11/13MADOPAR tablet standart bir öğünden sonra verildiğinde daha geç oluşur. Gıda alımı
levodopa absorpsiyonunu genel olarak %15 kadar azaltmaktadır ancak bu değişken olabilir.
Dağılım:
Levodopa kan beyin engelini doyurulabilir bir transport sistemi ile geçer. Plazma proteinlerine
bağlanmaz. .
Levodopanın tersine, benserazid terapötik dozlarda kan beyin engelini geçmez. Başlıca böbrek,
akciğer, ince barsak ve karaciğerde toplanır.
Biyotransformasyon:
Levodopa iki ana yol (dekarboksilasyon ve O-metilasyon) ve iki küçük yolla (transaminasyon
ve oksidasyon) ile metabolize olur.
Aromatik amino asit dekarboksilaz, levodopayı dopamine çevirir. Bu yolun başlıca son ürünleri
homovanilik asit ve dihidroksifenilasetik asittir. Katekol-O-metil transferaz (KOMT),
levodopayı 3-O-metildopaya metilleştirir. Bu ana plazma metabolitinin 15 saatlik eliminasyon
yarı ömrü vardır ve terapötik dozda MADOPAR alan hastalarda bu hızlanır.
Benserazid ile birlikte verilince levodopanın azalmış periferik dekarboksilasyonu, yüksek
levodopa ve 3-O-metildopanın plazma seviyeleri ve düşük katekolamin (dopamin, noradrenalin)
ve fenolkarboksilik asidin (homovanilik asit ve dihidroksifenilasetik asit) olarak yansır.
Benserazid, barsak mukozası ve karaciğerde trihidroksibenzilhidrazine hidroksillenir. Bu
metabolit, aromatik amino asit dekarboksilazın güçlü bir inhibitörüdür.
Eliminasyon:
Periferik dekarboksilaz inhibitörü benserazitin varlığında, levodopanın eliminasyon yarı-ömrü
yaklaşık 1.5 saattir. Parkinson hastalığı olan yaşlılarda (65-78 yaş), eliminasyon yarı-ömrü biraz
(yaklaşık %25) daha uzundur. Levodopanın plazmadan temizlenmesi yaklaşık 430 mL/dak’dır.
Benserazid hemen hemen tamamen metabolize olarak elimine olur. Metabolitler esas olarak
idrarla (%64) ve daha az miktarda feçesle (%24) atılır.
5.3 Klinik öncesi güvenlilik verileri
Bkz. Bölüm 4.6
6. FARMASÖTİK ÖZELLİKLERİ
6.1 Yardımcı maddelerin listesi
Mannitol
Kalsiyum hidrojen fosfat
Mikrokristalize sellüloz
Prejelatinize mısır nişastası
Krospovidon
Etil selüloz
12/13Magnezyum stearat
Kırmızı demir oksit
Kolloidal susuz silika
Dokusat sodyum
6.2 Geçimsizlikler
Yoktur.
6.3 Raf ömrü
24 ay
6.4 Saklamaya yönelik özel tedbirler
25oC’nin altındaki oda sıcaklığında saklayınız.
6.5 Ambalajın niteliği ve içeriği
MADOPAR 250 mg tablet, 30 adet, cam şişede
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7 RUHSAT SAHİBİ
F. Hoffmann-La Roche Ltd. Basel, İsviçre lisansı ile
Deva Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8 RUHSAT NUMARASI
218/95
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.05.2009
Ruhsat yenileme tarihi:
10 KÜB’ÜN YENİLENMETARİHİ
13/13