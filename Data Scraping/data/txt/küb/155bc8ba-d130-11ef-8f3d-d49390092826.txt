KISA ÜRÜN BİLGİSİ
1. BEŞERİ TIBBİ ÜRÜNÜN ADI
LODAVİN 5 mg çiğnenebilir/çözünebilir tablet
2. KALİTATİF VE KANTİTATİF BİLEŞİM
Etkin madde:
Her tablet 5 mg lamotrijin içerir.
Yardımcı maddeler:
Sodyum sakkarin 0.20 mg
Sodyum nişasta glikolat 8.00 mg
Yardımcı maddeler için 6.1’e bakınız.
3. FARMASÖTİK FORM
Çiğnenebilir/çözünebilir tablet
Beyaz renkte, yuvarlak tabletler
4. KLİNİK ÖZELLİKLER
4.1. Terapötik endikasyonlar
Epilepsi
Çocuklarda (2 - 12 yaş arası)
LODAVİN epilepsi tedavisinde, parsiyel nöbetlerde ve tonik-klonik nöbetleri ve Lennox-
Gastaut Sendromu ile ilişkili nöbetleri de içeren generalize nöbetlerde, ek-tedavi olarak
endikedir.
Ek tedavi sırasında epileptik kontrol sağlandıktan sonra beraberinde kullanılan antiepileptik
ilaçlar (AEİ’lar) bırakılabilir ve hastalar LODAVİN monoterapisine devam edebilir.
LODAVİN tipik absans nöbetlerinin tedavisinde monoterapi olarak endikedir.
4.2 Pozoloji ve uygulama şekli
Pozoloji:
Hesaplanan lamotrijin dozu çocuklarda (sadece epileptik) veya karaciğer yetmezliği olan
hastalarda kullanım için tam tablet sayısına eşdeğer değilse uygulanacak doz daha düşük
miktarda ilaç içeren tam tablet sayısına eşitlenir.
Tedaviye yeniden başlama:
Hekimler, daha önce herhangi bir nedenden dolayı LODAVİN’i kesen hastalarda yeniden
LODAVİN’e başlayacakları zaman idame doza kadar doz artırımına gerek olup olmadığını
değerlendirmelidir, çünkü ciddi döküntü riski yüksek başlangıç dozlarıyla ve lamotrijin için
önerilen doz artırımının atlanmasıyla ilişkilidir (bkz. Özel kullanım uyarıları ve önlemleri).
1/19Bir önceki dozdan sonra geçen süre ne kadar uzunsa, idame doza ulaşmak için gereken doz
artırımı konusunda o kadar fazla dikkat gereklidir. LODAVİN’in kesilmesinden sonra geçen
süre 5 yarı ömrü geçerse ilaç miktarı uygun program doğrultusunda idame dozuna kadar
artırılmalıdır (bkz. Farmakokinetik özellikler).
Daha önceki LODAVİN tedavisi döküntü nedeniyle kesilen hastalarda, potansiyel yararı,
riskinden açıkça daha fazla değilse, LODAVİN’in yeniden başlanması önerilmemektedir.
Epilepsi:
LODAVİN monoterapisine geçmek için beraberinde kullanılan antiepileptik ilaçlar
bırakıldığında veya lamotrijin içeren tedavi rejimlerine diğer antiepileptik ilaçlar eklendiğinde
lamotrijin farmakokinetiği üzerine olabilecek etkiler dikkate alınmalıdır (bkz. Diğer tıbbi
ürünlerle etkileşimler ve diğer etkileşim şekilleri).
Çocuklar (2 - 12 yaş arası) (bkz. Tablo 1)
Tipik absans nöbetinde monoterapi olarak lamotrijin başlanmasında başlangıç dozu günde bir
ya da iki kez uygulanmak üzere toplam 0.3 mg/kg/gün olup sonraki 2 hafta günde bir ya da iki
kez uygulanmak üzere toplam 0.6 mg/kg/gün doz ile sürdürülür. Ardından doz her 1-2 haftada
olmak üzere en fazla 0.6 mg/kg artırılarak optimal doza ulaşılır. Genellikle optimal yanıtın
alındığı idame dozu günde 1 ya da iki kez olmak üzere toplam 1-10 mg/kg/gün olmaktadır;
tipik absans nöbeti olan bazı hastalarda istenen yanıtın alınması için daha yüksek dozlar
gerekebilir.
Valproatı tek başına veya başka herhangi bir antiepileptik ilaçla birlikte alan hastalarda,
LODAVİN başlangıç dozu ilk iki hafta için günde bir kez 0.15 mg/kg/gün, takibeden iki hafta
için günde bir kez 0.3 mg/kg/gün’dür. Daha sonra, optimal cevabı alana kadar doz her 1 - 2
haftada maksimum 0.3 mg/kg artırılmalıdır. Optimal cevabı almak için idame dozu
maksimum 200 mg/gün olmak üzere günde bir kez veya iki doza bölünmüş olarak 1 - 5
mg/kg/gün’dür.
Diğer antiepileptik ilaçlarla (valproat hariç) veya antiepileptik ilaçlar olmaksızın lamotrijin
glukuronidasyonunu indükleyen antiepileptik ilaçları veya diğer ilaçları (bkz. Diğer tıbbi
ürünlerle etkileşimler ve diğer etkileşim şekilleri) birlikte alan hastalarda, LODAVİN
başlangıç dozu ilk iki hafta için iki doza bölünmüş olarak 0.6 mg/kg/gün, takibeden iki hafta
için iki doza bölünmüş olarak 1.2 mg/kg/gün’dür. Daha sonra, optimal cevabı alana kadar doz
her 1 - 2 haftada maksimum 1.2 mg/kg artırılmalıdır. Optimal cevabı almak için idame dozu
maksimum 400 mg/gün olmak üzere iki doza bölünmüş olarak 5 - 15 mg/kg/gün’dür.
Lamotrijin glukuronidasyonunu belirgin olarak indüklemeyen veya inhibe etmeyen ilaçları
alan hastalarda, LODAVİN başlangıç dozu ilk iki hafta için günde bir kez veya iki doza
bölünmüş olarak 0.3 mg/kg/gün, sonraki iki hafta için günde bir kez veya iki doza bölünmüş
olarak 0.6 mg/kg/gün’dür. Daha sonra optimal cevabı alana kadar doz her 1 - 2 haftada
maksimum 0.6 mg/kg artırılmalıdır. Optimal cevabı almak için idame dozu maksimum 200
mg/gün olmak üzere günde bir kez veya iki doza bölünmüş olarak 1 - 10 mg/kg/gün’dür.
Terapötik dozun devam ettiğinden emin olmak için çocuğun ağırlığı izlenmeli ve ağırlık
değiştikçe doz gözden geçirilmelidir.
2/19Tablo 1: Epilepsi tedavisi gören 2 - 12 yaş arası çocuklar için kombine ilaç tedavisinde
önerilen tedavi rejimi (mg/kg vücut ağırlığı/gün olarak toplam günlük doz)
Tedavi rejimi Hafta 1 - 2 Hafta 3 - 4 İdame Dozu
Tipik absans nöbetinde monoterapi 0.3 mg/kg 0.6 mg/kg İdame doz için 1-2 hafta ara ile 0.6
(günde bir kez (günde bir kez mg/kg artışlarla optimal doza
ya da iki doz ya da iki doz ulaşma (1 - 10 mg/kg; günde bir
bölünmüş) bölünmüş) kez ya da iki doz bölünmüş;
maksimum doz 200 mg/gün.
Birlikte alınan ilaçlara 0.15 mg/kg* 0.3 mg/kg 1 - 5 mg/kg
bakılmaksızın valproat ile (günde bir kez) (günde bir kez) (günde bir kez veya iki doza
ek tedavi bölünmüş)
idame duruma ulaşmak için dozlar
her 1 - 2 haftada 0.3 mg/kg
artırılabilir (maksimum 200
mg/gün).
Bu doz rejimi 0.6 mg/kg 1.2 mg/kg 5 - 15 mg/kg
aşağıdakilerle (iki doza (iki doza (Günde bir kez veya iki doza
kullanılmalıdır: bölünmüş) bölünmüş) bölünmüş)
idame duruma ulaşmak için dozlar
Fenitoin her 1 - 2 haftada 1.2 mg/kg
Karbamazepin artırılabilir (maksimum 400
Fenobarbiton mg/gün).
Primidon
Veya diğer lamotrijin
glukuronidasyon
indükleyicileri (bkz.
Diğer tıbbi ürünlerle
etkileşimler ve diğer
Valproat etkileşim şekilleri)
olmaksızın
Bu doz rejimi 0.3 mg/kg 0.6 mg/kg 1-10 mg/kg
ek tedavi
lamotrijinin (günde bir kez (günde bir kez (günde bir kez veya iki doza
glukuronidasyonunu veya iki doza veya iki doza bölünmüş)
anlamlı derecede bölünmüş) bölünmüş) idame duruma ulaşmak için dozlar
inhibe etmeyen veya her 1-2 haftada 0.6 mg/kg
indüklemeyen diğer artırılabilir (maksimum 200
ilaçlarla birlikte mg/gün).
uygulanmalıdır (bkz.
Diğer tıbbi ürünlerle
etkileşimler ve diğer
etkileşim şekilleri).
Lamotrijin ile farmakokinetik etkileşimi henüz bilinmeyen AEİ’ları alan hastalarda (bkz. Diğer tıbbi ürünlerle
etkileşimler ve diğer etkileşim şekilleri) lamotrijin ile valproat birlikte alınırken önerilen tedavi rejimi
uygulanmalıdır.
*Eğer valproat kullanan hastalarda hesaplanan günlük doz 1 ila 2 mg ise, ilk iki haftada iki günde bir 2 mg
lamotrijin alınabilir. Eğer valproat kullanan hastalarda hesaplanan günlük doz 1 mg’ın altında ise lamotrijin
uygulanmamalıdır.
Döküntü riski nedeniyle başlangıç dozu ve sonraki doz artırımı aşılmamalıdır (bkz. Özel
kullanım uyarıları ve önlemleri).
2 - 6 yaş arasındaki hastaların önerilen en yüksek idame dozuna ihtiyaç duymaları beklenir.
2 yaşın altındaki çocuklar:
Lamotrijin, 2 yaşın altındaki çocuklarda monoterapi veya 1 aylıktan daha küçük çocuklarda
ek tedavi olarak incelenmemiştir. Lamotrijinin 1 aylık ila 2 yaş arasındaki çocuklarda parsiyel
3/19nöbetlerin ek tedavisinde güvenilirlik ve etkinliği gösterilmemiştir (bkz. Klinik Çalışmalar).
Bu nedenle, lamotrijinin iki yaşın altındaki çocuklarda kullanılması önerilmemektedir.
Uygulama sıklığı ve süresi:
Uygulama sıklığı ve süresi hastaların durumuna, tedaviye vereceği yanıta ve ilacın
monoterapi şeklinde veya başka ilaçlarla birlikte alınıp alınmayacağına bağlı olarak değişir.
Daha ayrıntılı bilgi için Tablo 1 ve Tablo 2’ye bakınız.
Uygulama şekli:
LODAVİN çiğnenebilir/çözünebilir tabletler çiğnenebilir, az miktar su içinde (en az tableti
kaplayacak kadar) çözündürülebilir veya az miktar su ile bütün olarak yutulabilir.
Özel hasta popülasyonlarına ilişkin ek bilgiler:
Böbrek yetmezliği:
LODAVİN böbrek yetmezliği olan hastalara verilirken dikkatli olunmalıdır. Son aşamada
böbrek yetmezliği olan hastalar için, LODAVİN başlangıç dozları, hastaların antiepileptik
ilaçlar rejimine dayandırılmalıdır; azaltılmış idame dozları, belirgin böbrek fonksiyon
bozukluğu olan hastalar için etkili olabilir (bkz. Özel kullanım uyarıları ve önlemleri). Daha
ayrıntılı farmakokinetik bilgi için (bkz. Farmakokinetik özellikler).
Karaciğer yetmezliği:
Başlangıç, artırma ve idame dozları, genel olarak karaciğer bozukluğu orta derecede (Child-
Pugh derecesi B) olan hastalarda yaklaşık %50 ve şiddetli (Child-Pugh derecesi C) olanlarda
yaklaşık %75 azaltılmalıdır. Artırma ve idame dozları, klinik cevaba göre ayarlanmalıdır (bkz.
Farmakokinetik özellikler).
Pediyatrik popülasyon:
Epilepsi tedavisinde:
2 yaşın altındaki çocuklar: 2 yaşın altındaki çocuklarda lamotrijin kullanımıyla ilgili henüz
yeterli bilgi bulunmamaktadır.
Geriyatrik popülasyon (65 yaş üstü):
5 mg’lık lamotrijin dozunun yaşlılarda kullanımıyla ilgili herhangi bir bilgi yoktur.
Hormonal kontraseptif alan kadınlar:
a) Halen hormonal kontraseptifleri alan hastalarda LODAVİN’e başlanması:
Oral kontraseptifin lamotrijinin klerensini artırdığı gösterilmişse de (bkz. Özel kullanım
uyarıları ve önlemleri) sadece hormonal kontraseptif kullanımına dayanarak lamotrijin için
önerilen doz artırım kılavuzunda ayarlama tavsiye edilmez. Doz değişimi lamotrijinin
valproata (lamotrijin glukuronidasyon inhibitörü) veya bir lamotrijin glukuronidasyon
indükleyicisine eklenip eklenmediğine veya lamotrijinin valproat veya bir lamotrijin
glukuronidasyon indükleyicisi olmaksızın eklenip eklenmediğine dayanarak önerilen
kılavuzlara göre yapılmalıdır.
b) Halen LODAVİN idame dozlarını alan ve lamotrijin glukuronidasyon indükleyicilerini
ALMAYAN hastalarda hormonal kontraseptiflerin başlanması:
4/19Çoğu durumda LODAVİN idame dozunun iki misli kadar artırılması gerekecektir. (bkz. Özel
kullanım uyarıları ve önlemleri; Diğer tıbbi ürünlerle etkileşimler ve diğer etkileşim şekilleri).
Hormonal kontraseptif kullanımına başlanmasından sonra lamotrijin dozunun bireysel klinik
yanıta göre her hafta 50 ila 100 mg artırılması önerilmektedir. Klinik yanıt daha yüksek doz
artırımlarını desteklemediği sürece doz artırımları bu hızı aşmamalıdır.
c) Halen LODAVİN idame dozlarını alan ve lamotrijin glukuronidasyon indükleyicileri
ALMAYAN hastalarda hormonal kontraseptiflerin kesilmesi:
Çoğu durumda lamotrijin idame dozunun %50 kadar azaltılması gerekecektir (bkz. Özel
kullanım uyarıları ve önlemleri; Diğer tıbbi ürünlerle etkileşimler ve diğer etkileşim şekilleri).
Klinik yanıt aksini gerektirmedikçe, günlük lamotrijin dozunun 3 haftalık bir periyotta
kademeli şekilde her hafta 50 ila 100 mg (bir haftada en fazla toplam günlük dozun %25’i
oranında) düşürülmesi önerilmektedir.
Atazanavir/ritonavir ile kullanım: Atazanavir/ritonavirin lamotrijin plazma konsantrasyonunu
düşürdüğü gösterilmiş olmakla birlikte (bkz. Bölüm 4.5) yalnızca atazanavir/ritonavir
kullanımı nedeniyle lamotrijinin önerilen doz artırma şemasında değişiklik yapılması
gerekmemektedir. Doz artırımı için lamotrijin tedavisine valproat (lamotrijin
glukuronidasyonu inhibitörü) ya da bir lamotrijin glukuronidasyon indükleyicisi eklenmesi
veya lamotrijinin valproat ya da bir lamotrijin glukuronidasyon indükleyicisi olmadan
verilmesine göre önerilen şema izlenmelidir.
İdame dozunda lamotrijin kullanırken glukuronidasyon indükleyici kullanmayan hastalarda
lamotrijin dozunun atazanavir/ritonavir eklendiğinde artırılması ya da kesildiğinde azaltılması
gerekebilir.
4.3 Kontrendikasyonlar
LODAVİN, lamotrijine veya ilacın bileşimindeki diğer maddelerden herhangi birine karşı
aşırı duyarlı olduğu bilinen kişilerde kontrendikedir.
4.4 Özel kullanım uyarıları ve önlemleri
Deri döküntüsü
Lamotrijin tedavisi başlangıcından sonra genellikle ilk 8 hafta içinde oluşan advers deri
reaksiyonları bildirilmiştir. Bu döküntülerin büyük kısmı hafif ve sınırlıdır, ancak hastaneye
yatırmayı ve lamotrijin tedavisinin kesilmesini gerektiren ciddi döküntüler de bildirilmiştir.
Bunlar; Stevens Johnson sendromu (SJS) ve toksik epidermal nekroliz (TEN) gibi potansiyel
olarak yaşamı tehdit edici döküntüleri de içerir. (bkz. İstenmeyen etkiler).
Tavsiye edilen mevcut lamotrijin dozlarının kullanıldığı çalışmalara katılan yetişkinlerde
ciddi deri döküntüleri insidansı 500 epilepsi hastasında 1’dir. Bu vakaların yaklaşık yarısı SJS
olarak bildirilmiştir (1/1000).
Bipolar bozukluğu olan hastalarda yapılan klinik çalışmalarda, ciddi döküntü insidansı
yaklaşık 1/1000’dir.
Çocuklarda ciddi deri döküntüleri riski yetişkinlerdekinden yüksektir.
5/19Bazı çalışmalardan elde edilen mevcut veriler epileptik çocuklarda hastaneye yatma ile ilişkili
döküntü insidansının 1/300 ile 1/100 arasında olduğunu göstermektedir.
Çocuklarda, döküntünün ilk oluşumu enfeksiyon ile karıştırılabilir. Hekim, tedavinin ilk 8
haftasında döküntü semptomları ve ateş gelişen çocuklarda ilaç reaksiyonu olasılığını göz
önünde bulundurmalıdır.
Ayrıca genel döküntü riskinin aşağıdakilerle güçlü ilişkisi olduğu gösterilmiştir.
- Yüksek lamotrijin başlangıç dozları ve lamotrijin tedavisinde önerilen doz artırımının
aşılması (bkz. Pozoloji ve uygulama şekli)
- Beraberinde valproat kullanımı (bkz. Pozoloji ve uygulama şekli)
Diğer antiepileptik ilaçlara karşı allerji veya döküntü öyküsü olan hastaların tedavisinde de
dikkatli olmak gerekir. Zira lamotrijin tedavisi sırasında ciddi olmayan döküntü sıklığı bu
hastalarda bu tür öyküsü bulunmayanlara göre yaklaşık üç kat daha sıktır.
Döküntü gelişen tüm hastalar (yetişkin ve çocuk) derhal değerlendirilmeli ve döküntünün
lamotrijine bağlı olmadığı açık değilse kullanımı hemen kesilmelidir. Daha önce lamotrijin ile
tedaviye bağlı döküntü nedeniyle tedavisi kesilen hastalarda beklenen yararları riskinden açık
olarak fazla değilse tekrar lamotrijin tedavisine başlanması önerilmez.
Döküntü; ateş, lenfadenopati, yüz ödemi ve kan ve karaciğer anormallikleri ve aseptik
meninjit dahil çeşitli sistemik semptomlarla birlikte görülen aşırı duyarlılık sendromunun bir
parçası olarak da bildirilmektedir (bkz. İstenmeyen etkiler). Sendrom, klinik şiddet açısından
geniş bir yayılım gösterebilir ve nadiren dissemine intravasküler koagülasyona ve çokluorgan
bozukluğuna neden olabilir. Dikkat edilmesi gereken nokta, döküntü olmasa dahi aşırı
duyarlılığın erken belirtilerinin (örneğin ateş, lenfadenopati) olabileceğidir. Eğer bu gibi
belirtiler ve bulgular varsa hasta hemen değerlendirilmelidir ve eğer alternatif bir etyoloji
mevcut değilse LODAVİN kesilmelidir.
Aseptik meninjit olguların çoğunda ilaç kesildiğinde geri dönüşlüdür fakat bazı olgularda
tekrar lamotrijin başlandığında tekrarlamıştır. Tekrar lamotrijin başlanması semptomların
hızla ve sıklıkla daha şiddetli olarak tekrarlamasına yol açmıştır. Lamotrijin önceden aseptik
menenjit nedeniyle lamotrijin tedavisi kesilen hastalarda tekrar başlanmamalıdır.
İntihar riski
Epilepsi hastalarında depresyon ve/veya bipolar bozukluk semptomları meydana gelebilir ve
epilepsi ve bipolar bozukluk hastalarında intihar riskinin arttığına ilişkin kanıt mevcuttur.
Bipolar bozukluğu olan hastaların %25 – %50’si en az bir kez intihar girişimde bulunmuştur
ve bipolar bozukluk için lamotrijin dahil ilaç alsın veya almasın depresif belirtilerin
kötüleşmesi ve/veya intihar düşüncesi ve davranışı (intihar eğilimi) ortaya çıkabilir. Epilepsi
hastalarının da intihar riskinin artmış olduğuna dair kanıtlar bulunmaktadır.
Bu ilaçla tedavi edilen hastalarda intihar düşüncesi ve davranışı bildirilmiştir. Bu nedenle
hastalar intihar düşüncesi ve davranışı açısından yakından izlenmelidir. İntihar düşüncesi ve
davranışı açısından yakından izlenmelidir. İntihar düşüncesi ve davranışı ortaya çıktığında,
hasta ve hasta yakınının tıbbi destek alması önerilmelidir.
6/19Antiepileptik ilaçların (lamotrijin dahil) randomize plasebo kontrollü bir meta-analizi, ayrıca
intihar düşüncesi ve davranışında küçük ölçekli bir artış göstermiştir. Bu riskin mekanizması
bilinmemekte olup mevcut veriler lamotrijin için risk artışı olasılığını elimine etmemektedir.
Hormonal kontraseptifler
Hormonal kontraseptiflerin lamotrijin etkinliğine etkisi:
Etinil östradiol/levonorgestrel (30 mikrogram/150 mikrogram) kombinasyonunun lamotrijinin
klerensini yaklaşık iki misli artırarak lamotrijin düzeylerinin azalmasına yol açtığı
gösterilmiştir (bkz. Diğer tıbbi ürünlerle etkileşimler ve diğer etkileşim şekilleri). Titrasyonu
takiben, maksimal bir terapötik yanıt için çoğu durumda daha yüksek idame dozları (2 misli
kadar) gerekecektir. Lamotrijin glukuronidasyon indükleyicisi almayan ve bir haftalık inaktif
ilaç içeren (ör. ilaçsız hafta) bir hormonal kontraseptif alan kadınlarda, inaktif ilaç haftasında
lamotrijin düzeylerinde kademeli olarak geçici artışlar meydana gelebilir. Bu artışlar
lamotrijin doz artışları inaktif ilaç haftasından önceki günlerde veya bu hafta içinde yapılırsa
daha fazla olacaktır. Doz talimatları için ‘Pozoloji ve uygulama şekli, Özel hasta
popülasyonları için genel doz önerileri’ne bakınız.
Klinisyenler lamotrijin tedavisi sırasında hormonal kontraseptiflere başlayan veya durduran
kadınların klinik tedavisini uygun şekilde yönetmelidir ve çoğu durumda lamotrijin doz
ayarlaması gerekecektir.
Diğer oral kontraseptifler ve hormon replasman tedavileri (HRT) çalışılmamıştır, ancak
bunlar da lamotrijinin farmakokinetiğini benzer şekilde etkileyebilirler.
Lamotrijinin hormonal kontraseptif etkinliğine etkisi:
16 sağlıklı gönüllüde yapılan bir etkileşim çalışması lamotrijin ve hormonal kontraseptif
(etinilöstradiol/levonorgestrel kombinasyonu) birlikte uygulandığında, levonorgestrel
klerensinde önemsiz artışlar ve serum FSH ve LH’da değişiklikler olduğunu göstermiştir (bkz.
Diğer tıbbi ürünlerle etkileşimler ve diğer etkileşim şekilleri). Bu değişikliklerin overlerin
ovülasyon aktivitesine etkisi bilinmemektedir. Ancak, hormonal preparatlarla birlikte
lamotrijin alan bazı hastalarda bu değişikliklerin kontraseptif etkinliğin azalmasına yol açma
olasılığı göz ardı edilemez. Bu nedenle hastalar beklenmeyen kanamalar gibi menstrual
düzendeki değişiklikleri hemen bildirmeleri konusunda uyarılmalıdır.
Lamotrijinin organik katyonik taşıyıcı 2 (OCT 2) maddelerine etkisi:
Lamotrijin OCT 2 proteinleri aracılığıyla bir renal tübüler sekresyon inhibitörüdür (bkz.
Bölüm 4.5). Bu nedenle esas olarak bu yol ile atılan bazı ilaçların plazma düzeylerinde artışa
yol açabilir. Lamotrijinin dofetilid gibi dar terapötik indekse sahip OCT 2 maddeleri ile
eşzamanlı kullanımı önerilmez.
Dihidrofolat redüktaz
Lamotrijin dihidrofolat redüktazın zayıf bir inhibitörüdür, bu nedenle uzun süreli tedavide
folat metabolizmasıyla etkileşim gösterme olasılığı vardır. Buna rağmen, lamotrijin, insanda
uzun süreli uygulama sırasında, hemoglobin konsantrasyonunda, ortalama korpüsküler hacim
(MCV) veya serum veya eritrosit folat konsantrasyonlarında bir yıla kadar veya eritrosit folat
konsantrasyonlarında beş yıla kadar belirgin değişiklikler oluşturmamıştır.
7/19Böbrek yetmezliği
Son dönem böbrek yetmezliği olan bireylerde yapılan tek doz çalışmalarında lamotrijin
plazma konsantrasyonları anlamlı derecede değişmemiştir. Ancak, glukuronid metabolitinin
birikmesi beklenebileceğinden, böbrek yetmezliği olan hastalar tedavi edilirken dikkatli
olunmalıdır.
Lamotrijin içeren başka preparatları alan hastalar
LODAVİN, lamotrijin içeren bir başka preparatla tedavi edilen hastalara doktora danışmadan
verilmemelidir.
Epilepsi
Diğer antiepileptik ilaçlarda olduğu gibi LODAVİN’in aniden kesilmesi nöbetlerin geri
dönmesini tetikleyebilir. Eğer güvenilirliği ilgilendiren bir nedenle (örneğin döküntü) ani ilaç
kesilmesi gerekmiyorsa, LODAVİN dozu iki haftalık bir sürede kademeli olarak
azaltılmalıdır.
Literatürde, status epileptikus dahil çok şiddetli konvülzif nöbetlerin rabdomiyolizis,
çokluorgan yetmezliği ve dissemine intravasküler koagülasyona neden olabileceğine dair
raporlar bulunmaktadır. Bunlar bazen ölümle sonuçlanabilir. Benzer vakalar lamotrijin
kullanımı ile de oluşabilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
UDP-glukuronil transferazlar lamotrijin metabolizmasından sorumlu enzimler olarak
belirlenmiştir. Lamotrijinin hepatik oksidatif ilaç metabolize edici enzimleri klinikte belirgin
olarak inhibe ettiğine veya indüklediğine dair herhangi bir kanıt bulunmamaktadır ve
lamotrijin ve sitokrom P450 enzimleri tarafından metabolize olan ilaçlar arasında bir
etkileşme beklenmez. Lamotrijin kendi metabolizmasını indükleyebilirse de, bu etki önemli
oranda değildir ve belirgin klinik sonuçlara neden olması beklenmez.
Tablo 2. Diğer ilaçların lamotrijin glukuronidasyonu üzerine etkileri (bkz. Pozoloji ve
uygulama şekli)
Lamotrijin glukuronidasyonunu Lamotrijin glukuronidasyonunu Lamotrijin glukuronidasyonunu
önemli derecede inhibe eden önemli derecede indükleyen ilaçlar önemli derecede inhibe etmeyen
ilaçlar veya indüklemeyen ilaçlar
Valproat Karbamazepin Lityum
Fenitoin Bupropiyon
Primidon Olanzapin
Fenobarbiton Okskarbazepin
Rifampisin Felbamat
Lopinavir/ritonavir Gabapentin
Atazanavir/ritonavir* Levetirasetam
Etinilöstradiol/levonorgestrel Pregabalin
kombinasyonu* Topiramat
Zonisamid
Aripiprazol
* Doz şeması için bkz. Bölüm 4.2 — Özel hasta popülasyonlarına ilişkin ek bilgiler
8/19**Diğer oral kontraseptifler ve HRT çalışılmamıştır, ancak bunlar lamotrijin farmakokinetik
parametrelerini benzer şekilde etkileyebilirler (bkz. Pozoloji ve uygulama şekli - Özel Hasta
Popülasyonlarında LODAVİN İçin Genel Doz Önerileri (Hormonal kontraseptif kullanan
kadınlarda dozlama); Özel kullanım uyarıları ve önlemleri – Hormonal kontraseptifler).
Antiepileptik ilaçlarla etkileşim (bkz. Kullanım Şekli ve Dozu)
Lamotrijinin glukuronidasyonunu inhibe eden valproat, lamotrijin metabolizmasını azaltır ve
lamotrijinin ortalama yarı ömrünü yaklaşık iki kat artırır.
Hepatik ilaç metabolize edici enzimleri indükleyen belirli antiepileptik ilaçlar (örneğin
fenitoin, karbamazepin, fenobarbiton ve primidon) lamotrijinin glukuronidasyon
metabolizmasını indükler ve lamotrijin metabolizmasını artırır.
Karbamazepin almakta olan hastalarda lamotrijin tedavisinin başlangıcını takiben baş
dönmesi, ataksi, diplopi, bulanık görme ve bulantı gibi merkezi sinir sistemine ait bulgular
kaydedilmiştir. Bu bulgular genellikle, karbamazepin dozunun azaltılması ile ortadan kalkar.
Benzer bir etki lamotrijin ve okskarbazepin alan sağlıklı yetişkin gönüllülerdeki bir çalışmada
da görülmüştür, fakat doz azaltımı araştırılmamıştır.
Sağlıklı yetişkin gönüllülerde 200 mg lamotrijin ve 1200 mg okskarbazepin kullanılan bir
çalışmada, okskarbazepin lamotrijin metabolizmasını ve lamotrijin de okskarbazepin
metabolizmasını değiştirmemiştir.
Sağlıklı gönüllüler üzerinde yapılan bir çalışmada birlikte uygulanan felbamat (günde 2 kez
1.200 mg) ve lamotrijininin (10 gün boyunca günde 2 kez 100 mg) lamotrijinin
farmakokinetiği üzerinde klinik olarak ilişkili bir etkisinin olmadığı ortaya çıkmıştır.
Lamotrijini tek başına veya gabapentin ile birlikte alan hastaların plazma seviyelerinin
retrospektif analizlerine dayanarak, gabapentinin lamotrijinin görünen klerensini
değiştirmediğini söyleyebiliriz.
Plasebo kontrollü klinik çalışmalar sırasında levetirasetam ve lamotrijin arasındaki olası ilaç
etkileşimi her iki ajanın da serum konsantrasyonlarının değerlendirilmesiyle belirlenmiştir. Bu
veriler lamotrijinin levetirasetamın farmakokinetiğini ve levetirasetamın da lamotrijinin
farmakokinetiğini etkilemediğini göstermiştir.
Lamotrijinin kararlı durum plazma konsantrasyonları pregabalinin birlikte uygulanmasından
(günde 3 kez 200 mg) etkilenmemiştir. Lamotrijin ve pregabalin arasında farmakokinetik
etkileşim bulunmamaktadır.
Topiramat lamotrijinin plazma konsantrasyonlarında değişime yol açmamıştır. Lamotrijinin
uygulanması topiramat konsantrasyonlarında %15 artış ile sonuçlanmıştır.
Epilepsi hastalarında yapılan bir çalışmada 35 gün boyunca zonisamidin (200 – 400 mg/gün)
lamotrijin (150 – 500 mg/gün) ile birlikte uygulanması, lamotrijinin farmakokinetiğini anlamlı
düzeyde etkilememiştir.
Diğer antiepileptik ilaçların plazma konsantrasyonlarında değişiklikler bildirilmiş olmasına
rağmen kontrollü çalışmalarda lamotrijinin birlikte uygulandığı antiepileptik ilaçların plazma
konsantrasyonlarını etkilediğine dair bir kanıta rastlanmamıştır. In vitro çalışmalardan elde
edilen kanıtlar lamotrijinin protein bağlanma noktalarından diğer antiepileptik ilaçların yerine
geçmediğini göstermiştir.
9/19Diğer psikoaktif ajanlarla etkileşmeler (bkz. Pozoloji ve uygulama şekli)
20 sağlıklı deneğe altı gün süreyle günde iki kez verilen 2 g anhidröz lityum glukonattan
sonra lityum farmakokinetiği, 100 mg/gün lamotrijinin birlikte verilmesiyle değişmemiştir.
12 denekte çoklu oral bupropiyon dozları, tek doz lamotrijinin farmakokinetiği üzerine
istatistiksel olarak anlamlı etkilere yol açmamıştır ve sadece lamotrijin glukuronide ait eğri
altında kalan alanda hafif bir artışa neden olmuştur.
Sağlıklı yetişkin gönüllülerdeki bir çalışmada 15 mg olanzapin lamotrijinin C ve EAA
maks
değerlerini sırasıyla %20 ve %24 azaltmıştır. Bu büyüklükte bir etkinin klinik olarak anlamlı
olması beklenmez. Lamotrijin 200 mg olanzapinin farmakokinetiğini etkilemez.
Günde 400 mg lamotrijinin çoklu oral dozlar halinde uygulanması 14 sağlıklı yetişkin
gönüllüde 2 mg risperidonun tek doz farmakokinetiği üzerinde klinik olarak anlamlı etki
göstermemiştir. 2 mg risperidonun lamotrijin ile birlikte uygulanmasını takiben 14
gönüllünün 12’sinde somnolans bildirilmiştir, buna karşın risperidon tek başına
uygulandığında 20 hastanın 1’inde somnolans bildirilirken lamotrijin tek başına
uygulandığında hiç bildirilmemiştir.
Bipolar I bozukluğu olan ve saptanmış lamotrijin (≥100 mg/gün) tedavisi gören 18 yetişkin
içeren bir çalışmada 10 mg/gün olan aripiprazol dozu 7 günde hedef doza (30 mg/gün)
çıkarılmış ve 7 gün daha tedaviye devam edilmiştir. Lamotrijinin ortalama C ve EEA
maks
değerlerinde yaklaşık %10 azalma gözlenmiştir. Bu etki büyüklüğünün klinik bir sonuca yol
açması beklenmemektedir.
İn vitro inhibisyon deneyleri, lamotrijinin primer metaboliti olan 2-N-glukuronidin
oluşumunun, amitriptilin, bupropiyon, klonazepam, fluoksetin, haloperidol veya lorazepamla
ko-enkübasyonu ile minimal olarak etkilendiğini göstermiştir. İnsan karaciğeri mikrozomunda
bufuralol metabolizması ile ilgili veriler, lamotrijinin başlıca CYP2D6 tarafından elimine
edilen ilaçların klerensini azaltmadığını öne sürmektedir. İn vitro deneylerinin sonuçları,
lamotrijin klerensinin, klozapin, fenelzin, risperidon, sertralin veya trazodon tarafından
etkilenmesinin mümkün olmadığını göstermektedir.
Hormonal kontraseptiflerle etkileşim
Hormonal kontraseptiflerin lamotrijin farmakokinetiği üzerine etkisi:
16 kadın gönüllüdeki bir çalışmada 30 mikrogram etinilöstradiol/150 mikrogram
levonorgestrel içeren oral bir kontraseptif kombinasyonu, lamotrijinin oral klerensinde
yaklaşık iki misli artışa neden olarak lamotrijin EAA ve C değerlerinde sırasıyla ortalama
maks
%52 ve %39 azalmaya neden olmuştur. Serum lamotrijin konsantrasyonları inaktif ilaç haftası
süresince (örneğin “ilaçsız hafta”) kademeli olarak artarak inaktif ilaç haftası sonunda doz
öncesi konsantrasyonlar ile birlikte tedavi sırasındakinden yaklaşık iki misli yüksek olmuştur
(bkz. Pozoloji ve uygulama şekli - Özel Hasta Popülasyonlarında LODAVİN İçin Genel Doz
Önerileri (Hormonal kontraseptif kullanan kadınlarda dozlama); Özel kullanım uyarıları ve
önlemleri – Hormonal kontraseptifler).
Lamotrijinin hormonal kontraseptif farmakokinetiğine etkisi:
16 kadın gönüllüdeki bir çalışmada, 300 mg lamotrijin kararlı durum dozunun kombine oral
kontraseptifin etinilöstradiol komponentinin farmakokinetiğine hiçbir etkisi olmamıştır.
10/19Levonorgestrel komponentinin oral klerensinde, levonorgestrel EAA ve C değerlerinde
maks
sırasıyla ortalama %19 ve %12 azalmaya yol açan önemsiz bir artış gözlenmiştir. Çalışma
sırasında serum FSH ve LH ve östradiol ölçümleri bazı kadınlarda overlerin hormonal
aktivitesinde bir miktar baskılanmaya işaret etmişse de serum progesteron ölçümü 16 deneğin
hiçbirinde ovülasyona ait hormonal kanıt göstermemiştir. Levonorgestrel klerensinin az
miktarda artışının ve serum FSH ve LH değişikliklerinin overlerin ovülasyon aktivitesi
üzerindeki etkisi bilinmemektedir (bkz. Özel kullanım uyarıları ve önlemleri). 300 mg/gün
dışındaki lamotrijin dozlarının etkisi çalışılmamıştır ve diğer kadın hormon preparatları ile
çalışmalar yapılmamıştır.
Diğer ilaçlarla etkileşmeler
10 erkek gönüllüdeki bir çalışmada, rifampisin lamotrijinin klerensini artırmış ve
glukuronidasyondan sorumlu hepatik enzimlerin indüksiyonundan ötürü lamotrijin yarılanma
ömrünü azaltmıştır. Birlikte rifampisin alan hastalarda, lamotrijin ile birlikte glukuronidasyon
indükleyicisi alanlar için önerilen tedavi rejimi kullanılmalıdır (bkz. Pozoloji ve uygulama
şekli).
Sağlıklı gönüllülerde yapılan bir çalışmada lopinavir/ritonavir büyük ihtimalle
glukuronidasyonu indükleyerek lamotrijinin plazma konsantrasyonlarını yaklaşık olarak
yarıya indirmiştir. Lopinavir/ritonavir ile birlikte tedavi gören hastalarda lamotrijin ve
glukuronidasyon indükleyicileri birlikte uygulandığında tavsiye edilen tedavi rejimi
uygulanmalıdır (bkz. Pozoloji ve uygulama şekli).
Sağlıklı gönüllülerle yapılan bir çalışmada atazanavir/ritonavir (300 mg/100 mg) lamotrijinin
(tek 100 mg doz) plazma EAA ve C değerlerini sırasıyla yaklaşık %32 ve %6 oranında
maks
düşürmüştür (bkz. Bölüm 4.2 — Özel hasta popülasyonlarına ilişkin ek bilgiler).
Lamotrijinin OCT 2 üzerindeki etkisini değerlendiren in vitro veriler lamotrijinin (N(2)-
glukuronid metabolitinin değil) klinik olarak anlamlı konsantrasyonlarda OCT 2 inhibisyon
potansiyelini göstermiştir. Bu veriler lamotrijinin simetidinden daha güçlü bir OCT 2
inhibitörü olduğunu göstermektedir (IC50 değerleri sırasıyla 53.8 mikromolar ve 186
mikromolar) (bkz. Bölüm 4.4).
Laboratuvar testlerinde etkileşim
Lamotrijinin özellikle fensiklidin (PCP) olmak üzere bazı idrarda hızlı ilaç taraması
tayinlerinde yalancı pozitif sonuca yol açabildiği bildirilmiştir. Pozitif sonucun doğrulanması
için daha spesifik bir alternatif kimyasal yöntem kullanılmalıdır.
4.6 Gebelik ve laktasyon
Genel tavsiye
Gebelik Kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan reprodüksiyon çalışmalarında lamotrijin uygulaması fertiliteye
zarar vermemiştir.
Çocuk doğurma potansiyeli bulunan kadınlarda lamotrijinin kullanımıyla ilgili herhangi bir
veri yoktur.
11/19Gebelik dönemi
Lamotrijinin gebe kadınlarda kullanımına ilişkin yeterli veri mevcut değildir. İnsanlara
yönelik potansiyel risk bilinmemektedir.
LODAVİN gerekli olmadıkça gebelik döneminde kullanılmamalıdır.
Çok sayıda prospektif gebelik kayıtlarından elde edilen pazarlama sonrası veriler, gebeliğin
ilk üç ayında lamotrijin monoterapisine maruz kalan 2000’in üzerinde kadının gebelik
sonuçlarını içermektedir. Toplamda bu veriler, sınırlı sayıdaki kayıtlardan izole damak yarığı
malformasyonu riskinde artış bildirilmişse de, majör konjenital malformasyon riskinde büyük
ölçüde bir artış ortaya koymamaktadır. Bir vaka kontrol çalışması, lamotrijine maruziyet
sonrasında oluşan defektlerle karşılaştırıldığında, damak yarığı riskinde artış göstermemiştir.
Lamotrijinin çoklu ilaç kombinasyonları içinde kullanımından elde edilen veriler, diğer
ajanlarla ilişkili malformasyon riskinin eşzamanlı lamotrijin kullanımı ile etkilenip
etkilenmediğini değerlendirmek için yetersizdir.
LODAVİN gebelikte ancak beklenen yararın, fetüse olan potansiyel riskten daha fazla olduğu
durumlarda kullanılmalıdır.
Gebelik sırasındaki fizyolojik değişiklikler lamotrijin düzeylerini ve/veya terapötik etkisini
etkileyebilir. Gebelik sırasında lamotrijin düzeylerinin azaldığına dair raporlar bildirilmiştir.
LODAVİN tedavisi sırasında gebe kadınlara uygun klinik tedavi sağlanmalıdır.
Laktasyon dönemi
Lamotrijinin anne sütüne oldukça değişken konsantrasyonlarda geçtiği ve bebeklerde
annedeki düzeyin yaklaşık %50’sine varan total lamotrijin düzeylerine neden olduğu
bildirilmiştir. Bu nedenle emzirilen bazı bebeklerde lamotrijin serum konsantrasyonları
farmakolojik etkilerin meydana geldiği düzeylere erişebilir.
Emzirmenin potansiyel faydaları, bebekte oluşabilecek potansiyel advers etki riski karşısında
değerlendirilmelidir.
Üreme yeteneği/Fertilite
LODAVİN’in insan fertilitesi üzerine etkisi hakkında hiçbir deneyim bulunmamaktadır.
4.7 Araç ve makine kullanımı üzerindeki etkiler
Gönüllülerle yapılan iki çalışmada lamotrijinin ince görsel motor koordinasyonu, göz
hareketleri, vücut sallanması ve subjektif sedatif etkiler üzerine olan etkilerinin plasebodan
farksız olduğu gösterilmiştir. Lamotrijin ile yapılan klinik çalışmalarda, baş dönmesi ve
diplopi gibi nörolojik özellik taşıyan advers olaylar bildirilmiştir. Bu nedenle, hastalar, araç
veya makine kullanmadan önce lamotrijin tedavisinin kendilerini nasıl etkilediğini görmelidir.
Epilepsi
Tüm antiepileptik ilaç tedavilerinin kişilere göre değişkenlik gösteren cevabından dolayı,
hastalar araç kullanma ve epilepsi konusunu kendi hekimine danışmalıdır.
4.8 İstenmeyen etkiler
Epilepsi ve bipolar endikasyonlar için istenmeyen etkiler kontrollü klinik çalışmalar ve diğer
klinik deneyimlerle elde edilmiş verileri temel alır ve aşağıda listelenmiştir. Sıklık kategorileri
kontrollü klinik çalışmalardan elde edilir (epilepsi monoterapisi († ile tanımlanan) ve bipolar
12/19bozukluk (§ ile tanımlanan)). Sıklık kategorilerinin epilepsi ve bipolar bozukluktan klinik
veriler arasında farklı olduğu durumlarda, en konservatif sıklık gösterilmektedir. Bununla
birlikte kontrollü klinik çalışma verilerinin mevcut olmadığı durumlarda, sıklık kategorileri
diğer klinik deneyimleri temel almıştır.
İstenmeyen etkilerin sınıflandırılmasında şu sistem kullanılmıştır: Çok yaygın (>1/10), yaygın
(>1/100, <1/10), yaygın olmayan (>1/1000, <1/100), seyrek (>1/10,000, <1/1000), çok seyrek
(<1/10,000), bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Çok seyrek: Nötropeni, lökopeni, anemi, trombositopeni, pansitopeni, aplastik anemi,
agranülositoz dahil hematolojik anomaliler1
Bilinmeyen: Lenfadenopati1
Bağışıklık sistemi hastalıkları
Çok seyrek: Aşırı duyarlılık sendromu2 (ateş, lenfadenopati, yüz ödemi, kan ve karaciğer
anomalileri, dissemine intravasküler koagülasyon, çoklu organ yetmezliği gibi semptomlar
dahil).
Psikiyatrik hastalıklar
Yaygın: Agresyon, iritabilite
Çok seyrek: Tik, halüsinasyon, konfüzyon
Sinir sistemi hastalıkları
Çok yaygın: Baş ağrısı.
Yaygın: Somnolans†§, baş dönmesi†§, titreme†, uykusuzluk†, ajitasyon§
Yaygın olmayan: Ataksi†
Seyrek: Göz titremi†, Aseptik menenjit (bkz. Bölüm 4.4)
Çok seyrek: Kararsızlık, hareket bozuklukları, Parkinson hastalığında kötüleşme3,
ekstrapiramidal etkiler, koreoatetoz†, nöbet sıklığında artış
Göz hastalıkları
Yaygın olmayan: Çift görme†, bulanık görme†
Seyrek: Konjunktivit
Gastrointestinal hastalıklar
Yaygın: Bulantı†, kusma†, diyare†, ağız kuruluğu§
Hepatobilyer hastalıklar
Çok seyrek: Hepatik yetmezlik, hepatik fonksiyon bozukluğu4, karaciğer fonksiyon testlerinde
yükselme
Deri ve deri altı doku hastalıkları
Çok yaygın: Deri döküntüsü5†§
Seyrek: Stevens-Johnson Sendromu§
Çok seyrek: Toksik epidermal nekroliz
Kas-iskelet bozuklukları, bağ doku ve kemik hastalıkları
Yaygın: Eklem ağrısı§
Çok seyrek: Lupus-benzeri reaksiyonlar
13/19Genel bozukluklar ve uygulama bölgesine ilişkin hastalıklar
Yaygın: Yorgunluk†, ağrı§, sırt ağrısı§
Seçili advers reaksiyonların açıklaması
1Hematolojik anomaliler ve lenfadenopati aşırı duyarlılık sendromu ile ilişkili olabilir ya da
olmayabilir (bkz., Bağışıklık sistemi bozuklukları).
2Döküntü ateş, lenfadenopati, yüz ödemi ve kan ve karaciğer anomalileri dahil değişken
sistemik semptomlar paterni ile ilişkili aşırı duyarlılık sendromunun bir parçası olarak
bildirilmiştir.
Sendrom geniş bir klinik şiddet spektrumu gösterir ve nadiren dissemine intravasküler
koagülasyon ve çoklu organ yetmezliğine yol açabilir. Döküntü belirgin olmasa da erken aşırı
duyarlılık göstergelerinin (ateş, lenfadenopati) mevcut olabileceğine dikkat edilmelidir. Bu tip
belirti ve semptomlar mevcutsa, hasta derhal değerlendirilmeli ve alternatif etiyoloji
belirlenemezse LODAVİN bırakılmalıdır.
3Bu etkiler diğer klinik deneyimler sırasında bildirilmiştir. Lamotrijinin önceden Parkinson
hastalığı mevcut olan hastalarda parkinsonian semptomları kötüleştirebileceğine dair raporlar
ve bu altta yatan rahatsızlığın görüldüğü hastalarda ekstrapiramidal etkiler ve koreoatetoza
ilişkin izole raporlar alınmıştır.
4Hepatik fonksiyon bozukluğu genellikle aşırı duyarlılık reaksiyonları ile ilişkili olarak
meydana gelmekle birlikte, aşikar aşırı duyarlılık belirtileri yokluğunda da izole vakalar
bildirilmiştir.
5Yetişkinlerde yürütülen klinik çalışmalarda, deri döküntüleri lamotrijin kullanan hastaların
%8-12’sine kadarında ve plasebo alan hastaların %5-6’sında meydana gelmiştir. Deri
döküntüleri hastaların %2’sinde lamotrijin tedavisinin kesilmesine yol açmıştır. Genellikle
makulopapüler görüntüde döküntü tedavi başlatıldıktan sonraki sekiz hafta içinde ortaya çıkar
ve lamotrijinin kesilmesi ile düzelir (bkz., bölüm 4.4).
Nadiren, Stevens-Johnson sendromu ve toksik epidermal nekroliz (Lyell sendormu) dahil
olmak üzere ciddi potansiyel olarak yaşamı tehdit eden deri döküntüleri bildirilmiştir. Her ne
kadar çoğu ilaç kesildiğinde düzelse de, bazı hastalarda geri dönüşümsüz skarlaşma görülmüş
ve nadir ilişkili ölüm vakaları bildirilmiştir (bkz., bölüm 4.4).
Genel döküntü riski aşağıdakilerle güçlü ilişki göstermektedir:
- Lamotrijinden yüksek başlangıç dozları ve lamotrijin tedavisi için önerilen doz artırımının
aşılması (bkz., bölüm 4.2)
- Eşzamanlı valproat kullanımı (bkz., bölüm 4.2)
Döküntü ayrıca değişken sistemik semptomlar paterni ile ilişkili aşırı duyarlılık sendromunun
bir parçası olarak bildirilmiştir (bkz., İmmün sistem bozuklukları).
Lamotrijin ile uzun vadeli tedavi gören hastalarda kemik mineral yoğunluğunda azalma,
osteopeni, osteoporoz ve kırık raporları alınmıştır. Lamotrijinin kemik metabolizmasını
etkilediği metabolizma belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
14/19Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Maksimum terapötik dozu 10 - 20 kat aşan dozların akut olarak alımı bildirilmiş olup, ölümle
sonuçlanan olgular da buna dahildir. Doz aşımı sonucunda meydana gelen semptomlar
arasında nistagmus, ataksi, bilinç bozukluğu, grand mal konvülsiyon ve koma yer almaktadır.
Doz aşımı hastalarında QRS genişlemesi (intraventriküler ileti gecikmesi) de gözlenmiştir.
Doz aşımı durumunda, hasta hastaneye yatırılmalı ve uygun destekleyici tedavi
uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiepileptikler
ATC kodu: N03A X09
Etki mekanizması:
Farmakolojik araştırmaların sonuçları, lamotrijinin, voltaj kapılı sodyum kanalları için
kullanıma bağlı bir bloker olduğunu ortaya koymaktadır. Lamotrijin, nöron kültürlerinde,
uzun süreli tekrarlayan uyarılarda, kullanıma ve voltaja bağlı bir blokaj meydana getirir ve
glutamatın (epileptik nöbetlerin ortaya çıkmasında önemli bir rol oynayan bir aminoasit)
patolojik salımını inhibe etmenin yanında, glutamatın meydana getirdiği aksiyon potansiyeli
deşarjlarını da inhibe eder.
Farmakodinamik etkiler:
İlaçların merkezi sinir sistemi üzerindeki etkilerini değerlendirmek için tasarlanmış testlerde,
sağlıklı gönüllülere 240 mg lamotrijin kullanımının sonuçları, plasebodan farklı olmamış;
ancak gerek 1000 mg fenitoin, gerekse 10 mg diazepam ince görsel motor koordinasyonu ve
göz hareketlerini anlamlı ölçüde bozmuş, vücut sallanmasını artırmış ve sübjektif sedatif
etkiler yaratmıştır.
Başka bir çalışmada, 600 mg tek doz oral karbamazepin ince görsel motor koordinasyonu ve
göz hareketlerini anlamlı ölçüde bozarken, vücut sallanmasını ve kalp atım hızını da artırmış,
ancak 150 mg ve 300 mg dozlarındaki lamotrijinle elde edilen sonuçlar plasebodan farklı
olmamıştır.
Klinik Çalışmalar
1-24 aylık parsiyel nöbetli hastalarda ek tedavinin klinik etkinliği ve güvenilirliği
1-24 aylık parsiyel nöbetli hastalarda ek tedavi olarak lamotrijinin etkinliği birçok merkezli,
çift kör, plasebo kontrollü ek çalışmada değerlendirilmiştir (LAM20006 Çalışması).
Lamotrijin bir açık faz sırasında 1 veya 2 antiepileptik ilaca eklenmiştir (n=177).
Lamotrijin, başlangıç toplam dozu veya 2 mg’ın altında bir doz titrasyon basamağına ihtiyaç
duyulması halinde günde iki kez veya iki günde bir verilmiştir. İki haftalık titrasyon
15/19periyodunun sonunda serum düzeyleri ölçülmüş ve konsantrasyon, bu zaman noktasında
erişkinlerde beklenen konsantrasyon değerini (0.41 μg/mL) aştığı takdirde sonraki dozlar
azaltılmış veya artırılmamıştır. Bazı hastalarda 2 haftalık periyot sonunda %90’a varan doz
azaltımlarına ihtiyaç duyulmuştur. Antiepileptik ilaç olarak valproat kullanıldığı takdirde,
lamotrijin ancak bir bebekte karaciğer fonksiyon test anomalileri olmaksızın 6 ay süreyle
valproat kullanıldığında eklenmiştir. Vücut ağırlığı 6.7 kg’nin altında olan ve valproat veya
karbamazepin, fenitoin, fenobarbital veya primidon dışında bir antiepileptik verilen hastalarda
lamotrijinin güvenilirlik ve etkinliği değerlendirilmemiştir.
Parsiyel nöbet frekansında %40 veya üstünde bir düşüş sağlanan hastalar (n=38) kademeli
olarak tedavi kesilerek plaseboya geçmek (n=19) veya 8 haftaya kadar lamotrijin tedavisine
devam etmek üzere (n=19) randomize edilmiştir. Primer etkinlik sonlanma noktası, lamotrijin
ve plasebo verilen ve çıkış kriterlerini yerine getiren deneklerin oranındaki farka dayanmıştır.
Çıkış kriterleri, epilepsi koşullarında klinik kötüleşme belirtisi görüldüğü takdirde deneklerin
çalışmadan ayrılmasına izin vermektedir. Primer sonlanma noktasında istatistiksel anlamlılığa
erişilmemesine karşın plaseboya kıyasla (%84) lamotrijin grubundaki daha az sayıda hastada
(%58) çıkış kriterleri yerine getirilmiş ve bu kriterlerin yerine getirilmesi için daha uzun bir
süre gerekmiştir (22 güne karşı 42 gün).
Yan etki profili daha büyük çocuklarda görülene benzerdi.
5.2 Farmakokinetik özellikler
Genel özellikler
Lamotrijin feniltriazin sınıfına dahildir, beyazdan açık krem rengine değişen renklerde bir
tozdur ve suda az oranda çözünür.
Emilim:
Lamotrijin önemli bir ilk geçiş metabolizması olmaksızın barsaktan hızla ve tamamen emilir.
Doruk plazma konsantrasyonlarına ilacın oral yoldan alınmasından yaklaşık 2.5 saat sonra
ulaşılır. Maksimum konsantrasyona ulaşma süresi yemekten sonra alındığında hafif gecikirse
de, emilim derecesi besinlerden etkilenmez. İlacın farmakokinetik özellikleri, test edilen en
yüksek tek doz olan 450 mg’a kadar lineerdir. Kararlı durum maksimum konsantrasyonu,
kişiler arasında fazla değişkenlik gösterirse de aynı kişide konsantrasyon nadiren değişir.
Dağılım:
Plazma proteinlerine bağlanma oranı yaklaşık %55’tir. Plazma proteinlerinden ayrılmanın
toksisiteyle sonuçlanma olasılığı hemen hiç yoktur.
Dağılım hacmi 0.92 ile 1.22 L/kg arasında değişir.
Biyotransformasyon:
UDP-glukuronil transferazlar lamotrijinin metabolizmasından sorumlu enzimler olarak
tanımlanmıştır.
Lamotrijin kendi metabolizmasını doza bağlı olarak çok az indükler. Ancak, lamotrijinin diğer
antiepileptik ilaçların farmakokinetiğini etkilediğine ilişkin kanıt olmayıp, eldeki veriler
16/19lamotrijin ve P enzimleri tarafından metabolize edilen ilaçlar arasında etkileşim olasılığının
450
pek bulunmadığını göstermektedir.
Eliminasyon:
Sağlıklı yetişkinlerde ortalama kararlı durum klerensi 39±14 mL/dak’dır. Lamotrijinin
klerensi esas olarak metaboliktir ve glukuronid ile konjüge olmuş materiyelin ardından idrarla
eliminasyonu şeklindedir. İlacın %10’undan azı değişmemiş olarak idrarla atılır. İlaçla ilgili
maddenin sadece %2 kadarı feçesle atılır. Klerensi ve yarı ömrü dozdan bağımsızdır. Sağlıklı
yetişkinlerdeki ortalama eliminasyon yarı ömrü 24 ile 35 saat arasındadır. Gilbert Sendromu
olan hastalarda yapılan bir çalışmada, görünür ortalama klerens normal kontrol kişileriyle
karşılaştırıldığında %32 oranında azalmıştır, ancak bu değerler genel popülasyon için geçerli
olan yayılım aralığı içindedir.
Lamotrijinin yarı ömrü beraberinde kullanılan ilaçlardan büyük ölçüde etkilenir. Ortalama
yarı ömrü karbamazepin ve fenitoin gibi glukuronidasyon indükleyici ilaçlarla birlikte
verildiğinde yaklaşık 14 saate düşmekte, tek başına valproat ile birlikte verildiğinde ortalama
yaklaşık 70 saate çıkmaktadır (bkz. Pozoloji ve uygulama şekli ve Diğer tıbbi ürünlerle
etkileşimler ve diğer etkileşim şekilleri).
Doğrusallık/Doğrusal olmayan durum:
İlacın farmakokinetik özellikleri, test edilen en yüksek tek doz olan 450 mg’a kadar lineerdir.
Besinlerin etkisi:
Maksimum konsantrasyona ulaşma süresi yemekten sonra alındığında hafif gecikirse de,
emilim derecesi besinlerden etkilenmez.
Hastalardaki karakteristik özellikler
 Böbrek yetmezliği olan hastalarda:
Kronik böbrek yetmezliği olan 12 gönüllüye ve hemodiyalize giren başka 6 bireye tek doz
100 mg lamotrijin verilmiştir. Ortalama CL/F, sağlıklı gönüllülerdeki 0.58 mL/dak/kg’a
kıyasla 0.42 mL/dak/kg (kronik böbrek yetmezliği), 0.33 mL/dak/kg (hemodiyaliz arasında)
ve 1.57 mL/dak/kg (hemodiyaliz sırasında) olarak gerçekleşmiştir. Ortalama plazma yarı
ömürleri ise sağlıklı gönüllülerdeki 26.2 saate kıyasla 42.9 saat (kronik böbrek yetmezliği),
57.4 saat (hemodiyaliz arasında) ve 13.0 saat (hemodiyaliz sırasında) olarak gerçekleşmiştir.
Ortalama olarak, vücutta mevcut olan lamotrijin miktarının yaklaşık %20’si (yayılım aralığı =
5.6 - 35.1) 4 saatlik bir hemodiyaliz sırasında elimine olmuştur. Bu hasta popülasyonu için,
başlangıç lamotrijin dozları için hastaların antiepileptik ilaç rejimi esas alınmalıdır. Azaltılmış
idame dozları, anlamlı böbrek fonksiyon bozukluğu bulunan hastalarda etkili olabilir.
 Karaciğer yetmezliği olan hastalarda:
Çeşitli derecelerde karaciğer bozukluğu olan 24 gönüllü ve kontrol grubu olarak 12 sağlıklı
gönüllü üzerinde tek dozluk bir farmakokinetik çalışma gerçekleştirilmiştir. Lamotrijinin
medyan görünür klerensi Derece A, B veya C (Child-Pugh Sınıflandırması) karaciğer
bozukluğu olan hastalarda sırasıyla 0.31, 0.24 veya 0.10 mL/dak/kg iken, sağlıklı kontrollerde
0.34 mL/dak/kg olmuştur. Başlangıç, artırım ve idame dozları genellikle orta şiddette (Child-
Pugh Derece B) karaciğer bozukluğu olan hastalarda yaklaşık %50, ağır (Child-Pugh Derece
17/19C) karaciğer bozukluğu olan hastalarda ise yaklaşık %75 azaltılmalıdır. Artırım ve idame
dozları klinik yanıta göre ayarlanmalıdır.
 Pediyatrik hastalarda kullanım:
Vücut ağırlığına göre ayarlanmış klerens, çocuklarda yetişkinlerde olduğundan daha yüksek
olup, en yüksek değerlere beş yaş altı çocuklarda ulaşılmaktadır. Lamotrijinin yarı ömrü
çocuklarda yetişkinlerde olduğundan daha kısa olup karbamazepin ve fenitoin gibi enzim
indükleyici ilaçlarla birlikte verildiğinde ortalama değeri yaklaşık 7 saat olmakta, tek başına
sodyum valproat ile birlikte uygulandığında ise ortalama 45 ile 50 saat arası değerlere
ulaşmaktadır (bkz. Pozoloji ve uygulama şekli).
 Geriyatrik hastalarda kullanım:
Aynı çalışmalara katılan epilepsi hastası gençlerin ve yaşlıların dahil edildiği farmakokinetik
analizden elde edilen klinik sonuçlar, yaşlılarda lamotrijin klerensinin klinik açıdan önemli
derecede değişmediğini göstermiştir. Tek dozdan sonra görünür klerens 20 yaşlarında 35
mL/dak’dan 70 yaşlarında 31 mL/dak’ya %12 oranında azalmıştır. 48 haftalık tedaviden
sonraki azalma, genç ve yaşlı gruplar arasında 41 mL/dak’dan 37 mL/dak’ya olmak üzere
%10 olarak gerçekleşmiştir. Buna ilaveten, lamotrijinin farmakokinetik özellikleri 150 mg’lık
tek dozu takiben 12 sağlıklı yaşlı gönüllüde incelenmiştir. Yaşlılardaki ortalama klerens (0.39
mL/dak/kg), 30 ile 450 mg arası tek dozlar sonrası yaşlı olmayan yetişkinlerle yapılan 9
çalışmadan elde edilen ortalama klerens (0.31 - 0.65 mL/dak/kg) değerleri yayılım aralığında
bulunmaktadır.
5.3 Klinik öncesi güvenlilik verileri
Hayvanlarda lamotrijinin insanlardaki terapötik dozlarından daha yüksek dozlarla yapılan
reprodüktif toksikoloji çalışmalarında teratojenik etkiler görülmemiştir. Ancak, lamotrijin
zayıf bir dihidrofolat redüktaz inhibitörü olduğundan, anne gebelik süresince folat inhibitörü
ile tedavi gördüğünden teorik de olsa insan fetal malformasyon riski vardır.
Geniş bir yelpaze oluşturan mutajenisite çalışmaları lamotrijin kullanımının insanlar üzerinde
genetik risk oluşturmadığını göstermiştir.
Fare ve sıçanlar üzerinde yapılan uzun süreli çalışmalar lamotrijinin karsinojenik özelliği
olmadığını göstermiştir.
18/196. FARMASÖTİK ÖZELLİKLER
6.1 Yardımcı maddelerin listesi
Kalsiyum karbonat
Hidroksipropil selüloz
Magnezyum aluminyum silikat
Polivinil prolidon K
30
Sodyum sakkarin
Sodyum nişasta glikolat
Kuş üzümü aroması
Magnezyum stearat
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
30C’nin altındaki oda sıcaklığında ve kuru bir yerde saklayınız. Işıktan koruyunuz.
6.5 Ambalajın niteliği ve içeriği
30 çiğnenebilir/çözünebilir tablet içeren Al/Al folyo blister ve karton kutu ambalaj
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : ASET İLAÇ SAN. VE TİC. A.Ş.
Adresi : İstinye Mahallesi, Balabandere Caddesi, No:14 34460 Sarıyer/İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI(LARI)
227/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.12.2010
Ruhsat yenileme tarihi: -
10. KÜB’ün YENİLENME TARİHİ
19/19