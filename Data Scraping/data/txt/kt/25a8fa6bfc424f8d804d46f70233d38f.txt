 
 1  KULLANMA TALİMATI  
 
NİTİNAB  150 mg sert kapsül  
Ağızdan alınır  
 
• Etkin madde : Her bir kapsül  150 mg nilotinibe eşdeğer 160,328 mg nilotinib HCl susuz 
içerir.  
• Yardımcı maddeler : Poloksamer 407, hidrofobik kolloidal silikondioksit, krospovidon, 
magnezyum stearat.  
No: 1 turuncu  opak kapak / turuncu opak gövde sert jelatin kapsül ( jelatin  (sığır kaynaklı) , 
titanyum dioksi t, sarı demir oksit, kırmızı demir oksit)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  
 
Bu Kullanma Talimatında:  
1. NİTİNAB  nedir ve ne için kullanılır?  
2. NİTİNAB ’ı kullanmadan önce dikkat edilmesi gerekenler  
3. NİTİNAB  nasıl kullanılır?  
4. Olası yan etkiler nelerdir?  
5. NİTİNAB ’ın saklanması  
 
Başlıkları yer almaktadır.  
 
1. NİTİNAB  nedir ve ne için kullanılır ?  
 
NİTİNAB , nilotinib adı verilen etkin madde içeren bir ilaçtır.  
 
Her kapsül 150 mg nilotinib içerir. Kapsüller içerisinde açık sarı granül içeren, üzerinde 150 
yazılı, No: 1 turuncu opak kapak / turuncu opak gövde sert jelatin kapsüllerdir.  
 
NİTİNAB  haftalık ve  aylık paketler halinde bulunur :  
 
• Haftalık paket 28 sert kapsül içerir.  
• Aylık paket 112 sert kapsül içerir. Aylık paket, 4 ayrı haftalık paketten oluşur.  
 
NİTİNAB , Philadelphia kromozomu pozitif kronik miyeloid lösemi (Ph -pozitif -KML) ol arak 
adlandırılan kan hücrelerinin kanserinin (lösemi) tedavisinde kullanılır. KML, vücudun çok 
fazla sayıda anormal beyaz kan hücresi üretmesine yol açan bir kan kanseridir.  
 
NİTİNAB , yeni tanı konmuş erişkin KML hastalarının tedavisinde kullanılır.  
  
 2  KML’li hastalarda, DNA’daki (genetik materyal) bir değişiklik, vücu tta anormal beyaz kan 
hücreleri üret ilmesini sağlayan bir sinyali tetikler. Nilotinib  bu sinyali bloke eder ve böylece bu 
anormal beyaz kan hücrel erinin üretimini durdurur.  
 
NİTİNAB  tedavinizin izlenmesi  
Tedavi sırasında kan testlerini de içeren düzenli testleriniz yapılacaktır. Bu testler ile 
NİTİNAB ’ın vücudunuz tarafından nasıl tolere edildiğini görmek amacıyla vücudunuzdaki 
karaciğer ve pankreas fonksiyonu ve kan hücrelerinin (beyaz kan hücreleri, kırmızı kan 
hücreleri, kan pulcukları ) miktarı belirlenecektir. Kan testleriyle vücudunuzdaki elektrolit ler de 
(potasyum, magnezyum) izlenecektir; elektrolitler kalbinizin çalışması açısından önemlidir. 
Kan testleriyle kandaki şeker ve yağ düzeyi de izlenecektir.  
 
Kalp atış hızınız da kalbin elektriksel aktivitesini ölçen bir alet kullanılarak kontrol edilec ektir 
(“EKG” testi).  
 
NİTİNAB  tedavisine başlamadan önce ba şlangıç  EKG, başladıktan sonra 7. günde ve klinik 
olarak gerekli  olduğu takdirde daha sonra tekrar EKG çekilmesi uygundur.  
 
Doktorunuz tedavinizi düzenli olarak değerlendirecek ve NİTİNAB  almaya d evam etmenizin 
gerekip gerekmediğine karar verecektir. Eğer size NİTİNAB ’ı bırakmanız söylenirse, 
doktorunuz KML tedavinizi izlemeye devam edecektir ve eğer durumunuz gerekli olduğunu 
gösterirse doktorunuz size NİTİNAB ’a tekrar başlamanızı söyleyebilir.  
 
NİTİNAB ’ın nasıl etki gösterdiği veya ne için size reçete edildiğine ilişki n ilave sorularınız 
varsa doktorunuza sorunuz.  
 
2. NİTİNAB ’ı kullanmadan önce dikkat edilmesi gerekenler  
 
NİTİNAB ’ı aşağıdaki durumlarda KULLANMAYINIZ:  
Eğer:  
• Nilotinibe veya NİTİNAB ’ın bu kullanma talimatının başında listelenen yardımcı 
maddelerinden herhangi birine karşı aşırı duyarlılığınız (alerjiniz) varsa,  
• Nilotinib , kalp fonksiyonu üzerinde istenmeyen etkilere (QT uzaması) neden 
olabilmektedir. Nilotinib kullanımı ile ani ölüm vakaları bildirilmiştir. Bu nedenle nilotinib , 
potasyum ve magnezyum eksikliği olan hastalarda veya uzun QT sendromu olan hastalarda 
kullanılmamalıdır.  
 
Alerjik olabileceğinizi düşünüyorsanız veya kalp hastalığınız var ise NİTİNAB  almadan önce 
doktorunuzu  bilgilendiriniz.  
 
NİTİNAB ’ı aşağıdaki durumlarda DİKKATLİ KULLANINIZ:  
Eğer:  
• Daha önce; kalp krizi, göğüs ağrısı (angina), beyninize giden kan akımı ile ilgili 
problemler (inme) veya bacağınızdaki kan akışı ile ilgili problemler (periferik arter 
hastalığı) gibi kardiyovasküler olaylar yaşadıysanız ya da yüksek kan basıncı 
(hipertansiyon), diyabet  (şeker hastalığı)  veya kanınızdaki yağların düzeyi ile ilgili 
problemler ( lipid bozuklukları) gibi kardiyovasküler hastalığa yönelik risk 
faktörleriniz v arsa.  
• "QT aralığının uzaması" olarak adlandırılan, kalbinizde anormal elektriksel sinyal 
üretimi gibi bir rahatsızlığınız varsa veya QT aralığında uzama riskine neden olan bir  
 3  hastalığınız (kalp krizi, kalp yetersizliğine bağlı olarak solunum yetmezliği, ödem, 
karaciğerde büyüme ile belirgin hastalık, kalbi besleyen damarların 
daralması/tıkanması ile ortaya çıkan göğüs ağrısı veya klinik olarak anlamlı kalp 
atımının yavaşlaması ve düzensizliği) var ise (bkz “ NİTİNAB ’ı aşağıdaki durumlarda 
KULLANMAYINIZ”)  
• Kalp atışını etkileyen (antiaritmikler) veya kalp fonksiyonu üzerinde istenmeyen 
etkilere (QT aralığının uzaması) neden olabilecek ilaçlarla tedavi görüyorsanız (bkz. 
“Diğer ilaçlar ile kullanım”)  
• Beklenmedik, hızlı kilo alımı dikkatle incelenmelidir. Nilotinib ile tedavi sırasında şiddetli 
sıvı tutulumuna dair belirtiler ortaya çıkarsa, duruma sebebiyet verecek etkenler 
değerlendirilmeli ve hasta bu doğrultuda tedavi edilmelidir.  
• Karaciğeri etkileyen ilaçlarla tedavi görüyorsanız (bkz . “Diğer ilaçlar ile kullanım”)  
• Potasyum veya magnezyum eksikliğiniz varsa (bkz. “ NİTİNAB ’ı aşağıdaki durumlarda 
KULLANMAYINIZ”)   
• Karaciğer rahatsızlığınız varsa (Karaciğer rahatsızlığı ile ilgili belirtiler: sarılık, bulantı, 
kusma, iştah kaybı, ate ş, sağ üst karın bölgesinde hassasiyet, kas ağrısı, eklem ağrısı ve ciltte 
kaşıntılı kızarık ürtiker)  
• Daha önce pankreas iltihabı (pankreatit) geçirdiyseniz (Pankreatit belirtileri: aniden gelen 
veya giderek artarak şiddetlenen, karnın üst kısımlarında h issedilen, kuşak tarzında yayılarak 
sırta yayılan şiddetli karın ağrısı, bulantı, kusma, gaz ve dışkı çıkaramama, ateş, kan basıncı 
düşüklüğü (hipotansiyon) ve şok (soğuk terleme, çarpıntı, göz kararması)  
• Midenizin tamamının alındığı bir cerrahi operasyon (total  gastrektomi) geçirdiyseniz.   
• Eğer hepatit B enfeksiyonu geçirdiyseniz ya da şimdi hepatit B olasılığınız varsa. Bunun 
sebebi, nilotinibin bazı vakalarda ölümcül olabilen yeniden aktive olan hepat it B 
enfeksiyonuna neden olabilmesidir. Tedavi başlamadan önce, hastalar bu enfeksiyonun 
işaretleri açısından itina ile kontrol edileceklerdir.  
• Kolay morarma, yorgun hissetme veya nefes darlığı gibi semptomlarınız varsa veya 
tekrarlanan enfeksiyonlar geç irmişseniz.  
 
NİTİNAB  kullanmadan önce doktorunuz, eczacınız veya hemşireniz ile konuşun.  
 
NİTİNAB  ile tedavi sırasında   
- Eğer NİTİNAB  kullanırken bayılırsanız (bilincinizi kaybederseniz) veya düzensiz kalp 
atışınız olursa, bu belirtiler ciddi bir kalp hastalığının belirtisi olabileceğinden derhal 
doktorunuza söyleyiniz.  QT aralığının uzaması ve düzensiz kalp atışı ani ölüme neden 
olabili r. Nilotinib  kullanan hastalarda yaygın olmayan sıklıkta ani ölüm vakaları 
bildirilmiştir.  
- Ani kalp çarpıntılarınız, şiddetli kas güçsüzlüğünüz veya felç, nöbetler ya da düşünme 
şeklinizde veya dikkat düzeyinizde ani değişiklikler olursa, bunlar, tümör liz is sendromu 
adı verilen, kanser hücrelerinin hızlı parçalanması durumunun belirtileri olabileceğinden 
derhal doktorunuza söyleyiniz.  Nilotinib  kullanan hastalarda seyrek sıklıkta tümör lizis 
sendromu vakaları bildirilmiştir.  
- Göğüs ağrısı veya göğüste rahatsızlık hissi, uyuşukluk veya güçsüzlük, yürümeniz veya 
konuşmanız ile ilgili sorunlar, bir uzuvda ağrı, renk değişikliği ve soğukluk hissi baş larsa, 
bu belirtiler kardiyovasküler bir olayın belirtisi olabileceğinden derhal doktorunuza  
söyleyiniz.  Nilotinib  kullanan hastalarda bacağa giden kan akışında sorunlar (periferik       
arteriyel tıkayıcı hastalık), iskemik kalp hastalığı ve beyne giden k an akışında sorunlar  
(iskemik serebrovasküler hastalık) gibi ciddi kardiyovasküler olaylar bildirilmiştir.  
NİTİNAB  tedavisine başlamadan önce ve tedaviniz sırasında doktorunuzun kanınızdaki   
yağların (lipitler) ve şekerin düzeyini ölçmesi gerekir.   
 4  - Eğer e lleriniz veya ayaklarınızda şişlik, yaygın şişlik ya da hızlı kilo alımı gelişirse, şiddetli 
sıvı tutulumu belirtileri olabileceklerinden doktorunuza söyleyiniz. Nilotinib  kullanan 
hastalarda yaygın olmayan sıklıkta şiddetli sıvı tutulumu vakaları bildiril miştir.  
Lipid profilleri NİTİNAB  tedavisi başlatılmadan önce belirlenmeli ve tedavi başlatıldıktan 3 ve 
6 ay sonra ve kronik tedavi sırasında en az yılda bir kez değerlendirilmelidir. Nilotinib  tedavisi 
ile kan glukozu düzeylerinde artışlar bildirilmiştir Kan glukoz düzeyleri NİTİNAB  ile tedavi 
başlatılmadan önce değerlendirilmeli ve tedavi sırasında izlenmelidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
NİTİNAB ’ın yiyecek ve içecek ile kullanılması  
• NİTİNAB ’ı yiyeceklerle kullanmayınız. Kapsülleri herhangi bir yiyecekten en az 2 saat 
sonra alınız ve yeniden yemek yemeden önce en az 1 saat bekleyiniz. Daha fazla bilgi için 
“3. NİTİNAB  nasıl kullanılır?” bölümüne bakınız. NİTİNAB ’ın besinlerle birlikte 
alınması kandaki nilotinib  miktarını zararlı olabilecek ölçüde artırabilir.  
• Tedavi boyunca greyfurt, yıldız meyvesi, nar, acı portakal ve benzeri meyveler ile bunları 
içeren ürün ve meyve sularını tüketmeyiniz. Bunlar, kanınızdaki nilotinib  miktarını 
muhtemelen za rarlı bir düzeye çıkarabilir.  
 
Herhangi bir şüpheniz olursa hekiminize veya eczacınıza danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
• Nilotinibi n hamilelik ve/veya cenin/yeni doğan üzerinde zararlı etkileri bulunmaktadır. 
Nilotinib  çok gerekli olmadıkça hamilelikte kullanılmaz. Hamileyseniz veya 
olabileceğinizi düşünüyorsanız, doktorunuzu bilgilendiriniz. Doktorunuz hamileliğiniz 
süresince NİTİNAB  kullanıp kullanamayacağınızı sizinle tartışacaktır.  
• Çocuk doğurma potansiyeli olan kadınlar NİTİNAB  kullanımları sırasında ve tedavi 
sonlandıktan 2 hafta sonrasına kadar etkin bir doğum kontrol yöntemi kullanmalıdır.  
Tedaviniz sırasında hamile olduğunuzu  fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
• Nilotinib  tedavisi süresince  ve tedavi sonlandırıldıktan 2 hafta sonrasına  kadar emzirme 
önerilmez. Emziriyorsanız NİTİNAB  almayınız, bebeğinize zararı olabilir. Emziriyorsanız 
doktorunuza söyleyiniz.  
 
Araç ve makine kullanımı  
NİTİNAB  kullandıktan sonra, güvenli araç ya da alet ve makine kullanma yeteneğini bozucu 
potansiyeli olan yan etkiler (baş dönmesi ya da görme bozukluğu gibi) yaşarsanız, bu etki 
kaybolana kadar bu aktiviteleri gerçekleştirmekten kaçınınız.  
 
NİTİNAB ’ın içeriğinde bulunan bazı yardımcı maddeler hakkında önemli bilgiler:  
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
NİTİNAB  bazı ilaçların etkisini bozabilir / değiştirebilir.  
 
Bu, özellikle şu ilaçları kapsar:   
 5  • Antiaritmikler: amiodaron, dizopir amid , prokainamid, kinidin, sotalol (düzensiz kalp 
atımının tedavisinde kullanılır)  
• Klorokin, halofantrin, klaritromisin, haloperidol, metadon, moksifloksasin, kalbin 
elektriksel aktivit esi üzerinde istenmeyen bir etkiye sahip olabilecek ilaçlar (QT 
aralığının uzaması)   
• Ketokonazol, itrakonazol, vorikonazol,  klaritromisin, telitromisin (enfeksiyonların 
tedavisinde kullanılır)  
• Ritonavir (“antiproteazlar” sınıfından bir anti -HIV (AIDS)  ilacı)  
• Karbamazepin, fenobarbital, fenitoin (epilepsi tedavisinde kullanılır)  
• Rifampisin (tüberküloz tedavisinde kullanılır)  
• St. John’s Wort (depresyon ve benzeri  durumların tedavisinde kullanılan bitkisel bir 
ürün ( Hypericum perforatum  olarak da bilinir))  
• Midazolam (cerrahi öncesi kaygının geçirilmesinde kullanılır)  
• Varfarin kan koagülasyon bozukluklarını tedavi etmek için kullanılır (kan pıhtıları veya 
trombozlar gibi) ; 
• Astemizol  (antiallerjik ilaç), terfenadin (antiallerjik ilaç), s isaprid (sindirim güçlüğü için 
kullanılan bir ilaç), pimozid (psikiyatrik hastalıkların tedavisinde kullanılan bir ilaç), 
kinidin (kalp ritm bozukluğunda kullanılan bir ilaç), bepridil (kalp ritm bozukluğunda 
kullanılan bir ilaç) veya ergot alkaloidleri (e rgotamin, dihidroergotamin) (migren gibi 
şiddetli başağrılarında kullanılan bir ilaç).  
• Alfentanil ve fentanil (ağrı tedavisinde kullanılır ve bir operasyon ya da tıbbi prosedür 
öncesinde veya sırasında yatıştırıcı olarak uygulanır)  
• Siklosporin, sirolimus ve takrolimus (vücudun “kendini savunma ” yeteneğini 
baskılayan ve enfeksiyonlarla mücadele eden ilaçlardır; karaciğer, kalp ve böbrek gibi 
nakledilen organların reddini önlemek için yaygın olarak kullanılır)  
• Dihidroergotamin ve ergo tamin (demans tedavisinde kullanılır)  
• Lovastatin, simvastatin (kanda yüksek yağ düzeylerini tedavi etmek için kullanılır)  
 
NİTİNAB  ile tedaviniz süresince bu ilaçları kullanmaktan kaçınmalısınız. Eğer bunlardan 
herhangi birini kullanıyorsanız, doktorunuz size başka alternatif ilaçları reçete edebilir.  
 
Ayrıca, anat iasidleri (mide yanmas ına karşı ilaçlar) kullanıyorsanız, nilotinib almadan önce 
doktorunuza veya eczacınıza söyleyiniz. Bu ilaçlar nilotinibden  ayrı olarak alınmalıdır:  
• H2 blokörleri olarak adland ırılan ant iasidler midede asit ü retimini azaltır - NİTİNAB 'ı 
almadan yaklaşık 10 saat önce ve yaklaşık 2 saat sonra alınmalıdırlar;  
• Alüminyum hidroksit, magnezyum hidroksit ve simetikon gibi ant iasidler midedeki 
yüksek asidi etkisiz hale getirir - NİTİNAB 'ı almadan yaklaşık 2 saat önce veya yaklaşık 
2 saat sonra a lınmalıdırlar.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz.  
 
3. NİTİNAB  nasıl kullanılır?  
 
Uygun kullanım ve doz/uygulama sıklığı için talimatlar:  
NİTİNAB ’ı her zaman doktorunuzun size bildirdiği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız.  
• Başlangıç dozu günde iki kez 150 mg’lık 2 kapsüldür (gü nde iki kez 300 mg)  
• Kapsülleri günde iki kez (yaklaşık olarak her 12 saatte bir) alınız   
 6  • Kapsülleri herhangi bir yiyecek alımından en az 2 saat sonra alınız  
• Kapsülleri aldıktan sonra yeniden yemek yemeden önce en az 1 saat bekleyiniz.  
 
Doktorunuz söylediği sürece NİTİNAB ’ı her gün almaya devam ediniz. Bu uzun süreli bir 
tedavidir. Doktorunuz tedavinin istenen etkiyi sağlayıp sağlamadığını kontrol etmek üzere 
durumunuzu düzenli olarak kontrol edecektir.  
 
NİTİNAB ’ı ne kadar kullanmanız ge rektiği konusunda sorularınız varsa, doktorunuza 
danışınız.  
 
Uygulama yolu ve metodu:  
• Kapsüllerin tamamını su ile yutunuz  
     Kapsülleri açmayınız  
     Kapsüllerle birlikte he rhangi bir yiyecek yemeyiniz  
 
NİTİNAB ’ı ne zaman almanız gerektiği konusunda sorularınız olursa, doktorunuz veya 
eczacınıza danışınız.  
Doktorunuz, belirli kriterlere dayanarak NİTİNAB  tedavinizi durdurmayı düşünebilir.  
 
NİTİNAB ’ı her gün aynı saatte almanız kapsülleri almayı hatırlamanıza yard ımcı olacaktır.  
 
Değişik yaş grupları:  
 
Çocuklarda kullanım:  
Nilotinibin  çocuklar ve ergenlerde kullanımı ile ilgili herhangi bir deneyim yoktur. Bu nedenle, 
çocuklarda kullanılmamalıdır.  
 
Yaşlılarda kullanım:  
NİTİNAB , 65 yaş ve üstü kişilerde erişkinlerdeki ile aynı dozda kullanılabilir.  
 
Özel kullanım durumları  
 
Böbrek/Karaciğer yetmezliği:  
Nilotinibin  böbrek ve karaciğer yetmezliği olan hastalardaki güvenlilik ve etkin liliği 
incelenmemiştir. Nilotinib  böbrekler aracılığı ile atılmadığı için böbrek yetmezliği olan 
hastalarda böbrek fonksiyonlarında herhangi bir azalma beklenmemektedir. Ancak nilotinib  
çoğunlukla karaciğerden metabolize edildiğinden, karaciğer yetmezliği ol an hastalarda dikkatli 
kullanılmalıdır.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
Eğer NİTİNAB ’ın etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla NİTİNAB  kullandıysanız:  
NİTİNAB ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Kapsül paketini gösteriniz. Tıbbi tedavi gerekli olabilir.  
  
 7  NİTİNAB ’ı kullanmayı unutursanız  
Bir dozu atlarsanız, planlandığı şekilde bir sonraki dozunuzu alınız.  
 
Unutulan dozları dengelemek için çift doz almayınız.  
 
NİTİNAB  ile tedavi sonlandırıldığında oluşabilecek etkiler  
Doktorunuz NİTİNAB  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü NİTİNAB  tedavisini durdurmak hastalığınızın daha kötüye gitmesine neden 
olabilir.    
Doktorunuz tarafından belirtilmedikçe NİTİNAB  kullanmayı bırakmayınız. NİTİNAB ’ın 
kullanımı ile ilgili herhangi bir sorunuz varsa doktorunuz veya eczacınıza danışınız.  
 
Doktorunuz  NİTİNAB  ile tedavinizi durdurmanızı önerirse  
Doktorunuz, belirli bir tanı testi ile tedavinizi düzenli olarak değerlendirecek ve NİTİNAB  
almaya devam etmenizin gerekip gerekmediğine karar verecektir. Eğer size NİTİNAB ’ı 
bırakmanız söylenirse, doktorunuz siz NİTİNAB  tedavisini bırakmadan önce, bırakırken ve 
bıraktıktan sonra KML’nizi dikkatle izlemeye devam edecektir ve eğer durumunuz gerekli 
olduğunu gösterirse doktorunuz size NİTİNAB ’a tekrar başlamanızı söyleyebilir.  
 
4. Olası yan etkiler nelerdir?  
Tüm ilaçlar gibi, NİTİNAB ’ın içeriğinde bulunan maddelere duyarlı olan kişilerde yan etkiler 
olabilir.  
 
Nilotinibin ciddi yan etkileri:  
NİTİNAB  alırken bayılırsanız (kendinizden geçerseniz) veya kalp atışlarınız d üzensizleşirse 
hemen doktorunuzu  arayınız; bunlar ciddi bir kalp rahatsızlığından kaynaklanıyor olabilir.  
 
Bazı yan etkiler, özellikle de diğer bazı yan etkilerle birlikte görüldüğünde,  aşağıda belirtildiği 
gibi önemli bir durumun varlığına işaret ediyor olabilir.  Bunlardan biri sizde görülürs e hemen 
doktorunuzu arayınız.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın       :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olma yan :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az görü lebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, NİTİNAB ’ı kullanmayı durdurunuz ver DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Hızlı kilo alımı, ellerde, ayak bileklerinde, ayaklarda ve yüzde şişlik (sıvı tutulumu 
belirtileri)  
- Göğüs ağrısı, yüksek tansiyon, düzensiz kalp ritmi (hızlı veya yavaş), çarpıntı (hızlı kalp 
atışı hissi), bayılma, dudaklarda, dilde ve deride mavi renk (k alp bozuklukları belirtileri)  
- Solunum güçlüğü veya ağrılı solunum, öksürük, ateşin eşlik ettiği veya etmediği hırıltı, 
ayaklarda ve bacaklarda şişlik (akciğer bozukluklarının belirtileri)  
- Ateş, kolay berelenme veya açıklanamayan kanama, sık enfeksiyonlar , açıklanamayan 
güçsüzlük (kan bozukluklarının belirtileri)   
 8  - Uzuvlarda ya da yüzde zayıflık veya felç, konuşma güçlüğü, şiddetli baş ağrısı, olmayan 
şeyler görme, hissetme ya da duyma, bilinç kaybı, bilinç bulanıklığı, uyum bozukluğu, 
titreme, karıncalanma  hissi, el ve ayak parmaklarında uyuşukluk (sinir sistemi 
bozukluklarının belirtileri)  
- Zor ve ağrılı idrar yapma, anormal idrar rengi (böbrek veya üriner sistem bozukluklarının 
belirtileri)  
- Bulanık görmeyi içeren görme bozuklukları, algılanan ışık parlam aları, görme kaybı, gözde 
kanlanma, göz ağrısı, kızarıklık, kaşıntı veya tahriş, kuru göz, göz kapaklarında şişlik veya 
kaşıntı (göz bozukluklarının belirtileri)  
- Karın ağrısı, bulantı, kan kusma, kanlı dışkılama, kabızlık, mide yanması, midenin asidik 
reflüsü, karın şişliği (mide -bağırsak bozukluklarının belirtileri)  
- Şiddetli üst (orta ya da sol) karın ağrısı (pankreatit belirtileri)  
- Sarı deri ve gözler, bulantı, iştah kaybı, koyu renkli idrar (karaciğer bozukluklarının 
belirtileri)  
- Ağrılı kırmızı yumru lar, cilt ağrısı, derinin kızarması, soyulması veya su toplaması (deri 
bozukluklarının belirtileri)  
- Eklemlerde ve kaslarda ağrı (kas -iskelet ağrısı belirtileri)  
- Aşırı susama, yüksek idrar çıkışı, kilo kaybı ile birlikte artan iştah, yorgunluk (kanda yüks ek 
şeker düzeyi belirtileri)  
- Genellikle mide bulantısı, kusma ve ışığa duyarlılığın eşlik ettiği şiddetli baş ağrısı (migren 
belirtileri)  
- Baş dönmesi veya dönme hissi (vertigo belirtileri)  
- Bulantı, nefes darlığı, düzensiz kalp atışı, bulanık idrar, kan testlerinde anormal sonuçların 
(yüksek potasyum, ürik asit ve fosfor düzeyleri ve düşük kalsiyum düzeyleri gibi) eşlik 
ettiği yorgunluk ve/veya eklemde rahatsızlık hissi  
- Bacak kaslarında kan akışında azalmaya neden olabilecek ağrı, rahatsızlık hissi, güçs üzlük 
veya kramplar, bacaklarda ve kollarda yavaş iyileşen ya da hiç iyileşmeyen ülserler ve 
bacakların ve kolların renginde (mavi veya soluk) ya da sıcaklığında (serinlik) fark edilebilir 
değişiklikler; bu semptomlar, etkilenen uzuvda (bacak veya kol) ve parmaklarda (el ve ayak 
parmakları) atardamar blokajının belirtileri olabilir  
- Geçmişte hepatit B (bir karaciğer enfeksiyonu) geçirilmişse, hepatit B enfeksiyonunun 
tekrarlaması (reaktivasyon).  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NİTİNAB ’a karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Çok yaygın:  
- baş ağrısı  
- yorgunluk  
- kas ağrısı  
- kaşıntı, döküntü, kurdeşen  
- bulantı  
- saç kaybı (alopesi)  
- üst karın ağrısı  
- safra kesesinden salınan sindirimde görevli bir enzim artışı (kanda bilirübin artışı)  
- yağ sindiriminde görevli bir enzim artışı (kanda lipaz artışı)  
- kanda düşük fosfat seviyesi (fosfor seviyesi düşüklüğü dahil)  
- nilotinib tedavi kesildikten sonra kas-iskelet ağrısı, kas ağrısı, kol -bacak ağrısı, eklemlerde  
ağrı, kemik ağrısı ve omurga ağrısı   
 9  - alanin aminotransferaz düzeylerinde artış (karaciğer işlevi ile ilgili)  
- aspartat aminotransferaz düzeylerinde artış (karaciğer işlevi ile ilgili)  
- lipoprotein k olesterol düzeyinde artış (düşük yoğunluklu ve yüksek yoğunluklu dahil),  
- total kolesterol düzeyinde artış  
- kan trigliseritleri düzeyinde artış  
 
Bu belirtilerden herhangi biri sizde olursa  hemen doktorunuza haber veriniz.  
 
Yaygın:  
- ishal, kusma, karın ağrısı, karında rahatsızlık hissi, yemeklerden sonra midede rahatsızlık 
hissi, gaz, kabızlık  
- karında şişlik veya gerginlik  
- kemik ağrısı, eklemlerde ağrı, kas spazmı, uzuvda ağrı, sırt ağrısı, vücudun bir tarafında 
ağrı veya rahatsızlık hissi, kas zayıflığı  
- gözde tahriş, şişlik, akıntı, kaşıntı veya kızarıklık, göz kuruluğu (göz hastalıklarının 
belirtileri)  
- deride kızarma, deri kuruluğu, akne, siğil (deri papilloması), derinin hassasiyetinde 
azalma, el ve ayaklarda his kaybı, uyuşma (periferik nöropati), ürtiker, egzema, ciltte ezik, 
bere, açılma (kontüzyon)  
- iştah azalması, tat duyusunda bozukluk (disguzi), kilo artışı  
- uykusuzluk, endişe, depresyon  
- gece terlemeleri, aşırı terleme, yüzde kızarmalar  
- sıcak basması  
- sersemlik hali, baş dönmesi  
- çarpın tı (kalbin hızlı attığı hissi), göğüs ağrısı (angina pectoris), kalp ritm bozukluğu 
(aritmi), kalp atım sayısının azalması, kalp krizi  
- Kalp kaynaklı olmayan göğüs ağrısı, göğüste sıkıntı hissi  
- hipertansiyon  
- nefes darlığı (dispne), öksürük  
- kanda glukoz yüks ekliği (hiperglisemi)  
- kanda kolesterol artışı (hiperkolesterolemi)  
- kanda yağ artışı (hiperlipidemi)  
- kanda trigliserid artışı (hipertrigliseridemi)  
- karaciğer işlevinde bozukluk (hepatik işlevlerde bozukluk)  
- şeker hastalığı (diyabet)  
- kanda kalsiyum düşüklüğü (hipokalsemi)  
- kanda potasyum düşüklüğü (hipokalemi)  
- yorgunluk, bacaklarda şişlik, vücut ağırlığında artış  
- üst solunum yolu enfeksiyonu (farenjit, nazofarenjit ve rinit dahil), grip benzeri belirtiler  
- kanda eozinofil artışı (eozinofili)  
- kanda löko sit azalması (lökopeni)  
- kanda lenfosit azalması (lenfopeni)  
- hemoglobin düzeyinde düşüş  
- kan amilaz düzeyinde artış  
- kan alkalen fosfataz düzeyinde artış  
- gama -glutamiltransferaz düzeyinde artış  
- kan insülin düzeyinde artış  
- globülin düzeyinde düşüş  
 
  
 10  Yaygın olmayan:  
- deri ağrısı  
- göz kapaklarında şişlik  
- burun kanaması  
- karıncalanma veya uyuşma (parestezi)  
- görme bozuklukları, gözde kızarıklık (hiperemi), ışığa hassasiyet (fotopsi), gözde 
kanlanma (konjonktival kanama), göz kapağı ödemi  
- vücut ısısının değiştiğini hissetme (sıcaklık hissi, soğukluk hissini içerir), titreme,ağrı  
- deride renk değişikliği, yer yer kalınlaşmış kırmızı/gümüş renkli deri (sedef hastalığı 
belirtileri)  
- hassas dişler  
- kas iskelet ağrısı, halsizlik, vücudun yan tarafında ağ rı 
- ereksiyona ulaşamama ve ereksiyonu sürdürememe (erektil fonksiyon bozukluğu)  
- iskemik inme (kanlanım sağlayan damarlarda tıkanma sonucu organda oksijenlenmenin 
kesilmesi)  
- serebral infarktüs (beyinde bir atardamarın, doku bozukluğu nedeniyle, kan pıhtısıy la 
tıkanması)  
- kalp yetmezliği, kalp yetmezliğine bağlı dudak, parmak uçları gibi uzuvlarda morarma 
(siyanoz)  
- orta boy atar damarlarda daralma (arteriyoskleroz)  
- bacak ağrısı (intermittan kladikasyon)  
- bacak atar damarlarında tıkayıcı hastalık (periferik arte riyel tıkayıcı hastalık)  
- akciğerde su toplanması (plevral efüzyon)  
- pankreasın iltihaplanması (pankreatit)  
- gastrit  
- sarılık  
- migren (ataklarla gelen şiddetli baş ağrısı tipi)  
- ilaç döküntüsü (ilaca karşı gelişen cilt bulguları)  
- kanda hemoglobin, nötrofil ve trombosit sayılarının normal değerin altına düşmesi 
(pansitopeni)  
- ayak parmaklarında ağrılı ve şiş eklem (gut)  
- kan lipid seviyelerinin anormalliği (dislipidemi)  
- kanda potasyum seviyesinin artışı (hiperkalemi)  
 
Sıklığı bilinmeyen:  
- hafıza kaybı, ruh halinde bozulma veya depresif ruh hali, enerjisizlik, genel iyi hissetmeme 
hali 
- ağızda pamukçuk, deride bakteriyel enfeksiyon, uçuk, ağız yaraları (mantar), ağızda 
kabartılı lezyon  
- deride içi su dolu kabarcık, deri altında abse, deri kisti, yağl ı deri, deride incelme, deride 
koyu lekeler, deride renk değişikliği (eritema multiforme), tırnak mantarı, ürtiker, blister, 
deride soyulma, deride keratin artışı, sedef hastalığı, sarı ya da deri renginde deriden 
kabarık lezyonlar, deride kalın laşma  
- deri hassasiyetinde artış (hiperastezi), deri hassasiyetinde azalma (disastezi)  
- yüzde şişlik, ödem  
- dişeti kanaması, hassas veya şişmiş dişetleri, dişeti iltihabı  
- burun akıntısı veya tıkanıklığı, hapşırma, burun kanaması,yutak gırtlak ağrısı  
- ağız kuruluğu, boğaz  ağrısı, ağız yaraları  
- titreme  
- aşırı uykuya eğilim (letarji)   
 11  - aşırı duyarlılık (hipersensitivite)  
- gözde ağrı veya kızarıklık, göz kapaklarında ağrı, kaşıntı, bulanık görme, göz 
kapaklarında şişlik, arpacık (blefarit), koriyoretinopati, göz yüzey hastalığı  
- ağrılı veya şişmiş eklemler (gut), kas güçsüzlüğü  
- bilinç kaybı , unutkanlık (amnezi), disföri  
- idrara çıkışta zorluk ve ağrı, abartılı idrara çıkma ihtiyacı hissi  
- sık idrara çıkma, anormal idrar rengi  
- basurlar, enterokolit, makattan kanama (rektal kanama), m akatta abse  
- memelerde sertleşme hissi, ağır adet dönemleri, meme ucunun şişmesi  
- kanda şeker düşüklüğü (hipoglisemi)  
- iştah bozukluğu, kilo kaybı  
- genellikle bulantı, kusma ve ışığa hassasiyetin eşlik ettiği şiddetli baş ağrısı  
- mide yanması, yemek borusu ülseri ve ağrısı (özofagus ülseri ve ağrısı), mide ülseri 
(gastrik ülser), mide giriş kapağının fıtığı (hiatus hernisi)  
- erkeklerde meme büyümesi  
- huzursuz bacak sendromu belirtileri (rahatsız hislerin eşlik ettiği, vücudun bir kısmını, 
özellikle baca kları, hareket ettirme yönünde karşı konulamaz bir dürtü)  
- hiperkeratoz (nasır)  
- psoriyazis (deride sınırları belirgin kalın sedefimsi kabuklanan pembe kırmızı renkli 
plaklardan lekeler)  
- febril nötropeni (ateşli seyreden kan hücrelerinden nötrofillerin azalm ası) 
- sarılığın yeniden aktive olması (Hepatit B reaktivasyonu), toksik hepatit  
- ikincil bir nedene bağlı paratiroid bezinin fazla çalışması (sekonder hiperparatiroidizm)  
- beyinde bir atardamarın, doku bozukluğu nedeniyle, kan pıhtısıyla tıkanması 
(serebrovasküler olay)  
- baziller atar damarın tıkanması (baziler arter stenozu),  
- bayılma (senkop)  
- kalp yetmezliği (ejeksiyon fraksiyonunda azalma, perikardial efüzyon, perikardit, 
diyastolik disfonksiyon, sol dal branş bloğu)  
- el ve bacak atardamarlarında tı kanma (periferik arter stenozu), damarlarda kan pıhtısı  
oluşması (vasküler hematom)  
- kanda normal olmayan protein bulunması (paraproteinemi)  
- eforla birlikte nefes darlığı (eforlu dispne)  
- akciğer zarı ödemi (plörezi)  
- kanda paratiroit hormon artışı  
- kan insül in düzeyinde azalma  
- insülin C -peptit düzeyinde azalma  
- beden ağırlığında azalma  
- kanda üre yüksekliği (hiperürisemi)  
 
NİTİNAB  tedavisi sırasında düşük kan hücreleri düzeyi (akyuvar, alyuvar, trombosit gibi), 
kanda yüksek lipaz veya amilaz düzeyi (pankreas fonksiyonu), kanda yüksek kreatinin düzeyi 
(böbrek fonksiyonu), kanda düşük veya yüksek insülin düzeyi (kan şekeri düzeyini d üzenleyen 
bir hormon), düşük veya yüksek şeker düzeyi veya kanda yağların yüksek düzeyde olması gibi 
bazı anormal kan testi sonuçlarınız olabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczac ınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile  
 12  konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksınız.  
 
5. NİTİNAB ’ın saklanması  
NİTİNAB ’ı çocukların göremeyeceği, erişemeyeceği yerlerde ve ambalajında saklayınız.  
 
25°C ’nin altındaki oda sıcaklığında ve kutusunda saklayınız.  
 
Son kullanma tarihi ile uyumlu olarak kullanınız.  
 
Etiketin veya ambalajın üzerinde belirtilen son kullanma tarihinden sonra NİTİNAB ’ı 
kullanmayınız.  
 
Nemden uzak tutabilmek için orijinal paketinde saklayınız.  
 
Eğer üründe ve/veya ambalajında bozukluklar  fark ederseniz NİTİNAB ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim Yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE   
 
Bu kullanma talimatı 11/02/2022  tarihinde onaylanmıştır.  