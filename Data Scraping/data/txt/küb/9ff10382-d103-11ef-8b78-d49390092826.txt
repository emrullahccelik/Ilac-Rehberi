KISA ÜRÜN BİLGİSİ
1. BEŞERİ TIBBİ ÜRÜNÜN ADI
NAXODER %1 krem
2. KALİTATİF VE KANTİTATİF BİLEŞİM
Etkin madde:
Her 1 gram krem, 10 mg naftifın hidroklorür içerir.
Yardımcı maddeler:
Her 1 gramda,
Setil alkol 0,04 g
Stearil alkol 0,04 g
Yardımcı maddeler için 6.1’e bakınız.
3. FARMASÖTİK FORM
Beyaz, homojen, parlak, kokusuz krem.
4. KLİNİK ÖZELLİKLER
4.1 Terapötik endikasyonlar
• Deri veya deri kıvrımlarının mikotik enfeksiyonları (tinea corporis, tinea inguinalis)
• Parmak arası mantarları (tinea manus, tinea pedis)
• Tırnaklarda görülen mantar enfeksiyonları (onikomikozis)
• Derinin kandida enfeksiyonları
• Pityriasis versicolor
• İnflamatuvar dermatomikozların (kaşıntılı veya kaşıntısız)
tedavisi için kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Deri enfeksiyonları
NAXODER, hastalıklı deri bölgesine tercihen akşam yatmadan önce ince bir tabaka halinde
sürülür ve hafifçe ovuşturulur. Her uygulamada, hastalıklı deri bölgesinin bütününe ve bunun
dışındaki sağlıklı derinin 2 cm kadarlık bölümüne sürülmelidir. Deri kıvrımları arasındaki
mikozlarda, ilaç sürüldükten sonra, gece boyunca kıvrımlar arasına ince bir gazlı bez konması
yararlı olur.
Tırnak enfeksiyonları
Enfekte tırnak mümkün olduğu kadar dipten kesilir. Günde bir defa NAXODER uygulanır ve
1 / 7tırnak içine doğru ovuşturulur. Hasta tırnağın bantla kapatılması uygun olur.
Tedavinin başarısı için, NAXODER yeterince uzun bir süre uygulanmalıdır. Hastalığın
tekrarını önlemek için, belirtilerin kaybolmasından en az iki hafta sonrasına kadar uygulamaya
devam edilmelidir.
Tedavi süresi hastalığa göre değişebilir.
Genel olarak;
Dermatofit enfeksiyonlarında 2-4 hafta
Ağır durumlarda 4-8 hafta
Yüzeysel kandidiyazda 4 hafta
Tırnak mikozlarında 6 aya kadar
Pityriasis versicolor’da 2 hafta sürebilir.
Uygulama şekli:
Topikal olarak uygulanır.
Uygulamadan önce hastalıklı deri ya da tırnak bölgesi ılık su ile yıkanmalı ve iyice
kurutulmalıdır.
4 haftalık tedavi sonrasında klinik olarak iyileşme olmamışsa hasta tekrar incelenmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
Doz ayarlamasına gerek yoktur.
Pediyatrik popülasyon:
Naftifin hidroklorürün 18 yaşından küçük çocuklarda ve ergenlerde güvenliliği ve etkililiği
şimdiye kadar sistematik olarak test edilmemiştir. Veri yoktur.
Geriyatrik popülasyon:
Doz ayarlamasına gerek yoktur.
4.3 Kontrendikasyonlar
Naftifine ya da ilacın bileşiminde bulunan maddelere aşırı duyarlı olanlarda kullanılmamalıdır.
4.4 Özel kullanım uyarıları ve önlemleri
NAXODER, lokal olarak kullanılan bir preparattır. Göz ile temas ettirilmemelidir.
İçeriğindeki setil alkol ve stearil alkol nedeniyle lokal deri reaksiyonlarına (örneğin kontak
dermatite) sebebiyet verebilir.
Benzil alkol alerjik reaksiyonlara neden olabilir.
2 / 74.5 Diğer tıbbi ürünler ile etkileşimler ve diğer etkileşim şekilleri
NAXODER kremin bildirilmiş klinik açıdan önemli bir etkileşimi yoktur.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar / Doğum kontrolü (Kontrasepsiyon):
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı ile ilgili bir öneri bulunmamaktadır.
Gebelik dönemi
Bugüne kadar Naftifin’in hamile kadınlarda kullanımına ilişkin deneyimler hiç yoktur veya
çok sınırlıdır. Hayvanlar üzerinde yapılan çalışmalar, gebelik / embriyonal / fetal gelişim /
doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir. (Bkz. Bölüm 5.3)
Tedbir sebebiyle, gebelik döneminde NAXODER kullanımından kaçınılmalıdır.
Laktasyon dönemi
Naftifinin insan sütüyle atılıp atılmadığı bilinmemektedir. Naftifinin süt ile atılımı hayvanlar
üzerinde araştırılmamıştır. Emzirmenin durdurulup durdurulmayacağına ya da NAXODER
tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve NAXODER tedavisinin emziren anne
açısından faydası dikkate alınmalıdır.
Tedbir sebebiyle, laktasyon döneminde NAXODER kullanımından kaçınılmalıdır.
Üreme yeteneği/Fertilite
NAXODER’in doğurganlık üzerindeki etkisini araştırmak için herhangi bir çalışma
yapılmamıştır.
4.7 Araç ve makine kullanımı üzerindeki etkiler
NAXODER’in araç ve makine kullanma yeteneği üzerinde ihmal edilebilir bir etkisi vardır.
4.8 İstenmeyen etkiler
İlaca bağlı sistemik yan etkiler görülmez.
3 / 7İstenmeyen etkiler görülme sıklıklarına göre aşağıdaki şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki veriler ile tahmin
edilemiyor).
Deri ve deri altı doku hastalıkları
Bilinmiyor: Kontakt dermatit ve yanma.
Genel bozukluklar ve uygulama bölgesine ilişkin hastalıklar
Bilinmiyor: Kuruluk hissi, kızarıklık ve yanma.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
Naftifinin topikal uygulaması sonucunda akut bir doz aşımı muhtemel değildir ve hayati
tehlikeye sebep olan durumların ortaya çıkması beklenmemektedir. Etkin maddenin cilt
tarafından emilimi ihmal edilebilir derecede düşük olduğundan kutanöz uygulamada
NAXODER’in sistemik intoksikasyonu beklenmemektedir. Yanlışlıkla ağızdan alınması
durumunda uygun bir semptomatik tedavi uygulanması tavsiye edilir. Bilinen bir antidotu
yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal antifungaller
ATC kodu: D01AE22
Naftifin, haricen kullanılan bir antimikotiktir.
Etki mekanizması:
Naftifin'in fungasital etkililiği, membran yapı taşı Ergosterol'ün Naftifin tarafından Skualen
epoksidaz enziminin inhibisyonu yoluyla sentezlenmesinin önlenmesine dayanmaktadır.
Mantar hücrelerinin büyümesi ve çoğalması bu mekanizma tarafından engellenir.
Etkinlik spektrumu:
Naftifin in vitro olarak aşağıdaki organizmalara karşı fungisidal etkinliğe sahiptir:
− Trichophyton türleri
− Microsporum türleri
4 / 7− Epidermophyton floccosum
Naftifin, mayalara (Candida türleri, küflere (Aspergillus türleri) ve diğer mantarlara (örn.
Sporothrix schenkii) karşı yalnızca orta derecede etkilidir.
Naftifin, antimikotik etkisinin yanı sıra, mantar hastalıklarıyla birlikte , sıklıkla ortaya çıkan
çeşitli gram pozitif ve gram negatif patojenlere karşı da antibakteriyel etkinliğe sahiptir.
Klinik kullanım sırasında, özellikle kaşıntı olmak üzere inflamatuar belirtilerin hızlı bir şekilde
azalmasına yol açan maddeden bağımsız bir anti-inflamatuar etki de gözlenmiştir.
5.2 Farmakokinetik özellikler
Genel özellikler
Naftifin hidroklorür sentetik bir allilamin türevidir.
Emilim:
Naftifin, deriye kolayca penetre olarak, derinin çeşitli tabakalarında uzun süreli antimikotik
konsantrasyonlara ulaşır.
Sağlıklı gönüllülerde 3H işaretli naftifin %1 kremin tek topikal uygulanmasını takiben
uygulanan dozun %4.2’si absorbe olmuştur.
Dağılım:
Sağlıklı gönüllülerde uygulanan dozun yaklaşık %6’sının sistemik dolaşıma katıldığı
görülmüştür.
Biyotransformasyon:
İnsanlarda ve laboratuvar hayvanlarında dermal veya oral uygulamayı takiben NAXODER’ in
antifungal bileşeni (E)-N-metil-N-(1-naftilmetil)-3-fenil-2-propen-1-amin-hidroklorür
(naftifin), kantitatif olarak biyotransformasyona uğrar ve antifungal aktivitesi bulunmayan
metabolitleri şeklinde atılır.
Eliminasyon:
Naftifin ve/veya metabolitleri idrar ve feçesle atılır. Yarılanma süresi yaklaşık 2-3 gündür.
Doğrusallık/doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Tek bir oral ve subkutan Naftifin uygulamasından sonra fare, sıçan ve tavşanda yapılan
deneylerde belirlenen LD değerleri, geniş bölgelerin Naftifin uygulamasından sonra bile
50
insanların maruz kalabileceği maksimum madde miktarından 1000 kat daha yüksektir. Bu
madde subkronik uygulamada bile sistemik olarak iyi tolere edilir ve herhangi bir spesifik organ
hasarına neden olmaz. Düşük dereceli bir embriyotoksik etki, yalnızca hamile dişi hayvanlar
5 / 7için toksik olan doz aralıklarında gözlenmiştir. Naftifin, gerçekleştirilen in vitro ve in vivo
mutajenite çalışmalarında mutajenik potansiyel göstermemiştir.
Naftifin’in hamilelik veya emzirme döneminde kullanımına ilişkin herhangi bir çalışma
bulunmamaktadır. Sağlıklı cilde sahip çalışma katılımcıları üzerinde yapılan Naftifin
testlerinde, potansiyel fototoksisite veya fotosensitizasyon için herhangi bir kanıt yoktur.
6. FARMASÖTİK ÖZELLİKLER
6.1 Yardımcı maddelerin listesi
Saf su
Polisorbat 60
Setil alkol
Stearil alkol
İzopropil miristat
Sorbitan monostearat
Setil palmitat
Benzil alkol
Sodyum hidroksit
6.2 Geçimsizlikler
Bildirilmemiştir. NAXODER seyreltilmemiş bir şekilde uygulanmalıdır ve etkin madde
konsantrasyonunda azalma, etkinliğin zayıflamasına neden olabileceğinden ürün diğer topikal
formülasyonlarla karıştırılmış bir şekilde uygulanmamalıdır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
HDPE kapaklı, dış yüzü baskılı, iç yüzü lakla kaplı 30 g’lık 1 adet alüminyum tüp, bir adet
kullanma talimatı içeren üstünde parti numarası ve son kullanma tarihi yazan karton kutu
içerisinde takdim edilmektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Vefa İlaç San. ve Tic. A.Ş.
Beylikdüzü OSB Mah. 2. Cadde No:3/2
Beylikdüzü/İstanbul
6 / 7Telefon: (0212) 438 70 85
Faks : (0212) 438 70 87
8. RUHSAT NUMARASI
2019/57
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:01.02.2019
Ruhsat yenileme tarihi:
10. KÜB’ÜN YENİLENME TARİHİ
7 / 7