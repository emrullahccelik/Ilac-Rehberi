KISA ÜRÜN BİLGİSİ
1. BEŞERİ TIBBİ ÜRÜNÜN ADI
TERAUMON® 5 mg tablet
2. KALİTATİF VE KANTİTATİF BİLEŞİM
Etkin maddeler:
Her bir tablet, 5 mg terazosine eşdeğer 5,935 mg terazosin hidroklorür dihidrat içerir.
Yardımcı maddeler:
Laktoz monohidrat (sığır sütünden elde edilmiştir) 0,12 g
Yardımcı maddeler için 6.1’ e bakınız.
3. FARMASÖTİK FORM
Tablet
Açık yeşil renkli, yuvarlak, çentiksiz tablet.
4. KLİNİK ÖZELLİKLER
4.1. Terapötik endikasyonlar
TERAUMON (terazosin hidroklorür) semptomatik selim prostat hiperplazisinin bulgu ve
belirtilerinin giderilmesinde endikedir.
TERAUMON ayrıca hipertansiyon tedavisinde de endikedir. TERAUMON tablet
hipertansiyonda tek başına veya diğer antihipertansif ajanlarla birlikte kullanılabilir.
4.2.Pozoloji ve uygulama şekli
Pozoloji / Uygulama sıklığı ve süresi:
Genel
TERAUMON’un dozu hastanın bireysel yanıtına göre ayarlanmalıdır. Aşağıda bu ilacın
uygulanmasına yönelik bir rehber verilmektedir:
Başlangıç dozu
Tüm hastalar için önerilen başlangıç dozu, yatarken alınan 1 mg’dır. Bu doz aşılmamalıdır.
Şiddetli hipotansif etki olasılığını en aza indirmek için bu başlangıç doz uygulama rejimine
kesinlikle uyulmalıdır.
1/17Sonraki dozlar
Selim prostat hiperplazisi (SPH)
SPH'li hastalarda arzu edilen klinik yanıtın sağlanması için doz yavaş yavaş artırılabilir.
Genel olarak önerilen doz aralığı, günde bir defa uygulanan 5 ile 10 mg'dır. Son dozdan
yaklaşık 24 saat sonrasında ölçülen idrar akış hızı, SPH'deki yararlı etkinin önerilen doz
uygulama aralığında kalıcı olduğunu göstermiştir. Semptomlarda iyileşme terazosin
hidroklorür ile tedaviye başlandıktan sonraki iki hafta gibi erken bir sürede saptanır. Akış
hızında iyileşmeler biraz daha sonra görülebilir. Eğer TERAUMON uygulamasına birkaç gün
ya da daha uzun süreyle ara verilirse, tedaviye başlangıç doz uygulama rejimi kullanılarak
başlanmalıdır.
Hipertansiyon
İstenilen kan basıncı yanıtını elde etmek için doz yavaş yavaş artırılabilir. Genel olarak
önerilen doz günde 1 kez verilen 1 ile 5 mg arasındadır, bununla birlikte bazı hastalar günde
20 mg gibi yüksek dozlardan yarar görebilirler. 20 mg'ın üzerindeki dozların kan basıncında
daha fazla bir etki yapmadığı görülmüş ve 40 mg'ın üzerindeki dozlar araştırılmamıştır. Doz
aralığı süresince kontrolün sürdürüldüğünden emin olmak için, kan basıncı doz aralığının
sonunda izlenmelidir. Maksimum ve minimum yanıtların benzer olduğunu görmek ve aşırı
hipotansif yanıt sonucunda oluşabilecek baş dönmesi ve palpitasyonlar gibi semptomları
değerlendirmek için kan basıncının doz alındıktan 2-3 saat sonra ölçülmesi de yararlı olabilir.
Yanıt 24. saatte önemli oranda azalmışsa, doz artırımı ya da günde iki kez uygulama gündeme
getirilebilir. Eğer TERAUMON uygulamasına birkaç gün ya da daha uzun süreyle ara
verilirse, tedaviye başlangıç doz uygulama rejimi kullanılarak başlanmalıdır. Klinik
çalışmalarda dozlar, başlangıç dozu dışında, sabahları verilmiştir.
Postüral hipotansiyon
SPH nedeniyle ortaya çıkan üriner obstrüksiyonun semptomatik tedavisi için terazosin alan
hastalarda postüral hipotansiyon oluşumu rapor edilmiştir. Bu durumlarda, postüral hipotansif
olayların tekrarlama sıklığı 65 yaş ve üstü hastalarda (%5,6) 65 yaş altı hastalardakinden
(%2,6) daha fazladır.
Uygulama şekli
Ağız yolu ile uygulanır.
Ağız yoluyla günde 1 kez yeterli miktarda sıvı ile alınmalıdır.
2/17Özel popülasyonlara ilişkin ek bilgiler:
Böbrek yetmezliği:
Farmakokinetik çalışmalar, böbrek yetmezliği olan hastalarda kullanım sırasında tavsiye
edilen doz rejiminde değişiklik yapılmasına gerek olmadığını göstermiştir.
Karaciğer yetmezliği:
Karaciğer yetmezliği olan hastalarda TERAUMON dikkatli kullanılmalıdır.
Pediatrik popülasyon:
Çocuklarda güvenilirlik ve etkinliğe dair herhangi bir veri yoktur.
Geriyatrik popülasyon:
Farmakokinetik çalışmalar, yaşlı hastalarda kullanım sırasında tavsiye edilen doz rejiminde
değişiklik yapılmasına gerek olmadığını göstermiştir. Ancak postüral hipotansiyon gelişimi
daha fazla olduğundan dikkatli olunmalıdır.
4.3. Kontrendikasyonlar
TERAUMON, terazosin hidroklorür ya da analoglarına aşırı duyarlı olduğu bilinen hastalarda
kontrendikedir.
4.4. Özel kullanım uyarıları ve önlemleri
Senkop ve "ilk-doz" etkisi: TERAUMON, alfa-adrenerjik blokaj yapan diğer ajanlar gibi,
tedavinin ilk dozu veya ilk birkaç dozundan sonra, kan basıncında belirgin bir düşüşe,
özellikle postüral hipotansiyon ve bayılma haline neden olabilir. Tedavi birkaç dozdan daha
fazla kesilirse ve sonra tekrar başlanırsa, benzer bir etki beklenebilir. Alfa adrenerjik blokaj
yapan diğer ajanlarla da dozun hızlı artırılmasıyla veya diğer antihipertansif ilaçların
eklenmesiyle senkop bildirilmiştir. Bazen senkop epizodundan önce kalp atım hızının
dakikada 120-160 vuru olduğu bir supraventriküler taşikardi atağı görülebilirse de, bayılma
halinin aşırı bir postüral hipotansif etkiye bağlı olduğu düşünülmektedir.
Senkop veya aşırı hipotansiyon olasılığını azaltmak için tedavi her zaman, yatarken verilen 1
mg'lık terazosin hidroklorür dozu ile başlatılmalıdır. 2 mg, 5 mg, 10 mg'lık tabletler başlangıç
tedavisi olarak endike değildir. Doz bundan sonra Kullanım Şekli ve Dozu bölümündeki
önerilere göre yavaş yavaş artırılmalı ve ilave antihipertansif ajanlar dikkatle eklenmelidir.
3/17Hasta, tedavinin başlangıcı sırasında oluşabilecek senkop sonucunda yaralanmaya neden
olabilecek durumlardan sakınması konusunda uyarılmalıdır.
Hipertansif hastalarda yürütülen çok dozlu araştırmalarda hastaların yaklaşık %1’inde senkop
bildirilmiştir; bu durum hiçbir olguda şiddetli ya da uzun süreli olmamıştır ve mutlaka
başlangıç dozlarıyla ilişkili değildir. SPH’li hastaların yer aldığı çalışmalarda ise senkop
sıklığı %0,7 bulunmuştur.
Eğer senkop oluşursa, hasta yatar pozisyona getirilmeli ve gerekli destekleyici tedavi
uygulamaları yapılmalıdır. TERAUMON’ın ortostatik etkisinin, kronik kullanımda bile doz
uygulamasından kısa bir süre sonrasında daha fazla olduğunu gösteren bulgular vardır.
Geçmişinde miktürisyon senkopu olan hastalara alfa-bloker verilmemelidir.
Prostat kanseri: Prostat kanseri ve SPH aynı semptomları verebilir. Bu 2 hastalık sıklıkla
aynı anda mevcut olabilir. Dolayısıyla, SPH olduğu düşünülen hastalar TERAUMON
tedavisine başlamadan önce, prostat karsinomu açısından kontrol edilmelidir.
Ortostatik hipotansiyon: Senkop TERAUMON’ın en şiddetli ortostatik etkisi olmakla
birlikte, baş dönmesi, sersemlik ve çarpıntı gibi kan basıncının düşmesine bağlı diğer belirtiler
daha yaygındır. Bu tür olayların potansiyel sorunlar oluşturduğu mesleklerde çalışan
hastaların tedavisinde özellikle dikkatli olunmalıdır.
Hastalara yönelik bilgiler: Hastalar özellikle tedavinin başlangıcında senkop ve ortostatik
belirtiler olasılığına karşı uyarılmalı; ilk dozdan sonra, doz artırılmasından sonra ve bırakılmış
bir tedaviye yeniden başlanılmasından sonra, 12 saat süreyle araba kullanmaktan ve tehlike
olasılığı içeren işlerden kaçınmalıdırlar. Bu hastalar, TERAUMON tedavisinin başlangıcı
sırasında eğer senkop oluşursa yaralanma ile sonuçlanabilecek durumlardan sakınmaları
konusunda uyarılmalıdırlar. Kan basıncının düşmesine bağlı belirtiler ortaya çıktığında, her ne
kadar bu semptomlar her zaman ortostatik değilse de, hastalara oturmaları ya da sırtüstü
yatmaları ve oturur veya yatar durumdan doğrulurken dikkatli olmaları öğütlenmelidir. Baş
dönmesi, sersemlik veya çarpıntılar rahatsızlık verici ise, bu durumlar doz ayarlaması
yapılabilmesi için hekime bildirilmelidir.
4/17Hastalara TERAUMON ile uyuşukluk ya da somnolans ortaya çıkabileceği de söylenmelidir;
bunlar araba veya ağır makine kullanmak zorunda olan kişilerin dikkatli olmasını gerektiren
durumlardır.
Katarakt ameliyatı: Alfa–1 blokörleriyle tedavi görmüş veya görmekte olan bazı hastalara
uygulanan katarakt ameliyatı sırasında, Floppy İris Sendromu (IFIS) gözlenmiştir. Bu
değişken küçük gözbebeği sendromu, irisin fakoemülsifikasyon kesiklerine doğru potansiyel
prolapsı, standart midriyatik ilaçlarla operasyon öncesi dilatasyona rağmen ilerleyen
operasyon içi miyosiz ve operasyonda kullanılan irigasyon ajanlarına cevaben dalgalanan
gevşek iris kombinasyonu ile karakterize olur. Hastanın göz doktoru, uygulayacakları cerrahi
teknikte iris kancalarının, iris genişletici halkalar veya viskoelastik maddelerden yararlanmak
gibi bazı muhtemel değişikliklere hazırlıklı olmalıdır. Katarakt operasyonundan önce alfa-1
blokörlerin durdurulması ile ilgili bir yarar görülmemektedir.
Laboratuvar testleri: Kontrollü klinik araştırmalarda hematokrit, hemoglobin, beyaz kan
hücreleri, total protein ve albümin değerlerinde küçük ama istatistiksel olarak anlamlı
düşüşler gözlenmiştir. Bu laboratuvar bulguları, hemodilüsyon olasılığını düşündürmüştür.
TERAUMON ile 24 aya varan tedavide, prostat spesifik antijen (PSA) düzeylerinde önemli
bir değişiklik olmamıştır.
Pediyatrik kullanım: Çocuklardaki güvenilirlik ve etkinliği belirlenmemiştir.
Geriyatrik kullanım: Klinik çalışmalarda, SPH hastalarında postüral hipotansiyonun
görülme sıklığı hipertansiyonlu hastalardakinden fazladır. Bu durumlarda, postüral hipotansif
olayların tekrarlama sıklığı 65 yaş ve üstü hastalarda (%5,6) 65 yaş altı hastalardakinden
(%2,6) daha fazladır.
Eğer, ilaç alımı birkaç günden uzun süreli olarak bırakılırsa, tedavi ilk doz rejimi ile yeniden
başlatılmalıdır.
Fosfodiesteraz-5 (PDE-5) inhibitörü ve terazosin kullanımını takip eden hipotansiyon rapor
edilmiştir. Tadalafil ile eş zamanlı uygulanan tedavi tavsiye edilmemektedir ve terazosin ile
sildenafil veya vardenafil beraber kullanıldığında dikkatli olunması önerilir (bkz. Bölüm 4.5).
5/17Fosfodiesteraz-5-inhibitörleri (sildenafil, tadalafil, vardenafil) ile terazosinin bir arada
kullanılması bazı hastalarda semptomatik hipotansiyona yol açabilir. Postüral hipotansiyon
gelişmesi riskini minimize etmek için fosfodiesteraz-5-inhibitörlerinin kullanılmasına
başlanmadan önce hasta alfa-blokör terapisinde stabil olmalıdır.
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
TERAUMON’un içeriğinde bulunan colorant E-110 (super pal orange) alerjik reaksiyonlara
sebep olabilir.
4.5. Diğer tıbbi ürünler ile etkileşim ve diğer etkileşim şekilleri
Selim Prostat Hiperplazisi (SPH): SPH’li hastalarda, non-steroidal antiinflamatuar ilaçlar
(NSAİİ), teofilin, antianjinal ajanlar, oral hipoglisemik ajanlar, anjiyotensin dönüştürücü
enzim (ADE) inhibitörleri ya da diüretikler ile eş zamanlı tedavi edilen hastalardaki advers
olay profili, tedavi edilen genel popülasyondaki profil ile karşılaştırılmış ve ADE inhibitörleri
ile diüretikler dışında, klinikte önem taşıyan hiçbir etkileşim gözlenmemiştir. Bu küçük hasta
alt grubunda, baş dönmesi veya baş dönmesi ile ilgili diğer yan etkileri bildirenlerin yüzdesi;
çift kör plasebo kontrollü çalışmalarda TERAUMON kullanan toplam hasta
popülasyonundakinden daha yüksek görünmektedir.
PDE-5 inhibitörleri: Terazosin, fosfodiesteraz-5 (PDE-5) inhibitörleriyle birlikte
kullanıldığında hipotansiyon rapor edilmiştir. Terazosin ile sildenafil veya vardenafilin eş
zamanlı kullanımı, sadece hastanın terazosin ile stabilize edildiği durumlarda başlatılmalıdır.
Buna ek olarak, vardenafil terazosin tedavisini takip eden 6 saat içinde ve sildenafil 4 saat
içinde alınmamalıdır.
Hipertansiyon: Hipertansiyonlu hastalarda, terazosin hidroklorür diüretiklere ve çeşitli beta-
adrenerjik blokörlere ilave edilmiş ve beklenmeyen hiçbir etkileşim gözlenmemiştir.
Terazosin hidroklorür aynı zamanda, eş zamanlı çeşitli tedaviler almakta olan hastalarda da
kullanılmıştır; bunlar formal etkileşim çalışmaları olmamakla birlikte, hiçbir etkileşim
gözlenmemiştir. Terazosin hidroklorür aşağıdaki ilaçlar ya da ilaç sınıflarını almakta olan
hastalarda eş zamanlı olarak kullanılmıştır: Analjezik/antiinflamatuarlar (örn. asetaminofen,
6/17aspirin, kodein, ibuprofen, indometasin); antibiyotikler (örn. eritromisin, trimetoprim ve
sulfametoksazol); antikolinerjik/sempatomimetikler (örn. fenilefrin hidroklorür,
fenilpropanolamin hidroklorür, psödoefedrin hidroklorür); antigut ajanlar (örn. allopurinol);
antihistaminikler (örn. klorfeniramin); kardiyovasküler ajanlar (örn. atenolol,
hidroklorotiyazid, metiklotiyazid, propranolol); kortikosteroidler; gastrointestinal ajanlar (örn.
antasitler); hipoglisemikler; sedatifler ve trankilizanlar (örn. diazepam).
Belirgin hipotansiyon olasılığından kaçınmak için terazosin diğer antihipertansif ajanlarla
(örn. kalsiyum antagonistleri) birlikte kullanılırken özen gösterilmelidir. Bir diüretik veya
diğer bir antihipertansif ajanı ilave ederken dozun azaltılması ve yeniden titre edilmesi gerekli
olabilir.
Tiazid diüretikleri ve diğer anti-hipertansif ajanlarla kullanımı
Tiazid grubu diüretik veya diğer anti-hipertansif ajanların hastanın doz rejimine eklendiği
durumlarda TERAUMON dozu azaltılmalı ve gerekirse yeniden ayarlanmalıdır.
TERAUMON tiazid ve diğer anti-hipertansif ajanlarla birlikte alındığında hipotansiyon
gelişebileceğinden dikkatli olunmalıdır.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Gebe kadınlarda yapılmış yeterli ve iyi kontrollü çalışmalar yoktur ve TERAUMON'un
gebelikteki güvenilirliği belirlenmemiştir. İnsanlara yönelik potansiyel riski bilinmemektedir.
Potansiyel yararların anne ve fetüse karşı oluşabilecek risklerden üstün çıktığı durumlar
dışında, gebelikte TERAUMON önerilmemektedir. Hasta, hamile kaldığında veya hamilelik
kararı alındığında doktorunu bilgilendirmesi gerektiği konusunda uyarılmalıdır.
7/17Laktasyon dönemi
Terazosinin anne sütüne geçip geçmediği bilinmemektedir. Birçok ilaç anne sütüne
geçtiğinden emziren annelere terazosin verilirken dikkatli olunmalıdır.
Üreme yeteneği/Fertilite
TERAUMON üreme yeteneğini etkilememiştir.
4.7. Araç ve makine kullanımı üzerindeki etkiler
Hastalar özellikle tedavinin başlangıcında senkop ve ortostatik belirtiler olasılığına karşı
uyarılmalı; ilk dozdan sonra, doz artırılmasından sonra ve bırakılmış bir tedaviye yeniden
başlanılmasından sonra, 12 saat süreyle araba kullanmaktan ve tehlike olasılığı içeren işlerden
kaçınmalıdırlar.
TERAUMON ile uyuşukluk ya da somnolans ortaya çıkabileceğinden, araba veya ağır
makine kullanmak zorunda olan kişiler dikkatli olmalıdır.
4.8. İstenmeyen etkiler
Çok yaygın (≥ 1/10); yaygın(≥1/100 ila < 1/10);yaygın olmayan (≥1/1.000 ila <
1/100);seyrek (≥1/10.000 ila <1/1.000);çok seyrek (<1/10.000), bilinmiyor (eldeki verilerden
hareketle tahmin edilemiyor)
Hipertansiyon hastalarında görülen advers olaylar
Aşağıda sunulan prevalans oranları, 1 ila 40 mg arasında dozlarda, monoterapi olarak ya da
diğer antihipertansif ajanlarla kombinasyon şeklinde, günde bir defa terazosin hidroklorür
uygulanmış 14 plasebo-kontrollü çalışmadan derlenmiş advers olaylara dayanır. Tablo 1,
terazosin hidroklorür grubu için prevalans oranı en az %5 olan, terazosin hidroklorür
prevalans oranı en az %2 olan ve prevalans oranı plasebo grubunun prevalans oranından daha
yüksek olan, ya da reaksiyonla özellikle ilgilenildiği çalışmalardaki hipertansiyon hastaları
için raporlanmış advers olayları özetler.
Sadece asteni, bulanık görme, baş dönmesi, nazal konjesyon, bulantı, periferik ödem,
palpitasyonlar ve somnolans, terazosin hidroklorür alan hastalarda plasebo alan hastalara göre
anlamlı derecede (p<0.05) daha yaygın olan semptomlardır. Plasebo-kontrollü monoterapi
çalışmalarında, kombinasyon terapisi çalışmalarında bulunanlara benzer advers olay oranları
gözlenmiştir (Tablo 1’e bakınız).
8/17Tablo 1
Sistem organ sınıfı Sıklık Advers olaylar
Enfeksiyon ve enfestasyonlar Yaygın Sinüzit
Yaygın Sinirlilik
Psikiyatrik hastalıklar Yaygın olmayan Depresyon
Libido azalması
Sinir sistemi hastalıkları Çok yaygın Baş ağrısı
Baş dönmesi
Yaygın Senkop
Parestezi
Somnolans
Göz hastalıkları Yaygın Bulanık görme
Kardiyak hastalıklar Yaygın Palpitasyonlar
Taşikardi
Vasküler hastalıklar Yaygın Ortostatik hiportansiyon
Solunum, göğüs hastalıkları Yaygın Dispne
ve mediastinal hastalıklar Nazal konjesyon
Gastrointestinal hastalıklar Yaygın Bulantı
Kas-iskelet bozuklukları, Yaygın Sırt ağrısı
bağ doku ve kemik hastalıkları Ekstremitelerde ağrı
Üreme sistemi ve meme hastalıkları Yaygın Erektil disfonksiyon
Genel bozukluklar ve uygulama Yaygın Periferik ödem
bölgesine ilişkin hastalıklar Yaygın olmayan Ödem
Kilo artışı
İlave advers olaylar da raporlanmış olmakla birlikte, bunlar genellikle terazosin hidroklorür
kullanılmadığı durumlarda görülebilecek semptomlardan ayırt edilebilir nitelikte değildir.
Aşağıdaki ilave advers olaylar, kontrollü ya da açık, kısa veya uzun süreli klinik çalışmalarda
terazosin hidroklorür uygulanan 1987 hastanın en az %1’inde görülmüş ya da pazarlama
sonrası raporlanmıştır (Tablo 2).
9/17Tablo 2
Sistem organ sınıfı Sıklık Advers olaylar
Yaygın Bronşit
Soğuk algınlığı
Nazofarenjit
Enfeksiyon ve enfestasyonlar
Farenjit
Nezle
İdrar yolu enfeksiyonu
Kan ve lenf sistemi hastalıkları Yaygın olmayan Trombositopeni
Bağışıklık sistemi hastalıkları Bilinmiyor Anafilaktik reaksiyon
Metabolizma ve beslenme hastalıkları Yaygın Gut hastalığı
Yaygın Anksiyete
Psikiyatrik hastalıklar
Uyku bozukluğu
Yaygın Konjonktivit
Göz hastalıkları
Bilinmiyor Görme kaybı
Kulak ve iç kulak hastalıkları Yaygın Kulak çınlaması
Yaygın Palpitasyonlar
Kardiyak hastalıklar
Yaygın olmayan Atriyal fibrilasyon
Vasküler hastalıklar Yaygın Vazodilatasyon
Solunum, göğüs hastalıkları ve Yaygın Öksürük
mediastinal hastalıklar Epistaksis
Gastrointestinal hastalıklar Yaygın Karın ağrısı
Konstipasyon
Diyare
Ağız kuruluğu
Dispepsi
Flatulans
Kusma
Deri ve deri altı doku hastalıkları Yaygın Hiperhidroz
Kaşıntı
Döküntü
Kas-iskelet bozuklukları, Yaygın Artralji
bağ doku ve kemik hastalıkları Artrit
10/17Artropati
Miyalji
Boyun ağrısı
Kas-iskelet ağrısı
Yaygın Sık idrara çıkma
Böbrek ve idrar yolu hastalıkları
Yaygın olmayan Üriner inkontinans
Üreme sistemi ve meme hastalıkları Bilinmiyor Priapizm
Genel bozukluklar ve uygulama Yaygın Göğüs ağrısı
bölgesine ilişkin hastalıklar Yüz ödemi
Yüksek ateş
Selim Prostat Hiperplazisi (SPH) hastalarında görülen advers olaylar
Tablo 3’teki her bir advers olay, aşağıdaki kriterlerden bir ya da daha fazlasının bulunmasına
göre seçilmiştir:
1) Daha önce terazosin hidroklorür ile hipertansiyonda yapılmış çalışmalarda advers olay
insidansının ≥%5 veya klinik olarak anlamlı olması; 2) Terazosin hidroklorür ile yapılmış
selim prostat hiperplazisi (SPH) çalışmalarında %5’ten daha fazla görülme sıklığı; 3) Baş
dönmesi, hipotansiyon, postüral hipotansiyon, senkop ve vertigoyu içeren ve baş dönmesi ile
ilintili yan etki kompleksinin bir bileşeni olması; veya 4) Cinsel fonksiyon ile alakalı olması
Tablo 3
Sistem, Organ Sınıfı Sıklık Advers Olaylar
Psikiyatrik hastalıklar Yaygın olmayan Libido azalması
Sinir sistemi hastalıkları Yaygın Baş ağrısı
Baş dönmesi
Somnolans
Yaygın olmayan Senkop
Göz hastalıkları Yaygın Bulanık görme/ambliyopi
Kulak ve iç kulak hastalıkları Yaygın Vertigo
Yaygın olmayan Palpitasyonlar
Kardiyak hastalıklar
Taşikardi
Yaygın Ortostatik hipotansiyon
Vasküler hastalıklar
Yaygın olmayan Hipotansiyon
11/17Solunum, göğüs hastalıkları ve Yaygın Dispne
mediastinal hastalıklar Nazal konjesyon/nezle
Gastrointestinal hastalıklar Yaygın Bulantı
Üreme sistemi ve meme hastalıkları Yaygın Erektil disfonksiyon
Genel bozukluklar ve uygulama Yaygın Asteni
bölgesine ilişkin hastalıklar Yaygın olmayan Periferik ödem
Kilo artışı
Satış sonrası deneyimler
Trombositopeni ve priapizm bildirilmiştir. Atriyal fibrilasyon rapor edilmiş, ancak bir sebep-
etki bağıntısı kurulmamıştır. Nadiren anaflaksi bildirilmiştir. Anjioödem bildirilmiştir.
Katarakt operasyonu sırasında, alfa-1 blokör tedavisine eşlik eden operasyon içi Floppy İris
Sendromu (IFIS) adıyla bilinen küçük gözbebeği sendromunun değişik bir formu
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
TERAUMON’un tablet doz aşımı hipotansiyona yol açarsa, kardiyovasküler sistemin
desteklenmesi birincil önem taşır. Hastayı sırtüstü yatar durumda tutarak kan basıncının
restorasyonu ve kalp atım hızının normalleştirilmesi sağlanabilir. Bu önlem yetersiz kalırsa,
şok, öncelikle hacim genişleticilerle tedavi edilmelidir. Gerekirse, bunun arkasından
vazopressörler kullanılmalı ve böbrek fonksiyonu izlenerek ihtiyaca göre desteklenmelidir.
Laboratuvar verileri terazosin hidroklorürün proteinlere ileri derecede bağlandığını
göstermektedir, bu nedenle diyaliz yararlı olmayabilir.
12/175. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Alfa-Adrenoreseptör Antagonistleri
ATC kodu: G04CA03
Terazosin hidroklorür selektif alfa-1 adrenoseptör blokörü olup, kinazolin türevidir.
Çalışmalar alfa-1-adrenoseptör blokajının, selim prostat hiperplazisinde (SPH) olduğu gibi,
kronik mesane çıkış obstrüksiyonu olan hastalarda ürodinamiğin iyileşmesinde yararlı olduğu
izlenimini vermektedir.
SPH belirtilerine esas olarak, büyümüş bir prostatın varlığı ve alfa-1-adrenerjik reseptörler
tarafından regüle edilen mesane çıkışı ve prostat düz kas tonüsünde artış neden olmaktadır.
Terazosin insan prostat dokusunda fenilefrin indüksiyonlu kontraksiyonları antagonize eder.
Klinik araştırmalarda, SPH'li hastalarda terazosin hidroklorürün ürodinamiği ve
semptomatolojiyi iyileştirdiği görülmüştür.
Terazosin hidroklorür total periferik vasküler direnci düşürerek, kan basıncında azalmaya
neden olur. Terazosinin vazodilatör hipotansif etkisinin esas olarak, alfa-1-adrenoseptörlerin
blokajı yoluyla oluştuğu görünmektedir.
Terazosin oral uygulamayı takiben kan basıncını 15 dakika içinde tedrici olarak düşürür.
Terazosin diyastolik ve sistolik kan basıncını hem yatar hem dik durumda düşürür. Bu etkisini
en çok diyastolik kan basıncı üzerinde gösterir. Bu değişikliklere genelde refleks taşikardi
eşlik etmez. Doruk plazma konsantrasyonlarıyla (doz verildikten sonraki ilk birkaç saatte)
ilişkili daha büyük kan basıncı etkileri, terazosinin 24. saatteki etkilerinden daha büyük
ölçüde pozisyona bağlı (dik durumda daha büyük) görünmektedir. Dik durumda iken ayrıca,
doz verildikten sonraki ilk birkaç saat içinde kalp atım hızı da dakikada 6 ila 10 atım daha
fazladır.
Terazosin tedavisi esnasında hastalarda kilo alma eğilimi vardır. Plasebo kontrollü monoterapi
araştırmalarında terazosin alan erkek ve kadın hastalar sırasıyla 0,77 ve 1 kg alırken, plasebo
13/17grubundakiler sırasıyla ortalama 0,09 ve 0,54 kg vermiştir ve her iki farklılık da, istatistiksel
olarak anlamlıdır.
Kontrollü klinik çalışmalar sırasında, terazosin hidroklorür kullanan hastaların lipid
profillerinde iyileşme görülmüştür. Terazosin monoterapisi almakta olan hastalarda total
kolesterol ile düşük yoğunluklu ve çok düşük yoğunluklu lipoprotein fraksiyonlarında
plaseboya kıyasla küçük fakat istatistiksel olarak anlamlı bir azalma oluşur. Bu hastalarda
yüksek yoğunluklu lipoproteinler ve HDL/LDL kolesterol oranı başlangıç dönemine göre
artış, trigliseridlerde ise başlangıç dönemine göre azalma gösterir; ancak bu değişiklikler
plaseboya göre anlamlı değildir.
Uzun dönem (6 ay veya daha uzun süreli) terazosin hidroklorür uygulaması, glukoz, ürik asid,
kreatinin, BUN, karaciğer fonksiyon testleri ve elektrolitleri içeren laboratuvar ölçümlerinde
klinik açıdan önemli bir değişiklik göstermemiştir. Terazosin uygulamasını izleyen klinik
laboratuvar verilerinin incelenmesi hematokrit, hemoglobin, akyuvar, total protein ve
albümindeki azalmalara bağlı hemodilüsyon olasılığını düşündürmüştür. Alfa reseptör blokajı
ile hematokrit ve total proteinde düşmeler gözlenmiş ve hemodilüsyona bağlanmıştır.
5.2. Farmakokinetik özellikler
Genel özellikler
Emilim:
Çözeltiyle göreceli olarak, terazosin hidroklorür insanlarda hemen tümüyle emilir.
Yiyeceklerin kapsül formunda uygulanan terazosin hidroklorürün biyoyararlanımı üzerine
etkisi ya hiç yoktur ya da çok azdır. Terazosin hidroklorürün karaciğerdeki ilk geçiş
metabolizmasına minimum derecede girdiği ve dolaşımdaki dozun hemen tamamının ana ilaç
şeklinde olduğu gösterilmiştir.
Dağılım:
Plazma düzeyleri doz alındıktan yaklaşık bir saat sonra doruğa çıkar ve yaklaşık 12 saatlik bir
yarılanma ömrü ile azalmaya başlar. İlaç plazma proteinlerine ileri derecede bağlanır ve
bağlanma klinik olarak gözlenen konsantrasyon aralığı içerisinde sabittir.
14/17Eliminasyon:
Oral uygulanan bir dozun yaklaşık %10'u idrar ve %20'si feçes yoluyla ana ilaç şeklinde atılır.
Kalanı metabolitler şeklinde elimine edilir. Bütünüyle, verilen dozun yaklaşık %40'ı idrar ve
yaklaşık %60'ı feçesle atılmaktadır.
Terazosinin farmakokinetiği, böbrek fonksiyonundan bağımsız görünmektedir. Bu durum,
böbrek fonksiyonu bozuk olan hastalar için doz rejimi ayarlanması gereksinimini ortadan
kaldırır.
5.3. Klinik öncesi güvenlilik verileri
Karsinojenisite ve mutajenisite, fertilitede bozukluk
Terazosin hidroklorür in vivo ve in vitro ortamlarda incelenme sonucunda (Ames testi, in vivo
sitogenetik incelemeler, farelerdeki dominant letal test, in vivo Çin hamsteri kromozom
aberrasyon testi ve V79 ileri mutasyon incelemesi), mutajenik potansiyel taşımamaktaydı.
Terazosin hidroklorür, sıçanlara iki yıl boyunca yemlerine katılarak 8, 40 ve 250 mg/kg/gün
dozlarında uygulandığında, 250 mg/kg dozuna maruz kalan erkek sıçanlarda benign adrenal
medüller tümörlerde istatistiksel olarak anlamlı artış ile ilişkili bulundu. Bu doz, 20 mg/55 kg
hasta düzeyindeki önerilen maksimum insan dozunun 695 katıdır. Dişi sıçanlar
etkilenmemişti. Terazosin hidroklorür, farelere iki yıl süreyle yemleri içinde 32 mg/kg/gün
düzeyindeki maksimum tolere edilen dozda uygulandığında onkojenik değildi.
Bir dizi testte mutajenisitenin bulunmayışı, fare karsinojenisite tayin testinde herhangi bir
hücre tipinde tümorijenisitenin yokluğu, her iki türde de total tümör insidansında artış
görülmeyişi ve dişi sıçanlarda proliferatif adrenal lezyonların yokluğu, erkek sıçan türüne
özgü bir olayı düşündürmektedir. Geniş bir yelpazede yer alan çok sayıda başka farmasötik ve
kimyasal bileşikler de, insanlarda karsinojenisite yönünde destekleyici veri oluşturmaksızın,
erkek sıçanlarda benign adrenal medüller tümörler ile ilişkili bulunmuştur.
Terazosin hidroklorürün fertilite üzerindeki etkisi, erkek ve dişi sıçanlara oral yoldan 8, 30 ve
120 mg/kg/gün dozlarında uygulandığı standart bir fertilite/reprodüktif performans
çalışmasında değerlendirilmiştir. 30 mg/kg verilen 20 erkek sıçanın dördü ve 120 mg/kg
verilen 19 erkek sıçanın beşi bir yavru babası olmayı başaramadı. Testislerin ağırlık ve
morfolojisi tedaviden etkilenmedi. 30 ve 120 mg/kg/gün dozlarındaki vajinal sürüntülerin, ne
15/17var ki, kontrol çiftleşmelerindeki sürüntülerden daha az sayıda sperm içerdiği görünüyordu ve
sperm sayısı ile daha sonraki gebelik arasında iyi bir bağıntının bulunduğu bildirilmekteydi.
Bir ya da iki yıl süreyle oral terazosin hidroklorür uygulaması, 8 mg/kg/gün (önerilen
maksimum insan dozunun 20 katından daha büyük) dozuna değil ama 40 ve 250 mg/kg/gün
dozuna maruz bırakılan sıçanlarda, testis atrofisi insidansında istatistiksel olarak anlamlı bir
artış ortaya çıkardı. Testislerde atrofi aynı zamanda, üç ay süreyle 300 mg/kg/gün (önerilen
maksimum insan dozunun 800 katından daha büyük) dozların verildiği köpeklerde de
gözlendi ama bir yıl süreyle 20 mg/kg/gün dozu verilenlerde gözlenmedi. Bu lezyon aynı
zamanda, başka bir selektif alfa-1 blokör ajan olan prazosin ile de görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Mısır nişastası
Talk
Magnezyum stearat
Colorant E-110 (Super Pal Orange)
Colorant E-104 (Quinoleine Yellow %70)
Colorant E-131 (Patent Blue V)
6.2. Geçimsizlikler
Geçimsiz olduğu bir ürün bilinmemektedir.
6.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında saklanmalıdır.
Orijinal ambalajı içerisinde ve kuru bir yerde saklayınız.
6.5. Ambalajın niteliği ve içeriği
Karton kutu içerisinde 30 adet tablet ve 1 adet kullanma talimatı içerecek şekilde kullanıma sunulur.
16/176.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği” ne uygun olarak imha edilmelidir.
Özel bir gereklilik yoktur.
Yasal kategori: Bir hekim ya da hastane tarafından kesin tanı konduktan sonra, bir hekimin
sürekli gözetimi altında kullanılmak üzere yalnızca reçete ile satılır.
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı. Beyan Sok.
No:12 Ümraniye/İstanbul
8. RUHSAT NUMARASI
2023/21
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.02.2023
Ruhsat yenileme tarihi: -
10. KÜB’ÜN YENİLENME TARİHİ
-
17/17