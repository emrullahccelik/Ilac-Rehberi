KISA ÜRÜN BİLGİSİ
1. BEŞERİ TIBBİ ÜRÜNÜN ADI
GYNALGINE® %0,1 vajinal çözelti
2. KALİTATİF VE KANTİTATİF BİLEŞİM
Etkin madde:
Her bir 140 ml’lik çözelti etkin madde olarak 140 mg Benzidamin Hidroklorür içerir.
Yardımcı maddeler:
Benzalkonyum klorür 0,2 mg/ml
Yardımcı maddeler için 6.1’e bakınız.
3. FARMASÖTİK FORM
Vajinal çözelti.
Renksiz, berrak ve gül kokulu çözelti.
4. KLİNİK ÖZELLİKLER
4.1. Terapötik endikasyonlar
GYNALGINE, çeşitli tiplerdeki akut vajinitin inflamasyon semptomlarının kısa süreli tedavisinde
endikedir (örneğin; Gardnerella vaginalis, anaerob bakteriler veya vajinal florada bozulmaya
(mikst flora) bağlı spesifik olmayan vajinit / spesifik vajinit / vajinal radyomukozit).
4.2. Pozoloji ve uygulama şekli
Pozoloji/uygulama sıklığı ve süresi:
GYNALGINE %0,1 vajinal çözelti için uygulanması gereken dozaj, tedavisi yapılmak istenen
hastalığa göre belirlenmektedir.
Vajinal uygulama için geliştirilmiş olan GYNALGINE aşağıdaki şekilde uygulanmalıdır:
- Bakteriyel vajinoz (non-spesifik vajinit):
Günde bir veya iki kere olmak üzere 140 ml çözelti
- Spesifik vajinit:
Günde iki kere olmak üzere 140 ml çözelti
- Vajinal radyomukozit:
Adet döneminde ara vererek günde bir kere olmak üzere 140 ml çözelti.
Uygulama süresi, tedavisi yapılmak istenen hastalığa göre belirlenir:
- Bakteriyel vajinoz durumunda 3-10 gün arası,
- Spesifik vajinit durumunda 3 gün boyunca,
- Vajinal radyomukozit durumunda en fazla bir ay olmak üzere ve adet döneminde ara vererek
uygulanır.
Uygulama şekli:
Şişe içeriği hafif baskı uygulayarak vajina içine boşaltılmalıdır.
1Özel popülasyonlara ilişkin ek bilgiler
Böbrek/karaciğer yetmezliği:
Bu hasta popülasyonuna dair veri bulunmamaktadır.
Pediyatrik popülasyon:
Bu hasta popülasyonuna dair veri bulunmamaktadır.
Geriyatrik popülasyon:
Bu hasta popülasyonuna dair veri bulunmamaktadır.
4.3. Kontrendikasyonlar
- Benzidamin hidroklorüre, benzalkonyum klorüre veya GYNALGINE içeriğindeki yardımcı
maddelerden herhangi birisine karşı aşırı duyarlı (alerji) kişilerde
- 18 yaş altındaki hastalarda kontrendikedir.
4.4. Özel kullanım uyarıları ve önlemleri
Muhtemel bir tahriş oluşumunu önlemek amacıyla gözle temasından sakınmalıdır.
Asetilsalisilik asit ve diğer non-steroid anti-inflamatuvar ilaçlara aşırı duyarlılığı olan hastalarda
benzidamin kullanımı önerilmez.
Bronşial astımı bulunan veya daha önce bronşial astım hikayesi olan hastalarda bronkospazm ortaya
çıkabilir. Bu tür hastalarda dikkatli olunmalıdır.
GYNALGINE’in yardımcı maddelerinden biri olan benzalkonyum klorür irritan bir maddedir ve
deri reaksiyonlarına sebep olabilir.
Vajinal uygulama için geliştirilen GYNALGINE spesifik vajinit durumunda uzun süreli
semptomatik tedavi için kullanılmamalıdır. Her zaman esas tedavi ile birlikte uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bugüne kadar herhangi bir etkileşim gözlenmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Benzidamin’in çocuk doğurma potansiyeli bulunan kadınlara herhangi bir etkisi olduğu ve doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
Benzidamin’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (bkz. Bölüm 5.3).
İnsanlara yönelik potansiyel risk bilinmemektedir.
Vajinal uygulama için geliştirilen GYNALGINE, uygulama esnasında kesinlikle gerekli olmadığı
sürece gebelik esnasında uygulanmamalıdır.
2Laktasyon dönemi
Laktasyon döneminde GYNALGINE’in kullanımına dair bir veri mevcut değildir.
Benzidamin’in insan sütüyle atılıp atılmadığı bilinmemektedir. Benzidamin’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
GYNALGINE tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve GYNALGINE tedavisinin emziren anne
açısından faydası dikkate alınmalıdır.
Üreme yeteneği/Fertilite
Benzidamin tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerine hiçbir etkisi yoktur.
4.8. İstenmeyen etkiler
Yan etkilerin değerlendirilmesinde esas alınan sıklık değerleri şöyledir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); seyrek
(≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden hareketle tahmin
edilemiyor).
Genel bozukluklar ve uygulama bölgesine ilişkin hastalıklar
Çok seyrek: Tedavi esnasında yanma veya kaşıntı şeklinde bölgesel tahrişler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0800
314 00 08; faks: 0 312 218 35 99).
4.9. Doz aşımı ve tedavisi
Bugüne kadar benzidamin hidroklorürün vajina içine uygulanması sonucunda hiçbir zehirlenme
vakası bildirilmemiştir ve deneysel çalışma kapsamında yapılan araştırmalarda da tespit
edilememiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer jinekolojikler, vajinal uygulama için anti-inflamatuvar ilaçlar
ATC kodu: G02CC03
Benzidamin, ağrı kesici ve eksüdasyon giderici etkilere sahip, non-steroidal anti-inflamatuvar bir
ilaçtır. Ayrıca haricen kullanımda antiseptik ve lokal anestezik bir etkiye sahiptir.
Etki mekanizması:
Bir indazol analoğu olan benzidamin, aspirin benzeri non-steroid anti-inflamatuvar ajanlarınkinden
farklı fizikokimyasal özelliklere ve farmakolojik etkilere sahiptir. Benzidamin, asit özellikteki veya
3asitlere metabolize olan aspirin benzeri non-steroid anti-inflamatuvar ajanlardan farklı olarak zayıf
bir bazdır. Daha da farklı bir özellik olarak, benzidamin, prostaglandin sentezinin zayıf bir
inhibitörüdür. Benzidamin, siklooksijenaz ve lipoksijenaz enzim aktivitesini sadece 1 mM ve
üzerindeki konsantrasyonda etkin bir şekilde inhibe eder. Etkilerini genellikle diğer pro-
inflamatuvar (IL-6 ve 8) veya anti-inflamatuvar sitokinleri (IL-10, IL-1 reseptör antagonisti)
anlamlı derecede etkilemeksizin tümör nekrozu faktörü-alfa (TNF-α) ve İnterlökin-1β (IL-1β) dahil
pro-inflamatuvar sitokin sentezini inhibe etmek youyla gösterir. Diğer etki mekanizmaları arasında
lizozomların stabilizasyonu ve nötrofillerden granül salınımının inhibisyonu yoluyla gösterildiği
gibi membran stabilizasyonun yanısıra nötrofillerden reaktif oksijen bileşiklerinin salınımının
inhibisyonu bulunmaktadır. Benzidamin’in lokal anestezik etkisi katyonik kanallarla etkileşimine
bağlanmıştır.
5.2. Farmakokinetik özellikler
Emilim:
%0,1 oranında benzidamin çözeltisinin intravajinal olarak uygulanmasını takip eden 4 saat sonunda
serum düzeyi 0,02 μg/ml olarak ölçülmüştür.
Benzidamin hidroklorür’ün lokal olarak vajinal krem veya vajinal duş şeklinde uygulanmasından
elde edilen biyoyararlanım, yaklaşık %4,5 veya %1,2 olarak tespit edilmiştir. Bu değerlere göre
sistemik emilimin oldukça düşük olduğu düşünülmektedir. Emilim üzerinde iltihaplanmalardan
kaynaklanabilen bir etki tespit edilememiştir.
Biyotransformasyon:
Benzidamin hidroklorür, emilim sonrasında N-oksit veya glukuronid gibi polar metabolitlere
dönüşür. Yarılanma ömrü yaklaşık 12 saattir.
Dağılım:
Dağılım hacmi oldukça yüksek (yaklaşık 110 L) olup birikim söz konusu değildir.
Eliminasyon:
Sistemik dolaşıma katılan benzidamin ve metabolitleri büyük oranda idrarla atılır.
Doğrusallık/doğrusal olmayan durum:
Benzidamin’in doğrusallığına dair bir veri mevcut değildir.
5.3. Klinik öncesi güvenlilik verileri
Akut toksisite:
Benzidamin’in akut toksisitesi sıçan ve fareler üzerinde gerçekleştirilen çalışmalarda araştırılmıştır.
Oral uygulama sonrasında LD değerleri 550 ile 1050 mg/kg; i.v. uygulama sonrasında 33 ile 38
50
mg/kg arasında olup subkutan uygulama sonrasında ise 218 mg/kg’dır. İntoksikasyon semptomları
olarak sedasyon, kusma, ataksi, kasılma nöbetleri ve solunum güçlüğü gözlenmiştir.
Kronik toksisite:
Benzidamin’in subkronik ve kronik toksisitesiyle ile ilgili araştırmalarda sıçanlarda günde 75 mg/kg
ve üzeri ve farelerde günde 30 mg/kg ve üzeri uygulamalarda, karaciğerde enzim indüksiyonu
geliştiği ve bunun sonucunda histolojik değişiklikler meydana geldiği kanıtlanmıştır. Sıçanlar
4üzerinde yapılan 18 aylık bir araştırmada uygulanan günlük 10 mg/kg dozlar böbrek ve karaciğerde
patolojik değişikliklere neden olmuştur.
Lokal tolerans:
45 gün süreyle vajinal olarak uygulanan %0,5’lik benzidamin kreminin lokal toleransı iyi olarak
değerlendirilmiştir. Tespit edilen tek lokal uyumsuzluk, bazı hastalarda uygulamayı takiben gelişen
hafif yanma hissidir.
Mutajenik ve tümörojenik potansiyel:
Benzidamin, mutajenik özellikler açısından yeterince araştırılmamıştır. Bakteriler üzerinde fare
mikroçekirdek testi şeklinde yapılan araştırmalardan elde edilen sonuçlar negatiftir.
Tümörojenik potansiyelle ilgili olarak sıçanlar ve fareler üzerinde gerçekleştirilen uzun süreli
araştırmalarda, tümör potansiyelinde maddeye bağlı değişiklikler gözlenmemiştir.
Üreme toksisitesi:
Benzidamin, üreme toksisitesi açısından yeterli olarak araştırılmamıştır. Tavşanlarda ve sıçanlarda
yapılan 75 ya da 100 mg/kg ve üzeri uygulamalarda embriyotoksik etkiler meydana gelmiştir.
Teratojenik etkiler gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
EDTA
Polisorbat 20 (Tween 20)
Sodyum klorür
Gül aroması
Distile su
Etil alkol (% 96)
6.2. Geçimsizlikler
Diğer tıbbi ürünler ile bilinen bir geçimsizliği yoktur.
6.3 Raf ömrü
24 aydır.
6.4. Saklamaya yönelik özel tedbirler
25ºC’nin altında oda sıcaklığında, ışıktan koruyarak, ambalajında saklayınız.
6.5. Ambalajın niteliği ve içeriği
GYNALGINE karton kutuda, kapaklı bir adet özel püskürtme aparatlı polietilen şişe içerisinde
kullanma talimatı ile birlikte kullanıma sunulmaktadır.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
57. RUHSAT SAHİBİ
Pharma Blue İlaç San. ve Tic. A.Ş.
Esentepe Mah. Şht Mehmet Mikdat Uluünlü Sok No 26/26
Şişli/İstanbul
8. RUHSAT NUMARASI
2019/188
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 27.03.2019
Ruhsat yenileme tarihi :
10. KÜB’ÜN YENİLENME TARİHİ
6