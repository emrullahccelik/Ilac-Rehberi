 
KULLANMA TALİMATI  
 
FOSTIMON® 150 IU enjeksiyonluk liyofilize toz  
Deri altına (s.c.) veya kas içine (i.m.) uygulanır. 
Steril  
 
• Etkin madde : Her bir flakon, 150 IU urofollitropin [yüksek saflıkta insan folikül stimülan 
hormonu (FSH)] içerir.  
• Yardımcı maddeler : Laktoz monohi drat. Laktoz monohidrat sığır sütünden elde 
edilmektedir.  Çözücü ampul sodyum klorür ve enjeksiyonluk su içerir.  
 
Bu ilacı kullanmaya başlama dan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söy leyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. FOSTIMON® nedir ve ne için kullanılır?  
2. FOSTIMON®’u kullanmadan önce dikkat edilmesi gerekenler  
3. FOSTIMON® nasıl kullanılır?  
4. Olası yan etkiler nelerdir? 
5. FOSTIMON®’un saklanması  
 
Başlıkları yer almaktadır. 
 
1. FOSTIMON® nedir ve ne için kullanılır?  
FOSTIMON®, etkin madde olarak gonadotropin grubundan yüksek saflıkta insan folikül 
uyarıcı hormon (FSH) olan urofollitropin içerir.   
 
FOSTIMON®, etkin maddenin yer aldığı toz içeren flakon (beyaz renkte liyofilize toz)  ve 
enjekte edilecek çözeltiyi hazırlamak için  çözücü (berrak renksiz çözelti)  içeren ampulden 
oluşan ambalajlarda, hasta kullanma talimatını içeren karton kutuda kullanıma 
sunulmaktadır.  
 
FOSTIMON®; 
• Adet görmeyen veya düzensiz adet gören kadınlar da dahil, diğer tedavilere (klomifen 
sitrat) yanıt vermeyen kadınlarda yumurta gelişimini başlatmak için,  
• Vücut dışı dölleme (IVF), gametlerin fallop tüplerine transferi (GIFT)  ve zigotların 
fallop tüplerine transferi (ZIFT) gibi “Yardımcı Üreme Teknikleri” ile tedavilerde çok 
sayıda  yumurta elde edilmesi için yumurtalıkları normalde olduğundan daha fazla 
uyarılmasında,  • Erkeklerde, seks hormonlarının azlığına bağlı sperm üretimi eksikliğinde  insan 
koriyonik gonadotropini  (hCG) tedavisiyle birlikte , kullanılır.  
 
2. FOSTIMON®’u kullanmadan önce dikkat edilme si gerekenler  
FOSTIMON®’u aşağıdaki durumlarda KULLANMAYINIZ.  
Eğer:  
• Etkin madde olan urofollitropine (FSH) ya da yardımcı maddelerden herhangi birine 
karşı alerjikseniz (aşırı duyarlılığınız varsa),  
• Hipofiz ya da beyin (hipotalamus) tümörleriniz varsa,  
Eğer kadınsanız ve  
• Sebebi belirlenemeyen vajinal kanamalarınız varsa, 
• Üreme yolu ve organlarında (yumurtalık, göğüs, rahim gibi)  tümörünüz varsa,  
• Yumurtalığınızda büyüme veya polikistik over sendromuna (düzensiz adetlere 
neden olabilen hormon dengesizliği ) bağlı olmayan kistiniz varsa, 
• Üreme organlarınızda gebeliğe uygun olmayan yapısal bir bozukluğunuz varsa , 
• Rahminizde gebeliği engelleyecek tümör /tümörler varsa  
• Hamileyseniz ya da hamile olduğunuzu düşünüyorsanız ya da emziriyorsanız,  
Eğer erkekseniz ve  
• Herhangi bir neden olmaksızın gelişen testis yetmezliğiniz (örn: birincil testis 
yetmezliği) varsa  
FOSTIMON®’u kullanmamalısınız.  
 
FOSTIMON®’u aşağıdaki durumlarda DİKKATLİ KULLANINIZ  
• Yumurtalıklarınızın aşırı uyarılma durumu varsa ya da tedaviniz sırasında ortaya 
çıkarsa. Yumurtalıklarınızın aşırı uyarılmasının ilk belirtileri karın bölgesinde ağrı ve 
bulantı, kusma, ishal ve kilo alımıdır. Böyle bir durum ortaya çıkarsa, doktorunuz 
tedavinizin devam edip etmeyeceğine karar verecektir. Doktorunuz tedavinizin 
sonlandırılmasına karar verirse, bu durumda en az 4 gün süreyle cinsel ilişkiye 
girmemenizi ya da prezervatif kullanmanızı önerecektir.  
• Tubal hastalık geçmişiniz varsa (tüplerin tı kalı ya da hasar görmüş olması durumu), dış 
gebelik riski mevcuttur. Doktorunuz sizi konuyla ilgili olarak bilgilendirecektir.  
• Tromboembolizm (kanın pıhtılaşmasına bağlı olarak damar tıkanıklığı) için risk 
faktörleri taşıyorsanız bu durumu doktorunuza bil diriniz.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
FOSTIMON® kullanan hastalar, ayrıca aşağıdaki durumlar hakkında bilgi sahibi 
olmalıdırlar; 
• FOSTIMON® ile gerçekleşen hamileliklerde çoğul gebelik olasılığı yüksektir. Çoğul 
gebelik genellikle ikiz bebek doğumu ile sonuçlanır.  
• Diğer normal gebeliklerde olduğu gibi FOSTIMON® ile gerçekleşen gebeliklerde de 
düşük riski mevcuttur.  
• Erkeklerde herhangi bir n eden olmaksızın gelişen testis yetmezliğinde, hastalar 
FOSTIMON® tedavisine yanıt vermeyebilirler. Doktorunuz en az 4- 6 ay süreyle 
düzenli olarak spermlerinizi değerlendirmek üzere testler yapacaktır.  
 FOSTIMON®’un yiyecek ve içecek ile kullanılması  
FOSTIMON® uygulama yöntemi nedeniyle y iyecek ve içeceklerle etkileşmemektedir.      
Hamilelik  
İlacı kullanmadan önce doktorunuza veya eczacınıza danışınız.  
FOSTIMON® hamilelikte kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
Emzirme  
İlacı kullanmadan önce doktorunuza veya eczacınıza danışınız.  
FOSTIMON® emzirme döneminde kullanılmamalıdır.  
 
Araç ve makine kullanımı  
FOSTIMON®’un araç ve makine kullanma yeteneği üzerinde bilinen bir etkisi 
bulunmamaktadır.   
 
FOSTIMON®’un içeriğinde bulunan bazı yardımcı maddeler hakkında önemli 
bilgiler  
FOSTIMON®’un içeriğinde bulunan yardımcı maddelere karşı bir duyarlılığınız yok ise, 
FOSTIM ON® kullanımına bağlı olumsuz bir etki beklenmez.  
 
FOSTIMON® ambalajında yer alan çözücü ampul 1mmol (23 mg)’dan daha az sodyum 
ihtiva eder; yani esasında “sodyum içermez . 
 
Diğer ilaçlar ile birlikte kullanımı 
Doktorunuzun tavsiyesi dışında FOSTIMON®’u diğer ilaçlar ile birlikte kullanmayınız. 
FOSTIMON®’u aynı enjektörde diğer tıbbi ürünlerle karıştırarak uygulamayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza vey a eczacınıza bunlar hakkında bilgi 
veriniz.  
3. FOSTIMON® nasıl kullanılır?  
FOSTIMON®’u daima doktorunuzun belirlediği miktarda ve tam olarak tarif edildiği 
şekilde uygulayınız. Emin değilseniz doktorunuza ya da eczacınıza danışınız.  
 
FOSTIMON® genellikle doktorunuz veya uygun bir şekilde eğitilmiş personel tarafından 
uygulanacaktır. İlacın tarafınızca hazırlanacak ve uygulanacak olması durumunda, lütfen 
doktorunuzdan konuyla ilgili yeterli bilgi aldığınızdan emin olunuz.  
 
Uygun kullanım ve doz/uygulama sıklığı için talimatlar:  
İlacınızın dozu, tedaviye başlanmadan önce yapılan testlerin sonuçlarına göre 
doktorunuzca belirlenecektir. Genellikle önerilen başlangıç dozu günlük 75 IU -150 
IU’dir. Bu doz, ilaca vereceğiniz yanıta göre, doktorunuzc a kademeli olarak artırılabilir. 
Tedavi süresi ilaca verdiğiniz yanıta göre, size özel olarak, doktorunuzca belirlenmelidir. 
Kadınlarda genel tedavi süresi 4 -5 haftaya kadar uzayabilir. Erkeklerde ise, en az üç ay 
süreyle kullanılmalıdır.  
 Uygulama yolu ve  metodu:  
FOSTIMON® deri altına (s.c.) veya kas içine (i.m .) uygulanmalıdır. Damar içine 
(intravenöz) uygulanmamalıdır. FOSTIMON ® ağızdan alınmamalıdır.  
 
İlk uygulama doktorunuzun gözetimi altında yapılmalıdır. Daha sonraki uygulamalar için 
doktorunuz ilacınızı nasıl kullanacağınızı detaylı olarak anlatacaktır. Enjeksiyonluk 
çözelti karton kutu içerisinde yer alan çözücü ampul yardımıyla flakondaki tozun 
çözülmesi ile elde edilir. 1 ml’lik çözücü ampul ile 5 flakona kadar FOSTIMON® 
ürününün çözülmesi mümkündür. 
 
Şırıngaya alınacak çözeltiyi uygulamadan hemen önce hazırlamalısınız. Hazırlanan 
çözelti bekletilmeden hemen kullanılmalıdır. E njeksiyon yeri her uy gulamada 
değiştirilmelidir.  
 
Ellerinizin ve kullandığınız malzemelerin temiz olması önemlidir. Bu nedenle önce 
ellerinizi yıkayın. Kullanacağınız malzemeleri koyacağınız alanında temiz olduğundan 
emin olun.   
 
 
Çözücünün Hazırlanması:  
Çözücü ampulun boynunda ampulün kırılmasını kolaylaştıracak renkli 
küçük bir işaret göreceksiniz.   
Çözücü ampülün ucunu kırmadan önce üst kısımda kalmış olabilecek 
sıvının boşaltılması için ampulün üst kısmına hafifçe vurun. Sıkıca 
bastırarak ampül boynunu renkli işaret yerinden kırın. Açtığınız ampulü 
temiz alana üst kısmı yukarıya gelecek şekilde, dik olarak koyun.  
 
 
İğneyi şırıngaya yerleştirin. Şırıngaya bir miktar hava çekin. İğneyi çözücü 
içeren ampule yerleştirin ve çözücüyü steril şırıngaya çe kin.  
İğneye dokunmadan şırıngayı dikkatlice temiz bir yüzeye yerleştirin.   
 
 
Enjeksiyonluk çözeltinin hazırlanması :  
1-  FOSTIMON® içeren flakonun alüminyum mührünü çıkarın ve kauçuk 
tıpayı alkollü pamukla temizleyin.  
 
 
2- Çözücü içeren şırıngayı elinize alın. Çözücü içeren şırınganın ucundaki 
iğneyi kauçuk tıpadan geçirerek flakona sokun ve bütün çözücüyü flakona 
yavaş yavaş enjekte edin.  
 
3- Toz genellikle hemen çözünür. Gerekirse flakonu, toz tamamen çözünene 
kadar ellerini zin arasında köpürmemesine dikkat ederek hafifçe çevirerek 
karıştırın. Flakondaki çözeltiyi şırıngaya çekin. Bütün çözeltiyi 
aldığınızdan emin olun.  
 
 
 
  
 
 
 
 
 
 
Subkutan uygulama:  
 
• Çalışma iğnesini şırıngadan ayırın ve şırıngaya yeni bir iğne  (subkutan 
tip) takın. 
 
• Şırıngayı iğne ucu yukarıya gelecek şekilde dik tutarak, hava 
kabarcıklarının üste birikmesi için şırıngaya hafifçe vurun. Hava 
kabarcıklarını dışarı atmak için pistonu hafifçe itttirin. İğnenin ucunda 
çözelti damlası belirdiğinde söz konusu hava atılmış olacaktır.  
 
• Enjektördeki FOSTIMON® miktarını doktorunuzun size belirttiği şekilde  
ayarlayın.  
 
• Doktorunuz ya da sağlık ekibi size FOSTIMON®’u nereye (örn: karın, 
uyluklar) enjekte edebileceğiniz ile ilgili bilgi vermiş olmalıdır.  
 
• Enjeksiyon için seçilen alanı alkollü pamukla silin. Deriyi parmak 
uçlarınızla kıstırın ve iğneyi 45 -90 derecelik açı ile kıstırdığınız deriye 
batırın. Pistonu ağır ağır ittirerek şırınga içindeki tüm çözeltiyi enjekte 
edin.  
 
• Dikkat: Damarınıza enjekte et meyin.  
 
• İğneyi hızlıca geri çekin ve enjeksiyon yerini alkollü pamukla silin.  
 
Kullanılmamış çözelti atılmalıdır.   
 
Değisik yaş grupları  
 
Çocuklarda kullanım:  
FOSTIMON® çocuklarda kullanılmaz.  
 
Yaşlılarda kullanımı:  
FOSTIMON® 65 yaş üzeri hastalarda kullanılmaz.   
 
Özel kullanım durumları 
Özel kullanımı yoktur.  
Eğer FOSTIMON®’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
Kullanmanız gerekenden daha fazla FOSTIMON ® kullandıysanız:  
FOSTIMON®’dan kullanmanız gerekenden fazlasını kullanmışsanız bir doktor veya 
eczacı ile konuşunuz.   
 
  
 
FOSTIMON®’u kullanmayı unutursanız:  
İlacınızı uygulamayı unutursanız, bir sonraki uygulamanızı zamanında yaparak 
uygulamaya devam ediniz. Üst üste  atladığınız uygulamalar varsa, doktorunuzu uyarınız. 
Bu durum tedaviye yeniden başlamanızı gerektirebilir.  
Unutulan dozları dengelemek için çift doz almayınız. 
 
FOSTIMON® ile tedavi sonlandırıldığındaki oluşabilecek etkiler  
Doktorunuz tarafından belirtil medikçe FOSTIMON®’un dozunu azaltmayınız ya da 
tedaviyi durdurmayınız. FOSTIMON® tedavisini durdurmak, tedaviye yeniden 
başlamanızı gerektirebilir.  
 
4. Olası yan etkiler nelerdir?  
Tüm ilaçlar gibi FOSTIMON®'un da, içeriğinde bulunan maddelere duyarlı olan 
kişilerde, yan etkileri olabilir.  
Aşağıdakilerden biri olursa, FOSTIMON® kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Çok Seyrek  ( 10000 hastanın 1’inden az görülebilir)  
• Hafif sistemik  alerjik reaksiyonlar (örn: kızartı, döküntü, yüzde şişme),  
• Tromboembolizm (Kanın damarda ya da kalpte pıhtılaşması nedeniyle oluşan 
tıkanma)  
  
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
Seyrek  ( 1000 hastanın 1’inden az, fakat 10000 hastanın 1’inden fazla görülebilir)  
• Enjeksiyon bölgesi reaksiyonları (ağrı, kızarıklık, hematom)  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler seyrek görülür.  
Aşağıdakilerden herhangi birin i fark ederseniz, doktorunuza söyleyiniz:  
Yaygın ( 10 hastanın 1’inden az, fakat 100 hastanın 1’inden fazla görülebilir)  
• Başağrısı  
• Kabızlık, karın şişkinliği  
• İdrar kesesi (mesane) iltihabı (Sistit)  
• Over hiperstimülasyon sendromu (Yumurtalığın aşırı çalışması)  
• Eklemlerde ağrı (artralji)  
• Enjeksiyon yerinde ağrı  
Yaygın olmayan ( 100 hastanın 1’inden az, fakat 1000 hastanın 1’inden fazla görülebilir)  
• Hipertiroidizm (Vücutta tiroid hormonunun gereğinden fazla üretilmesi)  
• Duygu durum değişiklikleri  
• Halsizlik, baş dönmesi  
• Dispne  (Nefes darlığı , nefes almada güçlük) , epistaksis (Burun kanaması ) • Bulantı,  kusma , karın ağrısı, hazımsızlık  
• Eritem (Deri üzerinde oluşan kızarıklık) , kaşıntı  
• Memelerde büyüme, memelerde ağrı, sıcak basması    
• Yorgunluk 
• Uzay an kanama zamanı  
Ayrıca erkeklerde hCG ile kullanımına bağlı olarak;  
Yaygın ( 10 hastanın 1’inden az, fakat 100 hastanın 1’inden fazla görülebilir)  
• Kilo alımı  
 
Seyrek  ( 1000 hastanın 1’inden az, fakat 10000 hastanın 1’inden fazla görülebilir)  
• Akne  (Sivilce)  
• Jinekomasti (meme büyümesi)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerim raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan “ İlaç Yan Etki Bildirimi” ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek 
kullanmakta olduğunuz ilacın güvenliği hakkında daha fazla bilgi edinilmesine katkı 
sağlamış olacaksınız.  
 
5. FOSTIMON®’un saklanması   
FOSTIMON®’u çocukların göremeyeceği, erişemeyeceği yerlerde ve ambalajında 
saklayınız . 
25oC’nin altındaki oda sıcaklığında ışıktan koruyarak, orijinal ambalajında saklayınız.  
Hazırlanan çözelti bulanık görünümdeyse ya da çözünmeyen maddeler içeriyorsa flakon 
kullanılmamalı ve atılmalıdır.  
Çevreyi korumak amacıyla kullanmadığınız FOSTIMON®’u şehir suyuna veya çöpe 
atmayınız. Bu konuda eczacınıza danışınız.  
Son kullanma tarihi ile uyumlu olarak kullanınız. 
Etiketin veya ambalajın üzerinde belirtilen son kullanma tarihinden sonra 
FOSTIMON®’u kullanmayınız.  
Eğer üründe ve/veya ambalajında bozukluklar fark ederseniz FOSTIMON®’u 
kullanmayınız.  
       Ruhsat Sahibi:   
       IBSA İlaç San.  ve Tic. Ltd. Şti. 
       Büyükdere Cad. Astoria A Kule  
       Kat: 16 Daire: 1602 Esentepe- Şişli / İstanbul                            
Üretici:  
Flakon için:  
IBSA  Institut Biochimique SA, Lamone / İsviçre  
 
Çözücü ampul için:  
IBSA Farmaceutici Italia S.R.L.  Lodi  / İtalya  
 
Bu kullanma talimatı  ………  tarihinde  onaylanmıştır.     
 