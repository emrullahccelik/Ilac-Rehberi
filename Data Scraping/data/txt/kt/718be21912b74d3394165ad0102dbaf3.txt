KULLANMA TALİMATI
FARTİGMİN 0,5 mg/mL im/iv/sc enjeksiyonluk çözelti
Kas içine (intramüsküler), dam ar içine (intravenöz) veya deri altına (subkütan) 
uygulanır.
Steril
• Etkin madde:  Her 1  mL’lik ampul 0,5 mg neostigmin metilsülfat içerir.
• Yardımcı maddeler:  Enjeksiyonluk su.
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu  
ilacı kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. FARTİGM İN nedir ve ne için kullanılır?
2. FARTİGMİN'i kullanmadan önce dikkat edilmesi gerekenler
3. FARTİGM İN nasıl kullanılır?
4. Olası yan etkiler nelerdir?
5. FARTİGMİN'in saklanması
Başlıkları yer almaktadır.
1. FARTİGMİN nedir ve ne için kullanılır?
FARTİGMİN, ampul formunda olup, neostigmin metilsülfat adlı etken maddeyi içerir ve 
sinir sistemi ilaçları grubuna dahildir.
FARTİGMİN, her 1  mL ampulde 0,5 mg neostigmin metilsülfat içerir. 6 ampullük kutularda 
bulunur.
1/7
FARTİGMİN, aşağıda belirtilen durumların tedavisinde kullanılır:
• Bir tür kas zafiyeti hastalığı olan Miyasteniya Gravis tedavisinde,
• Barsak hareketlerinin sinirsel olarak yavaşlamasından dolayı oluşan barsak tıkanması 
(paralitik ileus),
• Ameliyat sonrası idrar tutulmaları,
• Uzuvlardaki damarların bozukluğu ve tıkanıklığı,
• Barsak hareketlerinin zaafiyeti (barsak atonisi),
• Vücudun sağ ya da sol yarısında istemli hareketin kaybı ve felci (hemipleji) ve 
yalnızca bir organın, bir grup kasın ya da tek bir kasın felci (monopleji)
2. FARTİGMİN'i kullanmadan önce dikkat edilmesi gerekenler
FARTİGMİN'i aşağıdaki durum larda KULLANMAYINIZ
Eğer,
• FARTİGMİN'e karşı aşırı duyarlılığınız varsa,
• Karın zarının iltihaplanması (peritonit), kangrende,
• Sindirim sistemi kanalında veya idrar yollarındaki tıkanıklığın mekanik nedenli 
olduğu durumlarda,
• Suksametonyum gibi kas gevşeticiler kullanmaktaysanız.
FARTİGMİN'i aşağıdaki durum larda DİKKATLİ KULLANINIZ
Eğer,
• Sara hastalığı (epilepsi),
• Astım,
• Nabız yavaşlaması,
• Kalbi besleyen damarlarda yeni oluşmuş tıkanma,
• Tiroid hormonunun fazlalığı,
• Kalp ritminin bozulması,
• Mide ve onikiparmak barsağında oluşan yaralar (ülser),
• Vagus sinirinin aşırı aktivitesi,
• Titremeyle giden bir kas - sinir hastalığı olan Parkinson hastasıysanız.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
2/7
FARTİGMİN'in yiyecek ve içecek ile kullanılması
FARTİGMİN ağızdan kullanılmadığı için yiyeceklerle bir etkileşime girmesi beklenmez. 
Hamilelik
İlacı kullanmadan önce doktorunuza veya eczacınıza danışınız.
FARTİGMİN ile deney hayvanları veya gebe kadınlar üzerinde gerçekleştirilmiş yeterli 
çalışma bulunmamaktadır. Bu nedenle hamile bir kadına verildiğinde önemli bir zarar yapıp 
yapmayacağı; üreme yeteneği üzerinde etkisi olup olmayacağı bilinmemektedir.
Bu nedenle hamile bir kadına FARTİGMİN ancak sorumlu hekimin kar zarar dengesini 
değerlendirmesinden sonra gerekiyorsa verilmelidir. FARTİGMİN ve benzeri ilaçlar doğumu 
yakın olan gebe kadınlara damar yoluyla verildiğinde erken doğum riskine ve/veya rahmin 
yersiz kasılmasına neden olurlar.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
FARTİGMİN’in anne sütüne geçip geçmediği bilinmemektedir.
Bebeklerde FARTİGMİN’in ciddi yan etkileri fazla olduğundan; anne sütüne geçme riskine 
karşı, ilaç alımının zorunluluğu de göz önüne alınarak ya emzirmenin ya da ilaç alımının 
kesilmesi gerektiğine hekim görüşüne göre karar verilmelidir.
Araç ve makine kullanımı
Vücudunuzun FARTİGMİN tedavisine karşı nasıl bir tepki vereceğini öğreninceye kadar araç 
ve makine kullanımından sakınmalısınız.
FARTİGMİN’in içeriğinde bulunan bazı yardımcı maddeler hakkında önemli bilgiler
Uyarı gerektiren yardımcı madde içermemektedir.
Diğer ilaçlarla birlikte kullanımı
Özellikle neomisin, streptomisin, kanamisin gibi bazı antibiyotiklerle mutlaka birlikte 
kullanılması gerekiyorsa bu ilaçların dozajlarında dikkatli bir ayarlama yapılması gerekir. 
Ağrı duyulmasını engelleyen anestezik ilaçlarla, kalp ritmini düzenleyen ilaçlarla ve kasların 
sinirler tarafından uyarılma durumunu değiştiren diğer ilaçlarla birlikte kullanımında dikkatli 
olunmalıdır.
3/7
Nöromüsküler blokaj yapan ajanlar: FARTİGMİN depolarizan olmayan (Tübokürarin, 
gallamin veya panküronyum gibi) kas gevşeticilerin etkilerine ciddi biçimde karşıt etki 
gösterir ve bu etkileşim ameliyat sonrasında kas gevşemesini tersine çevirmek için tedavide 
bir avantaj olarak kullanılabilir. FARTİGMİN, süksinilkolin gibi depolarizan kas 
gevşeticilerin etkisine karşıt etki göstermez, aksine etki süresini uzatabilir.
Diğer ilaçlar: Atropin, FARTİGMİN’in zararlı muskarinik etkisinin belirtilerinin (tükürük, 
ter, gözyaşı ve bronşlarda daralma ve aşırı salgı, bulantı, kusma, diyare, kramplar tarzında 
karın ağrıları, idrar ve dışkı kaçırma ve kalp atımında aşırı yavaşlama gibi) giderilmesinde 
kullanılır.
Miyasteniya Gravis'li hastalarda FARTİGMİN dozu uygun şekilde ayarlanmalıdır.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3. FARTİGMİN nasıl kullanılır?
Uygun kullanım ve doz/uygulama sıklığı için talimatlar:
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.
Özel kullanım durumları:
Böbrek /Karaciğer yetmezliği
Böbrek yetmezliği olan hastalarda FARTİGMİN dozunun ayarlanmasına ihtiyaç duyulabilir.
Eğer FARTİGMİN’ in etkisinin çok güçlü veya zayıf olduğuna dair bir izleniminiz var ise  
doktorunuz ve eczacınız ile konuşunuz.
Kullanmanız gerekenden daha fazla FARTİGMİN kullandıysanız:
FARTİGMİN’ den kullanmanız gerekenden fazlasını kullanmışsanız bir doktor veya eczacı ile  
konuşunuz.
Doz aşımı belirtileri:
Terleme, göz yaşarması, burun akıntısı, mideden gaz çıkışı, istem dışı dışkılama ve idrar 
yapma, yüzde kızarma, göz bebeğinde küçülme, gözde kanama, kirpiklerin irade dışı 
kasılması, gözlerin istem dışı, ritmik hareketleri, huzursuzluk, korku, balgam çıkarmada artış, 
nabzın yavaşlaması ve tansiyon düşmesi, kas kasılmaları, şiddetli güçsüzlük, belli bazı 
kasların görev yapamaması, kasların kısmi ya da genel olarak istemsiz kasılması, koma.
4/7
Doz aşımı tedavisi:
Doktorunuz FARTİGMİN tedavisini durduracak ve ihtiyaç duyarsa size FARTİGMİN’in 
etkisini azaltacak ilaç uygulayacaktır.
FARTİGMİN'i kullanmayı unutursanız
Doktorunuz atlanan dozun ne zaman uygulanacağına karar verecektir.
Takip eden dozun yeni uygulama zamanı için doktorunuzun talimatlarına uymanız önemlidir. 
Unutulan dozları dengelemek için çift doz almayınız.
FARTİGMİN ile tedavi sonlandırıldığında oluşabilecek etkiler
Herhangi bir etki beklenmemektedir.
4. Olası yan etkiler nelerdir?
Tüm ilaçlar gibi, FARTİGMİN’in içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden birisi olursa, FARTİGMİN'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:
• Kasların kısmi ya da genel olarak istemsiz kasılmaları,
• Bilinç kaybı,
• Uyuşukluk,
• Konuşma güçlüğü,
• Gözbebeği küçülmesi,
• Nabız yavaşlaması,
• Nabız hızlanması,
• Kalp ritminin bozulması,
• EKG değişimleri,
• Kalp durması,
• Beyne kan akımının kesintisine bağlı olan anlık bilinç kaybı,
• Tansiyon düşüklüğü,
• Solunum kas felci,
• Solunum depresyonu,
• Solunum durması.
Bunların hepsi çok ciddi yan etkilerdir.
5/7
Eğer bunlardan biri sizde mevcut ise, sizin FARTİGMİN’e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:
• Aşırı duyarlılık tepkileri,
• Baş ağrısı,
• Baş dönmesi,
• Bronşların daralması,
• Toplardamarların iltihabına bağlı kan pıhtısı oluşumu,
• Nefes darlığı,
• Koma.
Bunların hepsi ciddi yan etkilerdir. Acil tıbbi müdahale gerekebilir.
Ciddi yan etkiler çok seyrek görülür.
Aşağıdakilerden herhangi birini fark ederseniz, doktorunuza söyleyiniz:
• Bulantı,
• Kusma,
• Göz yaşarması,
• Aşırı tükürük salgılanması,
• İshal,
• İdrara çıkma isteği,
• Mide krampları,
• Eklem ağrısı,
• Yutma güçlüğü,
• Şişkinlik,
• Deride kızarıklık,
• Kaşıntı.
Bunlar FARTİGMİN’in hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
6/7
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan ‘İlaç Yan Etki Bildirimi’  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. FARTİGMİN'in saklanması
FARTİGMİN’ i çocukların göremeyeceği, erişemeyeceği yerlerde ve ambalajında saklayınız.  
FARTİGMİN’i 25 °C altındaki oda sıcaklığında ve ışıktan koruyarak saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra FARTİGMİN’ i kullanmayınız.
Eğer üründe ve/veya ambalajında bozukluklar fark ederseniz FARTİGMİN’i kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
Ruhsat sahibi:
Farmalas İlaç San. ve Tic. Ltd. Şti.
Ümraniye/İstanbul
Üretim yeri:
My Farma İlaç San. ve Tic. A.Ş.
Tepeören-Tuzla/İstanbul
Bu kullanma talimatı 03.08.2018 tarihinde onaylanmıştır.
7/7
