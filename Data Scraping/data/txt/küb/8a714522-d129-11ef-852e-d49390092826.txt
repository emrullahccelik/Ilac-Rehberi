KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANTEPSİN 1 g tablet
2. KALİTATİF VE KANTİTATİF BİLEŞİM
Etkin madde:
Her tablet 1 g sukralfat içerir.
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Tablet,
Görünüş: Beyaz, oblong, bikonveks, bir yüzünde Antepsin yazılı diğer yüzü çentikli tablet.
4. KLİNİK ÖZELLİKLER
4.1. Terapötik endikasyonlar
 Mide ve duodenum ülseri; tedavisi, profilaksisi ve nükslerin önlenmesinde
 Gastrit tedavisinde (Non-steroid antiinflamatuvar ilaçlara ve strese bağlı gelişen gastrit,
alkali reflü gastrit dahil)
 Stres ülseri profilaksisi ile stres ülseri kanaması tedavisinde
 Özofajit (Reflü özofajit dahil)
 Oral aftlar ile radyoterapi/kemoterapi sonrası gelişen oral mukozit ve oral ülserasyonların
tedavisinde
4.2. Pozoloji ve uygulama şekli
Pozoloji/uygulama sıklığı ve süresi:
- Mide, duodenum ülseri ve gastrit tedavisinde;
Günde toplam 4 gram alınması önerilir. Bu toplam miktar sabah kalkınca 2 tablet (2 g) ve
gece yatarken 2 tablet (2 g) olarak günde 2 defada alınabileceği gibi yemeklerden 1 saat önce
ve yatarken olmak üzere günde toplam dört defa 1 tablet (1 g) olarak da alınabilir.
Ülser tedavisinde genellikle semptomlar 1-2 haftada geriler, ancak tedavinin 4-6 hafta sürmesi
gerekir. Bazı dirençli olgularda tedavinin 12 haftaya kadar uzatılması gerekebilir.
- Ülser nükslerinin önlenmesinde günde 2 kez 1 tablet (1 g) kullanılması önerilir (toplam 2
g/gün) (6 ay süresince uygulanmalıdır).
- Reflü özofajitte günde 4 kez 1 tablet (1 g) olarak önerilir (toplam 4 g/gün).
- Stres ülseri kanaması ve profilaksisinde ise 4 saat ara ile günde 6 defa 1 tablet (1 g) önerilir
(toplam 6 g/gün).
1/8- Gerekli olduğu durumlarda ağrıyı azaltmak amacıyla antiasitler kullanılabilir, ancak
ANTEPSİN’den yarım saat önce veya sonra alınmamalıdır (Bkz. Bölüm 4.5. Diğer tıbbi
ürünler ile etkileşimler ve diğer etkileşim şekilleri).
Günlük maksimum doz 8 gramdır (8 tablet).
Uygulama şekli:
Aç karnına (yemeklerden 1 saat önce), yeterli miktarda su yardımı ile ve çiğnemeden oral
yoldan kullanılmalıdır. Mide ve duodenal ülserin kısa süreli tedavisinde sukralfatın aç karnına
alınması tavsiye edilir. Yutma problemi olan hastalarda tabletler bir miktar su (10-15 mL)
içinde disperse edilerek kullanılabilir.
ANTEPSİN intravenöz yoldan uygulanmamalıdır.
ANTEPSİN’in enteral tüp yoluyla uygulanması sonrasında, tüpün tıkanmasını önlemek için
tüp 10-15 mL su ile yıkanmalıdır (Bkz. Bölüm 4.8. İstenmeyen etkiler).
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda kullanımı için Bölüm 4.4. “Özel kullanım uyarıları ve
önlemleri” bölümüne bakınız.
Karaciğer yetmezliğinde kullanımı konusunda klinik çalışma bulunmamaktadır.
Pediyatrik popülasyon:
Çocuklardaki etkililiği ve güvenliliği kanıtlanmadığından kullanımı önerilmemektedir.
Geriyatrik popülasyon:
Bu yaş grubuna özel bir kullanımı yoktur, ancak tüm diğer ilaçlar da olduğu gibi geriyatrik
hastalarda ANTEPSİN’in minimum etkin dozu kullanılmalıdır.
4.3. Kontrendikasyonlar
ANTEPSİN’e veya yardımcı maddelerine karşı aşırı duyarlılığı olanlarda kullanılmamalıdır.
4.4. Özel kullanım uyarıları ve önlemleri
İntravenöz yoldan uygulanmamalıdır. ANTEPSİN’in içeriğindeki çözünmeyen sukralfat ve
yardımcı maddelerinin yanlışlıkla intravenöz yoldan uygulanması pulmoner ve serebral
emboli dahil olmak üzere ölümcül komplikasyonlara neden olabilir. İntravenöz uygulamadan
sonra alüminyum intoksikasyonu da dahil olmak üzere ciddi komplikasyonlar bildirilmiştir.
ANTEPSİN’in bazı ilaçların emilimini engelleyebileceği düşünülerek, diğer ilaçlardan ayrı
olarak alınması önerilir. (Bkz. Bölüm 4.5. Diğer tıbbi ürünler ile etkileşimler ve diğer
etkileşim şekilleri)
2/8ANTEPSİN’in besinlerle alınan proteinlere bağlanmasını önlemek amacı ile yemeklerden 1
saat önce (veya 2 saat sonra) aç karnına alınması önerilir.
Gastrik malignitedeki semptomlarda ANTEPSİN etkili değildir.
Böbrek yetmezliği olan hastalarda alüminyum emiliminde artış söz konusu olabileceğinden
dikkatli olunmalıdır. Ağır böbrek yetmezliği olan hastalarda veya diyaliz hastalarında
alüminyum birikimi ve toksisitesi söz konusu olabileceğinden dikkatli ve sadece kısa süreli
tedavi için kullanılmalıdır. Az miktarda alüminyum gastrointestinal kanaldan emilir ve
alüminyum birikebilir. Kronik böbrek yetmezliği olan hastalarda alüminyuma bağlı
osteodistrofi, osteomalazi, ensefalopati ve anemi bildirilmiştir. Böbrek fonksiyon bozukluğu
olan hastalar için (örneğin kronik böbrek yetmezliği), alüminyum, fosfat, kalsiyum ve alkalen
fosfataz gibi laboratuvar testlerinin atılım bozukluğu nedeniyle düzenli olarak yapılması
önerilir.
Diğer alüminyum içeren preparatlarla (alüminyum içeren antiasitler gibi) kullanımı
alüminyum emiliminde ve toksisitesinde artışa neden olabileceğinden önerilmemektedir.
Sukralfat süspansiyon alerjik reaksiyonlara (muhtemel gecikmiş) da neden olabilir. Sukralfat
süspansiyon kullanan hastalarda nadiren bezoar (gastrik lümen içinde oluşan çözünmez kitle)
oluşumu rapor edilmiştir. Bu hastaların büyük çoğunluğunda altta yatan neden mide
boşalmasında gecikme veya eş zamanlı enteral beslenme ürünlerinin alınması gibi bezoar
oluşumunu tetikleyen durumlardır (bkz. Bölüm 4.5. Diğer tıbbi ürünler ile etkileşimler ve
diğer etkileşim şekilleri). Bezoarlar, yoğun bakım ünitesinde tedavi gören ağır hastalarda,
özellikle sukralfat kullanımının önerilmediği prematüre bebeklerde sukralfat süspansiyon
kullanımından sonra rapor edilmiştir.
4.5. Diğer tıbbi ürünler ile etkileşimler ve diğer etkileşim şekilleri
Tetrasiklin, florokinolon grubu antibiyotikler, ketokonazol, sülpirid, digoksin, varfarin,
fenitoin, teofilin, kinidin ve H2 reseptör antagonistleri içeren ilaçlar ile ANTEPSİN’in
eşzamanlı kullanılması bu ilaçların biyoyararlanımını azaltabilir. Ketokonazol ve sülpiridin
sukralfattan 2 saat sonra, florokinolonların sukralfattan 2 saat önce uygulanması bu ilaçların
biyoyararlanımlarını arttırır. Sağlıklı gönüllülerle yapılan klinik araştırmalarda norfloksasinin
biyoyararlanımı sukralfattan 2 saat sonra alındığında azalmıştır. Bu etkileşimin, bu ajanların
gastrointestinal kanalda sukralfata bağlandıkları tahmin edildiğinden temelde sistemik
olmadığı görülmektedir. Bu nedenle bu ilaçlar ile ANTEPSİN uygulaması arasında 2 saat
olmalıdır.
Antiasitler, ANTEPSİN kullanılmadan önceki ve kullanıldıktan sonraki yarım saat içerisinde
alınmamalıdır.
ANTEPSİN sitrat preparatları ile birlikte kullanılmamalıdır. Sitrat preparatları ile sukralfatın
eşzamanlı kullanımı alüminyumun kandaki konsantrasyonunu arttırabilir. Bu mekanizma
alüminyum şelasyonuna bağlı olabilir ki bu durum absorbsiyonunun artmasıyla meydana
gelebilir.
3/8ANTEPSİN bazı ilaçların gastrointestinal kanaldaki emilimini değiştirdiğinden,
biyoyararlanımlarındaki değişimlerin kritik olduğu öngörülen ajanlarla birlikte kullanılacağı
zaman, bu ajanlar ve ANTEPSİN uygulaması arasında belirli bir süre geçmesi gerektiği
dikkate alınmalıdır.
Nazogastrik tüp aracılığı ile enteral besin uygulanan hastalarda, stres ülseri profilaksisi için
ANTEPSİN Tablet uygulaması yapılacaksa, her iki uygulama arasında en az 1 saat olmalıdır.
Sukralfat ile enteral beslenmenin eşzamanlı yapıldığı bazı olgularda seyrek olarak bezoar
gelişimi bildirilmiştir.
Yağda çözünen vitaminlerin (A, D, E, K vitaminleri) sukralfat ile birlikte kullanımı bu
vitaminlerin emilimini etkileyebilir.
Levotroksin içeren ilaçların ANTEPSİN ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Bu yaş grubuna yönelik etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolü üzerinde etkisi olduğunu
gösteren çalışma bulunmamaktadır.
Gebelik dönemi
Gebelik döneminde ANTEPSİN kullanımı hakkında yeterli deneyim olmadığından, preparatın
bu süre içerisinde çok gerekli olmadıkça kullanılması tavsiye edilmez. Hayvanlarda yapılan
çalışmalarda teratojen etki görülmemiştir.
Laktasyon dönemi
Sukralfatın anne sütüne geçip geçmediği bilinmemektedir. İlaçların pek çoğu anne sütüne
geçtiğinden, emziren annelere ANTEPSİN uygulanırken dikkatli olunmalıdır.
Üreme yeteneği/Fertilite
ANTEPSİN’in üreme yeteneği/fertilite üzerinde etkisi olduğunu gösteren veri
bulunmamaktadır.
4/84.7. Araç ve makine kullanımı üzerindeki etkiler
Araç ve makine kullanımını etkilediğine dair herhangi bir veriye rastlanmamıştır. Ancak baş
dönmesi veya uyku hali gibi durumlarda araç ve makine kullanılmamalıdır.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Kaşıntı, ürtiker, ödem ve dispne gibi aşırı duyarlılık reaksiyonları
Sinir sistemi hastalıkları
Bilinmiyor: Baş dönmesi, baş ağrısı, uyku hali
Kulak ve iç kulak hastalıkları:
Bilinmiyor: Vertigo
Gastrointestinal hastalıklar
Yaygın: Kabızlık
Yaygın olmayan: Ağız kuruluğu, bulantı
Seyrek: Bezoar oluşumu (bezoar oluşumu mide boşalma bozukluğu olan hastalarda, enteral
tüple beslenenlerde ve düşük doğum ağırlıklı infantlarda bildirilmiştir)
Bilinmiyor: İshal, kusma, midede rahatsızlık hissi, hazımsızlık, flatulans
Deri ve deri altı doku hastalıkları
Seyrek: Deri döküntüsü (raş)
Kas-iskelet bozuklukları, bağ doku ve kemik hastalıkları
Bilinmiyor: Sırt ağrısı
Yaralanma ve zehirlenme
Bilinmiyor: Kronik böbrek yetmezliği olan hastalarda alüminyuma bağlı osteodistrofi,
osteomalazi, ensefalopati ve anemi bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
5/8Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Sukralfat insanlarda doz aşımı yönünden incelenmemiştir. Hayvanlarda 12 g/kg vücut
ağırlığına varan dozlarda yapılan akut oral toksisite çalışmalarında letal doz bulunamamıştır.
Bu nedenle aşırı dozlamayla ilgili riskin çok düşük olacağı belirtilmektedir.
Sukralfatın doz aşımıyla ilgili nadiren vaka raporlanmıştır. Bu hastaların çoğunda dispepsi,
abdominal ağrı, bulantı ve kusma gibi asemptomatik yan etkiler gözlenmiştir. Genel yaklaşım
olarak destekleyici ve semptomatik tedavi önerilir.
Sukralfatın doz aşımı ile ilgili sağlıklı erkeklerde yapılan bir klinik araştırmada, vakaların
çoğu asemptomatik seyretmiştir. Ancak karın ağrısı, bulantı ve kusma gibi semptomların
görüldüğü bazı vakalar bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Peptik ülser ve gastroözofageal reflü hastalığında (GERD) kullanılan
diğer ilaçlar
ATC kodu: A02BX02
ANTEPSİN gastrointestinal kanaldan absopsiyonu çok az olan ve sistemik etki göstermeyen
bir ilaçtır. Emilen çok az miktar ilaç esas olarak idrarla atılır. ANTEPSİN hücre koruyucu
olarak etki ederek gastrointestinal mukozanın harabiyetini önler.
İnsan ve hayvanlarla yapılan çalışmalar, ANTEPSİN’in ülserli bölgedeki proteinli eksüda ile
birleşerek yapışkan bir kompleks oluşturduğunu göstermiştir. Ülserli bölgedeki
konsantrasyonu, normal mide mukozasındakinden 4-30 kat fazladır. Bu özelliğinden dolayı
ANTEPSİN ülser lezyonu üzerinde koruyucu bir bariyer oluşturarak gastrik asit, pepsin ve
safranın etkisine ve penetrasyonuna karşı koruma sağlar.
ANTEPSİN’in gastrik mukozayı alkol, asetil salisilik asit ve sodyum taurokolat gibi çeşitli
irritanlara karşı koruduğu hem hayvanlarla hem de insanlarla yapılan çalışmalarla
kanıtlanmıştır.
Ayrıca ANTEPSİN, direkt olarak pepsinin etkisini inhibe eder ve safta tuzlarını absorbe eder.
Zayıf antiasit etkisi vardır. Mide boşalma zamanı ve normal sindirim fonksiyonlarını
değiştirmez. ANTEPSİN’in kardiyovasküler ve santral sinir sistemi üzerinde kanıtlanmış
herhangi bir farmakolojik etkisi bulunmamaktadır.
6/85.2. Farmakokinetik özellikler
Genel Özellikler
Emilim: Sukralfat non-sistemik etkilidir, oral yoldan uygulanması sonrası gastrointestinal
kanaldan minimal oranda (% 3-5) emilir.
Dağılım: Sukralfatın dağılımı ile ilgili yeterli bilgi bulunmamaktadır.
Biyotransformasyon: Emilen düşük miktardaki sukralfat karaciğerde biyotransformasyona
uğramaz ve idrar ile değişmeden atılır.
Eliminasyon: Uygulanan sukralfatın % 90’dan fazlası değişmeden dışkı ile atılır. Emilen çok
az miktar ilaç ise esas olarak idrarla atılır.
Doğrusallık/doğrusal olmayan durum: Sukralfatın doğrusallık/doğrusal olmayan durumu
konusunda yeterli çalışma bulunmamaktadır.
5.3. Klinik öncesi güvenlilik verileri
2 yıl boyunca oral yoldan günde 1 g/kg’a varan dozlarda sukralfat (insanlardaki dozun 12
katı) uygulanan fare ve sıçanlarda karsinojenez bulgusu yoktur.
Hayvanlarda yapılan çalışmalarda fertilite üzerine etkisi gözlenmemiştir. İnsanlardaki fertilite
üzerine olan etkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol
Mikrokristalize selüloz
Kalsiyum CMC
Magnezyum stearat
6.2. Geçimsizlikler
Geçerli değil
6.3. Raf ömrü
48 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
7/86.5. Ambalajın niteliği ve içeriği
30 ve 60 tablet, karton kutulardaki Al folyo/PVC blister ambalajlardadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mahallesi
Zincirlikuyu Cad. No:184
34440 Beyoğlu – İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
135/83
9. RUHSAT TARİHİ/RUHSAT YENİLEME TARİHİ
İlk ruhsat tarihi: 08.04.1985
Ruhsat yenileme tarihi: 27.07.2017
10. KÜB’ÜN YENİLENME TARİHİ
8/8