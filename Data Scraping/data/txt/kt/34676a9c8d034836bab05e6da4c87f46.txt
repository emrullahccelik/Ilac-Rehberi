1/12 KULLANMA TALİMATI  
 
TRODELVY® 200 mg i nfüzyonluk çözelti konsantresi için toz  
Damar içine uygulanır. 
Steril, sitotoksik  
 
Etkin madde: Sac ituzumab govitekan. İnfüzyonluk çözelti konsantresi için toz içeren bir flakon 
200 mg sa cituzumab govitekan ( rekombinant monoklonal antikor  (hRS7 IgG1κ))  içerir. 
Sulandırma sonrasında, bir mL çözelti 10 mg sa cituzumab govitekan içerir.  
 Yardımcı maddeler: 2-(N-morfolin o)etan sülfonik asit (MES)  hidrat  (pH 6,5), polisorbat 80     
(E 433), trehaloz dihidrat  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölüm’ün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
 
• Bu kullanma talim atını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
  
1. TRODELVY nedir ve ne için kullanılır?  
2. TRODELVY’ yi kullanmadan  önce dikkat edilmesi gerekenler  
3. TRODELVY nasıl kullanılır?  
4. Olası yan etkiler nelerdir? 
5. TRODELVY’nin saklanması  
 Başlıkları yer almaktadır.  
1. TRODELVY nedir ve ne için kullanılır?  
 TRODELVY etkin madde olarak sac ituzumab govitekan içeren bir kanser ilacıdır.  İlacın bir 
parçası, meme kanseri hücrelerin in yüzeyinde bulunan, Trop -2 adı verilen bir proteine spesifik 
olarak bağlanan bir monoklonal antikordur. TRODELVY’nin  diğer aktif parçası, kanser 
hücrelerini öldüren bir madde olan SN -38’dir. İlaç kanser hücrelerine bağlandığında, SN -38 
kanserli hücrelere girerek onları öldürür ve kanserle savaşmanıza yardımcı olur. 
 TRODELVY üçlü negatif meme kanseri olarak adlandırılan ve yetiş kinlerde görülen bir 
tür meme kanserinin tedavisinde kullanılır. TRODELVY, en az bir basamağı metastatik 
evrede olmak üzere, daha önce en az iki basamak kemoterapi almış hastalar tarafından kullanılmalıdır.  Kanserin beyine yayıldığı durumlarda TRODELVY yalnızca beyindeki 
hastalık cerrahi ve/veya radyoterapi ile durağan hale getirildikten sonra kullanılabilir . 
 2/12 TRODELVY, yetişkinlerde hormon reseptörü pozitif (HR+), insan epidermal büyüme 
faktörü reseptörü 2 negatif (HER2 -) meme kanseri adı verilen bir tür m eme kanserinin 
tedavisinde kullanılır.  TRODELVY,  hastalığın herhangi bir döneminde hormonal tedavi almış  
ve metastatik evrede  en az iki basamak  kemoterapi  almış hastalarda kullanılmalıdır.  
 
İlaç, kanser meme yakınındaki alanlara yayılmış (bölgesel olarak ilerlemiş) olduğundan ameliyatla çıkartılamadığı veya vücudun diğer bölümlerine yayıldığı (metastaz yaptığı)  
durumlarda kullanılır.  
 TRODELVY’nin nasıl çalıştığı veya bu ilacın size neden reçetelendiği hakkında sorularınız varsa doktorunuza veya he mşirenize danışınız.  
 İlaç, cam bir flakon içerisinde, infüzyonluk çözelti konsantresi için beyazımsı ila sarımsı bir tozdur. Her ambalaj bir flakon içerir.  
 
2. TRODELVY’yi kullanmadan önce dikkat edilmesi gerekenler  
 
TRODELVY’yi aşağıdaki durumlarda KULLANMAYINIZ  
 Eğer; s acituzumab govitekana veya bu ilacın içerdiği diğer yardımcı maddelerden herhangi 
birine karşı alerjiniz varsa TRODELVY ’yi kullanmayınız. Alerjik olabileceğinizi 
düşünüyorsanız doktorunuza danışınız . 
 TRODELVY’yi aşağıdaki durumlarda DİKKATLİ KULLANINIZ  
 Eğer; size TRODELVY verilirken veya verildikten sonra aşağıdaki ciddi yan etkilerden 
herhangi birini fark ederseniz acil tıbbi yardım alınız:  
İnfüzyonla ilişkili reaksiyonlar  
TRODELVY damar içine damla damla verilir.  Bazı kişilerde infüzyonla ilişkili şiddetli veya 
yaşamı tehdit edici reaksiyonlar gelişebilir. İnfüzyonla ilişkili reaksiyonların  aşağıdaki belirti 
ve semptomlarından herhangi birine sahipseniz acil tıbbi yardım alınız : 
● Kaşıntı 
● Ciltte aniden şişmiş, soluk kırmızı kabarıklıklar  veya plaklar (kabarcıklar)  belirmesi 
● Ateş 
● Soğukluk hissinin eşlik ettiği ani şiddetli titreme  
● Aşırı terleme  
● Solunum güçlüğü ve hırıltı  
● Göğüste ağrı, kalp çarpıntısı  
 Doktorunuz bu semptomları hafifletmeye yardımcı olması için TRODELVY’den  önce size 
ilaçlar verebilir. Her infüzyon sırasında ve sonrasındaki 30 dakika boyunca, infüzyonla ilişkili 
reaksiyonların bu belirti ve semptomları için yakından izleneceksiniz. İnfüz yonla ilişkili ciddi 
bir reaksiyon geliştirirseniz, doktorunuz infüzyon hızını yavaşlatacak veya durduracaktır.  
 
Nötropeni  
Bu ilaç, enfeksiyon riskinin artmasıyla sonuçlanan, kanınızda çok az nötrofilin bulunduğu bir 
rahatsızlık olan nötropeniye neden olabilir.  Bu enfeksiyonlar şiddetli, yaşamı tehdit edici 
olabilir , ve ölüme yol açabilir . Nötropeni veya enfeksiyona ilişkin aşağıdaki belirti ve 
semptomlardan herhangi birine sahipseniz acil tıbbi yardım alınız:  
 3/12 ● Ateş (38,5°C veya daha yüksek ateş)  
● Ürperme veya terleme  
● Boğaz ağrısı, ağızda yaralar veya diş ağrısı  
● Mide ağrısı  
● Makat  yakınında ağrı  
● İdrar yaparken ağrı veya yanma veya daha sık idrara çıkma  
● İshal veya makat  çevresinde yaralar  
● Öksürük veya nefes darlığı  
 
Doktorunuz kanınızdaki nötrofillerin düzeyini  izlemek için kan numuneleri alacaktır. 
Nötrofiller herhangi bir tedavi döngüsü nün 1. gününde veya 8. gününde belirli bir düzeyin 
altındaysa size TRODELVY verilmeyecektir.  
 Şiddetli nötropeniniz varsa doktorunuz size verilen ilaç miktarını ayarl ayacaktır.  
 
İshal  
TRODELVY alırken şiddetli ishal  olursanız acil tıbbi yardım alınız . TRODELVY tedaviniz, 
ishaliniz düzelene kadar ertelenecektir. Enfeksiyonunuz olmadığı sürece, ishalinizi tedavi etmek için size loperamid  içeren bir ilaç (Lopermid gibi)  verilecektir. Uygunsa size sıvı da 
verilecektir.  
 Doktorunuz ayrıca bir sonraki tedavi infüzyonunuzdan önce mide krampları, ishal ve ağızda aşırı tükürük gibi şikayetlere yardımcı olması için atropin gibi ilaçlar da verebilir. İshaliniz sıvı kaybına ve ani böbrek hasarına yol açabilir. Koyu renkli idrar veya idrar hacminde azalma yaşarsanız doktorun uzla konuşunuz.  
 
Bulantı ve kusma  
Bu ilaç bulantı ve kusmaya neden olabilir. TRODELVY alırken şiddetli mide bulantısı ve 
kusma  şikayetiniz olursa acil tıbbi yardım alınız . 
 Doktorunuz size kanser tedavinizden önce ve infüzyon seansları arasında bulantı ve kusmayı gidermeye yardımcı olacak bazı ilaçlar verecektir. Şiddetli mide bulantınız ve kusmanız 
varsa size TRODELVY verilmeyecek  ve yalnızca semptomlar kontrol altına alındığında 
TRODELVY verilecektir.  
 
UGT1A1*28 geni olan hastalar  
Bazı hastalar ın, genetik yapıları nedeniyle, ilacın belirli yan etkilerini yaşaması  daha olasıdır. 
UGT1A1*28 genine sahipseniz, vücudunuz ilacı daha yavaş parçalar.  Bu, belirli yan etkiler 
(örneğin, ateşli veya ateş olmadan nötropeni  ve düşük düzeyde kırmızı kan hücreleri (anemi)) , 
geliştirme olasılığınızın  bu gene sahip olmayanlardan daha yüksek olduğu anlamına gelir. Bu 
hastalar doktorları tarafından yakından takip edilecektir.  
 Aşağıdaki durumlar mevcutsa size TRODELVY verilmeden önce doktorunuzla veya hemşirenizle konuşunuz : 
● Karaciğer sorunlarınız varsa  
● Böbrek sorunlarınız varsa  
● Çocuk doğurma çağında bir kadınsanız ( Bkz. “ Hamilelik ”, “Erkek ve kadınlarda 
kontrasepsiyon (doğum kontrolü) ” ve “ Emzirme ”) 
● Diğer durumların tedavisi için ilaç alıyorsanız ( Bkz. “ Diğer ilaçlar ile birlikte kullanımı” ) 
● Geçmişte herhangi bir infüzyon aldıktan sonra herhangi bir sorun yaşadıysanız. 
 
Size TRODELVY uygulanırken doktorunuz sizi yan etkilere karşı yakından izleyecektir. 4/12 Herhangi bir ciddi yan etki yaşamanız halinde, doktorunuz size bu yan etkileri tedavi etmek 
için başka ilaçlar verebilir, aldığınız TRODELVY miktarını değiştirebilir veya TRODELVY 
vermeyi tamamen kesebilir.  
 TRODELVY ile ilişkili tüm olası yan etkilerin bir listesi için bölüm 4’e bakınız. 
 Bu uyarı lar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir.  
TRODELVY’nin yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi beklenmemektedir . 
 Hamilelik  
 
İlacı kullanmadan önce doktorunuza veya eczacınıza danışınız.  
 Hamilelik sırasında TRODELVY kullanılmamalıdır  çünkü bebeğe zarar verebilir . 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız  
doktorunuzu derhal bilgilendiriniz.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Erkek ve kadınlarda kontrasepsiyon  (doğum kontrolü)  
 Hamile kalabilecek durumda olan kadınlar TRODELVY  tedavisi sırasında ve son TRODELVY 
dozundan sonra 6 ay boyunca etkili bir doğum kontrolü kullanmalıdır.  
 Hamile kalabilecek durumda olan kadın partnerleri olan erkekler, tedavi sırasında ve son TRODELVY dozundan sonra 3 ay boyunca etkili bir doğum kontrolü kullanmalıdır.  Emzirme  
 
İlacı kullanmadan önce doktorunuza veya eczacınıza danışınız.  
 TRODELVY ile t edavi sırasında ve son dozdan sonra  1 ay boyunca  emzirmeyiniz . Bu ilacın 
anne sütüne geçip geçmediği  ve bebeği etkileyip etkilemeyeceği  bilinmemektedir.  
 Araç ve makine kullanımı  
 TRODELVY, baş dönmesi, yorgunluk gibi etkiler sebebiyle  araç ve makine kullanma 
becerinizi etkileyebilir. Bu nedenle, TRODELVY aldıktan sonra araç, alet veya makine 
kullanırken dikkatli olunuz.  TRODELVY’nin  içeriğinde bulunan bazı yardımcı maddeler hakkında önemli bilgiler  
 
Sodyum  
Bu tıbbi ürün, sodyum içeren çözeltiyle birlikte uygulanmak üzere hazırlanacaktır ve bu, hastanın günlük olarak tüm kaynaklardan alacağı toplam sodyumla ilişkili olarak değerlendirilmelidir.  5/12 Diğer ilaçlar ile birlikte kulla nımı  
 
Başka herhangi bir ilaç alıyorsanız, yakın zamanda aldıysanız veya alma ihtimaliniz varsa 
doktorunuzu bilgilendiriniz . Bazı ilaçlar TRODELVY ’nin çalışma biçimini etkileyebilir ve 
TRODELVY’ nin etkin maddesinin kanınızdaki düzeyini yükseltebilir , bu da yan etki riskini 
artırır . 
 Bu ilaçlar şunlardır:  
- Cerrahide anestezik olarak verilen propofol . 
- Mantar enfeksiyonlarının tedavisinde kullanılan ketokonazol . 
- Kanser tedavisinde kullanılan tirozin kinaz inhibitörleri (- nib ile biten ilaçlar) . 
 
Bazı ilaçlar TRODELVY’ nin etkin maddesinin kanınızdaki düzeyini düşürebilir, bu da 
etkilerini azaltır:  
- Epilepsi tedavisinde kullanılan karbamazepin  veya fenitoin . 
- Tüberküloz tedavisinde kullanılan rifampisin . 
- İnsan İmmün Y etmezlik Virüsü ( HIV) tedavisinde kullanılan ritonavir  veya tipranavir .  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. TRODELVY nasıl kullanılır?  
 TRODELVY size yalnız kanser hastalığı tedavileri nin kullanımında deneyimli bir doktor veya 
hemşire tarafından verilecektir.  
 Tedavinizle ilgilenen doktorunuzun veya hemşireni zin tedavinizden önce size kan tahlili 
yaparak bu ilacı alabileceğinizi teyit etmesi önemlidir.  
TRODELVY tedavisinden önce verilen ilaçlar  
TRODELVY almadan önce, infüzyonla ilişkili reaksiyonları ve herhangi bir bulantı ve kusmayı durdurmaya yardımcı olması için size bazı ilaçlar verilecektir. Hangi ilaçları ne kadar alacağınıza doktorunuz karar verecektir.  
 Uygun kullanım ve doz/uygulama sı klığı için talimatlar:  
 Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 Kanser  hastalığınız  için tedavi, 21 günlük (3 haftalık) döngüler halinde tekrarlanır. 
TRODELVY’ nin önerilen doz u, her bir döngünün başında (her bir döngünün 1. gününde) ve 
bir hafta sonra (her bir döngünün 8. gününde)  vücut ağırlığınızın her bir kg’ ı için 10 mg’ dır. 
 Uygulama yolu ve metodu:  
İlacı, bir doktor veya hemşire, intravenöz infüzyon yoluyla (damarınıza damlalar halinde) verecektir.  
Birinci infüzyon:  İlacın ilk infüzyonu 3 saatlik bir süre boyunca verilecektir. 
İkinci ve sonraki infüzyonlar:  Birinci infüzyonunuzda sorun yaşamadıysanız diğer 
infüzyonları 1 ila 2 saatlik bir sürede alacaksınız.  
 Doktorunuz veya hemşireniz infüzyon sırasında ve infüzyondan sonra 30 dakika boyunca sizi belirti ve semptomlar açısından gözlemleyecektir.  
İnfüzyon i le ilişkili reaksiyo nlar 6/12 İnfüzyon i le ilişkili bir reaksiyon yaşamanız halinde doktorunuz ilacınızın infüzyon hızını 
yavaşlatacaktır. İnfüzyon i le ilişkili reaksiyon hayatı tehdit ediciyse ilaç kesilecektir (Bkz. 
Bölüm 2) . 
 
Bazı yan etkiler yaşanırken uygulanacak ilaç dozu  
Belirli yan etkileri yaşamanız halinde doktorunuz dozunuzu değiştirebilir veya  tedavinizi  
kesebilir (Bkz. B ölüm 4) . 
 
Değişik yaş grupları:  
Çocuklarda kullanımı:  
18 yaşından küçük çocuklarda  ve ergenlerde  bu ilacın nasıl çalıştığıyla  ilgili bilgi olma dığından, 
TRODELVY bu yaş grubunda kullanılmamalıdır.  Yaşlılarda kullanımı:   
65 yaş ve üzeri hastalarda doz ayarlaması gerekmemektedir. 75 yaş ve üzeri hastalarda sacituzumab govitekandan elde edilen veriler sınırlıdır. 
 Özel kullanım durumları:  
Böbrek yetmezliği :  
Sacituzumab govitekan, hafif  ve orta şiddetli  böbrek yetmezliği olan hastalara uygulanırken 
başlangıç dozunda herhangi bir ayarlama gerekli değildir.  Sacituzumab govitekan, şiddetli böbrek yetmezliği veya son evre böbrek hastalığı olan  
hastalarda incelenmemiştir.  
 Karaciğer yetmezliği:  
Sacituzumab govitekan hafif karaciğer yetmezliği olan hastalara uygulanırken başlangıç 
dozunda herhangi bir ayarlama gerekli değildir.  Sacituzumab govitekanın güvenliliği orta veya şiddetli karaciğer ye tmezliği olan hastalarda 
henüz belirlenmemiştir. Bu hastalarda sa cituzumab govitekan kullanımından kaçınılmalıdır . 
 Eğer TRODELVY ’nin etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla TRODELVY kullandıysanız:  
İnfüzyonu size doktorunuz veya gerekli eğitimi almış başka personel verdiği için doz aşımı olasılığı düşüktür. Yanlışlıkla gereğinden fazla ilaç uygulanması durumunda doktorunuz sizi gözlemleyecek ve gerektiğinde size ek tedavi verecektir.  
 TRODELVY’den kullanmanız gerekenden fazlasını kullanmışsanız bir doktor veya eczacı ile konuşunuz. TRODELVY’yi kullanmayı unutursanız  
Randevunuzu unutur veya kaçırırsanız doktorunuzu veya tedavi merkezinizi arayarak mümkün olan en kısa zamana yeni bir randevu alınız. Planlanmış bir sonraki randevunuza kadar beklemeyiniz. Tedavinin tamamen etkili olabilmesi için hiçbir dozu kaçırmamanız çok önemlidir.  
 Unutulan dozları dengelemek için çift doz almayınız.  
 
TRODELVY ile tedavi sonlandırıldığındaki oluşabilecek etkiler  
Doktorunuzla konuşmadan tedaviyi erken bırakmayınız. 7/12 TRODELVY ile meme kanseri tedavisi için genellikle birkaç tedavi gereklidir. Alacağınız 
infüzyonların sayısı, tedaviye nasıl yanıt verdiğinize bağlı olacaktır. Bu nedenle, belirtilerinizde iyileşme görseniz dahi ve doktorunuz TRODELVY’ yi bırakmanıza karar verinceye dek 
TRODELVY’yi almaya devam ediniz. Tedaviyi erken bırakırsanız belirtileriniz yeniden ortaya çıkabilir.  
 
Bu ilacın kullanımına ilişkin ilave sorularınız olursa, lütfen doktorunuza veya hemşirenize 
danışınız. 
 
4. Olası yan etkiler nelerdir?  
 Tüm ilaçlar gibi TRODELVY ’nin içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle sıklığı tahmin edilemiyor. 
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:  
 Çok yaygın  
● Düşük akyuvar sayısı (nötropeni)  aşağıdaki bulgu ve belirtilere neden olabilir:  
o 38,5°C veya daha yüksek vücut ısısı olan bir ateş : Bu durum febril nötropeni olarak 
adlandırılır .  
o Üşüme veya terleme  
o Boğaz ağrısı, ağız yaraları veya diş ağrısı  
o Mide ağrısı  
o Makat civarında ağrı  veya makat çevresinde  yara  
o İdrara çıkarken ağrı veya yanma veya sık idrara çıkma  
o İshal  
o Öksürük veya nefes darlığı  
  
● İshal  (başka belirtiler olmadan da)  
 
● Aşırı duyarlılık reaksiyonları (infüzyonla ilişkili reaksiyonlar dahil)  aşağıdaki bulgu 
ve belirtilere neden olabilir:  
o Dudak, dil, göz, boğaz veya yüzde şişme  
o Şişlik veya deride kabarık, kaşıntılı, kızarık döküntü 
o Ciltte aniden beliren şişmiş, soluk kırmızı şişlikler veya plaklar (kabarcıklar)  
o Ateş 
o Soğukluk hissinin eşlik ettiği ani şiddetli titreme nöbeti  
o Aşırı terleme  
o Hırıltılı solunum, göğüs veya boğazda sıkışma, nefes darlığı, baş dönmesi, bayılma 
hissi, nefes kesilmesi  
o Göğüste ağrı, kalp çarpıntısı  
 
• Mide bulantısı, kusma  8/12  
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 Çok yaygın   
● İdrara çıkarken yanma hissi ve sık ve acil idrara çıkma ihtiyacı  
● Öksürük, boğaz ağrısı, burun akıntısı, baş ağrısı ve hapşırma  
● Yeterli alyuvar olmaması ( anemi ) 
● Akyuvar (lenfosit veya lökosit) düzeylerinde azalma  
● İştah kaybı  
● Kanda düşük potasyum veya magnezyum düzeyi  
● Uyku sorunu 
● Baş dönmesi  
● Nefes darlığı  
● Kabızlık, karın ağrısı  
● Saç dökülmesi, döküntü, genel kaşıntı  
● Sırt ağrısı, eklem ağrısı  
● Yorgunluk 
 
Yaygın   
● Titreme, ateş, genel  rahatsızlık, ciltte solukluk veya renk değişikliği, kan dolaşımında 
aşırı bakteri yükü nedeniyle nefes darlığı  (sepsis)  
● Akciğer enfeksiyonu (zatürre)  
● Burun tıkanıklığı , yüzde ağrı, hırıltılı solunum  
● Grip benzeri semptomlar, ağızda herpes enfeksiyonu (uçuk)  
● Renksiz, sarı -gri veya yeşilimsi balgam çıkmasına neden olabilen şiddetli öksürük  
● Yüksek kan şekeri düzeyi  
● Vücuttaki suyun azalması  
● Kanda düşük fosfat , kalsiyum  veya sodyum  düzeyi  
● Kaygı 
● Tat duyunuzda değişiklik  
● Düşük kan basıncı (düşük tansiyon)  
● Burun kanaması, boğazınızın arka kısmında mukus akıntısıyla tetiklenen öksürük 
refleksi  
● İnce ve kalın bağırsak iltihabı (kolit)  
● Ağızda inflamasyon ve yara, mide ağrısı, reflü, mide şişkinliği  
● Deride koyulaşma; sivilce benzeri deri problemi;  deride kuruluk  
● Göğüste kas ağrısı, kas spazmları  
● İdrarda kan ; idrarda yüksek protein  
● Üşüme  
● Kilo kaybı  
● Alkalen fosfataz veya laktat dehidrojenaz olarak adlandırılan enzimde artış ,  
koagülasyona ilişkin anormal kan tahlilleri  
 Yaygın olmayan  
• İnce bağırsak iltihabı (enterit)  
 Bunlar TRODELVY’ nin yan etkileridir. Bu yan etkilerin herhangi birinin şiddetli veya ciddi 
hale gelmesi durumunda derhal doktorunuzu bilgilendiriniz.  
 9/12 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. TRODELVY’ nin S aklanması  
 TRODELVY ’yi çocukların  göremeyeceği, erişemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız  
Ambalajdaki son kullanma tarihinden sonra TRODELVY’yi kullanmayınız. Son kullanma tarihi, ilacın kullanılabileceği ayın son gününe işaret etmektedir.  
 2°C-8°C arasında buzdolabında saklayınız. Dondurmayınız. 
Işıktan korumak için flakonu dış ambalajı  içinde saklayınız.  
 Sulandırma ve seyreltmeden sonra hemen kullanılmayacaksa, s eyreltilmiş  çözelti içeren 
infüzyon torbası buzdolabında (2°C -8°C) 24 saate kadar ışıktan korunarak saklanabilir.  
 Eğer sulandırılan çözeltide bulanıklık veya renk değişimi fark ederseniz TRODELVY’yi  
kullanmayınız.  TRODELVY sitotoksik bir ilaçtır.  
 Çevreyi korumak amacıyla kullanmadığınız TRODELVY’yi şehir suyuna veya çöpe atmayınız. Bu konuda eczacınıza danışınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 Ruhsat sahibi:   
Gilead Sciences İlaç Tic. Ltd. Şti.  
İçerenköy Mah. Umut Sk. Quick Tower Sitesi No: 10- 12 İç Kapı No: 21  
Ataşehir/İstanbul  
Tel: 0216 559 03 00  Üretim yeri:   
BSP Pharmaceuticals S.p.A., Latina Scalo (LT)  
İtalya  
 Bu kullanma talimatı  ../../.... tarihinde onaylanmıştır.  10/12  
  11/12 -----------------------------------------------------------------------------------------------------------------  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
 
TRODELVY sitotoksik bir ilaçtır. Kullanılmamış olan ürünler ya da atık materyaller, yerel düzenlemelere uygun olarak atılmalıdır. 
 
Bu tıbbi ürün, aşağıda belirtilenler haricinde hiçbir tıbbi ürünle karıştırılmamalıdır.  
Sulandırma  
• Her tedavi siklusunun başlangıcında (veya önceki uygulama itibariyle hastanın vücut ağırlığı 
%10’dan daha fazla değiştiyse daha sık olarak) hastanın vücut ağırlığına göre gerekli 
TRODELVY dozunu (mg) hesaplayınız.  
• Gerekli sayıda flakonun oda sıcaklığına (20°C -25°C) gelmesini bekleyiniz.  
• Steril bir şırınga kullanarak her bir flakonun içerisine yavaşça 20 mL sodyum klorür 9 mg/mL (%0 ,9) enjeksiyonluk çözeltisi enjekte ediniz. 10 mg/mL’lik bir konsantrasyon elde 
edilecektir.  
• Flakonları nazikçe döndürerek karıştırınız ve 15 dakika boyunca çözünmesini bekleyiniz. Çalkalamayınız. Ürün uygulama öncesinde partikül madde ve renk değişimi olup olmadığının anlaşılması için görsel olarak incelenmelidir. Çözelti gözle görünür partikül içermemeli, saydam ve sarı olmalıdır. Bulanık veya rengi değişmiş sulandırılmış çözeltiler kullanılmamalıdır.  
• Seyreltilmiş bir infüzyon çözeltisi hazırlamak için derhal kullanınız.  
 
Seyreltme  
• Hastanın vücut ağırlığına göre uygun dozun elde edilmesi için gereken sulandırılmış çözeltinin hacmini hesaplayınız.  
• 1,1 mg/mL ila 3 ,4 mg/mL ’lik bir sa cituzumab govitekan konsantrasyon aralığında uygun 
dozu vermek için infüzyon çözeltisinin son hacmini belirleyiniz. 
• Son infüzyon torbasından, gereken sulandırılmış çözelti hacmine eşdeğer 9  mg/mL  (%0,9) 
sodyum klorür enjeksiyonluk çözeltisi ni çekip atınız.  
• Sulandırılmış çözeltinin hesaplanan miktarını bir şırınga kullanarak flakon(lar)dan çekiniz. 
Flakon(lar)da kalan kullanılmamış kısmı atınız.  
• Köpüklenmeyi en aza indirmek için gerekli hacimde sul andırılmış çözeltiyi  polivinilklorür, 
poliolefin (polipropilen ve/veya  polietilen)   veya etilen vinil asetat infüzyon torbasına 
yavaşça enjekte ediniz. İçeriği çalkalamayınız.  
• Gerekirse, 1 ,1 mg/mL ila 3 ,4 mg/mL ’lik bir sacituzumab govite kan konsantrasyonu elde 
etmek için infüzyon torbasındaki hacmi sodyum klorür 9 mg/mL (%0 ,9) enjeksiyonluk 
çözeltisi ile gerektiği gibi ayarlayınız. İnfüzyon temelli diğer çözeltiler ile sulandırılan 
ürünün stabilitesi belirlenmediğinden, yalnız 9 mg/mL (%0,9) sodyum klorür enjeksiyonluk 
çözeltisi kullanılmalıdır.  
• Hemen kullanılmayacaksa, seyreltilmiş çözelti içeren infüzyon torbası buzdolabında 2°C -
8°C arasında 24 saate kadar ışıktan korunarak saklanabilir. Dondurmayınız. Soğutulduktan 
sonra seyreltilmiş  çözelt iyi 25°C ’ye kadar  olan oda sıcaklığında 8 saat içinde uygulayınız 
(infüzyon süresi dahil).  
 
Uygulama  
• TRODELVY’yi intravenöz infüzyon olarak uygulayınız. İnfüzyon torbasını ışıktan koruyunuz.  
• Hastaya infüzyon uygulanırken, dozlama tamamlanana kadar, infüzyon torbasının üzeri 
örtülmelidir. İnfüzyon sırasında infüzyon hortumunun üzerinin örtülmesi veya ışıktan 12/12 koruyucu hortum kullanılması gerekmez.  
● İnfüzyon pompası kullanılabilir. 
● TRODELVY’y i başka tıbbi ürünlerle karıştırmayınız veya başka tıbbi ürünlerle birlikte 
infüzyon şeklinde uygulamayınız.  
● İnfüzyonun tamamlanmasını takiben intravenöz hattı 20 mL sodyum klorür 9 mg/mL ( %0,9) 
enjeksiyonluk çözeltisi ile yıkayınız.  
 
İmha  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
 
 