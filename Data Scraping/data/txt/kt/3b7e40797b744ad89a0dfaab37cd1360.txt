 1/9 KULLANMA TALİMATI  
 
PENZOL 40 mg e nterik k aplı tablet  
Ağızdan alınır . 
• Etkin madde : Her tablet te 40 mg pantoprazol e eşdeğer pantoprazol sodyum seskihidrat. 
• Yardımcı maddeler : Mikrokristal selüloz, laktoz monohidrat  (buzağı kaynaklı) , 
kroskarmeloz sodyum, kolloidal silika anhidröz, magnezyum stearat (bitkisel), Opadry II 
85F32097 [sarı demir oksit (E172), titanyum dioksit (E171),  talk, FD&C sarı/tartrazin 
alüminyum lake (E102),  polivinil alkol, makrogol ], Acryl -EZE® [metakrilik asit kopolimer, 
sodyum lauril sülfat, silika, talk, sodyum bikarbonat ] ve trietil sitrat (E1505) . 
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için  reçete edilmiştir , başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu K ullanma T alimatında:  
1. PENZOL  nedir ve n e için kullanılır?  
2. PENZOL ’ü kullanma dan önce dikkat e dilmesi gerekenler  
3. PENZOL  nasıl kullan ılır? 
4. Olası yan etkiler  nelerdir?  
5. PENZOL ’ün saklanması  
Başlıkları yer almaktadır. 
 
1. PENZOL  nedir ve  ne için kullanılır?  
• PENZOL, ilaçların midede çözülmesini engelleyen özel bir madde ile kaplı (enterik 
kaplı) tabletler şeklinde kullanıma sunulmuş tur. Her bir tabletin içinde etkin madde 
olarak 40 mg pantoprazol (pantoprazol sodyum seskihidrat olarak) bulunmaktadır.  
• PENZOL’ ün etkin maddesi olan pantoprazol, “proton pompası inhibitörü” olarak 
isimlendirilen bir ilaç grubuna dahildir. Etkisini midenizde üretilen asit miktarını  
azaltarak gösterir.  Midenin ve bağırsakların asitle ilişkili rahatsızlıklarının tedavisinde 
kullanılır.  
• PENZOL, alüminyum/alüminyum blister ambalajlarda , 14 veya 28 kaplı tablet içeren 
kutuda Al/Al folyo blister ambalajda piyasaya sunulmaktadır. Tabletler sarı renkte, 
oblong  şekillidir.   
  2/9 PENZOL;  
12 yaşın üzerindeki çocuklarda ve erişkinlerde:  
• Gastro -özofajial reflü hastalığında (GÖRH : mide içeriğinin yemek borusuna geri kaçması 
hastalığı) , 
 
Erişkinlerde:  
• Helicobacter pylori (H.pylori ) isimli bir bakterinin neden olduğu duodenal (oniki parmak 
bağırsağı) ve gastrik (mide) ülserlerde bu bakterinin yok edilmesi ve  böylece bu ülserlerin 
tekrarını önlemek  amacıyla, uygun iki antibiyotikle birlikte,  
• Peptik ülser tedavisinde (duodenal ülser ve gastrik ülser),  
• Zollinger Ellison Sendromu (midede aşırı asit oluşmasına neden olan hormon üreten 
pankreastaki tümörler) ve aşırı derecede mide asidi salgılanmasına yol açan diğer 
durumların tedavisinde kullanılmaktadır.  
 
2. PENZOL ’ü kullanmadan önce dikkat e dilmesi gerekenler  
PENZOL ’ü aşağıdaki durumlarda KULLANMAYINIZ  
Eğer;  
• Pantoprazol etkin maddesine veya PENZOL ’ün bileşiminde bulunan yardımcı maddelerden 
birine, benzimidazollere (mantar hastalıkları için kullanılan ilaçlar) karşı alerjiniz (aşırı 
duyarlılığınız) va r ise  
• Proton pompası inhibitörü içeren diğer ilaçlara alerjiniz var ise,  
PENZOL’ü kullanmayınız.  
 
PENZOL ’ü aşağıdaki durumlarda DİKKATLİ KULLANINIZ  
Eğer;  
• Ağır karaciğer bozukluğunuz varsa karaciğeriniz ile ilgili herhangi bir probleminiz olduysa doktorunuza bildiriniz. PENZOL ile tedavi sırasında, özellikle de uzun süreli kullanımda, doktorunuz karaciğer enzimlerinizi düzenli olarak kontrol edecektir . 
Karaciğer enzimlerinin yükselmesi durumunda PENZOL kullanımı kesilmelidir. 
• Vücudunuzdaki B12 vitamini depoları azalmış ya da B12 vitamini eksikliği açısından risk faktörleri taşıyorsanız dikkatli olmalısınız. Pantoprazol, tüm diğer mide a sidi azaltıcı 
ilaçlar gibi, B12 vitamini emilimini azaltabilir.  
• Atazanavir (HIV enfeksiyonunun tedavisi için) gibi HIV proteaz inhibitörlerini  
pantoprazol ile aynı zamanda kullanıyorsanız, tavsiye için doktorunuza danışınız.  
• Pantoprazol gibi bir proton pompası  inhibitörünün, özellikle de bir yıldan uzun süreli 
kullanılması kalça, bilek veya omurga kırığı riskinizi artırabilir. Kemik  erimeniz 
(osteoporoz ) varsa veya kortikosteroid (osteoporoz riskini  artırabilmektedir) 
kullanıyorsanız doktorunuza söyleyiniz. 
• Üç aydan uzun süredir P ENZOL  kullanıyorsanız, kanınızdaki magnezyum  düzeyleri 
düşebilir. Düşük magnezyum düzeyleri yorgunluk, istemsiz kas  kasılmaları, oryantasyon 
bozukluğu, konvülziyonlar (sarsılmalar), baş dönmesi, artan kalp hızı ile kendini  3/9 gösterebilir.  Bu semptomlardan herhangi birini  yaşarsanız, lütfen derhal doktorunuza 
söyleyiniz. Düşük magnezyum düzeyleri  ayrıca kanınızdaki potasyum veya kalsiyum 
düzeylerinde bir azalmaya yol açabilir.  
Doktorunuz magnezyum düzeylerinizi izlemek üzere düzenli kan te stleri yapılmasına 
karar verebilir.  
• Tedavi sırasında alkol kullanımından kaçınılması gerekmektedir.  
• Mide asidini azaltan, PENZOL ’e benzer bir ilaç ile tedavi sonrasında deri  reaksiyonu 
geçirmişseniz,  
• Derinizde, özellikle güneşe maruz kalan bölgelerde döküntü görülürse, PENZOL ile 
tedavinizin durdurulması gerekebileceğinden en kısa zamanda doktorunuza  söyleyiniz. 
Eklemlerinizde ağrı gibi başka rahatsızlıklarınız varsa bunlardan da  bahsetmeyi 
unutmayınız. 
• Nöroendokrin tümör tanı testleri yaptırıyorsanız doktorunuza söyleyiniz, çünkü tüm 
proton pompası inhibitörleri gibi PENZOL bu testlerin sonucunu etkileyebilir.  
• Tüm proton pompası inhibitörleri gibi PENZOL üst mide -bağırsak yolunda, normalde de 
var olan bazı bakterilerin sayısını ve dolayısıyla enfeksiyon ri skini (Salmonellla ve 
Campylobacter  veya  C difficile ) az da olsa arttırabilir.  
• Non-steroidal anti- inflamatuar (steroid yapısında olmayan ağrı kesici, enflamasyon 
önleyici) ilaçların (NSAİ İ) tetiklediği ülserleri önlemek amacıyla kullanılıyorsa, PENZOL 
kullanımı, sürekli NSAİ İ ilaç kullanımına ihtiyaç duyan, mide -bağırsak sisteminde 
istenmeyen olay gelişme riski yüksek olan (örn. 65 yaş üstü, ülser veya mide kanaması 
geçmişi olan) hastalarla sınırlı olmalıdır.  
• Spesifik bir kan testi (Kromogranin A) yapt ıracaksınız,  
 
Aşağıdakilerden birini fark ederseniz DERHAL doktorunuza başvurunuz:  
• Beklenmeyen kilo kaybı,  
• Kusma,  özellikle tekrarlıyorsa,  
• Kanlı kusma, kusmuğunuzda koyu kahve telvesi gibi görünür . 
• Dışkıda kan görülmesi ; görünüşü siyah veya katran gibi olabilir .  
• Yutma zorluğu veya yut arken ağrı duyma,  
• Solgun görünme ve kendini güçsüz hissetme (anemi/kansızlık) ,  
• Göğüs ağrısı  
• Mide ağrısı  
• Ağır ve sürekli ishal durumlarında , 
 PENZOL ile tedavi, kanserle ilişkili belirtileri baskılayabilir ve sonuçta teşhisi geciktirebilir. 
Bu nedenle P ENZOL  tedavisinden önce, doktorunuz kanser hastası  olmadığınızdan emin 
olmak için size bazı testler yapabilir. Eğer tedaviniz sırasında  semptomlarınız devam ederse, 
başka incelemeler gerekebilir  
  4/9 1 yıldan uzun süredir PENZOL  kullanıyorsanız doktorunuz muhtemelen sizi düzenli  gözlem 
altında tutacaktır. Yeni ve olağandışı belirtiler görürseniz doktorunuza  gittiğinizde bunları 
mutlaka söylemelisiniz.  
 
Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza 
danışınız.  
 
PENZOL ’ün yiyecek ve içecek ile kullanılması  
PENZOL yemekten 1 saat önce, çiğnemeden veya kırmadan, ve bir miktar su ile bütün olarak 
yutunuz. 
 
Hamilelik  
İlacı kullanmadan önce doktorunuza veya eczacınıza danışınız.  
 Pantoprazolün hamilelerde kullanımına ilişkin yeterli veri mevcut değildir. Eğer hamileyseniz veya hamile olduğunuzu düşünüyorsanız, ancak doktorunuz, ilacın sizin için öngörülen yararının, henüz doğmamış bebeğinize olası zararından  fazla olduğunu düşünüy or ise 
pantoprazolü kullanmalısınız.  
 Tedaviniz sırasında hamile olduğunuzu fark ederseniz, hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Pantoprazolün anne sütüne geçtiği bildirilmiştir. Emziren annelerde ancak ilacın anneye yararı, 
bebeğe olan zarar ından fazla ise ilaç  kullanılmalıdır.  
 
Araç ve makin e kullanımı  
PENZOL’ün araç ve makine kullanma yeteneği üzerinde etki si yoktur veya ihmal e dilebilir 
düzeydedir.  
 
Baş dönmesi ve görme bozuklukları gibi durumlar yaşıyorsanız, araç veya makine kullanmayınız.  
 
PENZOL ’ün içeriğinde bulunan bazı yardımcı maddeler hakkında önemli bilgiler  
Bu ilaç  laktoz  içerir.  Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
Bu ilaç  renklendirici olarak E102 tartrazin içerdiği için alerjik reaksiyonlara sebep olabilir.  
 
  5/9 Diğer ilaçlar ile birlikte kullanımı 
PENZOL diğer ilaçların etkililiğini bozabilir, bu nedenle aşağıdaki ilaçları alıyorsanız 
doktorunuza söyleyiniz;  
• Pantoprazol, emilimi midedeki asit düzeyine (pH'ya) bağlı olan, ketokonazol , itrakonazol 
ve posakonazol gi bi mantar enfeksiyonlarını önlemeye yönelik ilaçların, ya da erlotinib 
gibi bazı kanser ilaçlarının emilimini azaltarak etkisini zayıflatabilir.  
• Kan kalınlaşması veya incelmesini etkileyen varfarin ve fenprokumon kullanıyorsanız daha fazla kontrole ihtiya ç duyabilirsiniz.  
• Atazanavir gibi HIV (AIDS) enfeksiyonu tedavisinde kullanılan ilaçlar ,  
• Metotreksat (romatoid artrit, sedef hastalığı ve kanser tedavisinde kullanılır) – eğer 
metotreksat alıyorsanız pantoprazol kandaki metotreksat düzeyini  arttırabileceğinden, 
doktorunuz PENZOL tedavisini geçici olarak durdurabilir, 
• Fluvoksamin (depresyon ve diğer psikiyatrik hastalıkların tedavisinde kullanılan) – 
kullanıyorsanız doktorunuz pantoprazol dozunu azaltabilir,  
• Rifampisin (enfeksiyonların tedavis inde kullanılır), 
• Sarı kantaron ( Hypericum perforatum ) (hafif depresyonun tedavisinde kullanılır). 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. PENZOL  nasıl kullanılır ? 
Uygulama yolu ve metodu:  
PENZOL’ü  yemekten 1 saat önce, çiğnemeden veya kırmadan bir miktar su ile bütün olarak 
yutunuz.. 
 
Uygun kullanım ve doz/uygulama sıklığı için talimatlar:   
Erişkinler ve 12 yaşın üzeri çocuklarda  
Reflü özofajit (yemeklerin ve asidin mideden yemek borusuna kaçması) ve ilişkili belirtilerin 
(örneğin, göğüste yanma ve ağrı, mide asidinin yemek borusuna geri kaçması, yutma sırasında 
ağrı) tedavisinde : 
Önerilen doz günde bir tablet  PENZ OL’d ür. Doktorunuz günde 2 tablet PENZOL kullanmanızı 
önerebilir. Tedavi süresi  genellikle 4-8 haftadır . PENZOL ile tedavinizin ne kadar sürece ği 
konusunda doktorunuz size bilgi verecektir.  
 
Erişkinlerde 
Uygun iki antibiyotikle kombine olarak H.Pylori isimli bir bakteri enfeksiyonunun neden  
olduğu duodenal ülser ve mide ülserinin tedavisinde  
Amoksisilin, klaritromisin ve metronidazol (veya tionidazol)  antibiyotiklerinden ikisi ile 
birlikte kombine  olarak önerilen doz günde iki defa birer tablet PENZOL ’dür.  İlk tablet 
kahvaltıdan 1 saat önce ve ikinci  tablet ise akşam yeme ğinden 1 saat önce alınır. Tedavi süresi  6/9 genellikle 1 -2 haftadır. Doktorunuzun önerilerini takip ediniz ve bu antibiyotiklerin kullanma 
talimatlarını okuyunuz.  
 
Gastrik ülser ve duode nal ülser tedavisinde  
Önerilen doz g ünde 1 tablet PENZOL’dür . Doktorunuz  günde 2 tablet  PENZOL  kullanmanızı 
önerebilir. Gastrik ülser için tedavi süresi genellikle 4 -8 haftadır. Duodenal ülser için ise tedavi 
süresi genellikle 2 -4 haftadır. PENZOL  ile tedavinizin ne kadar süre ceği konusunda 
doktorunuz size bilgi verecektir.  
 
Zollinger Elliso n Sendromu’nun ve midenin çok aşırı asit üretimi yaptığı diğ er durumların  
uzun süreli tedavisinde  
Tavsiye edilen ba şlangıç do zu genellikle günde 2 tablet PENZOL’dür.  
İki tablet de yemekten 1 saat önce aynı anda alınır. Midenizin asit üretimine ba ğlı olarak 
doktorunuz  daha sonra ilacınızın dozunu ayarlayacaktır. Eğer doktorunuz, günde 2 tabletten 
daha fazla kullanmanızı önerirse, tabletler günde iki defa  olacak şekilde alınır.  
Eğer doktorunuz  günde 4 tabletten fazla kullanmanızı önerirse , doktorunuz ilacı  ne zaman 
bırakaca ğınızı söyleyecektir.  
 
Deği şik yaş  grupları:  
Çocuklarda kullanım:  
12 yaşından küçük ço cuklarda kullanılmamalıdır.  
 
Yaşlılarda kullanım :  
PENZOL y aşlılarda doz ayarlaması yapılmadan  kullanı labilir.  
 Özel kullanım durumları :  
Böbrek  yetmezliği :  
Böbrek fonksiyon bozukluğunuz varsa, PENZOL’ü Helicobacter P ylori  tedavisi için 
kullanmayınız.  
 Karaciğer yetmezliği:  
Ağır ya da orta derecede karaciğe r problemleriniz varsa, PENZOL ’ü Helicobacter Pylori 
tedavisi için kullanmayınız.  
Ağır karaciğer bozukluğu olan hastalarda günlük 20 mg pantoprazol dozu aşılmamalıdır. 
 Eğer PENZOL ’ün etkisinin çok güçlü ya  da çok  zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız  gerekenden daha fazla PENZOL  kullandıysanız : 
Doz aşımının bilinen belirtileri bulunmamaktadır.   7/9 PENZOL ’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
PENZOL  kullanmayı  unutur sanız:  
İlacınızı almayı unutursanız, unutulan dozu telafi etmek için çift doz almayınız . Tedavinizi, 
doktorunuzun verdiği doz şemasına göre, bir sonraki dozdan itibaren sürdürünüz. 
 Unutulan dozları dengelemek için çift doz almayınız.  
PENZOL  ile tedavi sonlandırıldığında oluşabilecek  etkiler:  
PENZOL ile  tedavinizin ne kadar süreceği konusunda doktorunuz size bilgi verecektir. 
Tedaviye erken son vermeyiniz, çünkü hastalığınızın belirtileri geri dönebilir veya ağırlaşabilir. 
 
4. Olası yan e tkiler  nelerdir?  
Tüm ilaçlar gibi, PENZOL ’ün içeriğinde bulunan maddelere duyarlı olan kişilerde yan etkiler 
olabilir.    
Yan etkiler aşağıdaki sıklık derecelerine göre sınıflandırılmaktadır.  
• Çok yaygın:10 hastanın en az birinde görülebilir  
• Yaygın:10 hastanın birinden az, fakat 100 hastanın birinden fazla görülebilir  
• Yaygın olmayan: 100 hastanın birinden az, fakat 1.000 hastanın birinden fazla 
görülebilir.  
• Seyrek:1.000 hastanın birinden az, fakat 10.000 hastanın birinden fazla görülebilir. 
• Çok seyrek:10.000 hastanın birinden az görülebilir. 
• Bilinmiyor : Eldeki verilerden hareketle sıklık derecesi tahmin edilemiyor  
 
Aşağıdakilerden biri olursa, PENZOL’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Çok ciddi alerjik rahatsızlıklar (seyrek g örülür):  Dil ve/veya boğazda şişme, 
yutma/yutkunma güçlüğü, kurdeşen (ürtiker), nefes alma güçlüğü, yüzde alerjik şişme (Quincke ödemi /anjiyoödem), çok hızlı kalp atımı ve terlemeyle seyreden baş dönmesi. 
• Çok ciddi deri rahatsızlıkları (sıklık derecesi bilinmiyor):  Deride ani gelişen, yaygın, 
kabarcıklar şeklinde, ağrılı döküntüler, genel sağlık durumunun hızla kötüye gitmesi, göz, burun, ağız/dudak ve cinsel organda tahriş (hafif kanlanma) (bunlar Stevens  Johnson 
Sendromu, Eritema multiforme ve Lyell Se ndromu gibi ciddi cilt reaksiyonlarının belirtileri 
olabilir) ve ışığa hassasiyet  
• Diğer çok ciddi rahatsızlıklar (sıklık derecesi bilinmiyor):  Deride veya gözlerin beyaz 
kısmında sarılaşma (karaciğer hücrelerinde ağır hasar, sarılık) veya ateş, kurdeşen ve
 
muhtemelen böbrek yetmezliğine yol açan ağrılı idrar ve bel ağrısı ile birlikte böbreklerde 
genişleme  (ciddi böbrek iltihabı)  
    8/9 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PENZOL'e karşı ciddi alerjiniz var demektir. Acil 
tıbbi müdahaleye veya hastaneye yatırılmanız gerekebilir . 
 
Aşağıdakilerden herhangi birini fark ederseniz, doktorunuza söyleyiniz:  
• Yaygın  
Midede iyi huylu polipler  
 
• Yaygın olmayan  
Baş ağrısı ; baş dönmesi ; ishal ; kendini iyi hissetmeme ; kusma ; midede şişkinlik ve gaz ; 
kabızlık ; ağızda kuruluk; karın ağrısı ; kızar ıklık, kaşıntı ve deri döküntüsü gibi alerjik 
rahatsızlıklar ; halsizlik ; uyku bozuklukları  
Kalça, el bileği veya omurgada kırık,  
 • Seyrek  
Tat alma duyusunun bozulması veya tamamen yok olması ; bulanık görme gibi görme 
bozuklukları ; kurdeşen (ürtiker) ; eklem ağrıları; k as ağrıları ; kilo alma/verme ; vücut 
sıcaklığının artması; y üksek ateş ; el ve ayaklarda şişme (periferal ödem) ; alerjik reaksiyonlar ; 
depresyon ; erkeklerde göğüs büyümes i (jinekomasti)  
 • Çok seyrek   
Oryantasyon bozukluğu  
 
• Bilinm iyor 
Özellikle eğilimli olan hastalarda, gerçekte var olmayan şeyleri görme ya da işitme 
(halüsinasyon) ; zaman ve mekan uyumunun kaybı ve zihin karmaşası hali (konfüzyon) ; kan 
sodyum seviyesinde düşme (hiponatremi) ;  k a n  m agnezyum düzeyinde  düşme  (Bkz. “2. 
PENZOL’ü kullanmadan önce dikkat edilmesi  gerekenler.) , döküntü, muhtemelen eklemlerde 
ağrı ile birlikte.  Sürekli ishal oluyorsanız mutlaka doktorunuza söyleyiniz, çünkü sizde 
bağırsak  iltihabı (mikroskobik kolit) olabilir.  
 Kan testleriyle teşhis edilebilen yan etkiler:  
• Yaygın olmayan:  
Karaciğer enzimlerinde artış  
 
• Seyrek:  
Kanda bilirubin seviyesinde artış; kanda trigliserid (yağ) seviyesinde artış, beyaz  kan 
hücrelerinin (akyuvar) sayısında ani düşüş (yüksek ateşle birlikte gözlenir). 
 
• Çok seyrek:  
Kanda pıhtılaşmayı sağlayan kan hücresi (trombosit) sayısında azalma (bu  durum, normalden 
daha fazla kanamaya neden olabilir); beyaz kan hücrelerinin  (akyuvar) sayısında azalma (bu  9/9 durum, daha sık e nfeksiyona yakalanmanıza neden olabilir); kırmızı kan hücresi (alyuvar), 
beyaz kan hücresi (akyuvar) ve  pıhtılaşmayı sağlayan kan hücresi (trombosit) sayılarının 
hepsinde birden anormal derecede azalma da söz konusu olabilir. 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan  herhangi bir  yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PENZOL ’ün saklanması  
PENZOL’ ü çocukların göremeyeceği , erişemeyeceği yerlerde ve ambalajında saklayınız. 
 
25oC’nin altındaki  oda sıcaklığında saklayınız.  
Son kullanma tarihiyle  uyumlu olarak  kullanınız.  
 Ambalajdaki son kullanma tarihinden sonra PENZOL ’ü kullanmayınız. 
Eğer üründe ve/veya ambalajında bozukluklar fark ederseniz PENZOL’ü kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat sahibi :  Pensa İlaç San. ve Tic. A.Ş.  
                          34398- Sarıyer/İSTANBUL  
 Üretim yeri :      Dinçsa İlaç San. Ve Tic. A.Ş.  
                    06935- Sincan /ANKARA  
     
Bu kullanma talimatı  ../../.... tarihinde onaylanmıştır.  