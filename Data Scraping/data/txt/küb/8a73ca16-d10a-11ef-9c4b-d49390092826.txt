KISA ÜRÜN BİLGİSİ
1. BEŞERİ TIBBİ ÜRÜNÜN ADI
BEXATEN® %1 jel
2. KALİTATİF VE KANTİTATİF BİLEŞİM
Etkin madde:
Her bir gram jel, 10 mg beksaroten içerir.
Yardımcı maddeler:
Her bir gram jelde:
Bütilhidroksi toluen (E321)……… 1 mg
Yardımcı maddeler için 6.1’e bakınız.
3. FARMASÖTİK FORM
Jel
Şeffaf, renksiz ya da hafif sarımsı renkte jel.
4. KLİNİK ÖZELLİKLER
4.1. Terapötik endikasyonlar
BEXATEN®, diğer terapilerden sonra refrakter veya kalıcı hastalığı olan veya diğer tedavileri
tolere edemeyen Kütanöz T-Hücre Lenfoması (KTHL) Evre IA, IB ve IIA olan hastaların
kütanöz lezyonların topikal tedavisi için endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
BEXATEN®, ilk hafta iki günde bir kez uygulanmalıdır. Uygulama sıklığı, haftalık aralıklarla
günde bir kez, daha sonra günde iki kez, sonra günde üç kez ve günde dört kez olacak şekilde
bireysel lezyon toleransına göre artırılmalıdır. Genel olarak, hastalar günde iki ila dört kezlik
dozlama sıklığını uygulamayı tolere edebilirler. En çok tedaviye cevap, günde iki kez ve daha
yüksek doz frekanslarında görülmüştür. Uygulama yeri toksisitesi oluşursa uygulama sıklığı
azaltılabilir. Şiddetli irritasyon ortaya çıkarsa, ilacın uygulanması, semptomlar azalana kadar
birkaç gün boyunca geçici olarak durdurulabilir.
1 / 13Uygulama şekli:
Lezyonun üzerini kaplayacak şekilde yeterli miktarda jel uygulanmalıdır. Giysiler giyilmeden
önce jelin kuruması beklenmelidir. Hastalıktan etkilenmemiş cilt bölgesi tahriş olabileceğinden
jelin lezyonları çevreleyen normal deriye uygulanmasından kaçınılmalıdır. Ayrıca, jel vücudun
mukozal yüzeylerine uygulanmamalıdır.
Özel popülasyonlara ilişkin ek bilgiler:
Böbrek/Karaciğer Yetmezliği:
Karaciğer yetmezliği olan hastalarda ve böbrek yetmezliği olan hastalarda beksaroten jel ile
ilgili spesifik bir çalışma yapılmamıştır.
Pediyatrik popülasyon:
Pediyatrik hastalarda güvenliliği ve etkililiği değerlendirilmemiştir.
Geriyatrik popülasyon:
Beksaroten jel için yapılan klinik çalışmalarda KTHL bulunan hastaların %62’si 65 yaşın
altında ve % 38’i 65 yaş ve üzeri idi. 65 yaş ve üzeri ve daha küçük yaştaki hastalar arasında
güvenlik açısından genel bir farklılık gözlenmemesine karşın, bazı yaşlı bireylerin Beksaroten
jel`e daha fazla duyarlılığı göz ardı edilemez. Beksaroten %1 jele verilen yanıtlar, herhangi
bir yaş grubu dekadı tercih edilmeksizin, tüm yaş gruplarındaki dekatlar için gözlemlendi.
4.3. Kontrendikasyonlar
BEXATEN®, aşağıdaki durumlarda kullanılmamalıdır:
• BEXATEN®, beksaroten veya ürünün diğer bileşenlerine karşı aşırı duyarlılığı olduğu
bilinen hastalarda kontrendikedir.
• Gebe kadınlarda kontrendikedir (Bkz. Bölüm 4.6).
4.4. Özel kullanım uyarıları ve önlemleri
BEXATEN® hamile bir kadına uygulandığında fetusa zarar verebilir. BEXATEN®, hamile
kalmayı planlayan bir kadına veya hamile bir kadına verilmemelidir. BEXATEN®
kullanılırken bir kadın hamile kalırsa, BEXATEN® uygulaması derhal durdurulmalı ve kadın
hasta uygun danışmanlık hizmeti almalıdır.
Tedaviye başlandıktan dört hafta kadar sonra bir cevap görülebilir, ancak çoğu hastada daha
uzun süre uygulama gerekebilir. Uygulamanın devamı ile daha fazla fayda sağlanabilir.
2 / 13Tedaviye cevap verilmesi bakımından ilk yanıtın başlaması için en uzun süre, çok merkezli
çalışma olan “Composite Assessment of Index Lesion Severity” çalışmasında 392 gün olarak
tespit edilmiştir. Klinik çalışmalarda, Beksaroten jel, 172 haftaya kadar uygulanmıştır.
BEXATEN®, hasta fayda gördüğü sürece uygulanmalıdır.
BEXATEN®, kapalı pansuman şeklinde uygulanmamalıdır.
BEXATEN®, topikal terapidir ve sistemik yolla kullanılmaz.
BEXATEN®’in, diğer KTHL terapileri ile kombinasyonları incelenmemiştir.
BEXATEN®, diğer retinoidlere karşı aşırı duyarlılığı bilinen hastalarda dikkatle
kullanılmalıdır. Çapraz reaktivitenin hiçbir klinik örneği belirtilmemiştir.
A vitamini takviyesi
Klinik çalışmalarda, hastaların vitamin A alımını 15.000 IU/gün ile sınırlamaları önerilmiştir.
Beksarotenin A vitamini ile olan ilişkisi nedeniyle, hastalara potansiyel ek toksik etkilerden
kaçınmak için A vitamini takviyelerini sınırlamaları önerilmelidir.
Fotosensitive
Retinoidler sınıf olarak fotosensitivite ile ilişkilendirilmiştir. In vitro deneyler, beksarotenin
potansiyel bir fotosensitize edici ajan olduğunu gösterir. Klinik çalışmalarda hastalarda
fotosensitivite bildirilmemiştir. BEXATEN® kullanımı sırasında hastalara güneş ışığına ve
yapay morötesi ışığa maruz kalmayı en aza indirgemeleri önerilmelidir.
BEXATEN®, yardımcı madde olarak bütilhidroksi toluen içermektedir. Lokal deri
reaksiyonlarına (örneğin, kontakt dermatite) ya da gözlerde ve mukoz membranlarda
irritasyona neden olabilir.
4.5. Diğer tıbbi ürünler ile etkileşimler ve diğer etkileşim şekilleri
BEXATEN® uygulayan hastalar, böcek kovucu ürünlerin ortak bir bileşeni olan DEET (N, N-
dietil-m-toluamit) içeren ürünleri aynı anda kullanmamalıdır. Bir hayvan toksikolojisi
araştırması DEET formülasyonun bir parçası olarak dahil edildiğinde artmış DEET toksisitesi
göstermiştir.
Beksaroten ile ilaç etkileşimlerini değerlendirmek için resmi çalışmalar yapılmamıştır.
Beksaroten oksidatif metabolitleri sitokrom P450 3A4 ile oluşturulmuş gibi gözükmektedir.
Beksaroten sitokrom P450 3A4 tarafından metabolize edildiği için, birlikte ketokonazol,
3 / 13itrakonazol, eritromisin ve greyfurt suyu ile kullanıldığında beksaroten plazma
konsantrasyonları artabilir. Benzer şekilde, gemfibrozilin, oral beksaroten uygulanmasını
takiben Beksaroten konsantrasyonlarını arttırdığı verilere dayanarak, birlikte alınan
gemfibrozil, jel olarak uygulanan beksarotenin plazma konsantrasyonlarını artırabilir. Bununla
birlikte, düşük-orta derecede yoğun jel uygulamalarından sonra beksarotene düşük sistemik
maruziyet nedeniyle advers etkilerin ortaya çıkması muhtemel değildir.
Beksaroten jel ve diğer KTHL tedavilerinin eşzamanlı uygulanması üzerine ilaç etkileşimi
verileri mevcut değildir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
BEXATEN® kullanıldığında hamilelikten kaçınmak için çocuk sahibi olma potansiyeline
sahip kadınlara bilgi verilmelidir. Tedavinin yapıldığı andaki çocuk sahibi olma potansiyeline
sahip bir kadının hamile olma ihtimali düşünülmelidir. BEXATEN® tedavisinden bir hafta
önce en az 50 mIU/L’lik bir hassasiyete sahip negatif gebelik testi (örn., Serum beta-insan
koryonik gonadotropin, beta-HCG) sonucu elde edilmeli ve tedavi süresince gebelik testi aylık
aralıklarla tekrar edilmelidir. Etkili bir kontrasepsiyon yöntemi uygulamasına tedavinin
başlamasından bir ay öncesinden başlanmalı, tedavi sırasında ve tedavinin kesilmesinden
sonraki en az bir ay boyunca daha kullanılmalıdır; hamile kalma ihtimali yüksek kadınlarda iki
güvenilir doğum kontrolü yönteminin aynı anda kullanılması önerilir.
Erkek hastaların cinsel ilişkiye girdiği hamile olan, muhtemelen hamile olan veya hamile
kalabilecek partnerlerinin korunması için hasta BEXATEN® uygularken cinsel ilişki sırasında
prezervatif kullanılmalı ve son doz ilaçtan sonra en az bir ay boyunca kullanılmaya devam
etmelidir. BEXATEN® tedavisi normal adet döneminin ikinci veya üçüncü gününde
başlatılmalıdır. Hastaya BEXATEN® tedavisi başlanmadan en az 1 ay önceden partnerinin
gebelik test sonuçları değerlendirilmeli ve gebelikten ve doğum kusurlarından kaçınma
4 / 13konusunda danışmanlık hizmeti verilmelidir.
Gebelik dönemi
BEXATEN® hamile bir kadına uygulandığında fetusa zarar verebilir. BEXATEN®, hamile
kalmayı planlayan bir kadına veya hamile bir kadına verilmemelidir. BEXATEN®
kullanılırken bir kadın hamile kalırsa, BEXATEN® uygulaması derhal durdurulmalı ve kadın
hasta uygun danışmanlık hizmeti almalıdır.
Beksaroten, gebe sıçanlara gebeliğin 7-17. günlerinde ağız yoluyla uygulandığında
malformasyonlar meydana gelmiştir. Gelişimsel anormallikler olarak, 4 mg/kg/gün dozunda
eksik ossifikasyon ve yarık damak, mikroftalmi ve 16 mg/kg/gün dozunda küçük kulak olarak
tespit edilmiştir. Beksaroten, 10 mg/kg/gün’den daha fazla dozlarda uygulandığında gelişimsel
mortaliteye neden olur. Sıçanlarda etkili olmayan oral doz 1 mg/kg/gün idi. Beksaroten %1 jel
uygulayan KTHL’li hastalarda plazma beksaroten konsantrasyonları, sıçanlarda dismorfogenez
ile ilişkili C ’ın yüzde birinden az olsa da, bazı hastalarda C düzeyleri sıçanlarda
maks maks
dismorfogenez ile ilişkili konsantrasyonların yaklaşık 1/8’i kadar bulunmuştur.
Laktasyon dönemi
Beksarotenin insan sütüne geçip geçmediği bilinmemektedir. Birçok ilaç, insan sütü ile
atıldığından ve beksarotene bağlı olarak anne sütü ile beslenen bebeklerinde ciddi advers
etkilerin ortaya çıkma ihtimalinden dolayı, ilacın anneye olan önemini göz önüne alarak
emzirmeyi bırakıp bırakmamaya karar verilmelidir.
Üreme yeteneği / Fertilite
Beksarotenin insanlardaki doğurganlık üzerine etkisi hakkında bilgi yoktur. Beksarotene
yönelik doğurganlık çalışmaları yapılmamıştır. Beksaroten, köpeklere 91 gün boyunca 1,5
mg/kg/gün oral verildiğinde testiküler dejenerasyona neden olduğu gözlenmiştir. Doğurganlık
üzerine etkileri göz ardı edilemez.
4.7. Araç ve makine kullanımı üzerindeki etkiler
Araç ve makine kullanma becerisi üzerine herhangi bir çalışma yapılmamıştır. Bununla birlikte,
beksaroten kullanan hastalarda baş dönmesi ve görme güçlüğü bildirilmiştir. Tedavi sırasında
baş dönmesi veya görme güçlüğüne yakalanan hastalar araç kullanmamalı veya makineyi
çalıştırmamalıdır.
5 / 134.8. İstenmeyen etkiler
Beksaroten jelin güvenliği, 172 haftaya kadar Beksaroten jel alan KTHL’lı 117 hastanın klinik
araştırmalarında değerlendirilmiştir. Çok merkezli açık etiketli çalışmada, KTHL’sı olan 50
hasta 98 haftaya kadar Beksaroten jel kullanmıştır. Bu 50 hastanın ortalama tedavi süresi 199
gündür. KTHL’lı hastaların en az %10’unda uygulama alanındaki en sık görülen advers olaylar
döküntü, kaşıntı, cilt problemleri ve ağrıdır.
En az iki hastada, doz azaltma veya çalışma ilacının kesilmesine neden olan advers olaylar
döküntü, kontakt dermatit ve kaşıntı idi.
Herhangi bir advers olay yaşayan 49 (%98) hastada, hafif (9 hasta, %18) veya orta (27 hasta,
%54) derecede advers etkiler bildirilmiştir. 12 (%24) hastada en az bir orta şiddette advers olay
bildirildi. En yaygın orta şiddetli olaylar döküntü (7 hasta, %14) ve kaşıntı (3 hasta, %6) idi.
Sadece bir hastada (%2) ciddi bir advers olay (kızarıklık) gelişti.
Beksaroten jel tedavisi uygulanan KTHL hastalarında çalışma ilacıyla olan ilişkisine
bakılmaksızın %5 sıklıkta bildirilen advers olaylar Tablo 1'de sunulmuştur.
Beksaroten jel için benzer bir güvenlik profili, Faz I-II programında gösterildi. Faz I-II
programına kayıtlı 67 hasta için ortalama tedavi süresi 436 gündür (12-1203 gün aralığı). Çok
merkezli çalışmada olduğu gibi, Faz I-II programındaki çalışma ilacı ile olan ilişkisine
bakılmaksızın en sık görülen advers olaylar döküntü (%78), ağrı (%40) ve pruritus (%40) idi.
Tablo 1. Çok Merkezli KTHL Çalışmasında Beksaroten Jel'in* tüm uygulama sıklıkları için
≥%5 sıklıkta Tüm Advers Olaylar* ve Uygulama Yeri Advers Olaylar
Tüm Advers Olaylar Uygulama Yeri Advers Olayları
N=50 n (%) N=50 n (%)
Kan ve lenf sistemi
hastalıkları
Lökopeni 3 (6) 0
Lenfadenopati 3 (6) 0
Lökosit anomalileri 3 (6) 0
Metabolizma ve beslenme
hastalıkları
6 / 13Hiperlipemi 5 (10) 0
Sinir sistemi hastalıkları
Parestezi 3 (6) 3 (6)
Vasküler hastalıklar
Ödem 5 (10) 0
Periferal ödem 3 (6) 0
Solunum, göğüs
bozuklukları ve
mediastinal hastalıkları
Öksürük 3 (6) 0
Farenjit 3 (6) 0
Deri ve deri altı doku
hastalıkları
Kontakt Dermatit 1 7 (14) 4 (8)
Eksfolyatif Dermatit 3 (6) 0
Kaşıntı 2 18 (36) 9 (18)
Raş 3 36 (72) 28 (56)
Makülopapular döküntü 3 (6) 0
Deri Bozukluğu (AB) 4 13 (26) 9 (18)
Terleme 3 (6) 0
Genel bozukluklar ve
uygulama bölgesine ilişkin
hastalıklar
Asteni 3 (6) 0
Baş ağrısı 7 (14) 0
Enfeksiyon 9 (18) 0
Ağrı 15 (30) 9 (18)
* Tedaviden bağımsız olarak
1 Kontakt dermatit, tahriş edici kontakt dermatit, tahriş edici
dermatit 2 Kaşıntı, kaşınma, lezyon kaşıntısı
3 Eritem, tahriş, irritasyon, kızarma, döküntü, dermatit
4 Ciltte enflamasyon, soyulma, sulanma; AB = Aksi Belirtilmedikçe
7 / 13Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut doz aşımına bağlı sistemik toksisite Beksaroten jelin topikal uygulanmasını takiben,
normal terapötik dozlarda gözlenen düşük sistemik plazma seviyeleri nedeniyle pek olası
değildir. Doz aşımı için spesifik bir antidot yoktur.
İnsanlarda beksaroten doz aşımı ile ilgili herhangi bir deneyim olmamıştır. BEXATEN® ile
doz aşımı, hasta tarafından sergilenen belirtiler ve semptomlar için destekleyici bakım ile
tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antineoplastik İlaçlar, kanser tedavisi için kullanılan
retinoidler
ATC kodu: L01XF03
Etki mekanizması:
Beksaroten, seçici olarak retinoid X reseptör alt tiplerine (RXRα, RXRβ, RXRγ) bağlanır ve
onları aktive eder. RXR'ler, retinoik asit reseptörleri (RAR'lar), vitamin D reseptörü, tiroid
reseptörü ve peroksizom proliferatör-aktive reseptörleri (PPAR'lar) gibi çeşitli reseptörlerle
heterodimerler oluşturabilir. Aktive edildiğinde, bu reseptörler, hücresel farklılaşmayı ve
çoğalmayı kontrol eden genlerin ekspresyonunu düzenleyen transkripsiyon faktörleri olarak
işlev görürler. Beksaroten, hematopoietik ve skuamöz hücre kökenli bazı tümör hücre
dizilerinin in vitro büyümesini engeller. Ayrıca, bazı hayvan modellerinde in vivo tümör
regresyonunu uyarır. Kütanöz T-Hücre Lenfomasının tedavisinde beksarotenin tam etki
mekanizması bilinmemektedir.
Klinik çalışmalar:
Beksaroten jel, çok-merkezli, açık-etiketli, bir klinik araştırmada ve bir Faz I-II programında
8 / 13başlangıç aşamasındaki KTHL'lı hastaların (Evre IA-IIA) tedavisinde değerlendirilmiştir. Bu
klinik araştırmalara toplam 117 hasta dahil edilmiştir.
Beksaroten jel, çok merkezli, açık-etiketli klinik araştırmada, daha önceki en az iki tedavide,
en az altı ay tedaviye rağmen tedaviye dirençli ya da tedaviyi tolere edemeyen ya da cevap
platosuna erişmiş KTHL hastalar değerlendirildi. Çalışma, ABD, Kanada, Avrupa ve
Avustralya'da toplam 50 hastada yapıldı. Bu hastaların %46'sı erkek, %80'i beyaz Avrupa ırkı
ve medyan yaş 64 (dağılım 13-85) olarak hesaplandı.
Beksaroten jel ayrıca ABD`de Faz I-II programında erken dönem KTHL'lı hastaların
tedavisinde değerlendirildi. Bu programa toplam 67 hasta dahil edilmiştir. Bu hastaların %55'i
erkek, %85'i beyaz Avrupa ırkı, medyan yaş 61 (dağılım 30-87) olarak hesaplandı.
Çok merkezli, açık etiketli klinik araştırmada, daha önce sistemik, radyoterapi ve topikal
tedavileri göz önüne alınarak, hastalar önceki 3 tedavinin medyanına (aralık 2-7) maruz
bırakılmıştır. Tüm hastalar en az iki tedavide başarısız olmuştur; hastaların çoğunluğu (%68)
ya iki veya daha fazla tedaviye dirençli veya bir tedaviye dirençli ve en az bir tedaviye
toleranssızdır.
Beksaroten jel ile 16 haftalık çalışmaya dahil edilen hastalarda, kabul edilemez bir toksisite
oluşmadığı sürece tedaviye devam edildi.
Tümör cevabı, çok merkezli çalışmada, 5 temel lezyon endeksinin gözlenmesi ile “Composite
Assessment of Index Lesion Disease Severity (CA)” kullanarak değerlendirildi.
Bu lezyon endeksinde değerlendirilen kriterler, eritem, pullanma, plak yükselmesi,
hipopigmentasyon veya hiperpigmentasyon ve tutulum alanı idi. Yeni kutanöz lezyonlar veya
tümörler ve deri dışı hastalık bulguları tedaviye yanıt veya hastalık progresyon
değerlendirmelerinde dikkate alınmadı.
Bütün tümör cevaplarının, en az dört hafta aralık verilerek en az iki değerlendirme ile
doğrulaması gerektiriyordu. Kısmi yanıt, endeks lezyonlarında en az %50'lik bir iyileşme
olarak tanımlandı. Tam bir klinik yanıt için endeks lezyonlarının tamamen yok olması
gerekiyordu, ancak bunların biyopsi ile doğrulanması gerekmiyordu.
9 / 13Beksaroten jel, İndeks Lezyon Şiddetinin Bileşik Değerlendirmesine göre %14,6'dan %40,3'e
karşılık gelen %95 güven aralığında %26 (13/50) genel yanıt oranı oluşturmuştur. Evre IA ve
IB hastaları için cevap oranı %15,6'dan %42,6'ya karşılık gelen %95 güven aralığı ile %28
(13/47) idi.
Evre II hastalar için yanıt oranı %0 (0/3) idi. Hastaların %2'si (1/50) klinik olarak tam yanıt
verdi. İndeks Lezyon Ciddiyetinin Bileşik Değerlendirmesi (n = 13) üzerine en iyi yanıtın
ortanca süresi, 85 gün (aralık: 36-154) idi.
İndeks Lezyon Şiddetinin Bileşik Değerlendirmesine en iyi cevaba ulaşmak için gereken
medyan süre 85 gün (36-154 gün aralığında) olarak hesaplandı.
Tedaviye cevap veren hastalarda İndeks Lezyon Şiddetinin Bileşik Değerlendirmesiyle
nüksetme oranı 149 günlük (dağılım 56-342) ortalama gözlem süresi boyunca %23'tür (3/13).
On dört hastada tedavi edilmemiş alanlarda yeni lezyonlar gelişti (14/50, %28). Dört hastada
klinik olarak anormal lenf nodları gelişti (≥ 1 cm) (4/50, %8). Bir hastada kutanöz tümör gelişti
(1/50; %2).
Faz I-II programı (çok merkezli araştırmadan farklı tepki kriterleri ile doz arayan denemeler)
çok merkezli çalışma sonuçlarını destekledi.
5.2. Farmakokinetik özellikler
Genel özellikler
Emilim:
Beksarotene ait plazma konsantrasyonları, KTHL'sı olan hastalarda klinik çalışmalar sırasında
veya Beksaroten jelin tekli veya çoklu günlük tekrarlanan doz uygulamalarının ardından, 132
hafta boyunca belirlendi. Plazma beksaroten konsantrasyonları genel olarak 5 ng / mL' den
düşük bulunmuştur ve 55 ng / mL' yi aşmamıştır. Bununla birlikte, çok yoğun dozlama yapılan
(>%40 BSA lezyonları ve QID dozlaması) sadece iki hasta örneklenmiştir. Plazma beksaroten
konsantrasyonları ve ölçülebilir plazma beksaroten konsantrasyonlarının tespit edilme sıklığı,
ilaç uygulanan vücut yüzey alanı yüzdesi arttıkça ve uygulanan Beksaroten jel miktarı arttıkça
artmıştır. Sporadik olarak gözlemlenen ve genellikle düşük plazma Beksaroten
konsantrasyonları, düşük ila orta düzeyde doz alan hastalarda, Beksaroten jelin tekrarlamalı
uygulanmasının ardından yüksek plazma konsantrasyonlarının oluşması için düşük bir risk
bulunduğunu göstermiştir.
10 / 13Dağılım:
Beksaroten, plazma proteinlerine yüksek oranda (>%99) bağlanır. Beksarotenin bağlandığı
plazma proteinleri henüz aydınlatılamamıştır. Beksarotenin plazma proteinlerine bağlanan
ilaçların yerini alması ve beksarotenin plazma proteinlerine bağlı olduğu yerden ayrılmasını
sağlayan ilaçlarla ilgili araştırma yapılmamıştır. Beksarotenin organ veya dokulara geçişi
değerlendirilmemiştir.
Biyotransformasyon:
Beksarotenin oral uygulanmasından sonra plazmada dört Beksaroten metabolit belirlenmiştir:
6- ve 7-hidroksi-beksaroten ve 6- ve 7-okso-beksaroten. İn vitro çalışmalar, sitokrom P450
3A4'ün, oksidatif metabolitlerin oluşumundan sorumlu başlıca sitokrom P450 olduğunu ve
oksidatif metabolitlerin daha sonra glukuronidasyona uğradığını düşündürmektedir. Oksidatif
metabolitler, in vitro retinoid reseptör aktivasyon testlerinde aktiftir, ancak ana ilacın ve bunun
herhangi bir metabolitin beksaroten jelin etkililiğine ve emniyetine olan göreceli katkısı
bilinmemektedir.
Eliminasyon:
Beksarotenin ve onun metabolitlerinin renal eliminasyonu, beksarotenin oral yoldan
verilmesini takiben Tip 2 diabetes mellituslu hastalarda incelendi. Ne beksaroten ne de onun
metabolitleri idrarda önemli miktarda atılmıştır.
Hastalardaki karakteristik özellikler:
Özel popülasyonlar arasındaki potansiyel farmakokinetik farklılıklar değerlendirilmemiştir.
Pediatrik popülasyon:
Pediatrik popülasyondaki beksaroten farmakokinetiğini değerlendiren çalışmalar
yapılmamıştır.
Böbrek / Karaciğer yetmezliği olan hastalar:
Beksaroten jel ile karaciğer yetmezliği olan hastalarda spesifik bir çalışma yapılmamıştır. Oral
beksarotene ait dozun %1'den azı değişmeden idrarla atılır ve in vitro olarak beksaroten
eliminasyonuna karaciğer katkısının önemli olduğu gösterildiğinden, karaciğer yetmezliğinin
ilacın klerensinde önemli derecede azalmaya yol açması beklenir.
11 / 13Beksaroten jel ile böbrek yetmezliği olan hastalarda resmi-onaylı çalışmalar yapılmamıştır.
Beksaroten ve bilinen metabolitlerinin idrarla atılması minör eliminasyon yoludur (ağızdan
alınan dozun <%1'i) fakat böbrek yetmezliğinde önemli protein bağlanma değişiklikleri
meydana gelebildiğinden farmakokinetiği böbrek yetmezliği olan hastalarda değişebilir.
5.3. Klinik öncesi güvenlilik verileri
Üreme Toksisitesi:
Doğurganlık çalışmaları yapılmamıştır; ancak cinsel yönden olgunlaşmamış erkek
köpeklerde, geri dönebilen aspermatogenez (28 günlük çalışma) ve testiküler dejenerasyon (91
günlük çalışma) görülmüştür. Beksaroten cinsel olarak olgun köpeklere altı ay boyunca
uygulandığında testiküler etkiler görülmemiştir. Doğurganlık üzerine etkileri göz ardı edilemez.
Beksaroten, retinoidlerin çoğunluğu ile ortak olarak, insanlarda klinik olarak sistemik
maruziyet sonucu ulaştığı seviyelerde deney hayvanlarında teratojenik ve embriyotoksiktir.
İnsanlarda klinik olarak erişilebilen sistemik maruziyet seviyelerinde beksarotene maruz kalan
sıçanlarda ve köpeklerde lensin posterior bölgesini ilgilendiren geri dönüşsüz kataraktlar,
ortaya çıkmıştır. Bu bulgunun etiyolojisi bilinmemektedir. İnsanlarda uzun süreli beksaroten
tedavisinin katarakt oluşumuna olumsuz etkisi göz ardı edilmemiştir.
Mutajenik ve Tümörojenik Potansiyeli:
Beksaroten ile ilgili genotoksisite ve karsinojenite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Etil alkol
Bütillenmiş hidroksitoluen
Hidroksipropil selüloz
Polietilen glikol 400
Gül esansı
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
12 / 136.4. Saklamaya yönelik özel tedbirler
25ºC`nin altında oda sıcaklığında ve ambalajında saklanır.
6.5. Ambalajın niteliği ve içeriği
Karton kutuda; 60 g’lık alüminyum tüp ve PP beyaz renkli kapak ile ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
TOBIO İlaç San. ve Tic. A.Ş.
Ümraniye/İstanbul
8. RUHSAT NUMARASI
2021/273
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.09.2021
Ruhsat yenileme tarihi:
10. KÜB’ÜN YENİLENME TARİHİ
13 / 13