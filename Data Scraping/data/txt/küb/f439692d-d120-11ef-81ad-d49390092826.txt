KISA ÜRÜN BİLGİSİ
1. BEŞERİ TIBBİ ÜRÜNÜN ADI
DESİRETT 75 mcg film kaplı tablet
2. KALİTATİF VE KANTİTATİF BİLEŞİM
Etkin madde:
Desogestrel…………………..75 mcg
Yardımcı maddeler:
Laktoz monohidrat (sığır sütünden elde edilen şeker)….55 mg
Soya fasulyesi yağı…………………………En fazla 0,026 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Yuvarlak, beyaz, film kaplı tabletler.
4. KLİNİK ÖZELLİKLER
4.1. Terapötik endikasyonlar
Kontrasepsiyon
4.2. Pozoloji ve uygulama şekli
Pozoloji/uygulama sıklığı ve süresi:
Kontraseptif etkililiği sağlamak için, DESİRETT belirtilen şekilde kullanılmalıdır.
(‘DESİRETT nasıl kullanılır’ ve ‘DESİRETT’e nasıl başlanır’ bölümlerine bakınız).
DESİRETT nasıl kullanılır:
Tabletler her gün (günde 1 tablet), aynı saatte ve 2 tablet arasında daima 24 saat olacak
şekilde alınmalıdır. İlk tablete menstrüel kanamanın 1. günü başlanmalıdır. Daha sonra,
muhtemel kanama dikkate alınmaksızın, her gün bir tablet almaya devam edilmelidir. Yeni
blistere önceki blisterin ertesi günü doğrudan başlanabilir.
DESİRETT’e nasıl başlanır:
Önceden hormonal kontraseptif kullanılmıyorsa (önceki ayda):
Tablet alma işlemi kadının doğal döngüsünün 1. gününde başlamalıdır (1. gün, menstrüel
kanamasının başladığı ilk gündür). 2 – 5. günler arasında da başlanabilir, ancak ilk döngü
sırasında, tablet alınan ilk 7 gün süresinde bir bariyer yöntemi önerilmektedir.
İlk trimesterde gerçeklesen abortustan sonra:
İlk trimester abortusundan sonra, derhal başlanması önerilmektedir. Ek bir kontraseptif yöntem
gerekli değildir.
Doğumdan veya ikinci trimesterde gerçeklesen abortustan sonra:
Kadına, doğumdan veya ikinci trimesterde gerçekleşen abortustan sonraki 21 ila 28 gün
içerisinde herhangi bir günde başlaması tavsiye edilmelidir. Daha sonra başlanıyorsa, tablet
alımının ilk 7 günü tamamlanana kadar ek olarak bariyer yöntemi kullanması önerilmelidir.
1/11Ancak, cinsel ilişki gerçekleştiyse, DESİRETT kullanımına başlanmadan önce gebelik
dışlanmalıdır; yoksa kadın ilk adet dönemini beklemek zorundadır.
Bebeklerini emziren kadınlar için bölüm 4.6’ya bakınız.
Başka bir kontrasepsiyon metodundan DESİRETT’e geçiş:
Kombine hormonal kontraseptiften (kombine oral kontraseptif (KOK), vajinal halka, ya da
transdermal bant) geçiş yapılması:
Kadın DESİRETT almaya tercihen son aktif tabletin (etkin madde içeren son tablet) ertesi
günü, ya da vajinal halka veya transdermal bandın çıkarıldığı gün başlamalıdır. Böyle bir
durumda, ek kontraseptif kullanılması gerekli değildir.
Kadın aynı zamanda, en geç, olağan tabletsiz, bantsız, halkasız dönemini, ya da önceki
kombine hormonal kontraseptifinin plasebo tablet aralığını izleyen günde de başlayabilir,
ancak tablet alınan ilk 7 gün süresinde ek bir bariyer yöntemi önerilmektedir.
Sadece progestogen yönteminden (mini-hap, enjeksiyon, implant, ya da progestogen salımlı
intrauterin sistem [İUS]) geçiş yapılması:
Kadın mini-haptan (minipil) herhangi bir gün geçiş yapabilir. İmplanttan ya da İUS’den
bunların çıkarıldığı gün, enjektabl bir üründen ise bir sonraki enjeksiyonun yapılacağı gün
geçiş yapılır.
Tablet alınması unutulduğunda yapılacaklar:
İki tabletin arasında 36 saatten uzun bir süre geçmiş ise, kontraseptif korunma azalmış olabilir.
Eğer kullanıcının tablet almayı unuttuğu süre 12 saatten kısa ise, unutulan tableti hatırlar
hatırlamaz yutmalı ve sonraki tabletini olağan zamanında almalıdır. Eğer tablet almayı
unuttuğu süre 12 saatten uzun ise, yine aynı şekilde davranmalı, ama aynı zamanda sonraki 7
gün süreyle ek bir kontrasepsiyon yöntemi kullanmalıdır. DESİRETT başlatılmasından sonraki
ilk hafta içerisinde tablet alınması unutulduysa ve unutma olayından önceki haftada cinsel
ilişki söz konusu ise, gebelik olasılığı gözönüne alınmalıdır.
Gastrointestinal rahatsızlıklar durumunda öneriler:
Şiddetli gastrointestinal rahatsızlıkların varlığında, emilim tam olmayabilir ve ek kontraseptif
önlemler alınmalıdır.
Tablet aldıktan 3-4 saat içinde kusma ortaya çıkarsa, emilim tam olmayabilir. Böyle bir
durumda, yukarıda unutulan tabletler bölümünde verilen tavsiyeler geçerlidir.
Tıbbi muayene / konsültasyon:
Reçete edilmeden önce, ayrıntılı bir öykü alınmalıdır ve gebeliğin dışlanması amacıyla ayrıntılı
bir jinekolojik muayene yapılması önerilir. Reçete öncesinde, oligomenore ve amenore gibi
kanama bozuklukları araştırılmalıdır. Genel kontroller (check-up) arasındaki süre, her bireysel
olgunun koşullarına bağlı olacaktır. Eğer reçete edilen ürünün latent ya da manifest bir
hastalığı etkileyebilme olasılığı varsa (bkz. Bölüm 4.4), kontrol muayeneleri bu doğrultuda
zamanlanmalıdır.
DESİRETT düzenli bir şekilde alınmasına karsın, kanama bozuklukları ortaya çıkabilir. Eğer
kanamalar çok sık ve düzensiz ise, başka bir kontraseptif yöntem düşünülmelidir. Eğer
semptomlar ısrarlı olursa, herhangi bir organik neden incelenerek dışlanmalıdır.
Tedavi sırasında amenore oluşursa, tabletlerin talimatlar doğrultusunda alınıp alınmadığı
araştırılmalı ve bir gebelik testi uygulanmalıdır.
2/11Gebelik ortaya çıkarsa tedavi durdurulmalıdır.
DESİRETT’in HIV (AİDS) ve diğer cinsel yoldan bulaşan hastalıklara karşı koruma
sağlamadığı kadınlara anlatılmalıdır.
Uygulama şekli:
DESİRETT oral yolla kullanılır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda klinik çalışma yapılmamıştır.
Karaciğer yetmezliği:
Karaciğer yetmezliği olan hastalarda klinik çalışma yapılmamıştır. Ciddi karaciğer hastalığı
olan hastalarda steroid hormonlarının metabolizması bozulmuş olabileceğinden, karaciğer
fonksiyon değerleri normale dönene kadar DESİRETT kullanımı bu hastalarda endike değildir
(bkz. Bölüm 4.3).
Pediyatrik popülasyon:
18 yaşın altındaki ergenlerde DESİRETT’in etkililiği ve güvenliliği kanıtlanmamıştır.
Pediyatrik popülasyon için veri bulunmamaktadır.
Geriyatrik popülasyon:
Geriyatrik popülasyon için veri bulunmamaktadır.
4.3. Kontrendikasyonlar
• Bilinen bir gebelik ya da gebelik kuşkusu
• Aktif venöz tromboembolik bozukluk
• Halen var olan, ya da önceden geçirilmiş ve karaciğer fonksiyon değerlerinin henüz
normale dönmediği, ağır karaciğer hastalığı
• Bilinen ya da kuşkulanılan, seks steroidlerine duyarlı maligniteler
• Tanısı konulmamış vajinal kanama
• Etkin maddeye ya da yardımcı maddelerin herhangi birine karşı aşırı duyarlık
• Fıstık veya soyaya alerjiniz varsa
4.4. Özel kullanım uyarıları ve önlemleri
Eğer aşağıda sözü edilen tablolardan ve/veya risk faktörlerinden herhangi biri bulunuyorsa,
DESİRETT kullanmaya karar vermeden önce, her kadın bireyde progestogen kullanımının
yararları olası risklere karşı tartılmalı ve konu kadın ile de görüşülmelidir. Bu tablolardan
herhangi birinin ağırlaşması, alevlenmesi, ya da ilk kez ortaya çıkması durumunda kadın,
doktoruna başvurmalıdır. Doktoru daha sonra, DESİRETT kullanımına son verilip
verilmeyeceğine karar vermelidir.
Meme kanseri riski, genel olarak yaşın ilerlemesiyle artmaktadır. Kombine oral
kontraseptiflerin (KOK) kullanımı sırasında meme kanseri tanısı konulma riski hafif bir artış
gösterir. Bu risk artışı KOK kullanımı kesildikten sonraki 10 yıl içinde aşamalı olarak
ortadan kaybolur ve kullanım süresine değil, ama kadının KOK kullanırken bulunduğu yaşa
bağlıdır. KOK kullanan 10.000 kadında (kullanım kesildikten 10 yıl sonrasına kadar) hiç
kullanmayanlara kıyasla aynı dönem içinde beklenen tanı konulma sayısı, ilişkili yaşlara göre
3/11hesaplanmıştır ve aşağıdaki tabloda verilmektedir.
Yaş Grubu KOK kullanıcılarında Kullanmayanlarda beklenen
beklenen olgular olgular
16-19 yaş 4,5 4
20-24 yaş 17,5 16
25-29 yaş 48,7 44
30-34 yaş 110 100
35-39 yaş 180 160
40-44 yaş 260 230
DESİRETT gibi sadece progestogen içeren kontraseptifleri kullananlardaki risk, KOK’larla
ilişkili olan risk ile muhtemelen benzer boyutlardadır. Ancak, sadece progestogen içeren
kontraseptiflere ilişkin veriler daha az kesindir. Yaşamın herhangi bir döneminde meme
kanseri olma riskine kıyasla, KOK ile ilişkili risk artışı küçüktür. KOK kullanıcılarında
tanısı konulan meme kanseri olguları, hiç KOK kullanmamış olanlardakinden daha az
ilerlemiş olma eğilimindedir. KOK kullanıcılarında gözlenen risk artışı, tanının daha erken
konulmasına, hapın biyolojik etkilerine ya da bu ikisinin bir kombinasyonuna bağlı olabilir.
Progestogenlerin karaciğer kanseri üzerinde biyolojik etkisi dışlanamadığı için, karaciğer
kanseri olan kadınlarda bireysel bir yarar/risk değerlendirmesi yapılmalıdır.
Akut ya da kronik karaciğer fonksiyon bozuklukları ortaya çıkarsa, kadın muayene ve
danışmanlık almak üzere bir uzmana sevk edilmelidir.
Epidemiyolojik araştırmalarda, KOK kullanımı ile venöz tromboembolizm (VTE, derin ven
trombozu ve pulmoner embolizm) insidansında artış arasında bir ilişki bulunmuştur. Bu
bulgunun, bir östrojen bileşeni bulunmaksızın kontraseptif olarak kullanılan desogestrel için
taşıdığı klinik önem bilinmemekle birlikte, tromboz durumunda DESİRETT kullanımı
kesilmelidir. Cerrahi girişim veya hastalıklara bağlı olarak uzun dönemli immobilizasyon
durumunda da DESİRETT kullanımına son verilmesi düşünülmelidir. Öykülerinde
tromboembolik hastalık bulunan kadınlara, bu durumun nüks etme olasılığı bulunduğu
bildirilmelidir.
Progestogenler periferik insülin direnci ve glukoz toleransı üzerinde etkili olabilmekle
birlikte, sadece progestogen içeren hap kullanan diyabetiklerde terapötik rejimin değiştirilmesi
ihtiyacına yönelik kanıt bulunmamaktadır. Ancak diyabetik hastalar ilk kullanım ayı boyunca
dikkatle gözlenmelidir.
DESİRETT kullanımı sırasında kalıcı hipertansiyon gelişirse, ya da kan basıncındaki belirgin
artış antihipertansif tedaviye gereğince yanıt vermiyorsa, DESİRETT kullanımına son
verilmesi düşünülmelidir.
DESİRETT tedavisi serum östradiol düzeylerinde, erken foliküler fazdaki düzeye karşılık
gelecek şekilde bir azalmaya yol açar. Bu azalmanın kemik mineral yoğunluğu üzerinde klinik
olarak anlamlı bir etkisinin olup olmadığı henüz bilinmemektedir.
Sadece progestogen içeren klasik haplar ile ektopik gebeliklere karsı korunma, kombine oral
kontraseptifler ile olduğu ölçüde iyi değildir; bu durum sadece progestogen içeren hapların
kullanımı sırasında ovülasyonun sık olmasıyla ilişkilendirilmiştir. DESİRETT’in ovülasyonu
4/11tutarlı bir şekilde inhibe ettiği gerçeğine karşın, eğer kadında amenore ve abdominal ağrı
ortaya çıkarsa, ayırıcı tanıda ektopik gebelik dikkate alınmalıdır.
Özellikle kloazma gravidarum öyküsü olan kadınlarda, zaman zaman kloazma ortaya çıkabilir.
Kloazma eğilimi taşıyan kadınlar, DESİRETT kullanırken güneşe maruz kalmaktan veya
ultraviyole radyasyondan kaçınmalıdır.
Aşağıdaki durumlar hem gebelikte hem de seks steroidi kullanımı sırasında bildirilmiştir,
ancak progestogen kullanımı ile arada bir ilişki kurulmamıştır:
Kolestaza bağlı sarılık ve/veya pruritus; safra taşı oluşumu; porfiri, sistemik lupus
eritematozus; hemolitik üremik sendrom; Sydenham koresi; herpes gestasyonis; otoskleroza
bağlı işitme kaybı; (herediter) anjiyoödem.
Depresif ruh hali ve depresyon, hormonal kontraseptif kullanımın iyi bilinen istenmeyen yan
etkilerindendirdir (bakınız Bölüm 4.8). Depresyon ciddi olabilir ve intihar davranışı ve intihar
için iyi bilinen bir risk faktörüdür. Kadınların tedaviye başladıktan kısa bir süre sonra da dahil
olmak üzere ruh hali değişiklikleri ve depresif belirtiler olması durumunda doktorlarına
başvurmaları önerilir.
Unutulan tablet olması durumunda (bkz. Bölüm 4.2), gastrointestinal rahatsızlıklar (bkz. Bölüm
4.2) veya desogestrelin aktif metaboliti etonogestrelin plazma konsantrasyonunu azaltan eş
zamanlı ilaçlar (bkz. Bölüm 4.5) olması durumunda DESİRETT etkililiği azalabilir.
Laboratuvar testleri:
KOK’lar ile edinilen veriler, kontraseptif steroidlerin belirli laboratuvar testlerinin sonuçlarını
etkileyebildiğini göstermektedir. Karaciğer, tiroid, adrenal ve böbrek fonksiyonlarının
biyokimyasal parametreleri; kortikosteroid bağlayıcı globülin ve lipid/lipoprotein fraksiyonları
gibi (taşıyıcı) proteinlerin serum seviyeleri, karbonhidrat metabolizmasına ilişkin parametreler,
koagülasyon ve fibrinoliz parametreleri bunlar arasındadır. Değişiklikler genellikle normal
aralıklar içinde kalmaktadır. Bu verilerin sadece progestogen içeren kontraseptifler için ne
ölçüde geçerli olduğu bilinmemektedir.
Yardımcı maddeler:
Laktoz monohidrat (sığır sütünden elde edilen şeker): Nadir kalıtımsal galaktoz intoleransı,
Lapp laktaz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Soya fasulyesi yağı: DESİRETT soya yağı ihtiva eder. Eğer fıstık ya da soyaya alerjiniz varsa
bu tıbbi ürünü kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
Potansiyel etkileşimlerin belirlenmesi için, eş zamanlı alınan ilaçların ürün bilgilerine
başvurulmalıdır.
Diğer tıbbi ürünlerin DESİRETT üzerindeki etkisi
Mikrozomal enzimleri indükleyen tıbbi ürünler ile etkileşimler, seks hormonlarının kleresinde
artış ile ve ani kanamalar ve/veya kontraseptif başarısızlık ile sonuçlanabilir.
5/11Tedavi
Enzim indüksiyonu, tedaviden birkaç gün sonra meydana gelebilir. Maksimum enzim
indüksiyonu genellikle birkaç hafta içerisinde görülür. İlaç tedavisinin bırakılmasının ardından
enzim indüksiyonu yaklaşık 4 hafta sürer.
Kısa dönem tedavi
Hepatik enzim indükleyici tıbbi veya bitkisel ürünlerle tedavi gören kadınlara DESİRETT’in
etkililiğinin azalabileceği konusunda bilgi verilmelidir. DESİRETT’e ilave olarak bariyer
kontraseptif bir yöntem kullanılmalıdır. Bariyer yöntemi, tüm eş zamanlı ilaç tedavisi süresince
ve hepatik enzim indükleyen tıbbi ürünün kesilmesinden sonra 28 gün boyunca kullanılmalıdır.
Uzun dönem tedavi
Enzim indükleyen tıbbi ürünler ile uzun dönemli tedavi görmekte olan kadınlarda, enzim
indükleyen tıbbi ürünlerden etkilenmeyen alternatif bir kontrasepsiyon yöntemi
düşünülmelidir.
Kontraseptif hormonların klerensini artıran maddeler (enzim indüksiyonuyla azalmış
kontraseptif etkililik) örneğin:
Barbitüratlar, bosentan, karbamazepin, fenitoin, primidon, rifampisin, efavirenz ve
muhtemelen felbamat, griseofulvin, okskarbazepin, topiramat, rifabutin ve bitkisel ilaç St.
John’s Wort (Hypericum perforatum) içeren ürünler.
Kontraseptif hormonların klerensinde değişken etkileri olan maddeler:
Hormonal kontraseptiflerle birlikte uygulandığında, HIV proteaz inhibitörlerinin (örn.
ritonavir, nelfinavir) ve non-nükleozid revers transkriptaz inhibitörlerinin (örn. nevirapin)
birçok kombinasyonu ve/veya Hepatit C virüsü (HCV) tedavisinde kullanılan tıbbi ürünlerle
(örn. boceprevir, telaprevir) kombinasyonlar, progestinlerin plazma konsantrasyonlarını
artırabilir veya azaltabilir. Bu değişikliklerin net etkisi bazı durumlarda klinik olarak ilgili
olabilir.
Bu nedenle, olası etkileşimleri ve ilgili tavsiyeleri tanımlamak için eş zamanlı alınan HIV/HCV
ilaçlarının ürün bilgilerine başvurulmalıdır. Herhangi bir şüphe söz konusu ise, proteaz
inhibitörü veya non-nükleozid revers transkriptaz inhibitörü tedavisi sırasında kadınlar
tarafından ek bir bariyer kontraseptif metodu kullanılmalıdır.
Kontraseptif hormonların klerensini azaltan maddeler (enzim inhibitörleri)
Güçlü (örn. ketokonazol, itrakonazol, klaritromisin) veya orta (örn. flukonazol, diltiazem,
eritromisin) dereceli CYP3A4 inhibitörlerinin eş zamanlı verilmesi desogestrelin aktif
metaboliti olan etonogestrel de dahil olmak üzere progestinlerin serum konsantrasyonlarını
artırabilir.
DESİRETT’in diğer tıbbi ürünler üzerindeki etkileri
Hormonal kontraseptifler başka ilaçların metabolizmalarını etkileyebilir. Bunun sonucunda
başka aktif maddelerin plazma ve doku konsantrasyonları yükselebilir (örn. siklosporin) ya da
azalabilir (örn. lamotrijin).
4.6. Gebelik ve laktasyon
Genel tavsiye
Gebelik kategorisi X’dir.
6/11Çocuk doğurma potansiyeli bulunan kadınlar/Doğum kontrolü (Kontrasepsiyon)
DESİRETT gebelik döneminde kontrendikedir (bkz. Bölüm 4.3). DESİRETT kontrasepsiyon
amacıyla kullanılmaktadır.
Gebelik dönemi
DESİRETT gebelik döneminde kontrendikedir. DESİRETT tedavisi sırasında gebelik
gerçekleşirse, DESİRETT alımı durdurulmalıdır.
Hayvan çalışmalarında progestogen maddelerin çok yüksek dozlarda dişi fetüslerde
maskülinizasyona yol açabileceği gösterilmiştir.
Kapsamlı epidemiyolojik çalışmalarda, ne gebelik öncesinde KOK kullanmış olan kadınların
doğurduğu çocuklarda doğum defekti riskinde artış, ne de erken gebelik döneminde kasıtsız
olarak KOK alınmasının teratojenik bir etki oluşturduğu gösterilmemiştir. Desogestrel içeren
KOK’lar ile edinilen farmakovijilans verileri de, bir risk artışına işaret etmemektedir.
Laktasyon dönemi
DESİRETT, anne sütünün üretimini ya da niteliğini (protein, laktoz ya da yağ
konsantrasyonları) etkilemez. Ancak etonogestrel süte küçük miktarlarda geçebilir. Bunun
sonucunda, günde kg başına 0,01-0,05 mikrogram etonogestrel çocuk tarafından alınabilir
(tahmini 150 ml/kg/gün düzeyinde bir süt alımı temelinde).
Anneleri doğumdan sonraki 4 ile 8. hafta arasında DESİRETT kullanmaya başlamış çocuklar
üzerinde kısıtlı uzun dönemli izleme verileri bulunmaktadır. Bu çocuklar 7 ay süreyle süt
emmişler ve 1,5 (n=32) ya da 2,5 (n=14) yaşına kadar izlenmişlerdir. Büyüme ve fiziksel ve
psikomotor gelişim değerlendirmeleri, anneleri bakır bir rahim içi araç kullanan, süt emmiş
çocuklara kıyasla herhangi bir farklılık göstermemekteydi. Mevcut veriler temelinde,
DESİRETT laktasyon döneminde dikkatle kullanılabilir. Annesi DESİRETT kullanan ve süt
emen bir bebeğin gelişimi ve büyümesi, dikkatle gözlenmelidir.
Üreme yeteneği/Fertilite
DESİRETT gebeliği engellemekte endikedir. Fertilitenin tekrar sağlanması (ovülasyon) için,
bkz. Bölüm 5.1.
4.7. Araç ve makine kullanımı üzerindeki etkiler
DESİRETT’in araç ve makine kullanma becerileri üzerinde etkisi yoktur ya da etkisi ihmal
edilebilir düzeydedir.
4.8. İstenmeyen etkiler
Klinik araştırmalarda en yaygın bildirilen istenmeyen etki kanama düzensizliğidir. Desogestrel
kullanan kadınların %50 kadarında düzensiz kanamalar bildirilmiştir. Sadece progestogen
içeren diğer tabletlerin tersine desogestrel %100'e yakın oranda ovülasyon inhibisyonuna
neden olduğundan, düzensiz kanama sadece progestogen içeren diğer tabletlere göre daha
yaygındır. Kadınların %20 - %30'unda kanama daha sık görülürken, kadınların diğer bir
%20'lik grubunda daha az sıklıkla ortaya çıkabilir veya hiç görülmeyebilir. Vajinal kanama da
daha uzun sürebilir. Birkaç ay tedaviden sonra kanamaların sıklığı azalma eğilimi gösterir.
Kadına bilgi ve danışmanlık verilmesi ve kanama günlüğü tutulması kadının kanama düzenini
benimsemesine katkıda bulunabilir.
7/11Desogestrel ile yürütülen klinik çalışmalarda en sık bildirilen diğer istenmeyen etkiler (> %2.5)
akne, ruh hali değişiklikleri, meme ağrısı, bulantı ve kilo artışıydı. Aşağıda istenmeyen etkiler
listelenmiştir.
İstenmeyen olaylar aşağıda sistem organ sınıfına (MedDRA*) göre listelenmiştir. Sıklıklar su
şekilde tanımlanmıştır:
Çok yaygın (≥1/10), yaygın (≥ 1/100 ila < 1/10), yaygın olmayan (≥ 1/1000 ila < 1/100),
seyrek (≥ 1/10000 ila < 1/1000), çok seyrek (< 1/10000) ve bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar:
Yaygın olmayan: Vajinal enfeksiyon
Bağışıklık sistemi hastalıkları:
Bilinmiyor: Anjiyoödem ve anafilaksiyi içeren hipersensitivite reaksiyonları
Psikiyatrik hastalıklar:
Yaygın: Duygudurum değişikliği, depresif ruh hali, libido azalması
Sinir sistemi hastalıkları:
Yaygın: Baş ağrısı
Göz hastalıkları:
Yaygın olmayan: Kontakt lens intoleransı
Gastrointestinal hastalıklar:
Yaygın: Bulantı
Yaygın olmayan: Kusma
Deri ve derialtı dokusu hastalıkları:
Yaygın: Akne
Yaygın olmayan: Alopesi
Seyrek: Döküntü, ürtiker, eritema nodozum
Üreme sistemi ve meme hastalıkları:
Yaygın: Meme ağrısı, düzensiz menstrüasyon, amenore
Yaygın olmayan: Dismenore, over kisti
Genel bozukluklar ve uygulama bölgesine ilişkin hastalıklar:
Yaygın olmayan: Yorgunluk
Araştırmalar:
Yaygın: Kilo artışı
* MedDRA versiyon 9.0
DESİRETT kullanımı sırasında meme akıntısı görülebilir. Ender durumlarda ektopik gebelikler
bildirilmiştir (bkz. Bölüm 4.4). Buna ek olarak, herediter anjiyoödemin şiddetlenmesi
gerçekleşebilir (bkz. Bölüm 4.4).
8/11KOK kullanan kadınlarda bir dizi (ciddi) istenmeyen etkiler bildirilmiştir. Bunların arasında
venöz tromboembolik bozukluklar, arteriyel tromboembolik bozukluklar, hormon-bağımlı
tümörler (örn. Karaciğer tümörleri, meme kanseri) ve kloazma bulunmaktadır (bazıları bölüm
4.4’te daha ayrıntılı olarak ele alınmıştır).
Ani kanama ve/veya kontraseptif başarısızlık, başka ilaçların (enzim indükleyiciler) hormonal
kontraseptiflerle etkileşimlerinden kaynaklanabilir (bkz. Bölüm 4.5).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/ risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı sonucunda ciddi, sağlığı tehdit eden bir rapor bulunmamaktadır. Ortaya çıkabilecek
etkiler, bulantı, kusma ve genç kızlarda hafif vajinal kanamadır. Antidotu yoktur ve tedavi
semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için hormonal kontraseptifler
ATC kodu : G03AC09
Etki mekanizması:
Desogestrel tablet, progestogen madde olan desogestrel içeren, sadece bir progestogen hapıdır.
Diğer sadece progestogen hapları gibi, desogestrel tablet en çok süt emzirme döneminde
kullanım için ve östrojen kullanamayan ya da kullanmak istemeyen kadınlar için uygundur.
Klasik sadece progestogen haplarının aksine, desogestrelin kontraseptif etkisi, primer olarak
ovülasyonun inhibisyonu yoluyla elde edilir. Diğer etkileri arasında servikal mukus
viskozitesinde artış bulunmaktadır.
Klinik etkililik ve güvenlilik:
Ovülasyon olayı, ardışık 5 gün süreyle 16 nmol/L düzeyinde progesteron varlığı şeklinde
tanımlanarak, 2 döngü boyunca incelenmiş ve ITT grubunda (kullananlar ve yöntemin
başarısız olduğu olgular) ovülasyon insidansı %1 (1/103) olarak bulunmuştur (%95 güven
aralığı, %0,02-%5,29). Ovülasyon inhibisyonu, kullanılan ilk döngüden itibaren
gerçekleşmiştir. Bu çalışmada desogestrel 2 döngü (aralıksız 56 gün) sonunda kesildiğinde,
ovülasyon ortalama 17 gün sonra gerçekleşmiştir (sınırlar 7-30 gün).
Bir karşılaştırmalı etkinlik araştırmasında (unutulan haplar için en fazla 3 saatlik bir süreye izin
verilmişti), desogestrel için bulunan bütünsel ITT Pearl indeksi 0,4 (%95 güven aralığı 0,09-
1,20) iken, 30 mikrogram levonogestrel için 1,6 (%95 güven aralığı 0,42-3,96) bulunmuştur.
Desogestrel’in Pearl İndeksi, genel KOK kullanıcı popülasyonda KOK’lar için bulunan değer
ile karşılaştırılabilir niteliktedir.
Desogestrel tedavisi östradiol düzeylerinde, erken foliküler fazdaki düzeye karşılık gelecek
şekilde bir azalmaya yol açar. Karbonhidrat metabolizması, lipid metabolizması ve hemostaz
üzerinde klinik olarak anlamlı etkiler gözlenmemiştir.
9/115.2. Farmakokinetik Özellikler
Genel özellikler
Emilim:
Oral desogestrel tablet uygulamasından sonra, desogestrel (DSG) hızla emilir ve etonogestrel
(ENG) şekline dönüştürülür. Kararlı durum koşullarında, doruk serum düzeylerine tablet
alımından 1,8 saat sonra ulaşılır ve ENG’nin mutlak biyoyararlanımı yaklaşık %70’tir.
Dağılım:
ENG, esas olarak albümin ve daha düşük bir derecede SHBG olmak üzere, serum proteinlerine
%95,5-%99 oranında bağlanır.
Biyotransformasyon:
DSG aktif metaboliti olan ENG’ye hidroksilasyon ve dehidrojenasyon yoluyla metabolize olur.
ENG ise öncelikle sitokrom P450 3A (CYP3A) izoenzimi ile metabolize olmakta ve ardından
sülfat ve glukuronid ile konjuge olmaktadır.
Eliminasyon:
ENG yaklaşık 30 saat düzeyinde bir ortalama yarı ömür ile elimine edilir ve tek ya da çoklu
doz uygulamaları arasında farklılık göstermez. Plazmada kararlı durum düzeylerine 4-5 gün
sonrasında ulaşılır. ENG i.v. uygulandıktan sonra serum klerensi, yaklaşık saat basına 10 l’dir.
ENG ve metabolitlerinin, gerek serbest steroid gerekse konjügatlar halinde atılmaları, idrar ve
feçes yoluyla olmaktadır (oran 1.5:1). Laktasyondaki kadınlarda ENG, 0,37-0,55 düzeyinde bir
süt/serum oranıyla süte geçer. Bu veriler ve tahmini 150 ml/kg/gün düzeyinde bir süt alımı
temelinde, bebek tarafından günde kg başına 0,01 – 0,05 mikrogram etonogestrel alınabilir.
Doğrusallık/Doğrusal olmayan durum:
Veri bulunmamaktadır.
Hastalardaki karakteristik özellikler:
Böbrek yetmezliği:
Böbrek hastalığının desogestrelin farmakokinetiği üzerindeki etkisini değerlendiren çalışma
yapılmamıştır.
Karaciğer yetmezliği:
Karaciğer hastalığının desogestrelin farmakokinetiği üzerindeki etkisini değerlendiren çalışma
yapılmamıştır. Ancak, karaciğer yetmezliği olan kadınlarda steroid hormonları zayıf metabolize
ediliyor olabilir.
Etnik gruplar:
Etnik gruplardaki farmakokinetiklerini değerlendiren çalışma yapılmamıştır.
5.3. Klinik öncesi güvenlilik verileri
Toksikolojik çalışmalarda, desogestrelin hormonal özellikleriyle açıklanabilecek olanların
dışında, başka bir etki açığa çıkarılmamıştır.
6. FARMASÖTİK BİLGİLER:
6.1. Yardımcı maddelerin listesi
Laktoz monohidrat (sığır sütünden elde edilen şeker)
Mısır nişastası
Povidon K-30
10/11RRR-alfa-Tokoferol
Sulu kolloidal silika
Soya fasulyesi yağı
Silikon dioksit
Susuz kolloidal silika
Stearik asit
Hipromelloz 2910
Polietilen Glikol
Titanyum dioksit
6.2. Geçimsizlikler
Geçerli değil
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
28 adet film kaplı tablet içeren Alu/PVC/PVDC blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü yönetmeliklerine” uygun olarak imha edilmelidir.
7. RUHSAT SAHİBİ
Exeltis İlaç San. ve Tic. A.Ş.
Kültür Mah. Nisbetiye Cad. No: 56, Akmerkez
B Blok Kat: 6 D: 574 Etiler, Beşiktaş / İstanbul
8. RUHSAT NUMARASI
2016/162
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.03.2016
Ruhsat yenileme tarihi:
10. KÜB’ün YENİLENME TARİHİ
11/11