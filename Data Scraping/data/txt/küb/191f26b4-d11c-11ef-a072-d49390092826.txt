KISA ÜRÜN BİLGİSİ
1. BEŞERİ TIBBİ ÜRÜNÜN ADI
İESETUM® 0.5 g i.m./i.v. enjeksiyonluk çözelti tozu
Steril
2. KALİTATİF VE KANTİTATİF BİLEŞİM
Etkin madde:
Her bir flakonda;
Seftazidim (INN) ....................................500 mg
(582.41 mg Seftazidim pentahidrata eşdeğer)
Yardımcı madde(ler):
Sodyum karbonat ....................................59 mg
Yardımcı maddeler için 6.1.' e bakınız.
3. FARMASÖTİK FORM
Enjeksiyon/infüzyon için toz
Beyaz veya sarımsı beyaz toz
4. KLİNİK ÖZELLİKLER
4.1. Terapötik endikasyonlar
Hassas organizmaların neden olduğu tek ve karma enfeksiyonların tedavisinde kullanılır.
Öncelikle tercih edilecek bir antibiyotik olarak duyarlılık test sonuçları beklenirken tek başına
kullanılabilir.
Aminoglikozid ve diğer pek çok beta-laktam antibiyotiklerle kombine kullanılabilir.
Bacteroides fragilis’ten kuşkulanıldığında anaeroblara karşı etkili bir antibiyotikle birlikte
kullanılabilir.
Endikasyonları;
• Şiddetli enfeksiyonlar: Örneğin; septisemi, bakteriyemi, peritonit, menenjit,
bağışıklığı baskılanmış hastalarda görülen enfeksiyonlar ve yoğun bakım hastalarının
enfeksiyonlarında (örneğin; enfekte yanıklar)
• Kistik fibrozdaki akciğer enfeksiyonunun da dahil olduğu solunum yolları
enfeksiyonları
• Kulak, burun ve boğaz enfeksiyonları
• İdrar yolları enfeksiyonları
• Deri ve yumuşak doku enfeksiyonları
• Gastrointestinal, biliyer ve abdominal enfeksiyonlar
• Kemik ve eklem enfeksiyonları
• Hemodiyaliz ve peritonal diyaliz ve ayakta devamlı peritonal diyaliz (CAPD) ile
ilişkili enfeksiyonlar
1• Profilaksi: Prostat cerrahisi (transüretral rezeksiyon)
4.2. Pozoloji ve uygulama şekli
Pozoloji/uygulama sıklığı ve süresi:
Doz enfeksiyonun şiddetine, duyarlılığa, yerine, tipine ve hastanın yaşı ve böbrek
fonksiyonuna bağlıdır.
• Yetişkinler
2 veya 3’e bölünmüş dozlarda i.v. veya i.m. enjeksiyon şeklinde günde 1-6 g’dır.
Üriner sistem ve az şiddetli enfeksiyonlar:
- Her 12 saatte bir 500 mg veya 1 g.
Çoğu enfeksiyon:
- Her 8 saatte bir 1 g veya her 12 saatte bir 2 g.
Özellikle bağışıklığı baskılanmış, nötropenili hastalar dahil çok şiddetli enfeksiyonlarda:
- Her 8 veya 12 saatte bir 2 g ya da her 12 saatte bir 3 g.
Psödomonal akciğer enfeksiyonu olan fibrokistik yetişkinlerde:
- 3’e bölünmüş dozlarda 100-150 mg/kg/gün.
Böbrek fonksiyonu normal olan yetişkinlerde herhangi bir ters etki görülmeksizin günde 9 g
kullanılmıştır.
Prostat cerrahisinde profilaktik ajan olarak kullanılacaksa, anestezi indüksiyonunda 1 g
verilmelidir. İkinci doz kateterin çıkarılması sırasında uygulanmalıdır.
Uygulama şekli:
İESETUM i.v. veya derin i.m. enjeksiyon yoluyla uygulanmalıdır. Tavsiye edilen i.m.
enjeksiyon yerleri gluteus maksimusun üst çeyreği veya uyluğun lateral bölümüdür.
İESETUM solüsyonları direkt olarak damar içine verilebilir veya hasta parenteral sıvılar
alıyorsa verilen set içine dahil edilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Seftazidim böbreklerle değişmeden atılır. Bu nedenle, böbrek fonsiyonu bozukluğu olan
hastalarda doz azatılmalıdır.
Başlangıç yükleme dozu olarak 1 g verilmelidir. İdame dozları kreatinin klerensine bağlıdır:
2Böbrek yetmezliğinde tavsiye edilen İESETUM idame dozları:
Kreatinin klerensi Yaklaşık serum Tavsiye edilen Doz sıklığı (saat)
(ml/dak.) kreatinin değeri İESETUM birim
(mikromol/l, mg/dl) dozu (g)
>50 <150 Normal doz
(<1.7)
50-31 150-200 1.0 12 saatte bir
(1.7-2.3)
30-16 200-350 1.0 24 saatte bir
(2.3-4.0)
15-6 350-500 0.5 24 saatte bir
(4.0-5.6)
<5 >500 0.5 48 saatte bir
(>5.6)
Şiddetli enfeksiyonu olan hastalarda birim doz %50 artırılmalı veya doz sıklığı artırılmalıdır.
Böyle hastalarda seftazidim serum düzeyleri kontrol edilmeli ve çukur konsantrasyonlar 40
mg/l’yi geçmemelidir.
Çocuklarda kreatinin klerensi vücut yüzeyi alanına ve yağsız vücut kütlesine göre
ayarlanmalıdır.
Hemodiyaliz
Hemodiyaliz sırasında serum yarılanma ömrü 3 ila 5 saat arasında değişir.
Her hemodiyaliz periyodunu takiben yukarıdaki tabloda önerilen idame İESETUM dozu
tekrarlanmalıdır.
Peritonal diyaliz
İESETUM peritonal diyaliz ve devamlı ayakta periton diyalizinde (CAPD) kullanılabilir.
i.v. kullanıma ilaveten İESETUM diyaliz sıvısına katılabilir (2 litre diyaliz sıvısı için 125-250
mg).
Yoğun bakım ünitelerinde, böbrek yetmezliği olan, devamlı arteriyövenöz hemodiyaliz veya
yüksek akışlı hemofiltrasyon uygulanan hastalara 1 g günde tek doz şeklinde veya bölünmüş
olarak verilebilir. Düşük akışlı hemofiltrasyonda böbrek yetmezliğinde tavsiye edilen doz
uygulanır.
Venovenöz hemofiltrasyon ve venovenöz hemodiyaliz uygulanan hastalarda aşağıdaki
tablolarda verilen değerler uygulanmalıdır.
Devamlı venovenöz hemofiltrasyonda İESETUM için doz rehberi:
Rezidüel böbrek Ultrafiltrasyon hızına (ml/dak) göre idame dozua (mg)
fonksiyonu 5 16.7 33.3 50
(kreatinin
klerensi ml/dak)
0 250 250 500 500
5 250 250 500 500
10 250 500 500 750
315 250 500 500 750
20 500 500 500 750
aİdame dozu 12 saatte bir uygulanmalıdır.
Devamlı venovenöz hemodiyaliz sırasında İESETUM için doz rehberi:
Rezidüel böbrek Diyaliz akış hızına göre idame dozua mg:
fonksiyonu (kreatinin 1.0 l/saat 2.0 l/saat
klerensi ml/dak) Ultrafiltrasyon hızı (l/saat) Ultrafiltrasyon hızı (l/saat)
0.5 1.0 2.0 0.5 1.0 2.0
0 500 500 500 500 500 750
5 500 500 750 500 500 750
10 500 500 750 500 750 1000
15 500 750 750 750 750 1000
20 750 750 1000 750 750 1000
aİdame dozu 12 saatte bir uygulanmalıdır.
Pediyatrik popülasyon:
• Bebekler ve çocuklar (2 aylıktan büyük):
2 veya 3’e bölünmüş dozlarda 30-100 mg/kg/gün.
Bağışıklığı bastırılmış veya fibrokistik çocuklardaki enfeksiyonlarda veya menenjitli
çocuklarda 3’e bölünmüş dozlarda günde 150 mg/kg (maksimum 6 g/gün)’a kadar verilebilir.
• Yenidoğanlar (0-2 aylık):
2’ye bölünmüş dozlarda 25-60 mg/kg/gün.
Yenidoğanlarda seftazidimin serum yarılanma ömrü yetişkinlerdekinin 3-4 katı olabilir.
Geriyatrik popülasyon:
Özellikle 80 yaşını aşan yaşlı hastalarda günlük doz 3 g’ı aşmamalıdır.
4.3. Kontrendikasyonlar
• Sefalosporinlere ve beta laktam antibiyotiklerine (penisilin, monobaktam ve
karbapenem) aşırı duyarlılığı olan hastalarda,
• Seftazidim pentahidrata veya ilaç içeriğindeki maddelerin herhangi birine karşı aşırı
duyarlılığı olanlarda kontrendikedir.
4.4. Özel kullanım uyarıları ve önlemleri
Tedaviye başlamadan önce, hastanın hikayesinde seftazidime, sefalosporinlere, penisilin gibi
beta laktam antibiyotiklerine veya diğer ilaçlara karşı aşırı duyarlılığının olup olmadığı
araştırılmalıdır.
Tüm beta-laktam antibakteriyel ajanlarda olduğu gibi, ciddi ve bazen ölümcül aşırı duyarlılık
reaksiyonları bildirilmiştir. Bu nedenle penisilin ve diğer beta laktamlara karşı alerjik
reaksiyon geçirmiş olan hastalarda özel dikkat gösterilmelidir.
Eğer İESETUM’a karşı alerjik reaksiyon görülürse ilaç kesilmelidir. Ciddi aşırı duyarlılık
reaksiyonları epinefrin (adrenalin), hidrokortizon, antihistaminik veya diğer acil ilkyardım
önlemlerini gerektirebilir.
Yüksek dozda sefalosporinlerle amiglikozidler veya etkin diüretikler (örneğin furosemid) gibi
4nefrotoksik ilaçların birlikte verilmesi böbrek fonksiyonlarını ters olarak etkileyebilir. Klinik
tecrübeler bu durumun tavsiye edilen doz seviyelerinde İESETUM ile ilişkili olmasının pek
muhtemel olmadığını göstermiştir. Normal terapötik dozlarda İESETUM’un böbrek
fonksiyonlarını ters olarak etkilediğine dair bir kanıt yoktur.
Seftazidim böbrek yoluyla elimine edildiğinden böbrek fonksiyonunun bozukluk derecesine
göre doz azaltılmalıdır. Böbrek yetmezliği olan hastalarda doz uygun olarak azaltılmadığında
nadiren nörolojik sekel bildirilmiştir (bkz. Bölüm 4.2).
Seftazidim sınırlı antibakteriyel aktivite spektrumuna sahiptir. Patojen kayıt altına
alınmadıysa ve duyarlılığı bilinmiyorsa ya da olası patojenin seftazidim ile tedavi için uygun
olacağına dair yüksek bir şüphe varsa bazı enfeksiyonların tedavisinde tek bir ajan olarak
kullanıma uygun değildir. Bu özellikle bakteremi tedavisi gören hastalar ile bakteri kaynaklı
menenjit, cilt ve yumuşak doku enfeksiyonları ve kemik, eklem enfeksiyonlarında geçerlidir.
Ayrıca, seftazidim birçok Genişlemiş Spektrumlu Beta-Laktam (ESBL)’ya duyarlıdır. Bu
sebeple, seftazidim tedavisi tercih edilirken, ESBL prevalansına sebebiyet veren
organizmaların bilgisi dikkate alınmalıdır.
Seftazidim dahil olmak üzere antibakteriyel ajanlarla birlikte, antibakteriyel ajanın eşlik ettiği
kolitler ve psödomembranöz kolitler raporlanmıştır. Bunların şiddeti hafif belirtilerden hayati
tehlikeye kadar değişebilir. Bu sebeple, seftazidim kullanımı sırasında ya da sonrasında ishal
tanısı konulan hastaların dikkatle incelenmesi önemlidir (bkz. Bölüm 4.8). Seftazidim
tedavisinin kesilmesi ve spesifik Clostridium difficile tedavisinin uygulanması
düşünülmelidir. Peristalsisi engelleyen ilaçlar verilmemelidir.
Diğer geniş spektrumlu antibiyotiklerde olduğu gibi, uzun süreli kullanımı duyarlı olmayan
mikroorganizmaların (örneğin Candida, enterokoklar) çoğalmasına neden olabilir, bu da
tedaviyi kesmeyi veya uygun önlemler almayı gerektirebilir. Hastanın durumunun aralıklarla
gözden geçirilmesi gereklidir.
Diğer geniş sprektrumlu sefalosporinler ve penisilinlerde olduğu gibi, Enterobacter ve
Serratia türlerinin daha önce duyarlı olan bazı suşları İESETUM ile tedavi sırasında direnç
geliştirebilir. Klinik olarak uygun olduğunda, böyle enfeksiyonların tedavisinde periyodik
olarak yapılan duyarlılık testlerinin dikkate alınması gereklidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Yüksek dozda nefrotoksik ilaçlarla birlikte verilmesi böbrek fonksiyonlarını olumsuz olarak
etkileyebilir (bkz. Bölüm 4.4).
Kloramfenikol in vitro olarak seftazidim ve diğer sefalosporinlerle antagonist etkilidir. Bu
bulgunun klinik ilişkisi bilinmemektedir, ancak İESETUM’un kloramfenikol ile birlikte
verilmesi tavsiye edildiğinde antagonizma olasılığı düşünülmelidir.
Diğer antibiyotiklerde olduğu gibi seftazidim bağırsak florasını etkileyebilir, östrojen
reabsorbsiyonunun azalmasına ve kombine oral kontraseptiflerin etkinliğinde azalmaya neden
olur.
Seftazidim idrarda glukoz tayininde kullanılan enzim esaslı testleri bozmaz, fakat bakırı
5indirgeyen metodlarla ilgili testlerle etkileşebilir (Benedict, Fehling, Clinitest).
Seftazidim kreatin için alkalin pikrat testini olumsuz yönde etkilemez.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
İESETUM kombine oral kontraseptiflerin etkinliğinde azalmaya neden olur. Bu nedenle
etkili ve güvenilir bir doğum kontrol yöntemi uygulanmalıdır.
Gebelik dönemi
Hamile kadınlarda seftazidim kullanımına ilişkin sınırlı miktarda veri bulunmaktadır.
Hayvan çalışmaları, gebelik, embriyonal / fetal gelişim, doğum ya da doğum sonrası gelişim
ile ilgili olarak doğrudan ya da dolaylı zararlı etkiler göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
İESETUM, yalnızca yararın riskten ağır basması durumunda hamile kadınlarda reçete
edilmelidir.
Laktasyon dönemi
Seftazidim anne sütüyle küçük miktarlarda atılır, bu yüzden emzirme dönemlerinde dikkatli
kullanılmalıdır.
Üreme yeteneği / Fertilite
İESETUM’un üreme yeteneği ve fertilite üzerindeki etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkilere ilişkin herhangi bir açıklama
yapılmamıştır. Ancak araç kullanma becerisini etkileyen istenmeyen etkiler (örneğin baş
dönmesi) görülebilir (bkz. Bölüm 4.8).
4.8. İstenmeyen etkiler
En yaygın yan etkiler eozinofili, trombositoz, flebit veya intravenöz uygulama ile
tromboflebit, ishal, karaciğer enzimlerinde geçici artışlar, makülopapüler veya urtikaryal
döküntü, kas içi enjeksiyon ardından ağrı ve / veya iltihaplanma ve pozitif Coomb's testtir.
Geniş klinik çalışmalardan elde edilen veriler, çok yaygın ve yaygın olmayan istenmeyen
etkilerin sıklığını belirlemek için kullanılır. Diğer tüm istenmeyen etkiler için tayin edilen
sıklıklar, büyük oranda pazarlama sonrası verilerden faydalanılarak belirlenmiştir ve gerçek
sıklıktan çok bildirme oranına bağlıdır.
6İstenmeyen etkilerin sıklık gruplandırması şu şekildedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın olmayan: Kandidiazis (vajinit ve oral pamukçuk dahil)
Kan ve lenf sistemi hastalıkları
Yaygın : Eozinofili ve trombositoz
Yaygın olmayan: Lökopeni, nötropeni ve trombositopeni
Çok seyrek: Lenfositoz, hemolitik anemi ve agranülositoz
Bağışıklık sistemi hastalıkları
Çok seyrek: Anafilaksi (bronkospazm ve/veya hipotansiyon dahil)
Sinir sistemi hastalıkları
Yaygın olmayan: Baş ağrısı ve baş dönmesi
Çok seyrek: Parestezi
Böbrek bozukluğu olan ve İESETUM dozu uygun olarak azaltılmamış hastalarda titreme,
miyokloni, konvülsiyonlar, ensefalopati ve koma dahil nörolojik sekel bildirilmiştir.
Vasküler hastalıklar
Yaygın: Flebit veya i.v. uygulamayı takiben tromboflebit
Gastrointestinal hastalıklar
Yaygın: Diyare
Yaygın olmayan: Antibakteriyel ajanla ilişkili ishal ve kolit (bkz. Bölüm 4.4.), karın ağrısı,
mide bulantısı, kusma
Çok seyrek: Ağızda kötü tat hissi
Diğer sefalosporinlerde olduğu gibi, kolit Clostridium difficile’ye bağlı olabilir ve
psödomembranöz kolit görülebilir.
Hepatobiliyer hastalıklar
Yaygın: Karaciğer enzimlerinin biri veya daha fazlasında, ALT (SGPT), AST (SOGT), LDH,
GGT ve alkalin fosfatazda geçici artış
Çok seyrek: Sarılık
Deri ve derialtı doku hastalıkları
Yaygın: Makulopapüler veya ürtikeriyal döküntü
Yaygın olmayan: Kaşıntı
Çok seyrek: Anjiyoödem, eritema multiforme, Stevens-Johnson sendromu ve toksik
epidermal nekroliz, eozinofili ve sistemik semptomların eşlik ettiği ilaç reaksiyonu (DRESS)
Böbrek ve idrar yolu hastalıkları
Yaygın olmayan: Kanda üre, kanda üre nitrojeni ve / veya serum keratininin geçici
yükselmeleri
7Çok seyrek: İnterstisyel nefrit, akut böbrek yetmezliği
Genel bozukluklar ve uygulama bölgesine ilişkin hastalıklar
Yaygın: i.m. enjeksiyon sonrası ağrı ve/veya enflamasyon
Yaygın olmayan: Ateş
Laboratuvar testleri
Yaygın: Pozitif Coombs testi
Hastaların %5’inde pozitif Coombs testi gelişebilir ve bu kanın ‘cross-matching’ini
etkileyebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozaj ensefalopati, konvülsiyonlar ve komayı içeren nörolojik sekellere yol açabilir.
Seftazidim serum düzeyleri hemodiyaliz veya peritoneal diyaliz ile azaltılabilir.
Böbrek yetmezliği olan hastalarda doz uygun şekilde azaltılmazsa, aşırı doz belirtileri ortaya
çıkabilir (bkz. Bölüm 4.2 ve 4.4).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer beta laktam antibakteriyeller, üçüncü kuşak sefalosporinler
ATC kodu: J01DD02
Etki mekanizması:
Seftazidim, penisilin bağlayıcı proteinlere (PBP'ler) bağlanmayı takiben bakteriyel hücre
duvarı sentezini inhibe eder. Bu, bakteriyel hücre lizisine ve ölümüne yol açan hücre duvarı
(peptidoglikan) biyosentezinin kesintiye uğramasına neden olur.
Farmakokinetik / Farmakodinamik ilişkisi
Sefalosporinler için, in vivo etkililik etkinlik ile ilişkili en önemli farmakokinetik
farmakodinamik indeks korelasyonu ile bağımsız hedef türler için (yani % T> MIK)
bağlanmamış konsantrasyonun minimum inhibitör konsantrasyonunun (MIK) üzerinde
kaldığı doz aralığı yüzdesi olduğu gösterilmiştir.
Direnç mekanizması
Seftazidime bakteriyel direnç, aşağıdaki mekanizmalardan bir veya daha fazlasına bağlı
olabilir:
• Beta-laktamazlarla hidroliz. Seftazidim, belirli aerobik Gram-negatif bakteri türlerinde
indüklenebilen veya istikrarlı bir şekilde baskılanabilen SHV ailesi ESBL'ler ve
AmpC enzimleri dahil olmak üzere genişletilmiş spektrumlu beta-laktamazlar
8(ESBL'ler) tarafından verimli bir şekilde hidrolize edilebilir
• Seftazidim için penisilin bağlayıcı proteinlerin afinitesinin azalması.
• Gram-negatif organizmalarda seftazidimin penisilin bağlayıcı proteinlere erişimini
kısıtlayan dış zar geçirmzeliği
• Bakteri akış pompaları
Sınır değerleri
Avrupa Antimikrobiyal Duyarlılık Testi Komitesi (EUCAST) tarafından belirlenen minimum
inhibitör konsantrasyon (MIC) sınır değerleri aşağıdaki gibidir:
Organizma Sınır değerleri (mg/L)
Duyarlı Orta Dirençli
Enterobacteriaceae ≤1 2-4 >4
Pseudomonas ≤81 - >8
aeruginosa
Tür dışı ilişkili sınır ≤4 8 >8
değerleri2
1Sınır değerler, yüksek doz terapiyle ilgilidir (2 g x 3).
2Tür dışı ilişkili sınır değerleri temel olarak farmakokinetik / farmakodinamik verilerine
dayalı olarak belirlenmiştir ve belirli türlerin MIK dağılımlarından bağımsızdır. Yalnızca
tabloda veya dipnotlarda belirtilmeyen türler için kullanım içindir.
Mikrobiyolojik Duyarlılık
Edinilmiş direncin yaygınlığı coğrafi olarak ve zamanla değişebilir ve özellikle şiddetli
enfeksiyonları tedavi ederken dirençle ilgili yerel bilgi istenir. Seftazidimin en azından bazı
enfeksiyon türlerinde kullanımının yerel tekrarlama sıklığının şüpheli olduğu durumlarda,
gerektiğinde, uzman tavsiyesi alınmalıdır.
Yaygın olarak duyarlı türler
Gram-pozitif aeroblar:
Streptococcus pyogenes
Streptococcus agalactiae
Gram-negatif aeroblar:
Citrobacter koseri
Haemophilus influenzae
Moraxella catarrhalis
Neisseria menigitidis
Pasteurella multocida
Proteus mirabilis
Proteus türleri (diğer)
Providencia türleri
Edinilmiş direncin sorun olabileceği türler
9Gram-negatif aeroblar:
Acinetobacter baumannii+
Burkholderia cepacia
Citrobacter freundii
Enterobacter aerogenes
Enterobacter cloacae
Escherichia coli
Klebsiella pneumoniae
Klebsiella türleri (diğer)
Pseudomonas aeruginosa
Serratia türleri
Morganella morganii
Gram-pozitif aeroblar:
Staphylococcus aureus*
Staphylococcus pneumoniae**
Viridans group streptococcus
Gram-pozitif anaeroblar:
Clostridium perfringens
Peptostreptococcus türleri
Gram-negatif anaeroblar:
Fusobacterium türleri
Doğası gereği dirençli organizmalar
Gram-pozitif aeroblar:
Enterococcus faecalis ve Enterococcus faecium dahil Enterococcus türleri
Listeria türleri
Gram-pozitif anaeroblar:
Clostridium difficile
Gram-negatif anaeroblar:
Bacteroides türleri (birçok Bacteroides fragilis türü dirençlidir).
Diğerleri:
Klamidya türleri
Mycoplasma türleri
Legionella türleri
* Metisiline duyarlı olan S. aureus'un seftazidime doğal olarak düşük duyarlılığa sahip olduğu
düşünülmektedir. Tüm metisiline dirençli S.Aureus seftazidime dirençlidir.
** Orta derecede duyarlılık gösteren veya penisiline dirençli olan S.pneumoniae'nin
seftazidime karşı en azından azalmış duyarlılık göstermesi beklenebilir.
+ Avrupa içindeki alanlar, ülkeler ve bölgelerde bir veya daha fazla hastada yüksek direnç
oranları gözlenmiştir.
105.2. Farmakokinetik özellikler
Genel özellikler
Emilim: 500 mg ve 1 g seftazidimin kas içi uygulamasından hemen sonra sırasıyla 18 ve 37
mg/l pik plazma seviyelerine ulaşılır. 500 mg, 1 g veya 2 g’ın i.v. bolus olarak uygulanmasını
takiben serum düzeyleri 5 dakika sonra sırasıyla 46, 87 ve 170 mg/l’dir. Seftazidim kinetiği,
intravenöz veya intramüsküler dozlamayı takiben 0.5 ile 2 g doz aralığında doğrusaldır.
Dağılım: i.m. ve i.v. uygulamayı takiben 8-12 saat sonra bile serumda terapötik olarak etkili
konsantrasyonlarda bulunur. Serum proteinlerine bağlanma %10 civarındadır. Seftazidim,
genel patojenler için MİK değerinden fazla konsantrasyonlarda kemik, kalp gibi dokulara,
safraya, balgama, aköz hümöre, sinoviyal, plevral ve peritonal sıvılara ulaşabilir. Seftazidim
hızla plasentayı geçer ve anne sütü ile atılır. Seftazidim enflamasyonun olmadığı durumlarda
kan beyin bariyerinden az miktarda geçer ve BOS’ta düşük konsantrasyonlarda bulunur.
Ancak meninksler iltihaplı olduğunda, BOS’ta 4-20 mg/l veya daha yüksek terapötik
düzeylere ulaşır.
Biyotransformasyon:
Seftazidim vücutta metabolize olmaz.
Eliminasyon:
Parenteral uygulama, yaklaşık 2 saatlik yarı ömür sonrası düşüş gösteren, yüksek ve uzun
süreli serum düzeyleri oluşturur. Glomerüler filtrasyon ile 24 saatte verilen dozun %80-90’ı
değişmemiş aktif şekilde idrarla atılır. %1’den daha azının safra ile atılması, bağırsağa giren
miktarı kısıtlar.
Doğrusallık/Doğrusal Olmayan Durum:
Veri bulunmamaktadır.
Hastalardaki karakteristik özellikler
Böbrek fonksiyon bozukluğu olan hastalarda seftazidim eliminasyonu azaldığından doz
azaltılmalıdır (bkz. Bölüm 4.2 ve 4.4).
Böbrek fonksiyonunun bozulmaması koşuluyla, 5 gün boyunca her 8 saatte bir 2 g intravenöz
uygulanan kişilerde, hafif ila orta şiddetli karaciğer fonksiyon bozukluğunun seftazidim
farmakokinetiği üzerinde hiçbir etkisi olmamıştır (bkz. Bölüm 4.2).
Yaşlı hastalarda gözlenen azalmış klirens, esas olarak seftazidimin böbrek klirensindeki yaşla
ilişkili azalmaya bağlıdır. Ortalama eliminasyon yarı ömrü, 80 yaşında veya daha büyük yaşlı
hastalarda 2 g IV bolus enjeksiyonlarının tek veya 7 gün tekrarlanan BID dozunu takiben 3.5
ila 4 saat arasında değişmiştir.
Seftazidimin yarılanma ömrü, 25 ila 30 mg/kg'lık dozlardan sonra preterm ve term
yenidoğanlarda 4,5 ila 7,5 saat uzar. Bununla birlikte, 2 aylık olduğunda yarı ömür yetişkinler
için aralık dahilindedir.
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, üreme toksisitesi
çalışmalarına göre klinik olmayan veriler insanlar için özel bir tehlike ortaya koymamaktadır.
Seftazidim ile karsinojenite çalışmaları yapılmamıştır.
116. FARMASÖTİK ÖZELLİKLER
6.1. Yardımcı maddelerin listesi
Sodyum karbonat (steril)
Enjeksiyonluk su
6.2. Geçimsizlikler
İESETUM, sodyum bikarbonat enjektabl içinde diğer i.v. sıvılarla olduğundan daha az
stabildir. Bu yüzden seyreltici olarak tavsiye edilmez. İESETUM ve aminoglikozidler aynı
set veya şırınga içinde karıştırılmamalıdır. İESETUM solüsyonuna vankomisin ilave
edildiğinde çökelti oluştuğu bildirilmiştir. Bu açıdan bu iki ajanın verilmesi arasında
kullanılan set ve intravenöz sistem temizlenmelidir.
6.3. Raf ömrü
36 ay.
6.4. Saklamaya yönelik özel uyarılar
25°C altındaki oda sıcaklığında saklayınız. Işıktan koruyunuz.
İESETUM, rekonstitüye edildikten hemen kullanılmayacaksa buzdolabında 24 saat süre ile
saklanabilir. Ancak rekonstitüye edildikten sonra bekletilmeden kullanılması tercih
edilmelidir.
6.5. Ambalajın niteliği ve içeriği
500 mg seftazidim içeren 1 flakonluk kutularda, 5 ml’lik enjeksiyonluk su içeren 1 adet eritici
ampul ile satılır.
6.6. Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
İESETUM, yaygın olarak kullanılan i.v. sıvıların çoğu ile geçimlidir. Ancak sodyum
bikarbonat enjeksiyon seyreltici olarak tavsiye edilmemektedir (bkz. Geçimsizlikler).
İESETUM flakonlar düşük basınçlıdır. Ürün sulandırıldığında karbondioksit açığa çıkar ve
pozitif basınç oluşur. Sulandırılan solüsyon içinde küçük karbondioksit kabarcıkları göz ardı
edilebilir.
Flakon boyutu İlave edilecek seyreltici Yaklaşık konsantrasyon
miktarı (ml) (mg/ml)
500 mg İntramüsküler 1.5 ml 260
İntravenöz 5 ml 90
1 g İntramüsküler 3 ml 260
İntravenöz bolus 10 ml 90
İntravenöz infüzyon 50 ml # 20
2 g İntravenöz bolus 10 ml 170
İntravenöz infüzyon 50 ml # 40
# NOT: Toplanan iki aşamalı olmalıdır (bkz. metin)
12Solüsyon rengi; konsantrasyona, seyrelticiye ve saklama koşullarına bağlı olarak açık sarıdan
amber rengine doğru değişir. Önerilen koşullar içinde, ilacın aktivitesi bu tür renk
değişimlerinden ters olarak etkilenmez.
Seftazidim 1 mg/ml – 40 mg/ml konsantrasyonlarında aşağıdaki çözeltilerle geçimlidir:
%0.9 Sodyum klorür enjektabl
M/6 Sodyum laktat enjektabl
Sodyum laktat enjektabl bileşimi (Hartmann çözeltisi)
%5 Dekstroz enjektabl
%0.225 Sodyum klorür ve %5 Dekstroz enjektabl
%0.45 Sodyum klorür ve %5 Dekstroz enjektabl
%0.9 Sodyum klorür ve %5 Dekstroz enjektabl
%0.18 Sodyum klorür ve %4 Dekstroz enjektabl
%10 Dekstroz enjektabl
%0.9 Sodyum klorür enjektabl içinde, %10 oranında Dekstran 40 enjektabl
%5 Dekstroz enjektabl içinde, %10 oranında Dekstran 40 enjektabl
%0.9 Sodyum klorür enjektabl içinde, %6 oranında Dekstran 70 enjektabl
%5 Dekstroz enjektabl içinde, %6 oranında Dekstran 70 enjektabl
Seftazidim 0.05 mg/ml ve 0.25 mg/ml konsantrasyonlarında intraperitonal diyaliz sıvısı
(Laktat) ile geçimlidir.
İESETUM, i.m. kullanım için %0.5 veya %1 Lidokain hidroklorür içinde sulandırılabilir.
4 mg/ml seftazidim çözeltisi aşağıdaki çözeltilerle karıştırıldığında her iki etken madde de
aktivitelerini muhafaza ederler:
%0.9 Sodyum klorür enjektabl veya %5 Dekstroz enjektabl içinde 1 mg/ml hidrokortizon
(hidrokortizon sodyum fosfat)
%0.9 Sodyum klorür enjektabl içinde 3 mg/ml sefuroksim (sefuroksim sodyum)
%0.9 Sodyum klorür enjektabl içinde 4 mg/ml kloksasilin (kloksasilin sodyum)
%0.9 Sodyum klorür enjektabl içinde 10 IU/ml veya 50 IU/ml heparin
%0.9 Sodyum klorür enjektabl içinde 10 mEq/l veya 40 mEq/l potasyum klorür
500 mg İESETUM içeriği 1.5 ml enjeksiyonluk su ile karıştırılır, metronidazol enjektabl (100
ml’de 500 mg) içine eklenebilir ve her ikisi de aktivitesini muhafaza eder.
i.m. veya i.v. bolus enjeksiyon için solüsyon hazırlama talimatı
1. Şırınga iğnesini flakon kapağından içeri sokup tavsiye edilen miktar kadar çözücü
sıvıyı ekleyiniz. Vakum, çözücü girişine yardımcı olacaktır. İğneyi geri çekiniz.
2. Çözünmesi için sallayınız, karbondioksit açığa çıkacak ve berrak çözelti 1 – 2 dakika
içerisinde elde edilecetir.
3. Flakonu ters çeviriniz, pistonunu sonuna kadar itilmiş şırınganın iğnesini batırıp
çözeltinin içine sokunuz ve çözeltinin tamamını şırıngaya çekiniz (flakondaki basınç
çekmeye yardımcı olacaktır). İğnenin ucunun çözelti içinde kaldığından emin olunuz.
Küçük karbondioksit kabarcıkları gözardı edilebilir.
7. RUHSAT SAHİBİ
İ.E. Ulagay İlaç Sanayii Türk A.Ş.
13Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
186/73
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 03.03.1998
Ruhsat yenileme tarihi: 03.01.2005
10. KÜB'ÜN YENİLENME TARİHİ
14