KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPIRIVA® 18 mcg İnhalasyon İçin Toz İçeren Kapsül
2. KALİTATİF VE KANTİTATİF BİLEŞİM
Etkin madde:
Her inhalasyon tozu kapsülü, 18 mikrogram tiotropium’a eşdeğer, 22.5 mikrogram tiotropium
bromür monohidrat içerir.
Verilen doz (Handihaler cihazının ağızlık parçasından çıkan her bir doz) 10 mikrogram
tiotropiumdur.
Yardımcı madde:
Her kapsül 5.5 mg laktoz monohidrat (inek sütünden elde edilmiş süt proteini içerir)
içermektedir.
Kapsül kabuğu jelatin (sığır-domuz türevi kombinasyonu) içermektedir.
Yardımcı maddeler için Bölüm 6.1’e bakınız.
3. FARMASÖTİK FORM
İnhalasyon tozu, sert kapsül
Beyaz ya da sarımsı beyaz toz içeren, üzerinde TI 01 kodu ve şirket logosu basılı, açık yeşil sert
kapsüller.
4. KLİNİK ÖZELLİKLER
4.1 Terapötik endikasyonlar
Tiotropium bromür, orta ve ağır KOAH (kronik obstrüktif akciğer hastalığı) olgularında düzenli
kullanıldığında atak sıklığını azaltmakta, semptomları ve yaşam kalitesini düzeltebilmekte, ancak
uzun dönemdeki FEV düşüşünü değiştirmemektedir.
1
4.2 Pozoloji ve uygulama şekli
Bu ilaç sadece inhalasyon yolu ile kullanılmalıdır.
Erişkinler
Pozoloji ve uygulama sıklığı:
SPIRIVA’nın önerilen dozu, günde bir kez bir kapsül içeriğinin inhale edilmesidir.
Önerilen dozdan daha fazla ilaç kullanılmamalıdır.
Uygulama şekli:
İnhalasyon her gün, günün aynı saatinde, sadece HandiHaler® inhalasyon cihazı kullanılarak
yapılmalıdır. Kapsüller ağızdan alınmaz.
1 / 17SPIRIVA kapsül yutulmamalıdır.
Bu ilacın doğru şekilde kullanımını sağlamak için hasta, doktor veya diğer sağlık çalışanlarınca,
bu inhaleri nasıl kullanması gerektiği konusunda eğitilmelidir.
HandiHaler kullanım talimatları:
SPIRIVA’yı kullanırken, doktorunuzun talimatlarını dikkatle izlemeyi
unutmayınız. HandiHaler cihazı, SPIRIVA kapsüllerinin inhalasyonu için
özel olarak tasarlanmış bir inhalasyon cihazıdır. Başka hiçbir ilacı almak
için kullanılmamalıdır. HandiHaler cihazınızı 1 yıla kadar süreyle
kullanabilirsiniz.
Handihaler cihazının parçaları:
1. Toz başlığı
2. Ağızlık parçası
3. Hazne tabanı
4. Delme düğmesi (yeşil renkte)
5. Merkezi hazne
1. Toz başlığını serbestlemek için, delme düğmesini iyice bastırıp
bırakınız.
2. Toz başlığını yukarı doğru çekerek tamamen açınız.
Daha sonra ağızlık parçasını yukarıya doğru çekerek açınız.
3. Blister ambalajından bir SPIRIVA kapsül çıkarınız (kullanımdan
hemen önce çıkarılmalıdır; Bkz. Blisterin kullanımı) ve şekilde
gösterildiği gibi merkezi hazneye yerleştiriniz. Kapsülün hazneye hangi
yönde yerleştirildiği önemli değildir.
2 / 174. Ağızlık parçasını bir "klik" sesi duyuncaya değin sıkıca kapatınız. Toz
başlığını açık bırakınız.
5. HandiHaler cihazını ağızlık parçası yukarıda olacak şekilde tutunuz ve
delme düğmesini sadece tek bir hareketle iyice bastırarak bırakınız.
Böylece kapsülde delikler açılacak ve nefes aldığınızda ilacın
salıverilmesini sağlayacaktır.
6. Nefesinizi tam olarak veriniz.
Önemli: Lütfen hiçbir zaman ağızlık parçasına doğru nefes vermeyiniz.
7. HandiHaler cihazını ağzınıza kadar kaldırınız ve dudaklarınızı ağızlık
parçasının çevresinde sıkıca kapayınız. Başınızı dik bir şekilde tutarak,
yavaş ve derin bir nefes alınız; nefes alma hızınızı, kapsülün titreştiğini
duyacak ya da hissedecek şekilde ayarlayınız.
Akciğerleriniz doluncaya kadar nefes alınız; nefesinizi sizi zorlamayacak
bir süreyle tutunuz ve bu esnada HandiHaler cihazını ağzınızdan çıkarınız.
Şimdi normal nefes alıp vermeye başlayabilirsiniz.
Basamak 6 ve 7'yi bir kez daha tekrarlayınız, bu kapsülün tamamen
boşalmasını sağlayacaktır.
8. Ağızlık parçasını yeniden açınız. Cihazı çevirerek kullanılmış kapsülü
çıkarınız ve atınız.
Ağızlık parçasını ve toz başlığını kapatınız ve HandiHaler cihazınızı
yerine kaldırınız.
3 / 17HandiHaler cihazının temizliği
HandiHaler cihazınızı ayda bir kez temizleyiniz. Toz başlığını
ve ağızlık parçasını açınız. Sonra, delme düğmesini yukarı
kaldırarak hazne tabanını açınız. Toz kalıntılarını tamamen
temizlemek için cihazın tümünü ılık suyla yıkayınız. Fazla suyu
bir kağıt havlu üstüne akıtınız ve havada kuruması için, toz
başlığı, ağızlık parçası ve hazne tabanını açık olarak bırakınız.
Havayla kuruma 24 saat süreceği için cihazınızı kullandıktan
hemen sonra temizleyiniz, böylece bir sonraki doz zamanında
cihazınız hazır olacaktır. Gerekirse, ağızlık parçasının dış kısmı,
ıslak olmayan nemli bir bezle silinebilir.
Blister kullanımı
A. Blister şeritlerini, perfore (delikli) çizgi üzerinden kopararak ayırınız.
B. Kullanımdan hemen önce, blisterin alt tarafındaki folyoyu, işaretli
yerinden tutunuz ve kapsülün tamamı görününceye, yani “DUR” işaretine
kadar açınız.
Eğer yanlışlıkla ikinci bir kapsül hava ile temas ederse, bu kapsülün
atılması gerekir.
C. Kapsülü çıkarınız.
Kapsüller aşırı sıcaklıklara maruz bırakılmamalıdır.
SPIRIVA kapsülleri az miktarda toz içermektedir, bu nedenle kapsüller yalnızca kısmen doludur.
4 / 17Özel popülasyonlara ilişkin ek bilgiler:
Böbrek yetmezliği:
Böbrekleri bozuk olan hastalar SPIRIVA’yı önerilen dozlarda kullanabilirler. Orta ila şiddetli
böbrek yetmezliği olan hastalarda (kreatinin klerensi ≤50 ml/dk) SPIRIVA kullanımı yakından
izlenmelidir (bkz. bölüm 4.4 ve bölüm 5.2).
Karaciğer yetmezliği:
Karaciğerleri bozuk olan hastalar SPIRIVA’yı önerilen dozlarda kullanabilirler (bkz. bölüm 5.2).
Pediyatrik popülasyon:
18 yaşından küçük hasta grubunda KOAH durumunda SPIRIVA’nın kullanım alanı yoktur.
SPIRIVA’nın kistik fibrozda, çocuklar ve adolesanlardaki güvenliliği ve etkililiği
belirlenmemiştir. Bu konuda veri yoktur.
Geriyatrik popülasyon:
Yaşlı hastalar SPIRIVA’yı önerilen dozlarda kullanabilirler.
4.3 Kontrendikasyonlar
SPIRIVA, tiotropium bromüre, atropin veya türevlerine, örn. ipratropium ya da oksitropium veya
bu ilacın bileşenlerinden herhangi birine karşı aşırı duyarlılık öyküsü olan hastalarda
kontrendikedir (bkz. bölüm 2 ve bölüm 6.1; Yardımcı maddeler).
4.4 Özel kullanım uyarıları ve önlemleri
SPIRIVA, günde bir kez kullanılan bir idame tedavisi bronkodilatörüdür, akut bronkospazm
epizotlarının başlangıç tedavisinde, yani kurtarma tedavisi şeklinde kullanılmamalıdır.
SPIRIVA uygulamasından sonra ani aşırı duyarlılık reaksiyonları oluşabilir.
Diğer antikolinerjik ilaçlarla olduğu gibi, SPIRIVA dar-açılı glokomu kötüleştirebileceğinden,
prostat hiperplazisi ya da mesane boynu obstrüksiyonu bulunan hastalarda idrar güçlüğü
oluşturabileceğinden bu hastalarda dikkatle kullanılmalıdır.
İnhalasyon yoluyla alınan ilaçlar, inhalasyonun indüklediği bronkospazma neden olabilirler.
Yeni (<6 ay) miyokard enfarktüsü geçiren hastalarda; stabil olmayan veya yaşamı tehdit edici
veya girişim gerektiren veya son 1 yıl içinde tedavisinde değişiklik yapılmış kardiyak aritmi
durumlarında; son 1 yıl içinde kalp yetmezliği nedeniyle (NYHA Sınıf III veya IV) hastaneye
yatırılan hastalarda dikkatli kullanılmalıdır. Bu hastalar klinik çalışmalara dahil edilmemiştir ve
bu koşullar antikolinerjik etki mekanizmasından etkilenebilir.
5 / 17Renal fonksiyonlardaki azalmaya bağlı olarak plazma konsantrasyonu arttığı için, orta ile şiddetli
böbrek yetmezliği olan hastalarda (kreatinin klerensi ≤ 50 mL/dk) SPIRIVA, sadece beklenen
yararlar potansiyel risklere göre daha üstünse kullanılmalıdır. Şiddetli böbrek yetmezliği olan
hastalarda uzun süreli deneyim yoktur (bkz. bölüm 5.2).
Hastalara, SPIRIVA’nın doğru bir şekilde nasıl kullanılacağı öğretilmelidir. Hastalara tozun
göze kaçmaması için dikkatli olmaları öğütlenmelidir. Bu ilacın göze kaçması durumunda, dar-
açılı glokomunun ortaya çıkabileceği veya kötüye gidebileceği, konjonktivada konjesyon veya
korneada ödem sonucunda gelişen göz kızarmasıyla birlikte gözde ağrı veya rahatsızlık hissi,
geçici bulanık görme, haleler veya renkli görüntüler görme, akut dar açılı glokom belirtileri
olabileceği konusunda hasta bilgilendirilmelidir. Bu semptomların herhangi bir kombinasyonu
gelişirse, hasta ilacı kesmeli ve hemen bir uzman hekime başvurmalıdır. Miyotik göz
damlalarının, etkili bir tedavi sağlamadıkları kabul edilmektedir.
Antikolinerjik ilaçlarla gözlenen ağız kuruluğu uzun dönemde diş çürüklerine yol açabilir.
SPIRIVA günde bir defadan daha sık kullanılmamalıdır (bkz. bölüm 4.9).
SPIRIVA kapsülleri yalnızca HandiHaler cihazı ile kullanılmalıdır.
SPIRIVA, kapsül başına 5.5 mg laktoz monohidrat içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Düzenli ilaç etkileşimi çalışmaları yürütülmemiş olmakla birlikte, tiotropium bromür inhalasyon
tozu, KOAH tedavisinde yaygın olarak kullanılan diğer ilaçlar ile beraber, ilaç etkileşimine
yönelik klinik bulgular görülmeksizin kullanılmıştır. Sempatomimetik bronkodilatatörler,
metilksantinler, oral ve inhale steroidler, bu ilaçlar arasındadır.
Uzun etkili beta agonistlerin veya inhale kortikosteroidlerin tiotropium maruziyetini
değiştirmediği bulunmuştur.
SPIRIVA’nın diğer antikolinerjik içeren ilaçlarla birlikte uygulanması henüz çalışılmamıştır ve
bu nedenle önerilmemektedir.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
6 / 174.6 Gebelik ve laktasyon
Genel tavsiye: Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon): Çocuk
doğurma potansiyeli bulunan kadınlar, tedavi süresince tıbben etkili olduğu kabul edilen doğum
kontrol yöntemleri kullanmalıdır.
Gebelik dönemi: Gebe kadınlarda kullanımına ilişkin yeterli ve iyi kontrollü çalışmalara
dayanan veri mevcut değildir. Hayvanlar çalışmaları, klinik olarak ilgili dozlarda üreme
toksisitesi açısından direkt veya indirekt zararlı etkilere işaret etmemiştir (Bkz. 5.3). İnsanlara
yönelik potansiyel risk bilinmemektedir. SPIRIVA, olası yararlar fetüs üzerindeki olası riske
üstün olmadıkça, gebelik döneminde kullanılmamalıdır.
Laktasyon dönemi: Tiotropium bromürün insanlarda süte geçip geçmediği bilinmemektedir.
Laktasyondaki kemirgenlerde yapılan çalışmalarda, az miktarda tiotropiumun süte geçtiği
belirlenmiştir. Bununla birlikte, SPIRIVA emziren annelerde önerilmez. Tiotropium bromür
uzun etkili bir maddedir. Emzirmenin kesilip kesilmeyeceği veya SPIRIVA tedavisine devam
edilip edilmeyeceği kararı, emmenin bebeğe olan yararları ve SPIRIVA tedavisinin anneye
yararları birlikte değerlendirilerek verilmelidir.
Üreme yeteneği/Fertilite: Tiotropium için fertilite ile ilgili klinik veri yoktur. Tiotropium ile
yürütülen bir klinik dışı çalışmada, fertilite açısından, herhangi bir advers reaksiyon
görülmemiştir (bkz. bölüm 5.3). Tavşanlar ve sıçanlardaki üreme çalışmalarında gebelik,
embriyo/fetal gelişim, doğum ve doğum sonrası gelişime yönelik zararlı etkiler, yalnızca anne
için toksik olan doz düzeylerinde gösterilebilmiştir.
4.7 Araç ve makine kullanımı üzerindeki etkiler
Araç ve makine kullanma becerileri üzerindeki etkilerine yönelik bir çalışma yapılmamıştır. Baş
dönmesi, bulanık görme veya baş ağrısı olaylarının ortaya çıkması, araç ve makine kullanma
becerilerini etkileyebilir.
4.8 İstenmeyen etkiler
Güvenlilik profili özeti
Listelenmiş olan istenmeyen etkilerin çoğu, SPIRIVA'nın antikolinerjik özelliklerine
bağlanabilir.
Advers reaksiyonların tablolu özeti
Aşağıda listelenen advers ilaç reaksiyonları için belirlenen sıklıklar, dört hafta ile dört yıl
arasında değişen tedavi dönemlerini kapsayan 28 plasebo kontrollü klinik araştırmaya ait
havuzun tiotropium grubunda (9,647 hasta) gözlenen advers reaksiyonların ham (crude) insidans
oranlarına (yani, tiotropiuma atfedilen olaylar) dayanmaktadır.
Aşağıdaki listede belirtilen istenmeyen etkilerin sıklık oranları şöyle tanımlanır:
7 / 17Çok yaygın ≥ 1/10; yaygın ≥ 1/100 ilâ < 1/10; yaygın olmayan ≥ 1/1.000 ilâ < 1/100; seyrek ≥
1/10.000 ilâ < 1/1.000; Çok seyrek < 1/10.000; Bilinmiyor (eldeki verilerden hareketle tahmin
edilemiyor).
Metabolizma ve beslenme hastalıkları
Bilinmiyor: Dehidratasyon
Sinir sistemi hastalıkları
Yaygın olmayan: Baş dönmesi, baş ağrısı, tat alma bozuklukları
Seyrek: Uykusuzluk
Göz hastalıkları
Yaygın olmayan: Bulanık görme
Seyrek: Glokom, göz içi basıncında artış
Kardiyak hastalıklar
Yaygın olmayan: Atriyal fibrilasyon
Seyrek: Supraventriküler taşikardi, taşikardi, palpitasyonlar
Solunum, göğüs bozuklukları ve mediyastinal hastalıklar
Yaygın olmayan: Farenjit, disfoni, öksürük
Seyrek: Bronkospazm, burun kanaması, larenjit, sinüzit
Gastrointestinal hastalıklar
Yaygın: Ağız kuruluğu
Yaygın olmayan: Gastroözofajiyal reflü hastalığı, konstipasyon, orofarenjiyal kandidiyazis
Seyrek: İntestinal obstrüksiyon (paralitik ileus dahil), gingivit, glossit, disfaji,
stomatit, bulantı
Bilinmiyor: Diş çürümesi
Deri ve deri altı doku hastalıkları
Yaygın olmayan: Döküntü
Seyrek: Ürtiker, kaşıntı, anjiyoödem
Bilinmiyor: Deri enfeksiyonu ve deri ülseri, deride kuruluk
Bağışıklık sistemi hastalıkları
Seyrek: Aşırı duyarlılık reaksiyonları (ani reaksiyonlar dahil),
Bilinmiyor: Anafilaktik reaksiyon
Kas-iskelet, bağ dokusu ve kemik hastalıkları
Bilinmiyor: Eklemlerde şişme
Böbrek ve idrar yolu hastalıkları
8 / 17Yaygın olmayan: İdrar retansiyonu, idrar yapmada güçlük
Seyrek: İdrar yolu enfeksiyonu
Seçilmiş advers reaksiyonların açıklaması
Kontrollü klinik çalışmalarda yaygın olarak gözlenen istenmeyen etkiler, hastaların yaklaşık
%4’ünde ortaya çıkan ağız kuruluğu gibi antikolinerjik etkilerdir. 28 klinik çalışmada tiotropium
ile tedavi edilen 9.647 hastanın 18’i (%0.2). Ağız kuruluğu nedeniyle çalışmayı bırakmıştır.
Antikolinerjik etkilerle tutarlı ciddi istenmeyen etkiler arasında, glokom, konstipasyon, paralitik
ileus dahil intestinal obstrüksiyon ve idrar retansiyonu bulunur.
Diğer özel popülasyonlar
İlerleyen yaşla birlikte antikolinerjik etkilerde artış görülebilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Yüksek dozlarda SPIRIVA, antikolinerjik bulgu ve semptomlara yol açabilir.
Ancak, sağlıklı gönüllülerde 340 mikrogram tiotropium dozuna kadar inhale edilen tek doz
sonrasında, hiçbir sistemik antikolinerjik istenmeyen etki görülmemiştir. Ek olarak, sağlıklı
gönüllülerde 170 mikrogram doza kadar tiotropium bromürün 7 gün uygulanmasını takiben ağız
kuruluğu dışında ilgili bir advers etki gözlenmemiştir. KOAH hastalarında yapılan çoklu doz bir
çalışmada, 4 hafta boyunca günlük maksimum 43 mikrogram tiotropium bromür uygulanması ile
önemli bir istenmeyen etki gözlenmemiştir.
Sağlıklı gönüllülerde, günde bir kez 141 mg dozunda tekrarlı inhalasyonları izleyerek, ağız
kuruluğu ile birlikte bilateral konjonktivit görülmüş ve bu durum tedavi halen sürmekte iken
ortadan kaybolmuştur. KOAH'ı olan kişilerde dört hafta süreyle, günlük maksimum 36
mikrogram tiotropium dozları ile uygulanan çok-dozlu bir çalışmada gözlenen tiotropiuma
bağlanabilecek tek istenmeyen olay, ağız kuruluğu olmuştur.
Tiotropium kapsüllerinin oral yoldan yanlışlıkla alınması ile akut intoksikasyon pek olası
değildir, çünkü oral yoldan biyoyararlanımı düşüktür.
9 / 175. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Obstruktif akciğer hastalıkları için diğer ilaçlar, inhalerler,
Antikolinerjikler, tiotropium
ATC kodu: R03B B04
Etki mekanizması
Tiotropium, klinik tıpta genellikle antikolinerjik olarak adlandırılan, uzun etkili spesifik bir
muskarinik reseptör antagonistidir Tiotropium bromür, bronşiyal düz kaslarda bulunan
muskarinik reseptörlere bağlanarak, parasempatik sinir uçlarından salıverilen asetilkolinin
kolinerjik (bronkokonstrüktif) etkilerini inhibe eder. M 'den M 'e kadar olan muskarinik
1 5
reseptör alt-tiplerine karşı benzer bir afinite gösterir. Hava yollarında, M reseptörlerini
3
kompetetif ve geri dönüşümlü olarak inhibe ederek gevşeme sağlar. Antagonizmanın yarışmacı
ve geri-dönüşümlü olduğu, insan ve hayvan kaynaklı reseptörlerde ve izole organ preparatlarında
gösterilmiştir. Klinik öncesi in vitro ve in vivo çalışmalarda, bronkoprotektif etkiler doza bağımlı
olmuş ve 24 saatten daha uzun sürmüştür. Etkisinin uzun süreli oluşu, muhtemelen M
3
reseptörlerinden son derecede yavaş ayrışmasına bağlıdır; ipratropium ile gözlenenden anlamlı
derecede daha uzun bir ayrışma yarı ömrüne sahiptir. N-kuaterner bir antikolinerjik olarak
tiotropium, inhalasyon yoluyla uygulandığında, topikal olarak (bronko-) selektiftir; sistemik
antikolinerjik etkilere yol açmadan önce kabul edilebilir bir terapötik aralık gösterir.
Farmakodinamik etkiler
Tiotropium inhalasyonunu izleyen bronkodilatasyon, esas olarak bölgeye özgü (havayolları
üzerinde) bir etki olup, sistemik bir etki değildir.
M2 reseptörlerinden ayrışma, M3 reseptörlerindekinden daha hızlıdır. Fonksiyonel in vitro
çalışmalarda (kinetik olarak kontrol edilmiş), M3 reseptörleri için reseptör alt tip selektivitesinin
M2 reseptörlerinden fazla olduğu gösterilmiştir. Yüksek düzeydeki potens ve reseptörden yavaş
ayrışmanın klinikteki karşılığı, KOAH’lı kişilerdeki belirgin ve uzun etkili bronkodilatasyondur.
Kardiyak elektrofizyoloji
Elektrofizyoloji: QT için özel olarak tasarlanmış ve 53 sağlıklı gönüllüyü kapsayan bir
çalışmada, 12 gün boyunca 18 mcg ve 54 mcg (yani, terapötik dozun 3 katı) SPIRIVA
uygulanması, EKG’de QT intervalini anlamlı şekilde uzatmamıştır.
Klinik etkililik ve güvenlilik
Klinik geliştirme programında 2663 KOAH hastası üzerinde yürütülen (1308'ine SPRIVA
verilmişti) dördü bir yıl süreli, ikisi ise altı ay süreli randomize, çift-kör çalışma bulunmaktaydı.
Bir yıllık program, iki plasebo kontrollü ve iki ipratropium kontrollü araştırmadan oluşmuştur.
Altı ay süreli araştırmalar, hem salmeterol hem de plasebo kontrollüydü. Bu çalışmalar, akciğer
fonksiyonlarının, dispne, KOAH'ta alevlenme şeklindeki sağlıkla ilgili sonuçlanım ölçümlerinin
ve sağlıkla ilişkili yaşam kalitesinin hastaların kendileri tarafından değerlendirilmesini
içeriyordu.
10 / 17Akciğer fonksiyonu
Sözü edilen bu çalışmalarda, günde bir kez uygulanan SPIRIVA, akciğer fonksiyonlarında (bir
saniyelik zorlu ekspirasyon hacmi, FEV ve zorlu vital kapasite, FVC) ilk dozu izleyen 30
1
dakika içinde belirgin iyileşmeye yol açmış ve bu etki 24 saat süreyle kalıcı olmuştur.
Bronkodilatasyon büyük çoğunlukla üçüncü gün gözlenmeye başlanmış ve farmakodinamik
kararlı duruma bir hafta içinde ulaşılmıştır. SPIRIVA sabah ve akşam doruk ekspiratuar akım
hızı (PEFR) düzeylerini, hastalarda yapılan günlük kayıtlarda ölçüldüğü şekliyle, anlamlı olarak
iyileştirmiştir. Tiotropium bromürün bronkodilatör etkisi, herhangi bir tolerans belirtisi
olmaksızın, 1 yıl boyunca devam etmiştir.
105 KOAH hastasıyla yürütülen randomize, plasebo kontrollü klinik çalışmada, plasebo ile
karşılaştırıldığında, sabah veya akşam uygulanmasından bağımsız olarak, 24 saat süreyle
bronkodilatasyon etkisinin devam ettiği gösterilmiştir.
Uzun dönem klinik çalışmalar (6 ay ve 1 yıl)
Dispne, Egzersiz toleransı
Tiotropium bromür dispnede anlamlı iyileşmeler sağlamıştır (Geçiş Dispne Endeksi (Transition
Dysponea Index) kullanılarak değerlendirilmiştir). Bu iyileşme, tedavi dönemi boyunca devam
etmiştir.
Dispnedeki iyileşmenin egzersiz toleransı üzerindeki etkisi, 433 orta-şiddetli KOAH hastasında
yürütülen, 2 randomize, çift kör, plasebo kontrollü çalışmada incelenmiştir. Bu çalışmalarda, 6
hafta süreli SPIRIVA tedavisi, bisiklet ergometrisinin semptomlarla sınırlanan dayanıklılık
süresini anlamlı oranda (plasebo ile karşılaştırıldığında, %75 maksimum çalışma kapasitesinde
%19.7 (Çalışma A) ve %28.3 (Çalışma B) oranında) iyileştirmiştir.
Sağlıkla ilişkili yaşam kalitesi
492 hastada yürütülen, 9 ay süreli, randomize, çift kör, plasebo kontrollü klinik çalışmada,
SPIRIVA, St. George Solunum Anketi (St. George’s Respiratory Questionnaire =SGRQ) total
skoru ile değerlendirilen sağlıkla ilişkili yaşam kalitesini iyileştirilmiştir. SPIRIVA ile tedavi
edilen hastalardan SGRQ total skorunda anlamlı iyileşmeler (yani >4 birim) gösteren hastaların
oranı, plasebo ile karşılaştırıldığında, %10.9 daha yüksek bulunmuştur (SPIRIVA gruplarında
%59.1’e karşı plasebo grubunda %48.2, p=0.029). Gruplar arasındaki ortalama farklılık 4.19
birimdir (p=0.001; güven aralığı: 1.69-6.68). SGRQ skoru alt alanlarındaki iyileşmeler,
“semptomlar” için: 8.19 birim, “aktivite” için: 3.91 birim ve “günlük yaşam üzerindeki etkileri”
için: 3.61 birimdir. Bu alt alanların tümündeki iyileşmeler istatistiksel olarak anlamlıdır.
KOAH alevlenmeleri
1.829 orta - şiddetli KOAH hastasını içeren bir randomize, çift kör, plasebo kontrollü çalışmada,
tiotropium bromür KOAH alevlenmesi yaşayan hastaların oranında istatistiksel olarak anlamlı
bir azalma (%32.2’den %27.8’e) sağlamış ve alevlenme sayısında da istatistiksel olarak anlamlı
şekilde %19 oranında azaltmıştır (1.05 olay/maruziyet hasta yılından 0.85 olay/maruziyet hasta
yılına). Ayrıca, KOAH alevlenmesi nedeniyle hastaneye yatan hastaların oranı, tiotropium
11 / 17bromür grubunda %7.0 ve plasebo grubunda %9.5 olmuştur (p=0.056). KOAH nedeniyle
hastaneye yatanların sayısı %30 oranında azalmıştır (0.25 olay/maruziyet hasta yılından 0.18
olay/maruziyet hasta yılına).
Önceki yıl içinde alevlenme öyküsü olan 7.376 KOAH hastasında 1 yıl süreli randomize, çift
kör, çift sağır maskeleme (double dummy), paralel gruplu çalışmada, günde bir kez 18
mikrogram SPIRIVA tedavisi ile, günde iki kez 50 mikrogram salmeterol HFA pMDI
tedavisinin, orta ve şiddetli alevlenmelerin insidansı üzerindeki etkisi karşılaştırılmıştır.
Tablo 1: Alevlenme sonlanım noktalarının özeti
Sonlanım noktası SPIRIVA 18 µ Salmeterol 50 µ Oran P değeri
(HandiHaler) (HFA pMDI) (%95 GA)
N=3.707 N=3.669
İlk alevlenmeye kadar 187 145 0.83 <0.001
geçen zaman (gün)ƚ (0.77-0.90)
İlk şiddetli alevlenmeye - - 0.72 <0.001
(hastaneye yatma) kadar (0.61-0.85)
geçen zaman§
≥1 alevlenme geçiren 1.277 (34.4) 1.414 (38.5) 0.90 (0.85-0.95) <0.001
hasta, n(%)*
≥1 şiddetli (hastaneye 262 (7.1) 336 (9.2) 0.77 (0.66-0.89) <0.001
yatma) alevlenme geçiren
hasta, n(%)*
ƚ Zaman (gün) hastaların ilk çeyreğini refere eder. Zamana karşı olay analizleri, Cox orantılı
tehlike regresyon modeli kullanılarak merkez (havuzlanmış) ve kovaryant olarak tedavi ile
yapılmıştır; oran, tehlike oranını refere eder.
§ Zamana karşı olay analizleri, Cox orantılı tehlike regresyon modeli kullanılarak merkez
(havuzlanmış) ve kovaryant olarak tedavi ile yapılmıştır; oran, tehlike oranını refere eder.
Hastaların ilk çeyreği için zaman (gün) hesaplanamaz, çünkü şiddetli alevlenme yaşayan
hastaların oranı çok düşüktür.
*Olay yaşayan hastaların sayısı, havuzlanmış merkezle tabakalandırılmış Cochran-Mantel-
Haenszel testi kullanılarak analiz edilmiştir; oran, risk oranını işaret eder.
Salmeterol ile karşılaştırıldığında, SPIRIVA ilk alevlenmeye kadar geçen zamanı uzatmış (187
güne karşı 145 gün), riskte %17 oranında düşme sağlamıştır (tehlike oranı 0.83; %95 güven
aralığı (GA) 0.77-0.90; p<0.001).
SPIRIVA aynı zamanda ilk şiddetli alevlenmeye (hastaneye yatma) kadar geçen zamanı da uzatır
(tehlike oranı 0.72; %95 GA 0.61-0.85; p<0.001).
Uzun dönemli klinik çalışmalar (1 yıldan uzun, 4 yıla kadar)
5.993 randomize hastada yürütülen (3.006 hasta plasebo ve 2.987 hasta SPIRIVA almıştır) 4 yıl
süreli, randomize, çift kör, plasebo kontrollü klinik çalışmada, SPIRIVA ile elde edilen FEV
1
iyileşmesi, plasebo ile karşılaştırıldığında, 4 yıl süreyle tutarlı bir seyir izlemiştir. SPIRIVA
12 / 17grubunda ≥45 ay tedaviyi tamamlayan hasta oranı plasebo ile karşılaştırıldığında daha yüksektir
(%63.8’e karşı %55.4, p<0.001). FEV ’deki azalmanın yıllık oranı SPIRIVA ile plasebo
1
arasında benzerdi. Tedavi sırasında ölüm riskinde %16 azalma mevcuttu. Ölüm insidans hızı
plasebo grubunda 4.79/100 hasta yılına karşı tiotropium grubunda 4.10/100 hasta yılı
bulunmuştur (tehlike oranı (tiotropium/plasebo)=0.84, %95 GA=0.73, 0.97). Tiotropium ile
tedavi respiratuvar yetmezlik (advers olay bildirimleri ile kaydedilmiştir) riskini %19 oranında
(2.09’a karşı 1.68vaka/100 hasta yılı, rölatif risk (tiotropium/plasebo)=0.81, %95GA= 0.65,
0.999) düşürmüştür.
Tiotropium aktif kontrollü çalışma
Uzun süreli, geniş bir randomize, çift kör, aktif kontrollü, gözlem süresi 3 yıla kadar uzayan
çalışmada SPIRIVA HandiHaler ile SPIRIVA RESPIMAT’ın etkililiği ve güvenliliği
karşılaştırılmıştır (5.694 hasta SPIRIVA HandiHaler, 5.711 hasta da SPIRIVA RESPIMAT
almıştır). Primer sonlanım noktaları, ilk KOAH alevlenmesine kadar geçen zaman, tüm
nedenlere bağlı mortaliteye kadar geçen zaman ve bir alt çalışmada (906 hasta) çukur FEV ’dir
1
(dozlama öncesi).
İlk KOAH alevlenmesine kadar geçen zaman, SPIRIVA HandiHaler ve SPIRIVA RESPIMAT
çalışmasında sayısal olarak benzerdir (tehlike oranı (SPIRIVA HandiHaler/SPIRIVA
RESPIMAT) 1.02’dir, %95 GA 0.97-1.08). İlk KOAH alevlenmesine kadar geçen medyan gün
sayısı, SPIRIVA HandiHaler için 719 gün ve SPIRIVA RESPIMAT için 756 gündür.
SPIRIVA HandiHaler’in bronkodilatör etkisi 120 hafta boyunca devam etmiştir ve SPIRIVA
RESPIMAT ile benzerdir. SPIRIVA RESPIMAT’a karşı SPIRIVA HandiHaler için çukur
FEV ’deki ortalama farklılık 0.010 litredir (%95 GA -0.018-0.038 l).
1
SPIRIVA RESPIMAT ile SPIRIVA HandiHaler’i karşılaştıran pazarlama sonrası TIOSPIR
çalışmasında, vital durum takibini de içeren tüm nedenlere bağlı mortalite, çalışma sırasında
SPIRIVA HandiHaler ve SPIRIVA RESPIMAT için benzer bulunmuştur (tehlike oranı
(SPIRIVA HandiHaler/SPIRIVA RESPIMAT) 1.04, %95 GA 0.91-1.19).
Pediyatrik popülasyon
Avrupa İlaç Ajansı, KOAH ve kistik fibroz için pediyatrik popülasyonun tüm alt gruplarında
SPIRIVA ile yapılacak çalışmaların sonuçlarını sağlama zorunluluğunu kaldırmıştır (pediyatrik
kullanım ile ilgili bilgiler için bkz. bölüm 4.2).
5.2 Farmakokinetik özellikler
Genel özellikler
Tiotropium bromür, kiralite göstermeyen bir kuaterner amonyum bileşiğidir ve suda kısmen
çözünür. Tiotropium bromür, kuru toz inhalasyonu şeklinde uygulanır. İnhalasyon yolu ile
uygulamada genel olarak, verilen dozun büyük çoğunluğu gastrointestinal kanalda, daha az bir
kısmı ise, amaçlanan organ olan akciğerde tutulur. Aşağıda açıklanan farmakokinetik verilerin
çoğu, tedavi için önerilenden daha yüksek dozlar ile elde edilmiştir.
13 / 17Emilim:
Sağlıklı genç gönüllüler tarafından kuru toz inhalasyonundan sonra elde edilen %19.5
düzeyindeki mutlak biyoyararlanım değeri, akciğere ulaşan bölümün yüksek ölçüde
biyoyararlanılabilir olduğunu düşündürmektedir. Bileşiğin kimyasal yapısından (kuaterner
amonyum bileşiği), tiotropiumun gastro-intestinal kanaldan iyi absorbe edilmemesi beklenir.
Aynı nedenle besinlerin tiotropium absorpsiyonu üzerinde etkili olması beklenmemektedir. Oral
tiotropium solüsyonları, %2-3 düzeyinde bir mutlak biyoyararlanıma sahiptirler. Maksimum
plazma tiotropium konsantrasyonları, inhalasyondan 5-7 dakika sonra gözlenmiştir.
Kararlı durumda doruk tiotropium düzeyleri KOAH hastalarında 12.9 pg/ml’dir ve çok
kompartmanlı modele uygun olarak, hızla azalır. Kararlı durum çukur plazma konsantrasyonları
1.71 pg/ml’dir.
HandiHaler cihazı ile tiotropium inhalasyonunu takiben elde edilen sistemik maruziyet,
RESPIMAT inhaler ile inhale edilen tiotropium ile benzerdir.
Dağılım:
İlaç plazma proteinlerine %72 oranında bağlanır ve 32 L/kg'lık bir dağılım hacmi gösterir.
Akciğerdeki lokal konsantrasyonlar bilinmemektedir, ancak uygulama şekli, akciğerlerde önemli
oranda daha yüksek konsantrasyonların varlığını düşündürmektedir. Sıçanlarda yapılan
çalışmalarda, tiotropiumun kan beyin bariyerini önemli bir düzeyde geçmediği gösterilmiştir.
Biyotransformasyon:
Biyotransformasyona uğrama derecesi küçüktür. Bu durum, sağlıklı genç gönüllülerde bir doz
intravenöz uygulamadan sonra %74 oranında değişmemiş maddenin idrarla atılmasıyla
belirlenmiştir. Ester yapısındaki tiotropium, enzimatik olmayan bir yol ile parçalanarak, bir alkol
olan N-metilskopin ve ditiyenilglikolik aside parçalanır; bu maddelerin her ikisi de muskarinik
reseptörlere bağlanmazlar.
İnsan karaciğer mikrozomları ve insan hepatositleriyle yapılan in vitro deneyler bir miktar ilacın
(intravenöz uygulama sonrasında dozun %20'sinden azı), sitokrom P450'ye bağımlı oksidasyon
ve daha sonrasında glutatyon konjügasyonu yoluyla, çeşitli Faz II metabolitlerine metabolize
olduğunu düşündürmektedir. Bu enzimatik yol CYP450 2D6 (ve 3A4) inhibitörleri olan kinidin,
ketokonazol ve gestoden ile inhibe edilebilir. Böylelikle CYP450 2D6 ve 3A4, dozun küçük bir
bölümünün eliminasyonundan sorumlu metabolik yolda yer almaktadırlar. Tiotropium bromür,
supra-terapötik konsantrasyonlarda bile, insan karaciğer mikrozomlarındaki sitokrom P450 1A1,
1A2, 2B6, 2C9, 2C19, 2D6, 2E1 ya da 3A'yı inhibe etmez.
Eliminasyon:
Tiotropiumun efektif yarılanma ömrü, KOAH hastalarında, 27-45 gündür. Sağlıklı genç
gönüllülerde intravenöz uygulanan dozdan sonra total klerens 880 mL/dk, bireyler arası
değişkenlik ise %22 oranındaydı. İntravenöz uygulanan tiotropium, idrar yoluyla esas olarak
14 / 17değişmemiş halde atılır (%74). KOAH hastalarında kuru toz inhalasyonunundan sonra kararlı
duruma kadar üriner ekskresyon, 24 saat içinde, değişmemiş ilacın %7’sidir (1.3μg) geri kalanı
büyük oranda barsaklarda emilmemiş ilaç halinde bulunur ve feçes ile elimine edilir.
Tiotropiumun renal klerensi, kreatinin klerensini geçer; bu durum idrara sekrete olduğunu işaret
etmektedir. KOAH'lı kişiler tarafından, günde bir kez kronik inhalasyondan sonra,
farmakokinetik kararlı duruma 7nci günde ulaşılır ve daha sonrasında herhangi bir birikim
görülmez.
Doğrusallık/doğrusal olmayan durum:
Tiotropium, gerek intravenöz uygulama, gerekse kuru toz inhalasyonu sonrasında terapötik
aralıkta, formülasyondan bağımsız olarak, doğrusal farmakokinetik gösterir.
Hastalardaki karakteristik özellikler
Yaş:
Pediyatrik popülasyon: Bkz. 4.2.
Geriyatrik popülasyon: Esas olarak böbrekler yoluyla atılan bütün ilaçlardan beklendiği gibi,
ileri yaş tiotropiumun renal klerensinde bir azalma ile ilişkili bulundu (<65 yaşındaki KOAH
hastalarında 365 ml/dk iken, ≥65 yaşındaki KOAH hastalarında 271 ml/dk). Bu durum, EAA
veya C değerlerinde ilişkili bir artışla sonuçlanmamıştır.
06,ss maks,ss
‐
Böbrek yetmezliği:
KOAH hastalarında tiotropiumun inhalasyonla kararlı duruma kadar günde bir kez
uygulamalarını takiben, normal böbrek fonksiyonu olan hastalarla (CL >80 ml/dk)
CR
kıyaslandığında, hafif böbrek bozuklukları (CL 50-80 ml/dk), hafifçe daha yüksek EAA
CR 06,ss
değerleri ile (%1.8-30 daha yüksek) sonuçlanmış, C değerleri ise benzer bulunmuştur.
maks,ss ‐
Böbrek fonksiyonları normal KOAH hastalarıyla kıyaslandığında, orta ile şiddetli böbrek
bozukluğu (CL <50 mL/dk) olan KOAH hastalarında intravenöz tiotropium uygulaması,
CR
plazma konsantrasyonlarının iki katına çıkmasıyla sonuçlanmış (EAA değerinde %82 artış
0-4saat
ve C değerinde %52 artış) ve bu durum kuru toz inhalasyonundan sonraki plazma
maks
konsantrasyonları ile doğrulanmıştır.
Karaciğer yetmezliği:
Karaciğer yetersizliğinin tiotropium farmakokinetiği üzerinde önemli bir etkisinin olması
beklenmemektedir. Tiotropium büyük çoğunlukla renal eliminasyon yoluyla (sağlıklı genç
gönüllülerde %74) ve enzimatik olmayan basit ester parçalanmasıyla muskarinik reseptörlere
bağlanmayan ürünlere ayrılarak vücuttan temizlenmektedir.
Japon KOAH hastaları
Çalışmalar-arası karşılaştırmada, tiotropium inhalasyonunu takiben, kararlı durumda dozlamadan
10 dakika sonra, Japon hastalardaki ortalama doruk tiotropium konsantrasyonları, beyaz ırktan
KOAH hastalarına göre, %20-70 daha yüksek bulunmuştur. Bununla birlikte, Japon hastalarda
15 / 17beyaz ırktan olanlara göre daha yüksek mortalite veya kardiyak risk sinyali saptanmamıştır.
Diğer etnik orijinden ve ırktan kişilerle ilgili farmakokinetik veriler yetersizdir.
Farmakokinetik/Farmakodinamik ilişkiler
Doğrudan bir ilişki yoktur.
5.3 Klinik öncesi güvenlilik verileri
Güvenlilik farmakolojisi, tekrarlı doz toksisitesi ve üreme toksisitesi için yürütülen
konvansiyonel çalışmalarda gözlenen birçok etki, tiotropium bromürün antikolinerjik
özellikleriyle açıklanabilir. Tipik olarak, hayvanlarda, gıda tüketiminde azalma, vücut ağırlığı
artışının inhibisyonu, ağız ve burunda kuruluk, lakrimasyonda ve tükürük salgısında azalma,
midriyaz ve kalp atım hızında artma gözlenmiştir. Tekrarlı doz toksisite çalışmalarında
kaydedilen diğer ilgili etkiler, sıçan ve farelerde rinit ve nazal boşluk ve larinkste epitelyal
değişikliklerle ortaya çıkan hafif solunum yolu irritasyonu ile sıçanlarda proteinli depozitlerle
birlikte prostatit ve idrar torbasında taş oluşumudur.
Gebelik, embriyonal/fötal gelişim, doğum veya postnatal gelişim üzerindeki zararlı etkiler,
sadece anneye toksik olan doz düzeylerinde gösterilmiştir. Tiotropium bromür, sıçanlar ve
tavşanlarda teratojenik değildir. Sıçanlarda yürütülen genel bir üreme ve fertilite çalışmasında,
ilaç uygulanan ebeveynlerin veya yavrularının fertilite veya çiftleşme performansı üzerinde,
hiçbir dozda, hiçbir advers etki saptanmamıştır.
Solunum (irritasyon) ve ürogenital (prostatit) değişiklikler ve üreme toksisitesi, terapötik
maruziyetin 5 katından daha yüksek lokal veya sistemik maruziyet düzeylerinde gözlenmiştir.
Genotoksisite ve karsinojenik potansiyel çalışmaları, insanlar için özel bir tehlike
göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (inek sütünden elde edilmiş süt proteini içerir)
Kapsül kabuğu:jelatin (sığır-domuz türevi kombinasyonu)
6.2 Geçimsizlikler
Geçerli değildir.
6.3 Raf ömrü
24 ay
SPIRIVA kapsülün blisteri bir kez açıldıktan sonraki raf ömrü 9 gündür.
HandiHaler cihazı ilk kullanımdan 12 ay sonra atılmalıdır.
6.4 Saklamaya yönelik özel tedbirler
16 / 1725oC altındaki oda sıcaklığında saklanmalıdır. Kapsüller dondurulmamalıdır.
Blister bir kez açıldıktan sonra 9 gün içinde kullanılmalıdır.
6.5 Ambalajın niteliği ve içeriği
SPIRIVA, üç şeritte toplam 30 kapsül içeren aluminyum/PVC/aluminyum blister ambalajlarda
bulunur. Blisterleri ve HandiHaler cihazını içeren karton kutularda piyasaya sunulmaktadır:
İnhalasyon için kullanılan Handihaler cihazı, plastik materyalden ve paslanmaz çelikten
oluşmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Atık Yönetimi Yönetmeliği” hükümlerine
uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
Boehringer Ingelheim İlaç Ticaret A.Ş.
Büyükdere Cad., USO Center
No: 245, K: 13-14
34398 – Maslak / Sarıyer / İSTANBUL
Tel: (0 212) 329 1100 Faks: (0 212) 329 1101
8. RUHSAT NUMARASI
113/90
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.04.2003
Ruhsat yenileme tarihi: 06.10.2010
10. KÜB’ÜN YENİLENME TARİHİ
17 / 17