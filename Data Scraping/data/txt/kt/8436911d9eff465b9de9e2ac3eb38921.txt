1/8  KULLANMA TALİMATI  
 
VİGAROO® 25 mg film kaplı  tablet   
Ağızdan alınır.  
• Etkin madde : Her bir film kaplı tablet etkin madde olarak 25 mg sildenafile eşdeğer 35,12 mg 
sildenafil sitrat içerir.  
• Yardımcı maddeler: Mikrokristalin selüloz , Dibazik kalsiyum fosf at dihidrat, Kroskarmelloz 
sodyum, Hipromelloz (Methocel E 5), M agnezyum stearat, Hipromelloz (6 cP ), Titanyum 
dioksit (E 171) , Triasetin, FD&C blue # 2 Blue aluminium Lake (İndigo carmine)  (E132) içerir.  
 
 
 
 
 
 
 
 
 
 
 
 
 
 
Bu Kullanma Talimatında:  
1.VİGAROO nedir ve ne için kullanılır?  
2.VİGAROO kullanmadan önce dikkat edilmesi gerekenler  
3.VİGAROO nasıl kullanılır?  
4.Olası yan etkiler nelerdir?  
5.VİGAROO 'nun saklanması  
 
Başlıkları yer almaktadır.  
1. VİGAROO  nedir ve ne için kullanılır?  
 
• VİGAROO film kaplı tabletler 25 mg sildenafil içeren, mavi renkli, her iki yüzü çentiksiz, 
baklava biçimli film kaplı tablet olarak 4 tablet içeren ambalajlar halinde sunulmaktadır.  
• VİGAROO  fosfodiesteraz tip 5 inhibitörleri adı verilen bir ilaç grubuna dahildir. Penisteki 
kan damarlarının gevşemesine yardımcı olarak cinsel uyarı sırasında kanın penise akımını 
sağlamak  suretiyle etki gösterir.  
• VİGAROO sadece cinsel yoldan uyarılmanız durumunda doğal yolla sertleşme (ereksiyon) 
oluşmasına yardım eder. Sertleşme sorununuz yoksa VİGAROO  kullanmamalısınız. 
Sertleşme sorunu, bir erkekte cinsel aktivite için gerekli, penis  sertleşmesinin 
sağlanamaması veya sertliğin korunamamasıdır . VİGAROO kadınların kullanımı için 
değildir.  
 
 
 
 
 Bu ilacı kullanmaya ba şlamadan ö nce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu   
  ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında      
   yüksek veya düşük doz kullanmayınız.  2/8  2. VİGAROO  'yu kullanmadan önce dikkat edilmesi gerekenler  
 
Sertleşme sorununu, buna yol açabilecek olası  sebepleri ve uygun tedaviyi belirlemek için 
doktorunuz tarafından kullandığınız bütün ilaçların ve hastalıklarınızın bilinmesi gereklidir.  
 
Cinsel aktivite, kalp ile ilgili sorunlar için belirli bir derecede risk teşkil eder. Bu nedenle 
sertleşme sorununu za yönelik bir tedaviye başlamadan önce doktorunuzca kalp ve damar 
sisteminizin durumu değerlendirilmelidir.  
 
VİGAROO  'yu aşağıdaki durumlarda KULLANMAYINIZ  
 
 VİGAROO ’nun etken maddesi olan sildenafil veya diğer bileşenlerine karşı  alerjik bir 
reaksiyonunuz (hassasiyetiniz) varsa;  
 Amil nitrat veya butil nitrat gibi nitrik oksit açığa çıkaran veya nitrat içeren 
(Nitrogliserin, isosorbid mononitrat, isosorbid nitrat, pentaeritritol tetranitrat, eritritol 
tetranitrat, isosorbid dinit rat / fenobarbital gibi) herhangi bir ilaç kullanıyorsanız 
VİGAROO kullanmayınız. Bu ilaçlar, sıklıkla göğüs ağrısı ile kendini gösteren bir kalp 
ve damar hastalığının (anjina pektoris) tedavisi için kullanılan ilaçlardır. VİGAROO bu 
ilaçların etkilerinde ciddi bir artışa neden olabilir. Bu ilaçlardan birini kullanıyorsanız 
doktorunuza söyleyiniz. Emin değilseniz doktorunuza veya eczacınıza danışınız.  
 Riosiguat etkin maddeli bir ilaç kullanıyorsanız. Bu ilaç pulmoner arteriyel 
hipertansiyon (akciğerlerde yüksek kan basıncı) ve kronik tromboembolik 
hipertansiyon (kan pıhtısı ile birlikte akciğerlerde yüksek kan basıncı) tedavisinde 
kullanılır. VİGAROO  gibi PDE5 inhibitörleri adı verilen ilaç gurubuna dahil ilaçların 
riosiguatın tansiyon düşürücü etkisini ar ttırdığı gösterilmiştir. Eğer riosiguat 
kullanıyorsanız ya da kullanıp kullanmadığınızdan emin değilseniz doktorunuza 
söyleyiniz.  
 Görme kaybına veya görme bozukluğuna neden olabilen Non -arteritik ant erior iskemik 
optik nöropati (NAI ON) hastalığınız vars a. 
 Kalbiniz ile ilgili bir sorununuz va rsa; Doktorunuz kalbinizin seksü el aktivitenin 
getireceği ek yükü kaldırıp kaldıramayacağını dikkatle değerlendirmelidir.  
 Ağır bir karaciğer veya kalp sorununuz varsa;  
 Yakın zamanda inme veya kalp krizi geç irdiyseniz veya tansiyonunuz (kan basıncınız) 
düşükse.  
 Retinitis pigmentoza gibi az görülen belirli bir kalıtsal göz hastalığınız varsa  
 
VİGAROO  ' yu aşağıdaki durumlarda DİKKATLİ KULLANINIZ  
 VİGAROO ’nun geçici olarak tansiyonunuzu (kan basıncınızı) düş ürücü etkileri olabilir. 
Çoğu kimsede bu durumun ilgili sonuçları azdır ya da hiç yoktur. Ancak özellikle 
tansiyon düşüşlerine hassas, kalp damarlarında tıkanma ile veya vücudun tansiyonu 
(kan basıncının) kontrolünde ciddi bozulma ile kendini gösteren nadi r hastalıkları olan 
kişilerde cinsel aktiviteye eşlik edecek bu etkilerin doktorunuzca değerlendirilmesi 
gerekir.  
 Orak hücre anemisi (kırmızı kan hücrelerindeki bir anormallik), lösemi (kan 
hücrelerinin kanseri), multipl myelom (kemik iliği kanseri), ve ya peniste herhangi bir 
hastalık  veya biçim bozukluğunuz varsa, s ertleşme sorununuz için ilaç kullanırken bu 
durumlar özel dikkat gerektirebilir.  
 Mide ülseriniz veya bir kanama bozukluğunuz (hemofili gibi) varsa.  3/8   Görmenizde ani bir azalma veya görme ka ybı ya şarsanız VİGAROO kullanmayı 
durdurun ve derhal doktorunuza bildiriniz.  Özellikle yaşlı hastalarda gözün ağ 
tabakasındaki toplardamarlarda tıkanma riski artmaktadır.  
 
 Duymanızda ani bir azalma veya sağırlık yaşarsanız VİGAROO kullanmayı  durdurun 
ve derhal doktorunuza bildiriniz.  
 VİGAROO’nun; AIDS (HIV) tedavisi için kullanılan bir ilaç olan ritonavir ile birlikte 
kullanımı tavsiye edilmemektedir (bkz. Diğer ilaçlar ile birlikte kullanımı).  
 
Bu uyarılar geçmişteki herhangi bir dö nemde dahi olsa sizin için geçerliyse lütfen doktorunuza 
danışınız.  
VİGAROO  ile birlikte sertleşme sorunu için kullanılan başka ilaçlar kullanmamalısınız.  
 
VİGAROO ’yu sildenafil veya diğer PDE5 inhibitörlerini içeren, akciğerlerdeki kan 
damarlarında yüksek  kan basıncının (pulmoner arteriyel hipertansiyon -PAH) tedavisi için 
kullanılan ilaçlarla kullanmamalısınız.  
 
Sertleşme sorununuz yoksa VİGAROO  almamalısınız.  
 
Kadınsanız VİGAROO  kullanmayınız.  
 
Böbrek veya karaciğer probleminiz varsa doktorunuza bildiri niz. Doktorunuz dozu düşürmeye 
karar verebilir.   
 
VİGAROO  'nun yiyecek ve içecek ile kullanılması  
VİGAROO  yiyecek ve içeceklerle birlikle alındığında etki göstermesi biraz daha uzun sürebilir.  
 
Fazla alkol alınması, sertleşme yeteneğini geç ici olarak azaltabilir. İlacınızdan maksimum 
fayda sağlamak için, cinsel aktiviteden önce fazla miktarda alkol tüketmeyiniz.  
 
Hamilelik  
VİGAROO  kadınların kullanımı için değildir.  
 
Emzirme  
VİGAROO  kadınların kullanımı için değildir  
 
Araç ve makine kullan ımı 
VİGAROO  baş dönmesine neden olabilir ve görmeyi geçici olarak etkileyebilir. Bu nedenle 
araç ve makine kullanırken dikkatli olunuz.  
 
VİGAROO  'nun içeriğinde bulunan bazı yardımcı maddeler hakkında önemli bilgiler  
VİGAROO’nun içeriğinde bulunan yardımcı  maddelere yönelik herhangi bir yan etki 
beklenmemektedir.  
 4/8  Diğer ilaçlar ile birlikte kullanımı  
 VİGAROO , nitrogliserin, i sosorbid mo nonitrat, isosorbid nitrat, pen taeritritol 
tetranitrat, eritritol tetranitrat, isosorbid dinitrat / fenobarbital gi bi nitratların veya amil 
nitrat veya butil nitrat gibi nitrik oksit açığa çıkaran ilaçların etkilerinin ciddi biçimde 
artmasına neden olabilir. Bu ilaçlar, sıklıkla göğüs ağrısı ile kendini  gösteren bir kalp ve 
damar hastalığının (anjina pektoris) tedavisi  için kullanılan ilaçlardır. Bu ilaçları 
kullanıyorsanız VİGAROO KULLANMAMALISINIZ . 
 Riosiguat kullanıyorsanız doktorunuza ya da eczacınıza bildiriniz.  
 VİGAROO ’nın; AIDS (HIV) tedavisi için kullanılan bir ilaç olan ritonavir ile birlikte 
kullanımı  tavsiye edilmemektedir.  
 Yüksek tansiyon (kan basıncı) veya prostat problemleri nedeniyle alfa -blokö r tedavisi 
almakta olan hastalarda ayağa kalkarken baş dönmesi veya hafifleme hissi görülebilir. 
Bunlar otururken veya hızla ayağa kalkarken görülen tansi yon (kan basıncı) düşmesi 
olarak tanımlanan postural hipotansiyonun belirtileridir. Sildenafil  ile birlikte 
alfa-blokö r kullanan bazı hastalarda bu belirtiler görülmüştür. Bu genellikle VİGAROO 
alımından sonra, 4 saat içerisinde, ortaya çıkmaktadır. Bu gib i semptomların görülme 
ihtimalini azaltmak için VİGAROO tedav isine başlamadan önce alfa blokö r dozunuzu 
her gün düzenli olarak alıyor olmanız gerekmektedir. Doktorunuz tedavinize 
VİGAROO 'nun 25 mg ’lık dozu ile başlamanızı önerebilir.  
 VİGAROO  başlı ca karaciğerde bu organa özel enzimler tarafından işlemden geçirilerek 
vücuttan uzaklaştırılabilir hale getirilir. Bu sebeple aynı yolla vücuttan uzaklaştır ılabilir 
hale getirilen diğer bazı ilaçlar ( Bir makrolid antibiyotik olan eritromisin, AIDS (HIV) 
tedavisi için kullanılan bir ilaç olan sakinavir, mantar hastalıklarının tedavisinde 
kullanılan ilaçlar olan ketokonazol ve itrakonazol, mide ülseri tedavisinde kullanılan bir 
ilaç olan simetidin, verem tedavisinde kullanılan bir antibiyotik olan rifampisin,  özel 
akciğer hastalıklarında kullanılan bir ilaç olan bosentan ) ve greyfurt suyu VİGAROO ile 
birlikte kullanıldığında VİGAROO 'nun vücuttan uzaklaştırılmasını geciktirebilir.  Bu 
ilaçlar ile birlikte kullanıldığında VİGAROO ’nın etkisi ve yan etkileri artac ağı için; bu 
ilaçları kullanan hastalar 25 mg’lık düşük başlangıç dozunu kullanmalıdır.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınız a bunlar hakkında bilgi ver iniz. 
 
3. VİGAROO   nasıl kullanılır?  
 
Uygun kullanım ve doz/uygulama sıklığı için talimatlar:  
 VİGAROO 'yu her zaman doktorunuzun size önerdiği şekliyle kullanın. Emin 
olmadığınız takdirde eczacınıza veya doktorunuza danışınız. Olağan doz 50 mg'dır.  
 VİGAROO günde bir defadan fazla kullanılmamalıdır.  
 
Uygulama yolu ve metodu:  
• VİGAROO 'yu cinsel aktiviteden yaklaşık bir saat önce almalıs ınız. Tableti bütün olarak bir 
bardak suyla yutunuz.  
 
Değişik yaş grupları:  
 
Çocuklarda kullanım:  
VİGAROO , 18 yaşı n altındakilerde kullanılmamalıdır.  
 
 5/8  Yaşlılarda kullanım:  
Yaşlı hastalara özel olarak dozun ayarlanması gerekmemektedir.  
  
Özel kullanım durumları  
Böbrek yetmezliği  
Şiddetli böbrek yetmezliği olan hastalarda 25 mg'lık VİGAROO dozu önerilmektedir.  
 
Karaciğer yetmezliği  
Karaciğer bozukluğu olan (örneğin siroz gibi kronik bir karaciğer hastalığı olan) hastalarda 25 
mg'lık VİGAROO dozu önerilmektedir.  
 
Eğer VİGAROO 'nun etkisinin çok güçlü veya zayıf olduğ una dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla VİGAROO kullandıysanız:  
 
VİGAROO 'dan kulla nmanız gerekenden fazlasını kullanm ışsanız bir doktor veya eczacı ile 
konuşunuz.  
 
100 mg'ın üzerindeki do zlar i lacın etkinliğini artırmamak tadır. Ancak, yüksek dozlarda 
alındığında, ilacın istenmeyen etkileri (yan etki) ve bunların şiddeti artabilir.  
 
Doktorunuzun size söylediğinden fazla sayıda tablet almamalısınız.  
 
4. Olası yan etkiler nelerdir?  
Tüm ilaç lar gibi, VİGAROO 'nun içeriğinde bulunan maddelere duyarlı kişilerde yan etkiler 
olabilir. Yan  etkiler genelde geçici veya orta şiddette olmuştur. Tavsiye edilen dozlarda 
aşağıdaki yan etkiler bildirilmiştir.  
Yan etkiler aşağıdaki kategorilerde gösterildiğ i şekilde sınıflandırılmıştır:  
Çok yaygın        : 10 hastanın en az birinde görülebilir.  
Yaygın         : 10 hastanın birinden az, fakat 100 hastanın birinden fazla  görülebilir.  
Yaygın olmayan      : 100 hast anın birinden az, fakat 1.000 hastanın birinden fa zla görülebilir.  
Seyrek          :1.000 h astanın birinden az, fakat 10.000 hastanın birinden fazla 
görülebilir.  
Çok seyrek        : 10.000 hastanın birinden az görülebilir.  
Bilinmiyor        : Eldeki verilerden hareketle tahmin edilemiyor.  
 
Aşağı dakilerden biri olursa VİGAROO  kullanmayı durdurunuz ve DERHAL  size en yakın 
hastanenin acil bölümüne başvurunuz.  
Yaygın olmayan:  
• Bir tür alerjik reaksiyon. Belirtileri; ani başlayan hırıltı veya nefes almada zorluk, göz kapağının, 
yüzün, dilin ya da bo ğazın şişmesi şeklinde olabilir.  
• Göğüs ağrısı. Eğer bu durum cinsel ilişki sırasında olursa, yarı oturur pozisyona geçin ve 
rahatlamaya çalışın. Göğüs ağrınızı rahatlatmak için nitratlar olarak sınıflandırılan ilaçları 
kullanmayınız.  
Seyrek:  
• Uzamı ş ve bazen ağrılı olabilen sertleşme. Eğer 4 saatten uzun süren sertleşme yaşarsanız acilen 
doktorunuzla temasa geçiniz.  
• Görüşte ani azalma veya görme kaybı  6/8  • Ciddi deri reaksiyonları. Belirtileri; deride ciddi soyulma ve derinin kabarması, dudak, ci nsel 
organlar ve göz çevresinde şişlik, ateş şeklinde olabilir.  
• Nöbet veya kriz  
 
Diğer yan etkiler aşağıdaki şekildedir:  
Çok yaygın :  
• Baş ağrısı  
 
Yaygın  :  
• Bulantı  
• Yüz kızarması  
• Sıcak basması (vücudun üst kısmında ani olarak sıcaklı k hissetmek şeklinde belirti 
gösterebilir)  
• Hazımsızlık  
• Görmede renklerin soluklaşması  
• Bulanık görme  
• Görme bozukluğu  
• Burun tıkanıklığı  
• Sersemlik hissi  
 
Yaygın olmayan:  
• Kusma  
• Deride döküntü  
• Gözlerde iritasyon  
• Gözlerde kanlanma/kı zarma  
• Gözlerde ağrı  
• Işığa bakınca parlama görme  
• Görsel parlaklık  
• Işığa hassasiyet  
• Gözlerde sulanma  
• Kalp çarpıntısı  
• Hızlı kalp atımı  
• Yüksek kan basıncı  
• Düşük kalp basıncı  
• Kas ağrısı  
• Uyku hissi  
• Dokunma hissinde azalma  
• Baş dönmesi  
• Kulak çınlaması  
• Ağız kuruluğu  
• Sinüslerin (yüz kemiklerinin içindeki hava boşlukları) tıkanması veya dolması  
• Burun dokusunun iltihabı (burun akması, hırıltı ve burun tıkanması gibi belirtileri olabilir)  
• Üst  karın boşluğu bö lgesinde ağrı  
• Gastro -özofajiyal reflü isimli midenin asit içeriğinin mide -yemek borusu arasındaki bağlantıyı 
aşarak yemek borusu içerisine doğru çıkması sonucu oluşan bir hastalık (mide yanmasını da 
içerecek şekilde belirtileri olabilir)  
• İdrarda kan b ulunması  
• Kol ve bacaklarda ağrı  
• Burun kanaması  
• Sıcaklık ve yorgunluk hissi  7/8  Seyrek:  
• Baygınlık hissi, bayılma  
• İnme  
• Kalp krizi  
• Kalp atım hızında düzensizlik  
• Beynin bazı bölümlerinde kan akışının geçici olarak azalması  
• Boğazda düğümlen me hissi  
• Ağızda uyuşma  
• Gözün arka kısmında kanama  
• Çift görme  
• Görüş keskinliğinde azalma  
• Gözde anormal his  
• Göz ve göz kapağında şişme  
• Görüş alanınızda ufak parçacıklar ya da noktalar oluşması  
• Işık çevresinde haleler görme  
• Göz bebeğ inin genişlemesi  
• Gözün beyaz kısmının renk değiştirmesi  
• Peniste kanama  
• Menide kan bulunması  
• Burunda kuruluk  
• Burnun iç yüzeyinde şişlik  
• Sinirli hissetme  
• Duymada ani azalma veya işitme kaybı  
• Görme sinirlerinin hasarına bağlı gö rme kaybına neden olabilen non -arteritik  
  anterior iskemik optik nöropati (NAION) isimli bir göz hastalığı  
• Gözün ağ tabakasındaki (retina) damarlarda tıkanma  
• Gözün ağ tabakasında (retina) damarlardaki sertleşmeye bağlı hasar  
• Göz içi basıncını n artması (glokom)  
• Uzağı net görememe (miyopi)  
• Görüş zayıflığı, göz yorgunluğu (astenopi)  
• Gözün renkli kısmı (iris) ile ilgili bozukluklar  
 
Bilinmiyor  
Pazarlama sonrası deneyimde stabil olmayan anjina (kalp ile ilgili bir hastalık) ve ani ölüm 
bildirilmiştir.  
Hepsi olmamakla birlikte erkeklerin çoğunda bu ilacı aldıktan sonra kalp problemleri meydana 
gelmiştir. Bu etkilerin direkt VİGAROO  ile ilişkili olup olmadığının belirlenmesi mümkün 
değildir.  
Eğer bu kullanma talimatında bahsi geçmeyen herhang i bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrı ca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) 
bildiriniz. Meydana gelen yan etki leri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  8/8  5. VİGAROO ’nun saklanması  
VİGAROO ’yu çocukların göremeyeceği, erişemeyeceği yerlerde ve ambalajında saklayınız.  
25°C  altında ki oda sıcaklığında  saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VİGAROO 'yu kullanmayınız.  
ÜZERİNDE LOGOSU VE HOLOGRAMI OLMAYAN KUTULARI ALMAYINIZ.  
Eğer üründe ve/veya ambalajında bozukluklar fark ederseniz VİGAROO 'yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat sahibi  : Pharmactive İlaç San. ve Tic. A.Ş.  
     Bağcılar/İstanbul  
 
Üretim yeri  : Pharmactive İlaç San. ve Tic. A.Ş.  
 Kapaklı/Tekirdağ  
 
Bu kullanma talimatı            tarihinde onaylanmıştır.  
 
 