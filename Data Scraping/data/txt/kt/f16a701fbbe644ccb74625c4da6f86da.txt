 1 KULLANMA TAL İMATI  
 
DIANEAL  PD4 % 1.36 Periton  Diyaliz Çözeltisi 
Periton boşluğuna infüzyon yoluyla uygulanır . 
Etkin madde:  Her bir litre DIANEAL PD4  çözeltisi 13.6 g Glukoz anhidroz (15 g 
Glukoz monohidrat), 5.38 g Sodyum klorür, 4.48 g Sodyum laktat,  
0.184 g Kalsiyum klorür dihidrat ve 0.051 g Magnezyum klorür 
hekzahidrat içerir.  
Karışım sonrası oluşan çözeltinin bileşimi:  
Sodyum:  132 mmol/litre (132 mEq/litre)  
Kalsiyum:  1.25 mmol/litre (2.5 mEq/litre)  
Magnezyum:  0.25 mmol/litre (0.5 mEq/litre)  
Laktat:  40 mmol/litre (40 mEq/litre)  
Klorür:  95 mmol/litre (95 mEq/litre)  
 
Yardımcı maddeler:  Steril enjeksiyonluk su ve konsantre hidroklorik asit.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için  reçetelendirilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz  kullanmayınız. 
 
Bu Kullanma Talimatında:  
1. DIANEAL PD4  nedir ve ne için kullanılır?  
2. DIANEAL PD4 ’ü kullanmadan önce dikkat edilmesi gerekenler  
3. DIANEAL PD4  nasıl kullanılır?  
4. Olası yan etkiler nelerdir? 
5. DIANEAL PD4 ’ün saklanması  
Başlıkları yer almaktadır. 
 1. DIANEAL PD4  nedir ve ne için k ullanılır?  
• Periton diyalizi çözeltileri böbrekleri geçici olarak görevini yapamayan ya da iyileşmeyecek 
şekilde bozulmuş hastalarda kullanılır. Kandaki fazla suyu ve atık maddeleri çekerek alırlar; anormal olarak yükselmiş tuz düzeylerini ise normale döndürürler.  
  2 • DIANEAL PD4 aşağıdaki hacimlerde kullanıma sunulmuş bir periton diyalizi (karından 
yapılan diyaliz) çözeltisidir.  
- 2000 ml/2000 ml Tekli Torba 
- 2500 ml Tekli Torba 
- 5000 ml/5000 ml Tekli Torba 
- 5000 ml/5000 ml Tekli Torba Kombi Paket (HomeChoice setl i + mini kapak lı) 
- 6000 ml Tekli Torba (HomeChoice setli)  
- 1000 ml/1000 ml Çiftli Torba  
- 1000 ml/2000 ml Çiftli Torba Mini Kapaklı  
- 2000 ml/2000 ml Çiftli Torba Mini Kapaklı  
- 2500 ml/3000 ml Çiftli Torba Mini Kapaklı  
 
• Çift torbalı formlarında torbalardan birinde çözelti yer almamaktadır; bir önceki 
değişimde karın boşluğunda bekleyen çözeltinin boşaltılması için kullanılır. 
DIANEAL PD4 ’ün % 1.36 oranında glukoz (şeker)  içeren bu formundan başka % 2.27 ve 
%3.86 oranında şeker içeren iki değişik yitilikteki formu da bulunmaktadır ve çözelti 
içindeki şeker oranı yükseldikçe, çözelti kandan s u çek me oranı da arta r. 
• DIANEAL PD4  size periton diyalizi ile tedavinin gerekli olduğu şu durumlar için 
reçetelenmiş olabilir: 
- Böbreklerinizin geçici ya da kalıcı olarak yetmezliğe girdiği durumlar;  
- Vücudunuzda aşırı bir sıvı birikiminin olduğu durumlar;  
- Vücudunuzun asitlik- bazlık ya da tuz dengesinde ciddi bozuklukların olduğu durumlar;  
- İlaç ve diğer zehirli maddelerle meydana gelen zehirlenmelerde, başka bir tedavi 
bulunamadığı durumlarda. 
DIANEAL PD4 , kalsiyum ve magnezyum içeren fosfat bağlayıcıların kullanımı durumunda 
serum kalsiyum ve fosfat seviyesinin kontrolü için kullanılır . 
 
2. DIANEAL PD4 ’ü kullanmadan önce dikkat edilmesi gerekenler 
DIANEAL PD4 ’ü aşağıdaki durumlarda KULLANMAYINIZ.  
Eğer; 
- Bu ilaçtaki etkin madde veya di ğer maddelerin herhangi birine a lerjiniz varsa , 
- Bu ilacı kullanmaya başlamadan önce ş iddetli bir laktik asidoz durumunuz varsa 
(kanınız da çok fazla asit olması) , 
- Karın duvarı ya da boşluğunu kapsayan bölgede cerrahi olarak tedavi edilemeyen bir 
probleminiz ya da karın bölgesinde oluşabilecek enfeksiyon riskini artıran probleminiz varsa, 
- Ağır periton hasarı sebebiyle oluşan, kayıt altına alınmış peritone al fonksiyon kaybında  bu 
ilacı KULLANMAYINIZ.  
DIANEAL PD4 ’ü aşağıdaki d urumlarda DİKKATLİ KULLANINIZ:  
Eğer; 
- Karın duvarınızı ya da karın boşluğunuzu etkileyerek karın zarı bütünlüğünü bozan herhangi bir hastalığınız varsa. Örneğin karında fıtık ya da bir iltihaplanma olursa. 
- Karın bölgenizdeki ana atardamarınıza yönelik bir ameliyat (aortik greft replasmanı) geçirmişseniz.  
- Soluk alıp vermede zorluk çekiyorsanız.   3 - Karın ağrınız olursa , vücut sıcaklığınızda artma görülüyorsa  veya karnınızdan 
boşalttığınız sıvı bulanık sa ya da parçacıklar görülüyorsa . Bu durum sizde peritonit (karın 
zarının iltihaplanması)  ya da enfeksiyon durumu geliştiğini gösterebilir. Bu durumda 
hemen doktorunuzu veya tedavinizi yürüten merkezi  bilgilendiriniz. Boşaltma torbasını ve 
ürünün üzerinde belirtilen seri numarasını tedavinizi yürüten merkeze götürünüz. 
DIANEAL PD4  ile tedavinize devam edip etmemeye ve bu durumu düzeltici bir tedavi 
uygulamaya doktorunuz karar verecektir. Örneğin bu durum bir iltihaba (enfeksiyon) bağlıysa doktorunuz hangi antibiyotiğin en uygun tedavi sağlayacağını anlayabilmek için size b azı testler uygulayabilir ya da  sizdeki iltihabi durumun hangi tür bakteriye (mikrop) 
bağlı olduğunu belirleyene kadar bir den fazla bakteriye etkili bir antibiyotik önerebilir (bu 
tür antibiyotiklere “geniş spektrumlu antibiyotik” adı verilir).  
- Ağır bir laktik asidoz (kanınızda çok fazla asit olması) açısından risk altındaysanız.  
Eğer;  
o Düşük tansiyonunuz ya da kandaki enfeksiyonla ilişkili akut böbrek yetmezliğiniz varsa;  
o Kalıtımsal bir metabolik hastalığınız varsa;  
o Metformin (şeker hastalığının tedavisinde kullanılan bir ilaç) kullanıyorsanız;  
o AIDS hastalığının tedavisi için ilaç alıyorsanız (özellikle nükleosid /nükleotid revers 
transkriptaz inhibitörleri ya da kısaca NRTI ilaçları olarak adlandırılan ilaçlar)  
laktik asidoz açısından risk altında sınızdır.  
- Sizde şeker hastalığı mevcut sa ve bu çözeltiyi kullanacaksanız , kan şekeri yüksekliğini zi 
tedavi için kullandığınız insülin gibi ilaçlar ınızın dozu düzenli olarak değerlendirilmelidir. 
Özellikle periton diyalizi tedavisine başlarken ya da tedavinizde kullanılan çözeltilerin değişmesi durumunda bu ilaçların dozlarını n ayarlanması gerekebilir.  
- Eğer mısıra alerjiniz varsa , diyaliz işlemi acilen durdurulmalı ve peritone al boşluktan 
çözelti boşaltılmalıdır.  
- Doktorunuzun sizden izlemenizi isteyebileceği sıvı dengeniz ve kilo durumunuz gibi 
ölçümlerle ilgili kayıtları yazılı olarak tutunuz. Doktorunuz kan testleriyle düzenli aralıklarla kan değerlerinizi izleyecektir . Özellikle  kanı nızda bulunan tuz ların (örneğin 
bikarbonat, potasyum , magnezyum, kalsiyum ve fosfat)  düzeyleri  ile yine kanınızda 
bulunan parat hormon (vücudunuzdaki kalsiyum düzeylerinin normal kalması için çalış an 
bir hormon) düzeylerini , kanınızda bulunan yağların düzeyleri ni izleyecektir.  
- Eğer kanınızdaki kalsiyum düzeyleri normalden yüksek ya da düşükse. Bu çözelti sizdeki 
bu değişmiş kalsiyum düzeylerini daha fazla değiştirebilir. 
- Doktorunuzun önerdiğinden daha fazla çözelti kullanmayınız. Bu durumda karında gerginlik, tokluk hissi ve nefes darlığı  gibi belirtiler ortaya çıkabilir.  
- Doktorunuz kanınızdaki potasyum düzeylerini düzenli aralıklarla izleyecektir. Potasyum düzeyleriniz çok düşerse sizdeki bu durumu telafi etmek için size potasyum klorür takviyesi önerebilir.  
- Ayrıca -doktorunuzla birlikte - periton diyalizi tedavisinin nadiren görülen bir 
komplikasyonu olan enkapsülan periton sklerozu (EPS) adı verilen hastalığın sizde görülüp görülmediğini konusuna dikkat etmelisiniz. EPS karnınızda iltihaplanmaya ve karın ağrısı, karın şişkinliği/gerginliği, ya da kusmayla ilişkili olarak karın içindeki organlarınızı saran kalın bir zar gelişimine neden olabilir. Bu şekilde karın içi organlarınızın normal hareketleri engellenebilir. Bu durum nadiren ölüme yol açar.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
DIANEAL PD4 ’ün yiyecek ve içecek ile kullanılması  
Karın diyalizi sırasında günlük aktivitelerinize devam edebilir, doktorunuzun önerdiği  
yiyecek içecekleri tüketebilirsiniz.   4 Hamilelik  
İlacı kullanmadan önce doktorunuza veya eczacınıza danışınız.  
Gebeli k sırasında  karın diyalizi yöntemini, böbrek yetmezliği tedavinizde kullanıp 
kullanamayacağınıza, bu tedavinin size sağlayacağı faydalar ile olası zararlarını 
karşılaştırdıktan sonra doktorunuz karar verecektir. 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza ya da eczacınıza danışınız.  
Bebeğinizi emzirirken bu ilacı kullanmamalısınız. Ancak doktorunuz tarafından bu ilacın size 
sağlayacağı faydalar, olası zararlarından fazla olduğu düşünülürse, doktorunuzun kararıyla 
ilacı kullanabilirsiniz.  
Araç ve makin a kullanımı  
Periton  diyalizi tedavisi halsizlik, görmede bulanıklık ya da baş dönmesi/sersemlik hali gibi 
istenmeyen etkiler e yol açabilir. B u tür istenmeyen etkilerin görülmesi durumunda araç ve 
makin a kullanımından kaçınmanız gerekir . 
DIANEAL PD4 ’ün içeriğinde bulunan bazı yardımcı maddeler hakkında önemli bilgiler  
DIANEAL PD4 ’ün içeriğinde bulunan maddelere karşı bir aşırı duyarlılığınız yoksa, 
uygulama yolu nedeniyle bu yardımcı maddelere karşı olumsuz bir etki beklenmez.  
Bu tıbbi ürün her 1000 ml’sinde 132 mmol sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır. 
Bu tıbbi ürün her 1000 ml’sinde 13.6 g glukoz içerir. Diyabet hastalarında göz önünde 
bulundurulmalıdır. 
Diğer ilaçlar ile birlikte kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.   
DIANEAL PD4 'e ek olarak herhangi bir ilaç almadan önce doktorunuza danışınız. Diyalizle 
vücuttan uzaklaştırılabilen ya da böbreklerde yapısal değişikliğe uğrayan ilaçların dozlarının ayarlanması gerekebilir.  
Kardiyak glikozit ya da dijital preparatları olarak adlandırılan türden kalp ilaçları kullanıyorsanız (örneğin digoksin) dikkatli olunuz. Bu durumda:  
- Tedavinize potasyum ve kalsiyum adı verilen tuzların eklenmesi gerekebilir;  
- Kalp atışlarınız düzensizleşebilir (aritmi).  
- Doktorunuz tedaviniz sırasında siz i, özellikle kanınızda bulunan potasyum, kalsiyum, 
magnezyum  düzeylerini yakından izleyecektir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
    5 3. DIANEAL PD4  nasıl k ullanılır?   
Uygun kullanım ve doz/uygulama sıklığı için talimatlar:  
DIANEAL PD4  çözeltisi sizin peritoneal boşluğunuza uygulanır. Karın zarı karın duvarı ve 
karın boşluğu içinde bulunan karaciğer ve  barsak  gibi organları çevreleyen bir membrandır. 
Bu membranın oluşturduğu boşluğa periton boşluğu adı verilir.  
Çözelti yalnızca intraperitoneal yoldan (karın içine) uygulama içindir. Damar içi yoldan 
kullanılmamalıdır.  
Bu ilacı, peritoneal diyaliz alanında uzmanlaşmış medikal ekip tarafından aldığınız eğitim doğrultusunda uygulayınız. Emin değilseniz, doktorunuzla kontrol ediniz. Uygunsuz bağlama veya hazırlama sırası, karın zarı içerisine hava girmesine neden olabilir ve bu karın ağrısı ve/veya peritonit ile sonuçlanabilir. 
Torba zarar görmüşse, atmalısınız. Hekiminiz size bir sonraki kontrolünüze kadar yetecek miktarlarda ve konsantrasyonda 
DIANEAL PD4  reçeteleyecektir.  
Uygulama şekli  
- Diyaliz çözeltinizi kullanmadan önce dış torbası içinde vücut sıcaklığına kadar (37 ºC) ısıtınız. Bu işlem i çin özel olarak tasarlanmış ısıtma cihazlarını kullanınız.  Torbayı hiçbir 
zaman mikrodalga fırın kullanarak ısıtmayınız.  
- Dış torbasından çıkarınız ve hemen uygulayınız.  
- Çözeltinin berrak olup olmadığını kontrol ediniz; yalnızca çözelti berrak ve torbası sağlamsa kullanınız.  
- Ürün tek kullanımlıktır, çözeltinin kalan bölümünü atınız  
- Torba değişimi sırasında, periton diyalizi tedavisine başlarken diyaliz hemşireniz tarafından açıklandığı şekilde mikropsuz bir teknik kullanmalısınız.  
- Çözeltiyi kullandıktan sonra bir sonraki değişimde boşaltırken bulanık olup olmadığını kontrol ediniz. 
 
Mini Kap ak (Povidon İyotlu):  
Tanım  
Bu ürün periton diyalizi tedavisinde kullanılan plastik bir kapaktır ve Vantive  transfer setini 
kontaminasyondan korumak üzere povidon- iyot içerir.  
Kontr endikasyonlar  
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi 
için doktorunuza başvurunuz. 
Uyarılar  
Aseptik teknik kullanınız. Sıvı yolunun herhangi bir kısmında kontaminasyon olması 
peritonit ile sonuçlanabilir.  
Ambalajı daha önceden açılmış, hasar görmüş veya lekelenmişse ya da iç kısımda bulunan 
povidon- iyotlu sünger kuruysa kullanmayınız. Ürün kullanılmışsa atınız.  
Oda sıcaklığında saklayınız. Aşırı ısıdan koruyunuz. 
Bu ürün tek kullanımlıktır. Tek kullanımlık bir ürünün yeniden kullanılması veya yeniden 
işlemden geçirilmesi, kontaminasyona ve ürünün işlevinin veya yapısal bütünlüğünün zarar 
görmesine neden olabilir. 6 Çocukların göremeyeceği, erişemeyeceği yerlerde ve ambalajında saklayınız. Kazara 
yutulması halinde, derhal doktorunuza danışınız.  
Küçük peritoneal diyalizat dolum hacmi olan hastalarda, özellikle bebek ve çocuklarda,  tiroid 
fonksiyonunun izlenmesi tavsiye edilmektedir. İyot maruziyetini minimuma indirmek için, 
klinik olarak mümkün olduğunda, bir sonraki dolum döngüsünü başlatmadan önce periton 
boşluğundaki sıvıyı drenaj torbasına boşaltınız.  
Diğer üreticilerden temin edilebilen pek çok diyaliz ürünü, Vantive Healthcare LLC 
ekipmanı veya tek kullanımlık ürünleriyle birlikte kullanılmaktadır. Bu ürünlerdeki 
değişkenlik, toleranslar, mekanik kuvvet veya zaman zaman yapılabilecek değişiklikler 
Vantive’in  kontrolü dışındadır. Bundan dolayı Vantive , başka üreticilerin diyaliz ürünlerinin, 
kendi ürünleri ile kullanıldığında tatmin edici bir şekilde işleyeceğini garanti edemez.  
Kullanım Talimatı  
Dikkat: Aseptik teknik kullanınız.  
1.Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
2.Mini k apak ambalajını düz bir yüzey üzerine yerleştiriniz ve ambalajın üst -uç
kısmından başlayarak Mini  kapağı tamamen açığa çıkaracak şekilde aşağıya doğru
açınız.
3.Mini k apağı ambalajından alınız.
4.Transfer setin uç kısmını aşağıya doğru pozisyonda tutunuz. Mini k apağı dikkatlice
kavrayıp elinizle saat yönünde sıkarak iyice sabitlenene kadar transfer seti üzerine
(Şekle bakınız) derhal yerleştiriniz. Not: Mini k apağı çok sıkmayınız.
5.Değişim sırasında, Mini k apağı saat yönünün tersine çevirerek transfer seti
bağlantısından çıkarınız.
6.Yerel atık imha kılavuzları doğrultusunda atınız.
D
eğişik yaş grupları:  
Çocuklarda kullanımı:  
18 yaş altındaysanız, doktorunuz sizde ne kadar DIANEAL PD4  kullanılacağını vücut 
alanınıza göre hesapladıktan sonra size söyleyecektir.  
Genel olarak 18 yaş altı hastalarda her bir değişimdeki dolum hacmi olarak 800-1400 mL/m² 
(maksimum 2000 mL ), 2 yaş altı hastalarda her bir değişimdeki dolum  hacmi olarak 500-1000 
mL/m² önerilir.   
Yaşlılarda kullanımı:  Erişkinlerdeki gibi kullanılır. 
 7 Özel kullanım durumları:  
Böbrek / Karaciğer yetmezliği:  
DIANEAL PD4  böbrek yetmezliğinin tedavisinde kullanılır. Karaciğer yetmezliği olan 
hastalarda doz ayarlaması gerekmez.  
Doktorunuz normalde damar içi yoldan uygulanan bazı ilaçları doğrudan DIANEAL PD4  
torbası içine katarak kullanmanızı isteyebilir. Bu durumda eklemeyi torba altında yer alan ilaç 
ekleme ucundan yapınız. Diyaliz uygulamasını, ilacı ekledikten sonra hemen yapınız. Emin olmadığınız durumlarda doktorunuza danışınız.  
Eğer DIANEAL PD4 ’ün etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. 
Kullanmanız gerekenden daha fazla DIANEAL PD4  kullandıysanız:  
Eğer 24 saat içinde doktorunuzun önerdiğinden fazla DIANEAL PD4  kullandıysanız  karında 
gerginlik, şişkinlik hissi ve/veya soluğunuzda kesilme olabilir.  
DIANEAL PD4 ’ten kullanmanız gerekenden fazlasını kullanmışsanız hemen doktorunuza 
haber veriniz.  
DIANEAL PD4 ’ü kullanmayı unutursanız  
İlacınızı zamanında almayı unutmayınız. Unutulan dozları  dengelemek için çift doz almayınız. 
 DIANEAL PD4  ile tedavi sonlandırıldığındaki oluşabilecek etkiler   
Doktorunuz önermediği sürece periton diyalizi tedavisini kesmeyiniz. Tedavi nizi 
doktorunuzun onayı olmadan sonlandırmanız yaşamınızı tehdit altına sokacak ciddi sonuçlara 
yol açabilir.  
 
4. Olası yan etkiler n elerdir?  
Tüm ilaçlar gibi DIANEAL PD4 ’ün içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, DIANEAL PD4 ’ü kullanmayı durdurunuz  ve DERHAL 
doktorunuza bildirin iz veya size en yakın hastanenin acil bölümüne başvurun uz:  
• Aşırı duyarlılıkla (alerji) ilişkili belirtiler: 
− Normalin üstünde kan basıncı (hipertansiyon);  
− Bacak veya ayak bil eklerinde şişme, gözde şişkinlik, nefes darlığı veya göğüste ağrı;   
− Deri, ağız, gözler ve üreme sisteminizde kabarcıklarla seyreden ciddi bir durum (Stevens –
Johnson sendromu);  
− Karın ağrısı ; 
− Ateş 
− Karın zarı iltihabı (peritonit) ; 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DIANEAL PD4 ’e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin hepsi oldukça seyrek görülür.  8  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın        : 10 hastanın en az birinde görülebilir.  Yaygın               : 10 hastanın birinden az, fakat 100 hastanın birinden fazla görülebilir.  Yaygın olmayan :  100 hastanın birinden az, fakat 1.000 hastanın birinden fazla görülebilir.  
Seyrek                 :  1.000 hastanın birinden az görülebilir.  
Çok seyrek         : 10.000 hastanın birinden az görülebilir.  
Bilinmiyor          : Eldeki verilerden hareketle tahmin edilemiyor.  
 
DIANEAL PD4 ’ün kullanımına bağlı olarak alerji dışında da ciddi yan etkiler 
görülebilmektedir. Aşağıda belirtilen bu yan etkilerden herhangi birini fark ederseniz hemen 
doktorunuza veya periton diyalizi merkezinize bildiriniz:  
Bilinmeyen sıklıkta görülenler:  
− Kan testlerinizde anormallik görülmesi:  
o Kaslarda zayıflık, seğirmeler  ya da kalp atışlarınızın anormalleşmesine yol açabilen 
potasyum düzeylerinde azalma (hipokalemi), 
o Halsizlik, koma, bilinçte bulanıklık ya da  bulantılara yol açabilen sodyum 
düzeylerinde azalma (hiponatremi),  
o Halsizlik, koma, bilinçte bulanıklık ya da bulantılara yol açabilen klorür düzeylerinde 
azalma (hipokloremi) ; 
− Uygulama bölgesinde ağrı;  
− Bulantı, kusma, ishal, kabızlık, su kaybetme (susama, ağızda kuruluk);  
− Vücudunuzdaki kan hacminin azalması yla (hipovolemi) ilgili belirtiler; Kan basıncınızda 
düşme (hipotansiyon);  
− Kaslarınızda spazm, kas ya da kemik ağrıları;  
− Vücudunuzda sıvı birikimi  (ödem) ; 
− Karında gerginlik ya da rahatsızlık hissi;  
− Bayılma; 
− Kaşıntı, döküntü ve ürtiker gibi cilt hastalıkları;  
− Nefes darlığı.  
 
Peritoneal prosedür ile ilgili diğer yan etkiler:  
− Kateterinizin çıkış yerinin çevresinde kızarıklık, iltihap akıntısı, şişlik ya da ağrı;  
− Kateterinizin tıkanması.  
Yukarıda bahsedilen bu yan etkilerden herhangi birini fark ederseniz ya da bu Kullanma Talimatında yer almayan herhangi bir yan etkiyle karşılaşırsanız hemen doktorunuza veya periton diyalizi merkezinize bildiriniz . 
Yan etkilerin raporlanması  
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   9 5. DIANEAL PD4 ’ün saklanması  
DIANEAL PD4 ’ü çocukların göremeyeceği, erişemeyeceği yerlerde ve ambalajında 
saklayınız. 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra DIANEAL PD4 ’ü kullanmayınız. 
25°C altında ki oda sıcaklığında saklayınız . Berrak olmayan ve torbası hasarlı  çözeltileri  
kullanmayınız. 
Dış ambalajından çıkarılan ürün hemen kullanılmalıdır.  
Yarım kalan çözeltileri  atınız; kullanılmayan bölümü yeniden uygulamayınız. 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat Sahibi:  Vantive Sağlık Hizmetleri Ltd. Şti.   
  Yenimahalle / Ankara  
Üretim Yeri : Vantive Manufacturing Limited 
                           Moneen Road, Castlebar, Country Mayo - İrlanda  
 
Bu kullanma talimatı 18.10.2024 tarihinde onaylanmıştır.  