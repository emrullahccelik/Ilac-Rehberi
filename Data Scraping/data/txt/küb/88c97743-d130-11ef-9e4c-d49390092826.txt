KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİRALDYNE oral solüsyon
2. KALİTATİF VE KANTİTATİF BİLEŞİMİ
1 ml’de:
Etkin madde:
 Rhubarb kökü ekstresi 0,05 g
(en az 0,003 g antrakinon glikozid içeren)
 Salisilik asit 0,01 g
Yardımcı maddeler:
 Etil alkol 0,595 ml
Yardımcı maddeler için 6.1’e bakınız.
3. FARMASÖTİK FORM
Oral solüsyon
Kahverengi, özel kokulu, hafif mat solüsyon.
4. KLİNİK ÖZELLİKLER
4.1. Terapötik endikasyonlar
 Ağız ve diş eti dokularının akut ve kronik ağrılı iltihaplarında
 Ağız yaralarında
 Protez vuruklarında
4.2. Pozoloji ve uygulama şekli:
Pozoloji/uygulama sıklığı ve süresi:
Doktorunuz tarafından başka şekilde önerilmediği takdirde;
1Optimal bir etki için günde 3-4 kez yemeklerden sonra kullanılmalıdır.
DOKTORUNUZA DANIŞMADAN KULLANMAYINIZ.
Uygulama şekli:
Yemeklerden sonra inflamasyonlu bölgeye fırçası ile sürülmeli ve 15 dakika süreyle hiçbir
şey yenmemeli, içilmemeli ve ağız çalkalanmamalıdır.
Özel popülasyonlara ilişkin ek bilgiler:
Böbrek ve karaciğer yetmezliği
Sistemik olarak etkisi önemsenmeyecek kadar az olduğundan böbrek ve karaciğer yetmezliği
olan hastalarda doz ayarlanması düşünülmez.
Pediyatrik popülasyon
16 yaşından küçük çocuklarda kullanılmamalıdır.
Geriyatrik popülasyon
Yaşlılar üzerinde yapılmış özel bir klinik veri olmadığından kullanılmamalıdır.
4.3. Kontrendikasyonlar
Bileşiminde bulunan maddelere aşırı duyarlılığı olan kimselerde, özellikle salisilik asite karşı
alerjisi olanlarda ve 16 yaşından küçüklerde salisilik asit kullanımının kontrendike olması
nedeniyle kullanılmamalıdır.
4.4. Özel kullanım uyarıları ve önlemleri
PİRALDYNE oral solüsyon topikal kullanım içindir. Salisilik asit içerdiğinden vücudun geniş
bir bölgesine gereğinden fazla miktarda ve uzun süre uygulandığında sistemik toksik belirtiler
oluşabilir. Ciltte kuruluk ve irritasyona neden olabilir. Gözlere ve genital mukozalara
uygulanmamalıdır. Kazara temas olursa 15 dakika süreyle su ile yıkanmalıdır. İlk
sürüldüğünde Rhubarb kökü ekstresi dişlerde ve mukoza membranında ve protezlerde hafif
lekeler oluşturur. Bu lekeler yeterli ağız temizlik ve bakımıyla kısa sürede kaybolurlar.
PİRALDYNE oral solüsyon ilk kullanıldığında mukozada hafif bir yanma ve iğne batırılmış
hissi oluşturulabilir. Kısa bir zaman sonra bu şikayetler ortadan kalkar ve mukozada
rahatlama hissedilir. PİRALDYNE oral solüsyonun kullanımıyla ilgili farklı enfeksiyonlar
ortaya çıkarsa doktorunuza danışmanız gerekir.
PİRALDYNE etil alkol içerir. Ancak etil alkol dozunun eşik değerin altında olması nedeniyle
herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Rhubarb kökü ekstresine ait etkileşim bildirilmemiştir.
2Ürünün topikal kullanımıyla ilgili olarak etkileşim bildirilmemesine rağmen; bu ürünle
beraber diğer topikal ilaçlar mümkünse birlikte kullanılmamalıdır. Sistemik olarak alınan
salisilatlar bazı ilaçları plazma proteinlerine bağlanma yerlerinden ayırarak serbest
konsantrasyonlarını arttırır ve etkilerinin artmasına neden olur. Bu şekilde salisilik asitle
etkileşen ilaçlar; oral antikoagülanlar, bazı Non Steroid Anti İnflamatuar “NSAI” ilaçlar
(ibuprofen), antikonvülzan ilaçlar (valproik asit fenitoin vb.), karbonik anhidraz inhibitörleri
(asetozolamid vb.), oral hipoglisemikler (klorpropamid, talbutamid vb.) ve metotreksattır.
Salisilatlar insülin salgısını arttırarak plazma glikol düzeyinin azalmasına neden olur.
Heparinle salisilatların birlikte kullanılması kanamayı arttırır.
Özel popülasyonlara ilişkin ek bilgiler :
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediatrik popülasyona ilişkin etkileşim çalışmaları yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü yöntemlerine etkisi
(Kontrasepsiyon)
Bilinen bir etkisi bulunmamaktadır.
Gebelik Dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
PİRALDYNE gebelerde kullanımına yönelik yapılmış araştırma bulunmadığından gerekli
olmadıkça kullanılmamalıdır.
Laktasyon Dönemi
Emziren annelerde kullanımına yönelik yapılmış araştırma bulunmadığından gerekli
olmadıkça kullanılmamalıdır.
Üreme Yeteneği / Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkileri
Araç ve makine kullanımı üzerine etkisi bulunmamaktadır.
34.8. İstenmeyen etkiler
Rapor edilen istenmeyen etkiler aşağıdaki sıklık derecesine göre sınıflandırılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar
Çok seyrek: Psişik değişiklikler
Sinir sistemi hastalıkları
Çok seyrek: Baş dönmesi, halsizlik
Kulak ve iç kulak hastalıkları
Çok seyrek: İşitme kaybı
Gastrointestinal hastalıkları
Yaygın : Diş veya ağız mukozasında geçici renk kaybı görülmesi
Çok seyrek: Bulantı, kusma, diyare
Genel bozukluklar ve uygulama bölgesine ilişkin hastalıklar
Çok yaygın: Uygulama bölgesinde geçici yanma hissi olması.
PİRALDYNE oral solüsyonun bileşiminde bulunan salisilik asit irritan bir maddedir. Topikal
uygulama ile ciltten emilebilir.
Şüpheli advers reaksiyonların raporlanması
Ruhsatlandırma sonrası ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)’ne bildirmeleri gerekmektedir (www.titck.gov.tr; e-posta :
tüfam@titck.gov.tr; tel : 0 800 314 00 08; faks : 0312 218 35 99).
4.9. Doz aşımı ve tedavisi
PİRALDYNE oral solüsyonun bileşiminde bulunan salisilik aside bağlı olarak salisilat
toksisitesi ile ilgili belirtiler; topikal kullanılan salisilik asit preparatlarının çok geniş bir
bölgeye ve uzun süreyle uygulanmaları sonucunda, ilacın ciltten fazla miktarda emilmesine
bağlı olarak nadir de olsa ortaya çıkabilir.
4Bu belirtiler arasında baş dönmesi, işitme bozukluğu, halsizlik, bulantı, kusma, ishal ve bazı
psişik belirtiler sayılabilir.
Rhubarb kökü ekstresine bağlı olarak ise kazara fazla yutulduğunda diyare ve dolayısıyla sıvı
kaybı oluşabilir.
Bu gibi durumlarda doktora başvurulmalı ve önerisine göre tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiinfektif ve antiseptik lokal oral tedavi
ATC kodu: A01AB11
Bileşenlerinden biri olan Rhubarb kökü ekstresinde bulunan antrakinon glikozidleri bu
etkilerini hücresel aktiviteyi indirgeyerek enflamasyonlu mukoz membranın üzerinde
astranjen, antienflamatuvar, antibakteriyel ve analjezik etki yaparak gösterir.
Salisilik asit de siklooksijenaz-1 ve siklooksijenaz-2 enzimlerini inhibe ederek prostaglandin
sentezini baskılar, ağrı ve inflamasyonu giderir.
Bu etkiler dişeti ve ağız içinde oluşan inflamasyonlu bölgelerde dokuya absorbe olarak kısa
sürede kendini gösterir ve takip eden bir iki gün içinde ağrıların geçtiği, devamında ise
kanamaların azaldığı görülür.
Salisilik asit de topikal kullanımlarda deriden çok iyi absorbe edilir. Salisilik asidin analjezik,
antienflamatuvar keratolitik ve fungisidal etkilere sahip olduğu yapılan klinik çalışmalarda
belirlenmiştir.
5.2.Farmakokinetik özellikler
Genel özellikler
Emilim: Rhubarb kökü ekstresi glikozidleri topikal kullanıldıklarında oral mukozaya lokal
etki yaparlar. Rhubarb kökü ekstresinin ağızdan 100 mg. alındığında yarılanma ömrü yaklaşık
olarak 5 saattir.
Dağılım: Maksimum plazma seviyesine, lokal uygulamadan 6-12 saat sonra ulaşır. Yüksek
oranda (%80-90) plazma proteinlerine bağlanır. Serabrospinal, peritoneal sıvı, tükürük, anne
sütü gibi pek çok vücut sıvılarına ve dokularına dağılır. Plasentaya geçer. Sistemik etkisi
yoktur.
5Biyotransformasyon: Karaciğerde konjugasyon yoluyla metabolize edilir.
Eliminasyon: Atılımı safra, idrar, salya ve sütle olur. Serbest salisilik asit (%10), salisilat
metabolitleri böbreklerden atılırlar.
Doğrusallık / doğrusal olmayan durum:
Veri yoktur.
Hastalardaki karakteristik özellikler
Böbrek/karaciğer yetmezliği:
Sistematik olarak etkisi önemsenmeyecek kadar az olduğundan böbrek ve karaciğer
yetmezliği olan hastalarda kullanılabilir.
Pediyatrik hastalarda
16 yaşından küçük çocuklarda kullanılmamalıdır.
5.3.Klinik öncesi güvenlilik verileri
Klinik öncesi güvenlilik verileri ile ilgili yeterli klinik çalışma bulunmamaktadır.
6.FARMASÖTİK ÖZELLİKLER
6.1. Yardımcı maddelerin listesi
Etanol %96
Deiyonize su
6.2. Geçimsizlikler
Bilinmiyor.
6.3. Raf ömrü
48 ay
İlk açıldıktan sonra 3 aydır.
6.4. Saklamaya yönelik özel tedbirler
PİRALDYNE oral solüsyon kullanıldıktan sonra şişeler dikkatli bir şekilde kapatılmalıdır.
Açıldıktan sonra 25°C’de saklanmalı ve 3 ay içinde tüketilmelidir.
6.5. Ambalajın niteliği ve içeriği
Aplikatörü ile birlikte 10 ml’lik cam şişelerde.
66.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
DENTORAL Diş ve Ağız Sağlığı İlaç ve Gereçleri San. ve Tic. Ltd.Şti.
Koşuyolu Mah. Nazlı Sok. Remzi Bey Apt.
No:5 Kadıköy/İSTANBUL
8.RUHSAT NUMARASI
2014/923
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.05.2004
Ruhsat yenileme tarihi: 23.12.2014
10. KÜB’ÜN YENİLEME TARİHİ
7