KISA ÜRÜN BİLGİSİ
1. BEŞERİ TIBBİ ÜRÜNÜN ADI
TANSİFA PLUS 32/5/12.5 mg tablet
2. KALİTATİF VE KANTİTATİF BİLEŞİM
Etkin madde:
Kandesartan sileksetil 32 mg
Amlodipin besilat 6.945 mg (5 mg amlodipine eşdeğer)
Hidroklorotiazid mikronize 12.500 mg
Yardımcı maddeler:
Laktoz monohidrat 154.200 mg
Yardımcı maddeler için 6.1’e bakınız.
3. FARMASÖTİK FORM
Tablet
Bir yüzü sarı diğer yüzü beyaz, baskısız oblong tabletler.
4. KLİNİK ÖZELLİKLER
4.1 Terapötik endikasyonlar
Esansiyel hipertansiyonun tedavisinde kullanılır.
Bu sabit doz kombinasyonu, tek başına kandesartan, amlodipin veya kandesartan/amlodipin
kombinasyonu ile kan basıncı yeterli oranda kontrol altına alınamayan hastalarda endikedir.
4.2 Pozoloji ve uygulama şekli
Pozoloji / uygulama sıklığı ve süresi:
TANSİFA PLUS, tek başına kandesartan, amlodipin veya kandesartan/amlodipin
kombinasyonu ile kan basıncı yeterli oranda kontrol altına alınamayan hastalarda günde bir
kez yemeklerle veya yemeklerden bağımsız olarak kullanılabilir.
Hangi dozda TANSİFA PLUS kullanılacağı hekimin kararına bağlıdır. Tedaviye verilen
cevaba göre, daha yüksek veya daha düşük doz kullanımı hekim tarafından önerilebilir.
1/25Uygulama şekli:
TANSİFA PLUS günde tek doz olarak uygulanmalıdır. Aç ya da tok karnına alınabilir.
TANSİFA PLUS’ın biyoyararlanımı yiyeceklerden etkilenmemektedir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kıvrım diüretikleri, tiyazidlere tercih edilmektedir.
Kreatinin klerensi ≥30 ml/dakika/1.73 m2 BSA olan hastalarda, TANSİFA PLUS tedavisine
geçilmeden önce kandesartan sileksetil dozu titre edilmelidir (hafif ve orta derecede böbrek
yetmezliği olan hastalarda kandesartan sileksetil'in önerilen başlangıç dozu 4 mg'dır).
TANSİFA PLUS ağır böbrek yetmezliği olan hastalarda (kreatinin klerensi < 30 ml/dakika
/1.73 m2 BSA) kontrendikedir (bkz. bölüm 4.3).
Amlodipin plazma konsantrasyon değişiklikleri, böbrek yetmezliğinin derecesi ile ilişkili
değildir. Amlodipin diyalize edilemez.
Hangi dozda TANSİFA PLUS kullanılacağı hekimin kararına bağlıdır. Tedaviye verilen
cevaba göre, daha yüksek veya daha düşük doz kullanımı hekim tarafından önerilebilir.
Karaciğer yetmezliği:
Hafif-orta derecede karaciğer yetmezliği olan hastalarda TANSİFA PLUS tedavisine
geçilmeden önce kandesartan sileksetil dozunun titre edilmesi önerilmektedir (bu hastalarda
kandesartan sileksetil'in önerilen başlangıç dozu 4 mg'dır).
Hepatik yetmezliği olanlarda amlodipinin yarı ömrü uzar, eğri altı alanı (EAA) yükselir; dozaj
önerileri çalışılmamıştır.
Ağır karaciğer yetmezliği ve/veya kolestazisi olan hastalarda TANSİFA PLUS kontrendikedir
(bkz. bölüm 4.3).
Hangi dozda TANSİFA PLUS kullanılacağı hekimin kararına bağlıdır. Tedaviye verilen
cevaba göre, daha yüksek veya daha düşük doz kullanımı hekim tarafından önerilebilir.
Geriyatrik popülasyon:
Yaşlılarda, başlangıç dozunun ayarlanması gerekmez. Fakat doz arttırımı dikkatle
yapılmalıdır (bkz. Bölüm 4.4 ve 5.2). Kan basıncı daha sık monitorize edilmelidir. 75 yaş
üzeri hastalarda TANSİFA PLUS son derece dikkatli bir şekilde kullanılmalıdır.
Pediyatrik popülasyon:
TANSİFA’nın çocuklar ve adolesanlar (18 yaş altı) üzerindeki güvenliliği ve etkililiği
belirlenmemiştir. Bu yaş grubunda kullanılması önerilmez.
İntravasküler sıvı kaybı olan hastalarda kullanımı:
İntravasküler sıvı kaybı olasılığı olan hastalar gibi hipotansiyon riski taşıyan hastalarda
kandesartan başlangıç dozu olarak 4 mg önerilmektedir (bkz. bölüm 4.4). Hangi dozda
TANSİFA PLUS kullanılacağı hekimin kararına bağlıdır. Tedaviye verilen cevaba göre, daha
yüksek veya daha düşük doz kullanımı hekim tarafından önerilebilir.
Siyah ırktan hastalarda kullanım:
Siyah ırktan hastalarda kandesartan’ın antihipertansif etkisi, siyah ırktan olmayan hastalara
göre daha azdır. Sonuç olarak siyah ırktan hastalarda siyah ırktan olmayan hastalara göre daha
sık TANSİFA PLUS titrasyonu gerekli olabilir (bkz. bölüm 5.1).
2/254.3 Kontrendikasyonlar
 TANSİFA PLUS’ın içerdiği maddelerden herhangi birisine, dihidropiridin türevlerine
ya da sulfonamid türevi ilaçlara (hidroklorotiyazid sulfonamid türevidir) karşı aşırı
duyarlılığı olanlarda,
 Gebelik ve emzirme döneminde (bkz. bölüm 4.6),
 Ağır böbrek yetmezliği (kreatinin klerensi < 30 ml/dak/1.73 m2 BSA) olanlarda,
 Ağır karaciğer yetmezliği ve / veya kolestazis
 Şiddetli hipotansiyon
 Şok (kardiyojenik şok dahil)
 Sol ventrikül çıkış obstrüksiyonu (örn. yüksek dereceli aortik stenoz)
 Miyokart infarktüsü sonrası hemodinamik olarak stabil olmayan kalp yetmezliğinde,
 İnatçı hipokalemi, hiperkalemi, hiperkalsemi ve hiponatremisi olanlarda,
 Gut'ta kontrendikedir.
 Anjiyotensin II reseptör blokerleri (ARB’ler) veya anjiyotensin dönüştürücü enzim
(ACE) inhibitörleri ile aliskirenin beraber kullanımı diabetes mellitus veya böbrek
yetmezliği (GFR˂60 ml/dak/1.73 m2) olan hastalarda kontrendikedir (Bkz. Bölüm 4.4
ve 4.5).
 1 yaş altı çocuklarda kontrendikedir.
4.4.Özel kullanım uyarıları ve önlemleri
Böbrek yetmezliği / Böbrek transplantasyonu:
Bu hasta grubunda, kıvrım diüretikleri, tiyazidlere tercih edilmektedir. TANSİFA PLUS,
böbrek yetmezliği olan hastalarda kullanıldığında, potasyum, kreatinin ve ürik asit
düzeylerinin düzenli olarak izlenmesi önerilmektedir.
Kısa süre önce böbrek transplantasyonu yapılmış hastalara veya son dönem böbrek yetmezliği
olan hastalara (kreatinin klerensi ˂ 15 ml/min), kandesartan sileksetil/hidroklorotiyazid
verilmesi ile ilgili deneyim yoktur.
Hemodiyaliz
Diyaliz sırasında kan basıncı, azalmış plazma hacmi ve renin-anjiyotensin-aldosteron
sisteminin aktivasyonu sonucunda, özellikle AT1-reseptör blokajına hassas olabilir. Bu
nedenle TANSİFA PLUS, hemodiyalizdeki hastalarda kan basıncının kapsamlı
monitorizasyonu ile dikkatli bir şekilde titre edilmelidir.
Kalp yetmezliği:
Kalp yetmezliği olan hastalar tedavi edilirken dikkatli olunmalıdır. Şiddetli kalp yetmezliği
olan hastalarda (New York Kalp Cemiyeti - NYHA III ve IV) plasebo kontrollü, uzun
dönemli bir çalışmada, rapor edilen pulmoner ödem insidansı amlodipin ile tedavi edilen
grupta plaseboya göre daha yüksek bulunmuştur. (bkz. bölüm 5.1 Farmakodinamik özellikler)
Amlodipinin de dahil olduğu kalsiyum kanal blokörleri; ileride ortaya çıkabilecek
kardiyovasküler olay ve mortalite riskinde artışa yol açabileceğinden konjestif kalp yetmezliği
olan hastalarda dikkatli kullanılmalıdır.
3/25Kalp yetmezliğinde diğer ADE inhibitörleri ile birlikte kullanım:
Advers reaksiyon oluşma riski, özellikle renal fonksiyon bozukluğunda ve hiperkalemide,
TANSİFA PLUS ile ADE inhibitörlerinin birlikte kullanımıyla artabilir (Bkz. Bölüm 4.8). Bu
tür tedavi alan hastalar düzenli olarak ve dikkatli bir şekilde monitorize edilmelidir.
Karaciğer yetmezliği:
Hepatik yetmezlikte amlodipine maruziyet artar. Su ve elektrolit dengesinde minör
değişiklikler hepatik komaya neden olabileceğinden, tiyazidler, karaciğer yetmezliği veya
ilerleyen karaciğer hastalığı olanlarda dikkatli kullanılmalıdır. Kandesartan
sileksetil/amlodipin/hidroklorotiyazid’in karaciğer yetmezliği olan hastalarda kullanımına
ilişkin klinik deneyim yoktur. Hafif-orta karaciğer yetmezliği olan hastalarda TANSİFA
PLUS dikkatli bir şekilde uygulanmalıdır. Amlodipin en düşük dozda başlanmalı ve doz
dikkatli bir şekilde arttırılmalıdır. Siddetli karaciğer yetmezliğinde kontrendikedir.
Renal arter stenozu:
ADE inhibitörleri de dahil olmak üzere, renin-anjiyotensin- aldosteron sistemine etki eden
ilaçlar, bilateral renal arter stenozu veya tek böbrekte arteriyel stenozu olan hastalarda, kan
üre miktarını ve serum kreatinin düzeyini artırabilir. Aynı etki, anjiyotensin II reseptör
antagonistleri (AIIRA) ile de görülebilir.
İntravasküler sıvı kaybı:
Renin-anjiyotensin-aldosteron sistemi'ne etki eden diğer ilaçlarda belirtildiği gibi, ağır
intravasküler sıvı ve/veya sodyum kaybı olan hastalarda semptomatik hipotansiyon oluşabilir.
Bu nedenle, bu durum düzeltilmeden TANSİFA PLUS tedavisine başlanması önerilmez (Bu
hastalarda kandesartan sileksetil’in önerilen başlangıç dozu 4 mg'dır).
Anestezi ve cerrahi:
Renin-anjiyotensin sisteminin bloke olmasından ötürü anjiyotensin II antagonistleri ile tedavi
edilen hastalara uygulanan cerrahi müdahale ve anestezi sırasında hipotansiyon ortaya
çıkabilir. Çok nadir olarak hipotansiyon, intravenöz sıvı ve/veya vazopresör ilaçların
kullanılmasını gerektirecek kadar ağır olabilir.
Aort ve mitral kapak stenozu veya obstrüktif hipertrofik kardiyomiyopati:
Diğer vazodilatörlerle olduğu gibi, hemodinamik aort ya da mitral kapak stenozu olan ya da
obstrüktif hipertrofik kardiyomiyopatili hastalarda, TANSİFA PLUS çok dikkatli
kullanılmalıdır.
Primer hiperaldosteronizm:
Primer hiperaldosteronizmi olan hastalar, renin-anjiyotensin-aldosteron sistemi üzerinden etki
gösteren antihipertansif ilaçlara genellikle yanıt vermezler. Bu nedenle, bu hastalarda
TANSİFA PLUS kullanımı önerilmemektedir.
Renin-anjiyotensin-aldosteron sisteminin (RAAS) dual blokajı:
Duyarlı kişilerde, özellikle bu sistemi etkileyecek kombinasyon kullanımlarında hipotansiyon,
senkop, inme, hiperkalemi ve renal fonksiyonlarda değişiklikler (akut renal yetmezlik dahil)
rapor edilmiştir. RAAS’ın dual blokajına yol açtığından ARB veya ACE inhibitörlerinin
aliskiren ile beraber kullanımı önerilmemektedir. Aliskirenin ARB’ler veya ACE inhibitörleri
ile beraber kullanımı diabetes mellitus veya böbrek yetmezliği (GFR˂60 ml/dak/1.73 m2) olan
hastalarda kontrendikedir (Bkz. Bölüm 4.3).
4/25Elektrolit dengesizliği:
Serum elektrolit düzeyleri periyodik olarak kontrol edilmelidir. Hidroklorotiyazid de içeren
tiyazidler sıvı ya da elektrolit dengesizliklerine sebep olurlar (hiperkalsemi, hipokalemi,
hiponatremi, hipomagnezemi ve hipokloremik alkaloz). Sıvı-elektrolit dengesizliğine işaret
eden bulgular; ağız kuruması, susama, güçsüzlük, bitkinlik, sersemlik, kas ağrıları veya
krampları, kas güçsüzlüğü, hipotansiyon, oligüri, taşikardi, aritmi veya bulantı, kusma gibi
gastrointestinal rahatsızlıklardır.
Tiyazid diüretikleri, kalsiyumun atılımını azaltır ve aralıklı ve hafif yükselmiş serum
kalsiyum konsantrasyonlarına neden olabilirler.
Belirgin hiperkalsemi, gizli hiperparatiroidizmin bir işareti olabilir. Paratiroid fonksiyon
testleri yapılmadan önce tiyazid tedavisi kesilmelidir.
Hidroklorotiyazid doza bağlı olarak idrarla potasyum kaybını artırır ve hipokalemi oluşur.
Hidroklorotiyazid'in bu etkisi, kandesartan sileksetil ile birlikte kullanıldığında daha az
olmaktadır. Karaciğer sirozu olan hastalarda, brisk diürezi (canlı diürez) olan hastalarda,
ağızdan yetersiz elektrolit alımı olanlarda ve birlikte kortikosteroid veya adrenokortikotropik
hormon (ACTH) kullanan hastalarda hipokalemi riski oldukça yükselir.
Özellikle kalp yetmezliği ve/veya böbrek yetmezliği ve diyabeti olan hastalarda kandesartan
sileksetil ile tedavi hiperkalemiye neden olabilir. TANSİFA PLUS'ın potasyum tutucu
diüretiklerle, potasyum preparatları ile, potasyum içeren yapay tuzlarla ya da potasyum
düzeylerini artırıcı diğer ilaçlarla (örn. heparin sodyum) birlikte kullanımı serum potasyum
düzeylerini artırabilir. Potasyum düzeyleri gerektiği şekilde izlenmelidir.
Tiyazidlerin, hipomagnezemi ile sonuçlanabilen magnezyum atılımını artırdığı gösterilmiştir.
Ödemli hastalarda sıcak havalarda dilüsyonel hiponatremi görülebilir.
Metabolik ve endokrin etkiler:
Tiyazid grubu bir diüretikle tedavi glukoz toleransını azaltabilir. Antidiyabetik ilaçların,
insülin dahil, dozlarının ayarlanması gerekebilir. Tiyazid tedavisinde gizli diabetes mellitus
aşikar duruma gelebilir. Kolesterol ve trigliserid düzeylerinde artma tiyazid diüretik tedavisi
ile ilişkilendirilmektedir. Tiyazid diüretikler serum ürik asit konsantrasyonunu arttırır ve
yatkın hastalarda guta neden olabilir.
Işığa duyarlılık:
Tiyazid diüretiklerinin kullanımı sırasında ışığa duyarlılık reaksiyonlarına ilişkin vakalar
raporlanmaktadır (bkz. bölüm 4.8). Işığa duyarlılık reaksiyonu gelişirse, tedavinin
durdurulması önerilmektedir. Eğer tedavinin yeniden başlatılması gerekli ise, ortamların
güneş ışığından veya UVA radyasyonundan korunması önerilmektedir.
Genel:
Böbrek fonksiyonları ve vasküler tonüsü, büyük ölçüde renin-anjiyotensin-aldosteron sistemi
aktivitesine bağlı olan hastalarda, (örn. ağır konjestif kalp yetmezliği ya da renal arter
stenozunu da kapsayan renal hastalıklar) bu sistemi etkileyen diğer ilaçlarla tedavi akut
hipotansiyon, azotemi, oliguri ya da nadiren akut böbrek yetmezliği ile ilişkilidir. AIIRA ile
benzer etkilerin görülme olasılığı dışlanamaz. Her antihipertansif ajan ile olduğu gibi, iskemik
kalp hastalığı ya da aterosklerotik serebrovasküler hastalığı olanlarda, aşırı kan basıncı
düşmesi, miyokard enfarktüsü ya da inmeye neden olabilir.
5/25Hidroklorotiyazid'e karşı hipersensitivite reaksiyonları alerji veya bronşiyal astım hikayesi
olan ya da olmayan hastalarda görülmekle birlikte, alerji veya bronşiyal astım hikayesi
olanlarda görülme olasılığı daha yüksektir.
Tiyazid grubu diüretiklerle, sistemik lupus eritematozus aktif hale gelebilir veya alevlenebilir.
TANSİFA PLUS'ın antihipertansif etkisi antihipertansif olarak ya da başka endikasyonlarla
verilen diğer antihipertansifler ile arttırılabilir.
Siyah ırktan olan hastalarda kandesartanın antihipertansif etkisi, siyah ırktan olmayan
hastalara göre daha azdır. Sonuç olarak siyah ırktan hastalarda siyah ırktan olmayan hastalara
göre daha sık TANSİFA PLUS titrasyonu ve kombine tedavi gerekli olabilir (Bkz. Bölüm
5.1).
Amlodipinin vazodilatör etkisi yavaş yavaş başlar. Bu sebeple amlodipinin oral kullanımından
sonra nadir akut hipotansiyon vakaları bildirilmiştir. TANSİFA PLUS, özellikle ciddi aort
stenozu bulunan hastalarda diğer periferik vazodilatörler gibi dikkatli kullanılmalıdır.
TANSİFA PLUS laktoz içermektedir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Gebelik:
Gebelik sırasında TANSİFA PLUS ile tedaviye başlanmamalıdır. TANSİFA PLUS
tedavisinin devamlılığı gerekmedikçe, gebe kalmayı planlayan hastalarda, gebelikte
kullanımda güvenliği kanıtlanmış başka antihipertansif tedavilere geçilmelidir. Gebelik tespit
edildiğinde, TANSİFA PLUS ile tedavi derhal durdurulmalı ve uygun olduğu durumlarda
alternatif tedaviye geçilmelidir (bkz. bölüm 4.3 ve 4.6).
4.5.Diğer tıbbi ürünler ile etkileşimler ve diğer etkileşim şekilleri
Kandesartan sileksetil ile klinik farmakokinetik çalışmaların yapıldığı ilaçlar
hidroklorotiyazid, varfarin, digoksin, oral kontraseptifler (örneğin;
etinilestradiol/levonorgestrel), glibenklamid, nifedipin ve enalaprildir. Bu çalışmalarda klinik
olarak önemli bir farmakokinetik etkileşim belirlenmemiştir.
Potasyum kaybına ve hipokalemiye neden olan diğer ilaçların (örn., diğer kaliüretik
diüretikler, laksatifler, amfoterisin, karbenoksolon, penisilin G sodyum, salisilik asit türevleri,
steroidler, ACTH), hidroklorotiyazid'in potasyum düzeyini düşürücü etkisini artırması
beklenebilir.
TANSİFA PLUS'ın potasyum tutucu diüretikler, potasyum preparatları, potasyum içeren
yapay tuzlar ya da potasyum düzeyini artıran ilaçlar (örneğin; heparin sodyum) ile birlikte
kullanılması serum potasyum düzeyini artırabilir. Potasyum düzeyleri düzenli olarak
izlenmelidir (bkz. bölüm 4.4).
Diüretiklerin neden olduğu hipokalemi ve hipomagnezemi, digital glikozidleri ve
antiaritmiklerin kardiyotoksik etkilerinin ortaya çıkmasına zemin hazırlar. Bu tür ilaçlarla
TANSİFA PLUS alındığında serum potasyum düzeyleri düzenli olarak izlenmesi
önerilmektedir:
• Sınıf 1a antiaritmikler (örn. kinidin, hidrokinidin, disopiramid)
6/25• Sınıf III antiaritmikler (örn. amiodaron, sotalol, dofetilid, ibutilid)
• Bazı antipsikotikler (örn. tioridazin, klorpromazin, levomepromazin, trifluoperazin,
simemazin, sülpirid, sültoprid, amisülpirid, tiapirid, pimozid, haloperidol, droperiodol)
• Diğer (örn. bepridil, sisaprid, difemanil, eritromisin IV, halofantrin, ketanserin,
mizolastin, pentamidin, sparfloksasin, terfenadin, vinkamin IV)
ADE inhibitörleri veya hidroklorotiyazid ile lityumun birlikte kullanımında serum lityum
konsantrasyonlarında ve toksisitede geri dönüşümlü artış bildirilmiştir. Benzer etki AIIRA ile
de görülebilir. Kandesartan ve hidroklorotiyazid’in, lityum ile birlikte kullanılması
önerilmemektedir. Birlikte kullanılması gerektiğinde serum lityum düzeylerinin dikkatlice
izlenmesi önerilmektedir.
AIIRA’ların aynı anda NSAİ (non-steroidal antiinflamatuvar) ilaçlar (örn. selektif COX-2
inhibitörleri, asetilsalisilikasit (>3 g/gün) ve selektif olmayan NSAİ ilaçlar) ile birlikte
kullanılması antihipertansif etkide azalmaya neden olabilir.
ADE inhibitörlerinde olduğu gibi, AIIRA ve NSAİ ilaçların birlikte kullanımı, olası akut
böbrek yetersizliği de dahil böbrek fonksiyonlarının kötüleşmesi ve serum potasyum
seviyesinde yükselme (özellikle önceden bilinen zayıf böbrek fonksiyonu olan hastalarda)
riskinin artmasına neden olabilir. Özellikle yaşlı hastalarda, kombine tedavinin
uygulanmasında dikkatli olunmalıdır. Hastalar yeterli miktarda su almalıdırlar ve kombine
tedavinin başlamasının ardından ve daha sonraları periyodik olarak böbrek fonksiyonlarının
izlenmesine dikkat edilmelidir.
Hidroklorotiyazid’in diüretik, natriüretik ve antihipertansif etkisi NSAİ ilaçlar ile
azalmaktadır.
Hidroklorotiyazid'in emilimi kolestipol ya da kolestiramin ile azalır.
Depolarizasyona neden olmayan kas gevşeticilerin (örn., tubokürarin) etkisi, hidroklorotiyazid
ile artabilir.
Tiyazid diüretikleri, kalsiyum atılımını azaltarak serum kalsiyum seviyelerinin artmasına
neden olabilir. Kalsiyum preparatları veya Vitamin D ile birlikte kullanılması gerekiyorsa,
serum kalsiyum seviyeleri izlenmeli ve alınan sonuçlara göre doz ayarlanmalıdır.
Beta-blokerlerin ve diazoksid'in hiperglisemik etkileri tiyazidlerle artabilir.
Aliskiren ile kullanım:
ARB veya ACE inhibitörlerinin aliskirenle kullanımı diabetes mellitus veya böbrek
yetmezliği (GFR˂60 ml/dak/1.73 m2) olan hastalarda kontrendikedir (Bkz. Bölüm 4.3 ve 4.4).
Anti-kolinerjik ajanlar (örn. Atropin, biperiden), gastrointestinal motilite ve midenin boşalma
hızını azaltarak tiyazid grubu diüretiklerin biyoyararlanımını artırabilir.
Tiyazidler, amantadin'in neden olduğu yan etki riskini artırabilir.
Tiyazidler, sitotoksik ilaçların (örn. siklofosfamid, metotreksat) renal atılımını azaltabilir ve
miyelosupresif etkilerini artırabilir.
7/25Hidroklorotiyazid, serum ürik asit seviyesini arttırabileceği için, gut tedavisinde kullanılan
ürikozürik ilaçların (örn. probenesid, sülfinpirazon, allopurinol) dozajında ayarlama yapılması
gerekli olabilir. Probenesid veya sülfinpirazon dozu arttırılabilir. Tiyazid ile birlikte
uygulanması, allopurinolün hipersensitivite reaksiyonlarının insidansını arttırabilir.
İçeriğindeki magnezyum nedeniyle tetrasiklinlerin emilimini azaltabilir. Dolayısıyla
eşzamanlı kullanımı önerilmemektedir.
Alkol, barbitüratlar veya anesteziklerle birlikte kullanılması postural hipotansiyonu
şiddetlendirebilir.
Tiyazid grubu diüretikle tedavi glukoz toleransını azaltabilir. Bu nedenle insülin dahil
antidiyabetik ilaçların dozunun ayarlanması gerekebilir. Hidroklorotiyazid ile ilişkili
fonksiyonel böbrek yetmezliğinin neden olduğu laktik asidoz riskinden ötürü, metformin
kullanılırken dikkatli olunmalıdır.
Hidroklorotiyazid, presör aminlere (örn. adrenalin) arteriyel cevabı azaltabilir, ancak bu
azalma presör etkiyi dışlamaya yeterli değildir.
Hidroklorotiyazid, özellikle yüksek dozda iyotlu kontrast maddeler ile akut renal yetmezlik
riskini artırabilir.
Siklosporin ile birlikte tedavi hiperürisemi ve gut-tipi komplikasyonları arttırabilir.
Baklofen, amifostin, trisiklik antidepresanlar veya nöroleptikler ile birlikte tedavi
antihipertansif etkiyi arttırabilir ve hipertansiyona neden olabilir.
Diğer ajanların amlodipin üzerine etkisi:
CYP3A4 inhibitörleri: Yaşlı (69 ila 87 yaş arasında) hipertansif hastalara 5 mg amlodipinin
günlük 180 mg dozda diltiazemle birlikte uygulanması, amlodipinin sistemik maruziyetinde
% 57’lik bir artışla sonuçlanmıştır. Sağlıklı gönüllülerde (18 ila 43 yaş arası) eritromisin ile
birlikte kullanım; amlodipinin sistemik maruziyetini belirgin olarak değiştirmemiştir (EAA’da
%22 artış). Bu klinik bulguların klinik anlamlılığı belirsiz olsa da, yaşlılarda farmakokinetik
değişiklikler daha belirgin olabilir.
Güçlü CYP3A4 inhibitörleri (örn. ketokonazol, itrakonazol, ritonavir), amlodipin plazma
konsantrasyonlarını diltiazemden daha fazla yükseltebilir. Amlodipin, CYP3A4 inhibitörleri
ile birlikte dikkatli kullanılmalıdır.
CYP3A4 indükleyicileri: CYP3A4 indükleyicilerinin amlodipin üzerine etkilerine dair
herhangi bir veri bulunmamaktadır. CYP3A4 indükleyicilerinin (rifampisin, sarı kantaron
gibi) birlikte kullanımı, düşük amlodipin plazma konsantrasyonlarına sebep olabilir.
Amlodipin, CYP3A4 indükleyicileri ile birlikte kullanılırken dikkatli olunmalıdır.
Greyfurt suyu: 20 sağlıklı gönüllüde oral tek doz 10 mg amlodipin ile 240 mL greyfurt
suyunun birlikte uygulaması; amlodipinin farmakokinetiğinde belirgin bir etki yaratmamıştır.
Çalışma; amlodipinin metabolizmasından sorumlu olan primer enzim olan CYP3A4’ün
genetik polimorfizminin etkisinin değerlendirilmesine olanak sağlamamıştır. Bu nedenle,
amlodipinin greyfurt veya greyfurt suyu ile kullanımı; bazı hastalarda kan basıncını düşürücü
etkide artış ile sonuçlanabilecek biyoyararlanım artışına sebep olabileceğinden
önerilmemektedir.
8/25Dantrolen (infüzyon): Hayvanlarda, verapamil ve intravenöz dantrolen uygulaması sonrası
hiperkalemi ile birlikte ölümcül ventriküler fibrilasyon ve kardiyovasküler kollaps
gözlenmiştir. Hiperkalemi riski nedeni ile, malign hipertermi şüphesi olan hastalarda ve
malign hiperterminin tedavisinde amlodipin gibi kalsiyum kanal blokörlerinin birlikte
uygulanmasından kaçınılması önerilmektedir.
Amlodipinin diğer ajanlar üzerine etkisi:
Amlodipinin kan basıncı düşürücü etkisi, antihipertansif özellikleri olan diğer ilaçlarların kan
basıncı düşürücü etkisine ek katkı sağlar.
Klinik etkileşim çalışmalarında amlodipin; atorvastatin, digoksin, varfarin veya siklosporinin
farmakokinetiğini etkilememiştir.
Simvastatin: Amlodipinin 10 mg’lık tekrarlayan dozlarının 80 mg simvastatin ile birlikte
uygulanması; simvastatin maruziyetinde, tek başına simvastatin uygulamasına göre %77’lik
bir artışa neden olmuştur. Amlodipin tedavisi alan hastalarda simvastatin dozu günlük 20
mg’a sınırlandırılmalıdır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
TANSİFA PLUS’ın, çocuk doğurma potansiyeli bulunan ve doğum kontrolü uygulayan
kadınlar üzerindeki etkisi bilinmemektedir.
Gebelik dönemi
TANSİFA PLUS'ın gebelikte kullanımı kontrendikedir (bkz. bölüm 4.3). TANSİFA PLUS
kullanan hastalara, tedavi gördükleri doktorları ile uygun seçeneği belirleyebilmeleri için,
öncesinde hamile kalma ihtimali hatırlatılmalıdır. Gebelik tespit edildiğinde TANSİFA
PLUS'la tedavi derhal durdurulmalı ve uygun durumlarda alternatif bir tedavi başlatılmalıdır.
Renin-anjiyotensin sistemi üzerine doğrudan etki eden tıbbi ürünler, gebelikte kullanıldığında
fötal ve neonatal hasara ve hatta ölüme yol açabilirler. AIIRA tedavisinin insan
fetotoksisitesine (böbrek fonksiyonlarında azalma, oligohidramniyöz, kafatası
kemikleşmesinde gecikme) ve neonatal toksisiteye (böbrek yetmezliği, hipotansiyon,
hiperkalemi) neden olduğu bilinmektedir (bkz. bölüm 5.3).
AIIRA grubuna gebeliğin 2. ve 3. trimesterinde maruz kalınması durumunda, ultrason ile
renal fonksiyon ve kafatası kontrolü önerilir.
Hidroklorotiyazid’in gebelikte, özellikle ilk trimesterde kullanımı ile ilgili deneyimler
sınırlıdır. Hayvan çalışmaları yeterli değildir. Hidroklorotiyazid plasentaya geçmektedir.
Hidroklorotiyazid’in farmakolojik etki mekanizmasına dayanılarak, hamilelik sırasında
kullanımı föto-plasental perfüzyonu riske atabilir ve sarılık, elektrolit dengesinin bozulması
ve trombositopeni gibi fötal veya neonatal etkilere neden olabilir.
9/25Laktasyon dönemi
Kandesartan ve amlodipinin anne sütüne geçip geçmediği bilinmemektedir. Hidroklorotiazid
düşük miktarlarda geçmektedir. Emziren farelerde kandesartan'ın süte geçtiği gözlenmiştir.
Anne sütü alan bebeklerdeki advers etki potansiyelinden dolayı TANSİFA PLUS
kullanımının gerekli olduğu durumlarda emzirmeye son verilmelidir (Bkz. Bölüm 4.3).
Üreme yeteneği / Fertilite
Kalsiyum kanal blokörleri ile tedavi edilen bazı hastalarda sperm hücresi başında geri
dönüşümlü biyokimyasal değişiklikler rapor edilmiştir. Amlodipinin fertiliteye potansiyel
etkisine dair klinik veriler yetersizdir. Bir sıçan çalışmasında, erkek fertilitesi üzerine yan
etkiler saptanmıştır (Bkz Bölüm 5.3).
4.7. Araç ve makine kullanımı üzerindeki etkiler
Kandesartanın araç kullanımı üzerine etkisi ile ilgili çalışmalar bulunmamaktadır.
Amlodipinin araç ve makine kullanma üzerine az veya orta derece etkisi olabilir. Eğer
TANSİFA alan hastalarda sersemlik, baş ağrısı, yorgunluk veya bulantı olursa, reaksiyon
verme yeteneği bozulabilir. Özellikle tedavi başlangıcında olmak üzere dikkatli olunması
önerilir.
4.8. İstenmeyen etkiler
Kandesartan ile yapılan kontrollü klinik çalışmalarda yan etkilerin hafif ve geçici olduğu
görülmüştür. Kandesartan sileksetil'in yan etkilerine bağlı olarak tedaviyi bırakma oranları (%
3.3), plasebo (% 2.7) ile benzerdir.
Kandesartan sileksetil/hidroklorotiyazid ile yapılan klinik çalışmalardan elde edilmiş verilerin
analizinde advers olaylar, daha önceden kandesartan sileksetil ve/veya hidroklorotiyazid ile
bildirilenlerle sınırlıdır.
Aşağıda kandesartan sileksetil ile ilgili klinik çalışmalar ve pazarlama sonrası deneyimlerden
elde edilen yan etkiler verilmektedir. Hipertansif hastaların katıldığı klinik çalışmalara ait
havuzlanmış veri analizlerinde, kandesartan sileksetil ile advers reaksiyonların görülme sıklığı
plasebodan en az %1 daha yüksektir.
Bu bölüm boyunca kullanılan sıklıklar: çok yaygın (≥1/10), yaygın (≥1/100, <1/10), yaygın
olmayan (≥1/1000, <1/100), seyrek (≥1/10.000, <1/1000) ve çok seyrek (<1/10.000),
bilinmiyor (mevcut verilerle belirlenemeyen):
Kandesartan
Enfeksiyonlar ve enfestasyonlar
Yaygın: Solunum yolu enfeksiyonları
Kan ve lenf sistem hastalıkları
Çok seyrek: Lökopeni, nötropeni ve agranülositoz
Metabolizma ve beslenme hastalıkları
Çok seyrek: Hiperkalemi, hiponatremi
Sinir sistemi hastalıkları
Yaygın: Sersemlik/baş dönmesi, baş ağrısı
10/25Solunum, göğüs bozuklukları ve mediastinal hastalıklar
Çok seyrek: Öksürük
Gastrointestinal hastalıklar
Çok seyrek: Bulantı
Hepato-biliyer sistem hastalıkları
Çok seyrek: Karaciğer enzimlerinde artış, anormal hepatik fonksiyon veya hepatit
Deri ve deri altı doku hastalıkları
Çok seyrek: Anjiyoödem, döküntü, ürtiker, kaşıntı
Kas-iskelet sistemi bozuklukları, bağ doku ve kemik hastalıkları
Çok seyrek: Sırt ağrısı, artralji, miyalji
Böbrek ve idrar yolu hastalıkları
Çok seyrek: Yatkın hastalarda renal yetersizliği (kreatinin klerensi ˂ 15 ml/min) de içeren
böbrek bozukluğu (bkz. bölüm 4.4)
Laboratuvar Bulguları:
Genelde TANSİFA PLUS’ın rutin laboratuvar bulguları üzerine klinik açıdan önemli etkisi
yoktur. Renin-anjiyotensin-aldosteron sisteminin diğer inhibitörleri gibi, hemoglobin
düzeyinde küçük oranda azalma görülmüştür. TANSİFA PLUS kullanan hastalarda
laboratuvar değişikliklerinin rutin takibi gerekmez. Ancak, böbrek yetmezliği olan hastalarda
serum potasyum ve kreatinin düzeyleri düzenli olarak izlenmelidir.
Hidroklorotiazid:
Aşağıda belirtilen yan etkiler hidroklorotiyazid ile monoterapide genellikle 25 mg ve daha
yüksek dozlarda görülmüştür.
Kan ve lenf sistem hastalıkları
Seyrek: Lökopeni, nötropeni/ agranülositoz, trombositopeni, aplastik anemi, kemik iliği
depresyonu, hemolitik anemi
Bağışıklık sistemi hastalıkları
Seyrek: Anafilaktik reaksiyonlar
Metabolizma ve beslenme hastalıkları
Yaygın: Anoreksi, hiperglisemi, hiperürisemi, hiponatremi ve hipokalemi, hiperkalsemi,
hipomagnezemi, hipokloremi, hipokloremik alkaloz, hipertrigliseridemi, hiperkolesterolemi,
hiperamilazemi
Psikiyatrik hastalıklar
Seyrek: Uyku bozuklukları, depresyon, huzursuzluk, konfüzyonel durum, apati
Sinir sistemi hastalıkları
Yaygın: Sersemlik, baş dönmesi, baş ağrısı, konvülsiyonlar, iştah kaybı
Seyrek: Parestezi
11/25Göz hastalıkları
Seyrek: Geçici bulanık görme, diplopi, akrimasyon azalması, miyopun kötüleşmesi,
ksandopsia
Bilinmiyor: Akut miyopi, akut açı kapanması glokomu
Kulak ve labirent hastalıkları
Yaygın: Vertigo
Kardiyak hastalıklar
Seyrek: Kardiyak aritmiler (bradikardi, ventriküler taşikardi ve atrial fibrilasyon)
Vasküler hastalıklar
Yaygın olmayan: Postural hipotansiyon
Seyrek: Nekrotizan anjit (vaskülit, kütanöz vaskülit), tromboz, embolizm
Solunum, göğüs bozuklukları ve mediastinal hastalıklar
Seyrek: Solunum hastalıkları (pnömoni ve pulmoner ödem dahil), dispne, respiratuvar distres
Gastrointestinal hastalıklar
Yaygın olmayan: İştah kaybı, gastrik irritasyon, diyare, kabızlık, bulantı, karın ağrısı,
paralitik ileus, meteorizm.
Seyrek: Pankreatit, sialadenit
Hepato-biliyer hastalıklar
Seyrek: Sarılık (intrahepatik kolestatik sarılık), akut kolesistit
Deri ve deri altı doku hastalıkları
Yaygın olmayan: Döküntü, ürtiker, fotosensitivite reaksiyonları
Seyrek: Toksik epidermal nekroliz, kütanoz lupus eritematozus benzeri reaksiyonlar, kütanoz
lupus eritematozus’un yeniden aktive olması
Kas-iskelet bozuklukları, bağ dokusu ve kemik hastalıkları
Seyrek: Adale spazmı, kas güçsüzlüğü, parezis
Böbrek ve idrar yolu hastalıkları
Yaygın: Glikozüri
Seyrek: Renal fonksiyon bozukluğu ve interstisyel nefrit
Genel bozukluklar ve uygulama bölgesine ilişkin hastalıklar
Yaygın: Halsizlik, erektil disfonksiyon
Seyrek: Ateş
Araştırmalar
Seyrek: BUN ve serum kreatininde artış
Amlodipin:
Güvenlilik profilinin özeti
Tedavi sırasında en sık gözlenen yan etkiler uyku hali, sersemlik, başağrısı, palpitasyonlar,
yüzde kızarıklık, karın ağrısı, bulantı, eklem şişmesi, ödem ve yorgunluk olmuştur.
Yan etkilerin tablo şeklinde listesi:
12/25Aşağıdaki yan etkiler şu sıklıklarla gözlenmiştir: çok yaygın (≥1/10); yaygın (≥1/100 ila
<1/10); yaygın olmayan (≥1/1000 ila <1/100); seyrek (≥1/10000 ila <1/1000); çok seyrek
(<1/10000) ve bilinmiyor (eldeki verilerden hareketle tahmin edilemiyor) açısından aşağıda
listelenmiştir:
Kan ve lenf sistemi bozuklukları
Çok seyrek: Trombositopeni, lökopeni
Bağışıklık sistemi bozuklukları
Çok seyrek: Alerjik reaksiyon
Metabolizma ve beslenme bozuklukları
Çok seyrek: Hiperglisemi
Psikiyatrik bozukluklar
Yaygın olmayan: Uykusuzluk, duygu durum dalgalanmaları (anksiyete dahil), depresyon,
irritabilite
Seyrek: Konfüzyon
Sinir sistemi bozuklukları
Yaygın: Uyku hali, sersemlik, baş ağrısı (özellikle tedavinin başlangıcında)
Yaygın olmayan: Tremor, tat almada bozulma, senkop, hipoestezi, parestezi
Çok seyrek: Hipertoni, periferik nöropati
Göz bozuklukları
Yaygın olmayan: Görme bozukluğu (diplopi ve bulanık görme dahil)
Kulak ve iç kulak bozuklukları
Yaygın olmayan: Kulak çınlaması
Kardiyak bozukluklar
Yaygın: Çarpıntı (palpitasyon)
Çok seyrek: Miyokart enfarktüsü, aritmi (bradikardi, ventriküler taşikardi, atriyal fibrilasyon
dahil), angina pectoris (seyrek)
Vasküler bozukluklar
Yaygın: Yüzde kızarma
Yaygın olmayan: Hipotansiyon
Çok seyrek: Vaskülit (nekrotizan anjiitis dahil)
Solunum, göğüs bozuklukları ve mediastinal bozuklukları
Yaygın olmayan: Dispne, rinit
Çok seyrek: Öksürük
Gastrointestinal bozukluklar
Yaygın: Karın ağrısı, bulantı
Yaygın olmayan: Kusma, dispepsi, bağırsak hareketlerinde değişiklik (ishal ve kabızlık dahil),
ağız kuruluğu
Çok seyrek: Diş eti hiperplazisi, pankreatit, gastrit
13/25Hepato-bilier bozukluklar
Çok seyrek: Hepatit, sarılık ve karaciğer enzim yükselmeleri (çoğunlukla kolestazis ile
uyumlu)
Deri ve deri altı doku bozuklukları
Yaygın olmayan: Alopesi, purpura, terlemede artış, kaşıntı (prurit), deride renk değişikliği,
döküntü, eksantem
Çok seyrek: Anjiyoödem, eritema multiforme, ürtiker, eksfoliatif dermatit,
Stevens-Johnson sendromu, Quincke ödemi, ışığa karşı duyarlılık
Kas-iskelet bozuklukları, bağ doku ve kemik bozuklukları
Yaygın: Ayak bileği eklemi şişmesi
Yaygın olmayan: Artralji, kas krampları, miyalji, sırt ağrısı
Böbrek ve idrar bozuklukları
Yaygın olmayan: İdrara çıkma sıklığında artma, miksiyon bozukluğu, noktüri
Üreme sistemi ve meme hastalıkları
Yaygın olmayan: İmpotans, jinekomasti
Genel bozukluklar ve uygulama bölgesine ilişkin hastalıkları
Yaygın: Yorgunluk, ödem
Yaygın olmayan: Göğüs ağrısı, asteni, kırıklık hali, ağrı
Araştırmalar
Yaygın olmayan: Kilo artışı/azalması, hepatik enzimlerde artma
İstisnai ekstrapiramidal sendrom vakaları gözlenmiştir.
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Farmakolojik özellikler göz önüne alındığında, kandesartan sileksetil ile doz aşımının temel
bulgusu hipotansiyon, baş dönmesi ve refleks taşikardi olabilir. Doz aşımına ilişkin bireysel
vaka raporlarında (672 mg'a kadar kandesartan sileksetil) hastanın durumunun düzelmesi
sorunsuz olmuştur.
Hidroklorotiyazid ile doz aşımının temel bulguları akut sıvı ve elektrolit kaybıdır. Baş
dönmesi, düşük tansiyon, susuzluk hissi, taşikardi, ventriküler aritmi, sedasyon/bilinç
bozukluğu ve kas krampları gibi semptomlar da görülebilir.
Kandesartan sileksetil/hidroklorotiyazid için doz aşımının tedavisi ile ilgili belirli bir bilgi
yoktur. Ancak aşağıdaki uygulama ve önlemler önerilmektedir.
Gerektiğinde, hasta kusturulmalı ya da gastrik lavaj düşünülmelidir.
14/25Semptomatik hipotansiyon geliştiğinde, semptomatik tedavi uygulanmalı ve hastanın
yaşamsal bulguları gözlenmelidir. Hasta ayakları yukarıda olacak şekilde yatırılmalıdır. Bu
yeterli olmazsa, infüzyon yoluyla serum fizyolojik gibi bir solüsyon uygulanarak plazma
hacmi artırılmalıdır. Serum elektrolit ve asit dengesi kontrol edilmeli ve gerekirse
düzeltilmelidir. Bu önlemlerin de yetersiz olduğu durumlarda sempatomimetik ilaçlar
uygulanabilir.
Kandesartan hemodiyaliz ile vücuttan uzaklaştırılamaz. Hidroklorotiyazid'in hemodiyaliz ile
vücuttan ne ölçüde atılabileceği bilinmemektedir.
İnsanlarda amlodipinin bilinçli doz aşımına dair deneyim sınırlıdır.
Mevcut veriler, amlodipinin yüksek miktarlardaki doz aşımının aşırı periferik vazodilatasyona
ve muhtemel refleks taşikardiye yol açabileceğini düşündürmektedir. Belirgin ve muhtemelen
uzun süreli sistemik hipotansiyon ile başlayıp, ölümle sonuçlanan şoka uzanan birkaç vaka da
rapor edilmiştir.
Amlodipin doz aşımına bağlı klinik olarak anlamlı hipotansiyonda kalp ve solunum
fonksiyonlarının sık izlenmesi, ekstremitelerin yükseğe kaldırılması, dolaşımdaki sıvı hacmi
ve atılan idrar hacminin kontrolü dahil olmak üzere aktif kardiyovasküler destek sağlanması
gerekir.
Vasküler tonus ve kan basıncını düzeltmek için, kullanımına ait bir kontrendikasyon
bulunmaması şartıyla bir vazokonstriktör yararlı olabilir. İntravenöz kalsiyum glukonat,
kalsiyum kanal blokajı etkilerini gidermede faydalı olabilir.
Bazı durumlarda gastrik lavaj yararlı olabilir. Sağlıklı gönüllülere, oral 10 mg amlodipin
alımının hemen ardından veya 2 saat sonrasına kadar aktif kömür verildiğinde, amlodipin
emiliminde anlamlı bir azalma meydana gelmiştir.
Amlodipin yüksek oranda proteine bağlı olduğu için diyaliz muhtemelen yararlı olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kandesartan ve diüretikler, amlodipin
ATC kodu: C09DA06, C08CA01
Anjiyotensin II, renin-anjiyotensin-aldosteron sistemi'nin en önemli vazoaktif hormonudur ve
hipertansiyon, kalp yetmezliği ve diğer kardiyovasküler bozuklukların fizyopatolojisinde
önemli bir rol oynar. Aynı zamanda organ hipertrofisi ve uç organ hasarının patogenezinde de
önemli bir rolü vardır. Anjiyotensin II'nin vazokonstriksiyon, aldosteron salınımının
uyarılması, tuz ve su dengesinin düzenlenmesi ve hücre büyümesinin uyarılması gibi temel
fizyolojik etkileri tip I reseptörü (ATı) aracılığıyla olur.
Kandesartan sileksetil, gastro-intestinal kanaldan emilimi sırasında ester hidrolizi sonucu
hızla, aktif formu olan kandesartan’a dönüşen bir ön ilaçtır. Kandesartan, ATı reseptörlerine
selektif olarak sıkı bağlanan ve yavaş ayrılan, bir AIIRA’dır. Agonist aktivitesi yoktur.
15/25Kandesartan, ADE ya da ADE inhibitörlerinin kullanılması ile ilişkili olan diğer enzim
sistemlerini etkilemez. Kininlerin parçalanması veya P maddesi gibi diğer maddelerin
metabolizmaları üzerinde etkisi olmadığından öksürüğe neden olması beklenmez. ADE
inhibitörleri ile kandesartan sileksetil'in karşılaştırıldığı kontrollü klinik çalışmalarda,
öksürük, kandesartan sileksetil alan hastalarda daha az görülmüştür. Kandesartan, diğer
hormon reseptörlerine veya kardiyovasküler regülasyonda önemli olduğu bilinen iyon
kanallarına bağlanmaz veya bloke etmez. Anjiyotensin II (ATı) reseptörleri antagonizması,
plazma renin düzeylerinde, anjiyotensin I ve anjiyotensin II düzeylerinde doza bağlı artışlar
ve plazma aldosteron konsantrasyonunda da düşüşe sebep olur.
Hipertansiyon
Kandesartan, hipertansiyon tedavisinde, arteriyel kan basıncında uzun etkili ve doza bağlı bir
düşüş sağlayarak etki gösterir. Antihipertansif etkisi, kalp hızında refleks artışa neden
olmadan sistemik periferik direnci azaltmasına bağlıdır. İlk doza bağlı ağır hipotansiyon ya da
tedavinin kesilmesinden sonra rebound etki görülmesi ile ilgili bulgular yoktur.
Kandesartan sileksetilin tek doz kullanımını takiben, antihipertansif etki genellikle 2 saat
içinde başlar. İlaç herhangi bir dozda devamlı kullanıldığında, kan basıncındaki düşüşün
büyük bir kısmı genellikle 4 hafta içinde elde edilir ve uzun süreli tedavi ile kan basıncındaki
bu seviye idame ettirilir. Meta-analizlere göre günde tek seferlik dozun 16 mg'dan 32 mg'a
çıkarılmasının ortalama ilave etkisi azdır. Kişiden kişiye gösterilen farklılık göz önüne
alınırsa, bazı hastalarda ortalamanın üzerinde bir etki beklenebilir.
Kandesartan sileksetilin günde tek doz kullanımı, kan basıncında 24 saat boyunca etkili ve
düzgün bir azalmaya neden olur, doz aralıklarında çukur ve tepe etkileri arasındaki fark çok
azdır. Kandesartan ve losartanın antihipertansif etkisi ve tolerabilitesi, hafif ve orta dereceli
1268 hipertansiyon hastasının katıldığı iki adet randomize, çift kör çalışmada
karşılaştırılmıştır. Günde tek doz 32 mg kandesartan sileksetil ile kan basıncı düşüşü
(sistolik/diastolik) 13.1/10.5 mmHg, günde tek doz 100 mg losartan potasyum ile 10.0/8.7
mmHg'dir (kan basıncındaki düşüş farkı 3.1/1.8 mmHg, p< 0.000l/p<0.0001).
Kandesartan sileksetil, hidroklorotiyazid ile birlikte kullanıldığında aditif antihipertansif etki
ortaya çıkar. Kandesartan, hidroklorotiyazid ya da amlodipin ile birlikte kullanıldığında iyi
tolere edilmiştir.
Renin-anjiyotensin-aldesteron sistemini bloke eden medikal ürünlerin belirgin antihipertansif
etkisi, siyah tenli hastalarda (genellikle düşük renin popülasyonu) siyah tenli olmayan
hastalara gore daha azdır. Bu durum kandesartan için de geçerlidir. Diyastolik hipertansiyonu
olan 5156 hastanın katıldığı açık klinik çalışmada, kandesartan tedavisi sırasındaki kan
basıncı düşüşü, siyah ırktan olan hastalarda siyah ırktan olmayan hastalara gore önemli ölçüde
daha azdır (14.4/ 10.3 mmHg / 19.0/ 12.7 mmHg, p<0.0001/p<0.0001).
Kandesartan, renal vasküler direnci ve filtrasyon fraksiyonunu azaltırken böbreğin kan
akımını arttırır, glomerüler filtrasyon hızını ya arttırır ya da hiç etki göstermez. Tip II
diabetes mellitus ve mikroalbuminürisi olan hipertansiyon hastalarında yapılan 3 aylık bir
klinik çalışmada, kandesartan sileksetil, üriner albumin atılımını (albumin/kreatinin oranı
ortalama %30, %95 güvenlik aralığı %15- 42 azaltmıştır. Halen, kandesartanın diyabetik
nefropatinin ilerlemesi üzerine etkisine ilişkin veri yoktur.
16/25Hafif ve orta derecede hipertansiyonu olan 4937 yaşlı hastada (70-89 yaş, % 21'i 80 yaş veya
üzeri), günde tek doz 8-16 mg (ortalama 12 mg) kandesartan'ın kardiyovasküler morbidite ve
mortalite üzerine etkileri, randomize bir klinik çalışma (SCOPE- Study on Cognition and
Prognosis in the Elderly) ile değerlendirilmiş ve ortalama 3.7 yıl boyunca takip edilmiştir.
Kandesartan ve plasebo gruplarına gerektiğinde başka bir antihipertansif tedavi eklenmiştir.
Kan basıncı, kandesartan grubunda 166/90 mm Hg'dan 145/80 mmHg'ya, kontrol grubunda
ise 167/90 mm Hg'dan 149/82 mm Hg'ya düşürülmüştür. Primer sonlanım noktası olan majör
kardiyovasküler olaylarda (kardiyovasküler mortalite, ölümcül olmayan inme ve ölümcül
olmayan miyokard infarktüsü) istatistiksel olarak anlamlı bir fark görülmemiştir. Kontrol
grubunda 1000 hasta yılında 30 olay görülürken kandesartan grubunda 26.7 olay görülmüştür
(rölatif risk 0.89, %95 güvenlik aralığı 0.75-1.06, p=0.19).
Hidroklorotiyazid, sodyumun distal böbrek tübüllerinde geri emilimini inhibe eder ve
sodyum, klor ve suyun daha çok atılmasına sebep olur. Potasyum ve magnezyumun
böbreklerden atılımı doza bağlı olarak artar, kalsiyum ise çok daha yüksek oranda geri emilir.
Hidroklorotiyazid plazma ve ekstra sellüler sıvı hacmini azaltır, kalp debisi ve kan basıncını
düşürür. Uzun süreli tedavide, azalmış periferik direnç kan basıncının düşmesine yardımcı
olur.
Geniş ölçüde klinik çalışmalar, hidroklorotiyazid'in uzun süre kullanımının kardiyovasküler
morbidite ve mortalite riskini azalttığını göstermiştir.
Kandesartan, hidroklorotiyazid, amlodipin veya felodipin ile kombine kullanıldığında aditif
antihipertansif etki gösterirler.
Hipertansif hastalarda, kandesartan sileksetil/hidroklorotiyazid kalp hızında refleks artışa
neden olmadan arteriyel kan basıncında etkili ve uzun süreli düşüş sağlar. İlk doza bağlı ağır
hipotansiyon ya da tedavinin kesilmesinden sonra rebound etki görülmesi ile ilgili bulgu
yoktur. Tek doz kullanımını takiben, antihipertansif etki genellikle 2 saat içinde başlar.
Sürekli tedavi ile kan basıncındaki düşüşün büyük bir kısmı 4 hafta içinde elde edilir ve uzun
süreli tedavi ile kan basıncındaki bu düzey sürdürülür. Kandesartan
sileksetil/hidroklorotiyazid’in günde tek doz kullanımı, kan basıncında 24 saat boyunca etkili
ve düzgün bir azalmaya neden olur, doz aralıklarında vadi ve tepe etkileri arasındaki fark çok
azdır. Randomize, çift kör bir çalışmada günde tek doz kandesartan
sileksetil/hidroklorotiyazid kombinasyonu, AIIRA ve hidroklorotiyazid içeren diğer
kombinasyonlara göre kan basıncında 24 saat boyunca önemli ölçüde daha etkili ve düzenli
azalma ile birlikte daha fazla hastanın kontrol altına alınmasını sağlar. Randomize çift kör
çalışmalarda kandesartan sileksetil/hidroklorotiyazid ile tedavi sırasında yan etki olarak
özellikle öksürüğün görülme sıklığı, ADE inhibitörleri ve hidroklorotiyazid kombinasyonları
ile tedaviye göre daha azdır.
Kandesartan sileksetil/hidroklorotiyazid kombinasyonlarının 275 hastanın plasebo ve 1524
hastanın 32 mg/12.5 mg ve 32 mg/25 mg grubu olarak randomize edildiği randomize, çift-kör,
plasebo kontrollü iki klinik çalışmada kan basınçlarındaki düşme sırasıyla 22/15 mmHg ve
21/14 mmHg olmuştur ve kombinasyonu oluşturan her bir bileşene göre belirgin olarak daha
etkili bulunmuştur.
Günde tek doz 32 mg kandesartan sileksetil ile kan basınçlarının optimum olarak kontrol
altına alınamayan 1975 hastanın randomize edildiği, randomize, çift-kör, paralel gruplu bir
klinik çalışmada, tedaviye 12.5 mg veya 25 mg hidroklorotiyazid eklenmesi kan basıncında
ek düşmelerin elde edilmesi ile sonuçlanmıştır. 32mg/25 mg kandesartan
17/25sileksetil/hidroklorotiyazid kombinasyonu, 32mg/12.5mg kandesartan
sileksetil/hidroklorotiyazid kombinasyonundan belirgin olarak daha etkili bulunmuştur.
Ortalama kan basıncı düşmesi 32 mg/25 mg kandesartan sileksetil/hidroklorotiyazid
kombinasyonu ile 13/9 mmHg, 32 mg/12.5 mg kandesartan sileksetil/hidroklorotiyazid
kombinasyonu ile 16/10 mmHg olarak bulunmuştur.
Kandesartan/hidroklorotiyazid yaş ve cinsiyete bağlı olmaksızın bütün hastalarda aynı etkiyi
gösterir.
Bugün için, kandesartan sileksetil/hidroklorotiyazid kombinasyonunun, renal
hastalık/nefropati, azalmış sol ventriküler fonksiyon /konjestif kalp yetmezliği ve miyokard
infarktüsü sonrasında kullanımına ilişkin veri yoktur.
Amlodipin, dihidropiridin grubu bir kalsiyum iyon akışı inhibitörüdür (yavaş kanal blokörü
veya kalsiyum iyon antagonisti) ve kalp ve damar düz kaslarında kalsiyum iyonunun hücre
membranından geçerek hücre içine girişini inhibe eder.
Amlodipinin antihipertansif etki mekanizması vasküler düz kaslar üzerindeki direkt gevşetici
etkiye bağlıdır.
Hipertansiyonlu hastalarda günde tek doz, hem yatar vaziyette hem de ayakta ölçülen kan
basıncında 24 saatlik süre boyunca klinik olarak anlamlı azalmalar meydana getirir. Etkisinin
yavaş başlaması nedeniyle, amlodipin kullanımında akut hipotansiyon görülmez.
Amlodipin ile metabolik advers etkiler veya plazma lipidlerinde değişiklik meydana
gelmemiştir ve astımlı, diyabetli, gutlu hastalarda kullanıma uygundur.
Amlodipinin koroner arter hastalığı (KAH) olan hastalarda klinik olayları önlemedeki
etkinliği, 1997 hastanın dahil edildiği bağımsız, çok merkezli, çift kör, plasebo kontrollü bir
çalışmada değerlendirilmiştir, Tromboz Olgularının Sınırlandırılmasında Amlodipin ile
Enalaprilin Karşılaştırılması (Comparison of Amlodipine vs Enalapril to Limit Occurrences of
Thrombosis, CAMELOT)2. Statinler, beta blokörler, diüretikler ve aspirin ile standart bakımın
yanısıra, bu hastaların 655’i plasebo ve 663’ü amlodipin 5-10 mg ile 2 yıl boyunca tedavi
edilmiştir. Başlıca etkinlik sonuçları Tablo 1’de gösterilmektedir. Sonuçlar, KAH hastalarında
amlodipin tedavisinin anjinaya bağlı hospitalizasyonu ve revaskülarizasyon girişimini
azalttığını göstermiştir.
18/25Kalp Yetersizliği olan hastalarda kullanım
NYHA Sınıf II - IV kalp yetersizliği hastalarında yapılan hemodinamik ve egzersize dayalı
kontrollü klinik çalışmalar amlodipinin; egzersiz toleransı, sol ventrikül ejeksiyon fraksiyonu
ölçümleri ve klinik semptomatoloji ile belirlenebilen bir klinik bozulmaya yol açmadığını
göstermiştir.
Digoksin, diüretikler ve anjiyotensin dönüştürücü enzim (ACE) inhibitörleri alan NYHA Sınıf
III - IV kalp yetersizliği olan hastalarda yapılan plasebo kontrollü bir çalışmada (PRAISE),
amlodipinin kalp yetersizliği olan hastalarda mortalite veya kombine mortalite ve morbidite
riskinde bir artışa yol açmadığı gösterilmiştir.
Non-iskemik etyolojiye bağlı NYHA III ve IV kalp yetersizliği olan ve stabil dozlarda ACE
inhibitörleri, digital ve diüretikler kullanan hastalarda yapılan uzun süreli, plasebo kontrollü
bir izleme çalışmasında (PRAISE - 2), amlodipin total veya kardiyovasküler mortalite üzerine
etki yapmamıştır. Aynı popülasyonda, amlodipin kullanımıyla beraber pulmoner ödem
raporlarında artış olmuştur, ancak plaseboyla kıyaslandığında kalp yetersizliğinin ağırlaşma
insidansında anlamlı bir fark olmamıştır.
Kalp Krizini Önleme Tedavisi Çalışması (ALLHAT)
Kalp Krizini Önlemek Üzere Antihipertansif ve Lipid Düşürücü Tedavi Çalışması
(Antihypertensive and Lipid-Lowering Treatment to Prevent Heart Attack Trial, ALLHAT),
hafif ve orta hipertansiyonun başlangıç tedavisinde yeni ilaçlar olan amlodipin (kalsiyum
kanal blokörü) (2.5-10 mg/gün) ve lisinoprili (anjiyotensin dönüştürücü enzim (ACE)
inhibitörü) (10-40 mg/gün) bir tiazid diüretiği olan klortalidon (12.5-25 mg/gün) ile
karşılaştırmak için yapılmış randomize, çift kör bir morbidite-mortalite çalışmasıdır.
55 yaş veya üzerindeki toplam 33 357 hipertansif hasta randomize edilmiş ve ortalama 4.9 yıl
boyunca takip edilmiştir. Hastalarda aşağıdakilerden en az bir ilave KAH risk faktörü vardı:
>6 ay öncesinde miyokart enfarktüsü veya inme ya da belgelenmiş başka bir kardiyovasküler
hastalık (toplam %51.5), tip 2 diyabet (%36.1), HDL-C <35 mg/dL (%11.6),
19/25elektrokardiyogram veya ekokardiyografi ile tanı konmuş sol ventrikül hipertrofisi (%20.9),
sigara içme (%21.9).
Primer sonlanım noktası, fatal KAH ve fatal olmayan miyokart enfarktüsü bileşimi idi. Primer
sonlanım noktasında, amlodipine dayalı tedavi ile klortalidona dayalı terapi arasında anlamlı
bir fark yoktu: RR 0.98 %95 GA [0.90-1.07] p=0.65. Sekonder sonlanım noktaları arasında,
kalp yetmezliği insidansı (karma kombine bir kardiyovasküler sonlanım noktası bileşeni)
klortalidon grubuna göre amlodipin grubunda belirgin olarak yüksekti (%10.2 ye karşı %7.7,
RR 1.38, %95 GA [1.25-1.52] p<0.001). Ayrıca, herhangi bir sebebe bağlı mortalitede
amlodipine dayalı tedavi ile klortalidona dayalı tedavi arasında anlamlı bir fark yoktu: RR0.96
%95 GA [0.89-1.02] p=0,20.
5.2. Farmakokinetik özellikler
Genel özellikler
Kandesartan sileksetil/amlodipin besilat/hidroklorotiyazid'in birlikte uygulanmasının
kombinasyonu oluşturan tıbbi ürün bileşenlerinin her üçünün de farmakokinetiği üzerine
klinik olarak belirgin etkisi yoktur.
Emilim:
Kandesartan sileksetil:
Oral uygulandıktan sonra, kandesartan sileksetil ilacın aktif formu olan kandesartan'a
dönüşür. Oral kandesartan sileksetil solüsyonunun alınmasından sonra kandesartan’ın mutlak
biyoyararlanımı yaklaşık % 40'tır. Aynı oral solüsyon ile karşılaştırılan tablet formunun bağıl
biyoyararlanımı yaklaşık %34'dür ve çok az değişkenlik gösterir. Dolayısıyla tahmini mutlak
biyoyararlanımı %18’dir. Tablet alınmasından sonra ortalama doruk serum konsantrasyonuna
(C ) 3-4 saatte ulaşılır. Kandesartan’ın serum konsantrasyonu, ilacın dozu terapötik doz
maks
aralığında artırıldığında, doğrusal olarak artar. Kandesartan’ın farmakokinetik özelliklerinde
cinsiyete bağlı farklılıklar gözlenmemiştir. Kandesartan’ın serum konsantrasyonu-zaman
eğrisi altındaki alan (EAA), gıda alımından belirgin olarak etkilenmez. Biyoyararlanımı
besinlerden etkilenmez.
Hidroklorotiyazid:
Hidroklorotiyazid alındıktan sonra gastrointestinal yoldan %70'lik bir mutlak biyoyararlanım
ile hızla emilir. Yiyecek ile birlikte alındığında emilim hızı %15 artar. Kardiyak yetmezliği ve
belirgin ödemi olan hastalarda biyoyararlanım azalabilir.
Amlodipin besilat:
Terapötik dozların oral uygulanmasından sonra, amlodipin iyi absorbe olur ve doz sonrası 6 -
12 saatler arasında doruk kan seviyeleri oluşturur. Mutlak biyoyararlanım % 64 – 80 arasında
hesaplanmıştır.
Gıda ile alınması, amlodipin emilimini etkilemez.
Dağılım:
Kandesartan sileksetil:
Kandesartan yüksek oranda plazma proteinlerine bağlanır (%99'dan daha fazla).
Kandesartan’ın plazma dağılım hacmi 0.1 L/kg'dır.
20/25Hidroklorotiyazid:
Hidroklorotiyazid plazma proteinlerine %60 oranında bağlanır. Plazma dağılım hacmi
yaklaşık 0.8 L/kg'dır.
Amlodipin besilat:
Dağılım hacmi takriben 21 L/kg'dır.
In vitro çalışmalar dolaşımdaki amlodipinin yaklaşık % 97.5'inin plazma proteinlerine bağlı
olduğunu göstermiştir.
Biyotransformasyon:
Kandesartan sileksetil:
Mevcut etkileşim çalışmaları, kandesartan’ın CYP2C9 ve CYP3A4 üzerine bir etkisinin
olmadığını göstermiştir. In vitro verilere göre, metabolizması sitokrom P450 izoenzimleri
olan CYP1A2, CYP2A6, CYP2C9, CYP2C19, CYP2D6, CYP2E1 veya CYP3A4'e bağlı olan
tıbbi ürünler ile kandesartan’ın in vivo etkileşimi beklenmez. Kandesartan’ın yarılanma süresi
(t ) yaklaşık 9 saattir. Tekrarlanan dozlardan sonra birikme özelliği göstermez. Kandesartan
1/2
sileksetil, hidroklorotiyazid ile birlikte kullanıldığında kandesartan’ın t ’si değişmez
1/2
(yaklaşık 9 saat). Kombine preparatın tekrarlanan dozlarından sonra, kandesartan,
monoterapiye kıyasla daha fazla birikme özelliği göstermez.
Hidroklorotiyazid:
Hidroklorotiyazid metabolize olmaz ve hiç değişmeden tamamen glomerüler filtrasyon ve
aktif tübüler sekresyonla atılır. Hidroklorotiyazid'in t ’si yaklaşık 8 saattir. Oral dozun
1/2
yaklaşık % 70 kadarı 48 saat içinde idrara geçer. Kandesartan ile birlikte kullanıldığında,
hidroklorotiyazid'in t ’si değişmez (yaklaşık 8 saat). Kombine preparatın tekrarlanan
1/2
dozlarından sonra, hidroklorotiyazid, monoterapiye kıyasla daha fazla birikme özelliği
göstermez.
Amlodipin besilat:
Kararlı durum (steady state) plazma seviyelerine birbirini takip eden dozlarla 7 - 8 gün sonra
erişilir. Amlodipin karaciğerde yoğun bir şekilde metabolize olarak inaktif metabolitlere
dönüşür ki ana ilacın %10'u ile metabolitlerinin %60'ı idrarla atılır.
Eliminasyon:
Kandesartan sileksetil:
Kandesartan esas olarak idrar ve safra yoluyla değişmeden atılır, çok küçük bir kısmı
karaciğerde metabolize edildikten (CYP2C9 ile) sonra atılır.
Kandesartan’ın toplam plazma klerensi yaklaşık 0.37 ml/dak/kg, renal klerensi ise yaklaşık
0.19 ml/dak/kg'dır. Kandesartan’ın renal eliminasyonu, hem glomerüler filtrasyon hem de
aktif tübüler sekresyonu ile gerçekleşmektedir. 14C-işaretli kandesartan sileksetil’in oral
uygulanmasından sonra idrarla dozun yaklaşık %26'sı kandesartan ve %7'si inaktif metabolit
olarak, feçesle yaklaşık %56'sı kandesartan ve % 10'u inaktif metabolit olarak atılır.
Hidroklorotiyazid:
Hidroklorotiyazidin ortalama plazma yarı-ömrü 5-15 saat aralığında bildirilmiştir.
Hidroklorotiyazid metabolize olmadan hızla böbrek yoluyla atılır. Oral dozun en az % 61'i
değişime uğramadan 24 saat içinde atılır. Hidroklorotiyazid plasentaya geçer fakat kan-beyin
bariyerinden geçmez ve anne sütünde bulunur.
21/25Amlodipin besilat:
Terminal plazma eliminasyon yarı ömrü yaklaşık 35 - 50 saattir ve günde tek doz kullanım
tavsiyesi ile tutarlıdır.
Hastalardaki karakteristik özellikler:
Kandesartan sileksetil:
Yaşlılarda (65 yaşın üzeri) kandesartan’ın C ve EAA değerleri gençlerle
maks
karşılaştırıldığında %50 - %80 oranında yüksek bulunmuştur. Buna rağmen, kandesartan
kullanıldıktan sonra yaşlılarda ve gençlerde kan basıncı üzerine olan etki ve istenmeyen
etkiler benzerdir (bkz. bölüm 4.2).
Hafif ve orta derecede böbrek yetmezliği olan hastalarda kandesartan'ın C ve EAA
maks
değerlerinde tekrarlanan dozlar sırasında sırasıyla yaklaşık % 50 ve % 70 artış gözlenmiştir,
fakat böbrek fonksiyonları normal olanlarla karşılaştırıldığında t değerlerinde bir değişiklik
1/2
olmamıştır. Ağır böbrek yetmezliği olan hastalarda benzer değişiklikler sırasıyla yaklaşık %
50 ve %110’dur. Kandesartan'ın t ’si ağır böbrek yetmezliği olanlarda yaklaşık iki katına
1/2
çıkmaktadır. Hemodiyalizde olan hastaların farmakokinetiği, ağır böbrek yetmezliği olanlar
ile benzerdir.
Hafif ve orta derecede karaciğer yetmezliği olan hastaları içeren iki adet klinik çalışmanın
birinde kandesartan’a ait ortalama EAA değerindeki artış yaklaşık % 20, diğerinde de %80'dir
(bkz. Bölüm 4.2). Ağır karaciğer yetmezliği olan hastalarda herhangi bir deneyim yoktur.
Hafif ve orta derecede karaciğer yetmezliği olan hastalarda kandesartan'ın EAA değerinde
yaklaşık %23 artış olmuştur.
Hidroklorotiyazid :
Böbrek yetmezliği olan hastalarda hidroklorotiyazid'in terminal t ’sinde artış vardır.
1/2
Amlodipin:
Yaşlı hastalarda kullanımı:
Amlodipinin doruk plazma konsantrasyonlarına ulaşma zamanı yaşlılarda ve gençlerde
benzerdir. Yaşlılarda amlodipin klerensi; eğri altı alanı (EAA) ve eliminasyon yarılanma
ömründe artmayla sonuçlanacak şekilde azalma eğilimi gösterir. Konjestif kalp yetersizliği
olan hastalarda eğri altı alanı (EAA) ve eliminasyon yarılanma ömründeki artış, çalışılan
hasta yaş grubu için beklenildiği gibi olmuştur.
Karaciğer bozukluğu olan hastalarda kullanımı:
Karaciğer bozukluğu olan hastalarda amlodipin kullanımına dair çok sınırlı klinik veri
mevcuttur. Karaciğer yetersizliği olan hastalarda daha uzun bir yarı ömre ve EAA’da yaklaşık
%40-60’lık bir artışa sebep olacak şekilde düşük amlodipin klerensine sahiptir.
Böbrek yetmezliği olan hastalarda kullanımı:
Amlodipin bu hastalarda normal dozlarda kullanılabilir. Renal yetmezliğin derecesi ile,
amlodipin plazma konsantrasyonlarındaki değişmeler bağlantılı değildir. Amlodipin diyaliz
ile uzaklaştırılamaz.
22/255.3. Klinik öncesi güvenlilik verileri
Kandesartan ve hidroklorotiyazid
Klinik olarak uygun dozlarda verildiğinde anormal sistemik ya da hedef organ toksisitesi
gözlenmemiştir. Preklinik emniyet çalışmalarında yüksek dozda verilen kandesartan'ın fareler,
sıçanlar, köpekler ve maymunlarda böbrek ve kırmızı kan hücresi parametrelerinde etki
yaptığı gözlenmiştir. Kandesartan, kırmızı kan hücresi değerlerinde (eritrosit, hemoglobin,
hematokrit) azalmaya neden olmuştur. Kandesartan sileksetil ile yapılan hayvan çalışmaları
böbrekte geç fötal ve neonatal hasar olduğunu göstermektedir. Mekanizmanın renin-
anjiyotensin-aldosteron sistemi üzerinde farmakolojik etki aracılığı ile olduğu
düşünülmektedir. Kandesartan'ın, renal perfüzyonun bozulmasına yol açan hipotansif etkisine
sekonder olarak böbrek üzerinde etkileri (interstisyel nefrit, tübüler disfonksiyon, bazofilik
tübül, plazma üre ve kreatinin düzeylerinde artış gibi) ortaya çıkabilir. Hidroklorotiyazid'in
ilavesi kandesartan'ın nefrotoksisitesini artırır. Ayrıca, kandesartan jukstaglomerüler
hücrelerde hiperplazi/hipertrofi gelişmesine neden olmuştur. Bu değişikliklere kandesartan'ın
farmakolojik etkisinin neden olduğu düşünülmektedir.
Gebeliğin geç döneminde fetotoksisite gözlenmiştir. Sıçanlarda, farelerde veya tavşanlarda
hidroklorotiyazid'in ilavesinin fetüsün gelişim çalışmalarının neticesine önemli bir etkisi
yoktur (bkz. bölüm 4.6 Gebelik ve laktasyon).
Hem kandesartan hem de hidroklorotiyazid yüksek konsantrasyonlarda/dozlarda genotoksik
aktivite göstermektedir. In vitro ve in vivo genotoksisite testinden elde edilen sonuçlar,
kandesartan ve hidroklorotiyazid’in klinik kullanım şartları altında, herhangi bir mutajenik
veya klastojenik aktivitesi olmadığını göstermektedir.
Karsinojenesiteye ilişkin bir kanıt yoktur.
Amlodipin
Üreme toksikolojisi:
Sıçan ve farelerde yapılan üreme çalışmalarında mg/kg bazında insanlarda önerilen
maksimum dozun yaklaşık 50 katından fazla dozlarda gecikmiş doğum, uzamış doğum sancısı
süresi ve yavru sağkalımında azalma gözlenmiştir.
Karsinojenez
İki yıl boyunca günde 0.5, 1.25 ve 2.5 mg/kg doz seviyelerine denk gelecek
konsantrasyonlarda amlodipin verilen fare ve sıçanlarda, karsinojeneze ait herhangi bir bulgu
elde edilememiştir. En yüksek doz (mg /m2 olarak, fareler için insanda önerilen maksimum
klinik doz olan 10 mg’a benzer ve sıçanlar için insanda önerilen maksimum klinik doz olan 10
mg’ın iki katı*) fareler için maksimum tolere edilen doza yakın; ancak sıçanlar için değildir.
Mutajenez
Mutajenez çalışmalarında, gen veya kromozom seviyesinde ilaca bağlı herhangi bir etki
görülmemiştir.
Fertilite Bozuklukları
Sıçanlarda, 10 mg/kg/gün dozlarına kadar (insanda mg/m2 bazında önerilen maksimum doz
olan 10 mg’ın sekiz katı*) kullanımda (çiftleşme öncesi erkeklerde 64 gün, dişilerde 14 gün)
fertilite üzerine herhangi bir etki görülmemiştir. 30 gün boyunca amlodipin ile mg/kg bazında
insan dozuyla karşılaştırılabilir bir dozda tedavi edilen erkek sıçanlarda yapılan başka bir
23/25sıçan çalışmasında; sperm yoğunluğu ve erişkin spermatidlerin ve sertoli hücrelerinin
sayısında azalmalar gibi plazma folikül uyarıcı hormon ve testesteron miktarında da azalma
gözlenmiştir.
*Hasta ağırlığı 50 kg varsayılmıştır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Laktoz monohidrat
Düşük sübstitüe hidroksipropil selüloz (HPC-L)
Polietilen glikol 6000
Kalsiyum karboksimetilselüloz
Sarı demir oksit
Magnezyum stearat
Dibazik kalsiyum fosfat dihidrat
Mikrokristalin selüloz PH 102 (Avicel PH 102)
Sodyum nişasta glikolat Tip A (Explotab)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklanır.
6.5. Ambalajın niteliği ve içeriği
Opak PVC/PE/PVDC - Al Blister ile ambalajlanmıştır.
Kutuda 28 tablet halinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Nobel İlaç Pazarlama ve Sanayii Ltd. Şti.
Ümraniye / İSTANBUL
Tel: (216) 633 60 00
Fax: (216) 633 60 01-02
24/258. RUHSAT NUMARASI
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:
Ruhsat yenileme tarihi:
10. KÜB’ÜN YENİLENME TARİHİ
25/25