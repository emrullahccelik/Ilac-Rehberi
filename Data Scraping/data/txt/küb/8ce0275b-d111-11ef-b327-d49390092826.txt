KISA ÜRÜN BİLGİSİ
1. BEŞERİ TIBBİ ÜRÜNÜN ADI
COLMEZA 500 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Mesalazin 500 mg
Yardımcı maddeler:
Sodyum karbonat susuz 80 mg
Kroskarmelloz sodyum 32 mg
Sodyum lauril sülfat 0,7 mg
Yardımcı maddeler için 6.1’e bakınız.
3. FARMASÖTİK FORM
Enterik kaplı tablet
Sarı, iki tarafı düz, bikonveks, enterik kaplı oval tablet
4. KLİNİK ÖZELLİKLER
4.1 Terapötik endikasyonlar
COLMEZA;
• Ülseratif kolitin akut ataklarının tedavisinde ve tekrarının önlenmesinde
• Crohn hastalığının akut ataklarının tedavisinde
endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler:
Bireysel vakalardaki klinik gerekliliklere dayanarak, aşağıdaki günlük dozlar tavsiye
edilmektedir:
Crohn hastalığı Ülseratif kolit
Akut ataklar Akut ataklar Tekrarının
önlenmesi/ Uzun
süreli tedavi
Mesalazin
1,5 g–4,5 g 1,5 g–3,0 g 1,5 g
(etkin madde)
1/9COLMEZA 3 x 1 3 x 1
500 mg tabletler ila ila 3 x 1
3 x 3 3 x 2
Hem akut ataklar esnasında hem idame tedavisinde istenilen terapötik etkiyi sağlamak için
COLMEZA düzenli ve tutarlı olarak kullanılmalıdır, çünkü başarılı bir iyileşme sadece bu
şekilde sağlanabilir.
Kullanım süresi hekim tarafından belirlenir.
Ülseratif kolit remisyonunun idamesi için genellikle doz 1,5 g mesalazin/gün’e azaltılabilir.
Uygulama şekli:
COLMEZA sabah, öğlen ve akşam yemeklerden 1 saat önce, bol sıvı ile çiğnenmeden bütün
olarak alınmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Şiddetli böbrek ve karaciğer yetmezliği olan hastalarda kontrendikedir.
Pediyatrik popülasyon:
COLMEZA’nın çocuklarda (6-18 yaş) etkili olduğuna dair sadece sınırlı sayıda doküman
vardır.
6 yaş ve üzerindeki çocuklar:
Aktif hastalık:
Bireysel olarak belirlenmek üzere, başlangıç olarak 30-50 mg/kg/gün dozu bölünerek
verilmelidir. Maksimum doz 75 mg/kg/gün’dür. Toplam doz, maksimum yetişkin dozunu
aşmamalıdır.
İdame tedavisi (ülseratif kolit):
Bireysel olarak belirlenmek üzere, başlangıç olarak 15-30 mg/kg/gün dozu bölünerek
verilmelidir. Maksimum doz 75 mg/kg/gün’dür. Toplam doz, maksimum yetişkin dozunu
aşmamalıdır.
Ülseratif kolit remisyonunun idamesi için genellikle doz 1,5 g mesalazin/gün’e (40 kg vücut
ağırlığı ya da üzerindeki ergenler) ve 0,75 g mesalazin/gün’e (çocuklar/ergenler) azaltılabilir.
Genel olarak 40 kg vücut ağırlığına kadar olan çocuklara yetişkin dozunun yarısı, 40 kg vücut
ağırlığı üzerindeki çocuklara ise yetişkin dozu verilebilir.
2/9Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3 Kontrendikasyonlar
COLMEZA, aşağıdaki durumlarda kontrendikedir:
• Etkin maddeye, salisilatlara ya da 6.1 bölümünde listelenen diğer bileşenlere karşı bilinen
duyarlılığı olanlarda,
• Şiddetli karaciğer veya böbrek yetmezliği olan hastalarda.
4.4 Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (diferansiyel
kan sayımı; ALT veya AST gibi karaciğer fonksiyon testleri ve serum kreatinin) ve idrar
muayenesi (dipstick test) yapılmalıdır. Kontroller tedaviye başlandıktan 14 gün sonra yapılmalı
ve 4 haftalık aralarla 2-3 kez tekrarlanmalıdır.
Bulgular normal ise, tedavi sonrası kontroller 3 aylık aralarla yapılabilir. Eğer ilave belirtiler
gelişirse, kontrol muayeneleri hemen yapılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez.
Tedavi sırasında böbrek fonksiyonları bozulursa, mesalazinin yol açtığı renal toksisite
düşünülmelidir.
Mesalazin kullanımı ile %100 mesalazin içerikli taşlar içeren nefrolitiazis vakaları rapor
edilmiştir. Tedavi sırasında yeterli sıvı alımının sağlanması önerilir.
Özellikle astım olmak üzere akciğer fonksiyon bozukluğu olan hastalar COLMEZA tedavisi
sırasında çok dikkatli bir şekilde izlenmelidir.
Sülfasalazin içeren ilaçlarla yan etki görülme öyküsü olan hastalarda, COLMEZA tedavisine
yalnızca dikkatli bir hekim muayenesi ile başlanmalıdır. COLMEZA abdominal kramplar, akut
karın ağrısı, ateş, şiddetli baş ağrısı ve deride döküntü gibi akut intolerans reaksiyonlarına neden
olursa tedavi hemen kesilmelidir.
Ayrıca ileoçekal bölgede, ileoçekal valfin çıkarıldığı bir bağırsak rezeksiyonu/ bağırsak
cerrahisi geçirmiş olan hastalarda seyrek olarak, COLMEZA’nın aşırı hızlı bağırsak geçişinden
dolayı feçeste çözünmeden atıldığı gözlenmiştir.
Bu tıbbi ürün her tabletinde 1,51 mmol (34,72 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
3/94.5 Diğer tıbbi ürünler ile etkileşimler ve diğer etkileşim şekilleri
Karşılıklı etkileşime ilişkin özel araştırmalar yapılmamıştır.
Mesalazin beraberinde azatiyoprinin, 6-merkaptopürin ya da tioguanin ile tedavi görmekte olan
hastalarda, azatiyoprinin, 6-merkaptopürinin ya da tioguaninin miyelosüpresif etkilerinde olası
artış dikkate alınmalıdır.
Mesalazinin, varfarinin antikoagülan etkisini azaltmasına ilişkin zayıf kanıt vardır.
Özel popülasyonlara ilişkin ek bilgiler
Pediyatrik popülasyon:
COLMEZA’nın çocuklarda (6-18 yaş) etkili olduğuna dair sadece sınırlı sayıda doküman
vardır.
4.6 Gebelik ve laktasyon
Genel tavsiye:
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon):
COLMEZA’nın çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi:
COLMEZA’nın gebe kadınlardaki kullanımına ilişkin yeterli veri yoktur. Sınırlı sayıda
gebelikte maruz kalma olgularına ilişkin veriler, COLMEZA’nın gebelik üzerinde ya da
fetüsün/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir.
İzole tek bir vakada gebelik sırasında yüksek mesalazin dozunun uzun süreli uygulanması
neticesinde (2–4 g/gün, oral) bir yeni doğanda böbrek yetmezliği bildirilmiştir.
Mesalazinin oral uygulaması ile yapılan hayvan çalışmaları, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı
etkiler olduğunu göstermemektedir.
COLMEZA, gebelik sırasında ancak beklenen faydanın potansiyel riskten fazla olması halinde
uygulanmalıdır.
Laktasyon dönemi:
N-asetil-5-aminosalisilik asit ve daha az miktarda mesalazin anne sütüne geçmektedir.
Mesalazinin kadınlarda emzirme dönemine etkisi ile ilgili sınırlı deneyim mevcuttur.
Bebeklerde diyare gibi aşırı duyarlılık reaksiyonları göz ardı edilemez. Emzirmenin durdurulup
4/9durdurulmayacağına ya da COLMEZA tedavisinin durdurulup durdurulmayacağına / tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
COLMEZA tedavisinin emziren anne açısından faydası dikkate alınmalıdır. Bebekte diyare
gelişirse, tedaviye son verilmelidir.
Üreme yeteneği / Fertilite:
İnsanlarda üreme yeteneği / fertilite üzerine etkisi bilinmemektedir.
4.7 Araç ve makine kullanımı üzerindeki etkiler
Araç ve makine kullanımına herhangi bir olumsuz etkisi gözlenmemiştir veya etkisi ihmal
edilebilir düzeydedir.
4.8 İstenmeyen etkiler
Mesalazin uygulamasının ardından aşağıdaki istenmeyen etkiler gözlemlenmiştir:
Çok yaygın (≥1/10);
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (<1/10.000)
Bilinmiyor: Eldeki verilerden hareketle tahmin edilemiyor.
Kan ve lenf sistemi hastalıkları
Çok seyrek: Bozulan kan sayımı (aplastik anemi, agranülositoz, pansitopeni, nötropeni,
lökopeni, trombositopeni)
Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritomatozus sendromu, pankolit gibi
hipersensitivite reaksiyonları
Sinir sistemi hastalıkları
Yaygın: Baş ağrısı,
Seyrek: Sersemlik
Çok seyrek: Periferal nöropati
Kardiyak hastalıklar
Seyrek: Miyokardit, perikardit
Solunum, göğüs ve mediastinal hastalıkları
Çok seyrek: Alerjik ve fibrotik akciğer reaksiyonları (dispne, öksürük, bronkospazm, alveolit,
pulmoner eozinofili, akciğer infiltrasyonu, pnömoni)
Gastrointestinal hastalıklar
Yaygın olmayan: Karın ağrısı, diyare, gaz, bulantı ve kusma, akut pankreatit
5/9Hepato-bilier hastalıklar
Seyrek: Kolestatik hepatit
Çok seyrek: Hepatit
Deri ve deri altı doku hastalıkları
Seyrek: Işığa duyarlılık*
Çok seyrek: Alopesi
*Işığa duyarlılık
Atopik dermatit ve atopik egzama gibi önceden var olan cilt rahatsızlığı olan hastalarda daha
ciddi reaksiyonlar bildirilmiştir.
Kas-iskelet, bağ dokusu bozuklukları ve kemik hastalıkları
Seyrek: Artralji
Çok seyrek: Miyalji,
Böbrek ve idrar yolu hastalıkları
Çok seyrek: Akut ve kronik intersitisyel nefrit ve böbrek yetmezliğini içeren böbrek fonksiyon
bozuklukları
Bilinmiyor: Nefrolitiazis (ilave bilgi için bkz. Bölüm 4.4)
Üreme sistemi hastalıkları
Çok seyrek: Oligospermi (geri dönüşümlü)
Genel bozukluklar ve uygulama bölgesine ilişkin hastalıklar
Seyrek: Asteni, yorgunluk
Araştırmalar
Yaygın olmayan: Karaciğer fonksiyon parametrelerinde değişiklikler (transaminazlarda ve
kolestaz parametrelerinde artış), pankreatik enzimlerde değişiklikler (artmış lipaz ve amilaz),
yükselmiş eozinofil sayımı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Aşırı doz üzerine (örneğin oral olarak aşırı dozda mesalazin ile intihar teşebbüsü) renal veya
hepatik toksisite göstermeyen seyrek veriler vardır. Özel bir antidotu yoktur, tedavi
semptomatik ve destekleyicidir.
6/95. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntestinal anti-inflamatuvar ajanlar; aminosalisilik asit ve benzeri
ajanlar
ATC kodu: A07EC02
Etki mekanizması
Anti-inflamatuvar etki mekanizması bilinmemektedir. İn-vitro çalışmaların sonuçları
lipoksijenaz inhibisyonunun etkili olabileceğini göstermektedir.
Bağırsak mukozasındaki prostaglandin içeriği üzerine etkisi de gösterilmiştir. Mesalazin (5-
Aminosalisilik asit/5-ASA) ayrıca reaktif oksijen bileşenlerin radikal tutucusu olarak da etki
göstermektedir.
Farmakodinamik etkiler
Oral yol ile uygulanan mesalazin, bağırsak mukozasında lokal olarak etkilidir ve bağırsağın
luminal bölümünün submukozasında başlıca lokal etki gösterir. Bu yüzden iltihaplı bağırsak
bölgelerinde mesalazinin bulunması önemlidir. Mesalazinin sistemik biyoyararlanım/plazma
konsantrasyonları, terapötik etkililik ile değil güvenlilik ile ilişkili bir faktördür. Bu kriterleri
karşılamak amacıyla COLMEZA tabletler Eudragit L ile kaplanmıştır; böylece mesalazin
salınımı pH-bağımlı olarak bağırsakta gerçekleşir.
5.2 Farmakokinetik özellikler
Emilim:
Mesalazin emilimi en yüksek oranda proksimal bağırsak bölgelerinde ve en düşük oranda da
distal bağırsak bölgelerinde gerçekleşir.
Mesalazin 500 mg Tablet’ten mesalazin salınımı, yaklaşık 3-4 saatlik lag-fazından sonra başlar.
Pik plazma konsantrasyonlarına yaklaşık 5 saat sonra (ileoçekal bölge) ulaşılır ve kararlı durum
koşulları altında 3x500 mg mesalazin/gün uygulamanın ardından mesalazin için 3,0±1,6
mikrogram/mL ve N-Ac-5-ASA metaboliti için 3,4 ±1,6 mikrogram/mL’dir.
Dağılım:
Aç karnına hastalar üzerinde yapılan kombine bir farmakosintigrafik/farmakokinetik çalışma,
Mesalazin 500 mg Tablet’in yaklaşık 3-4 saat içinde ileoçekal bölgesine ve 4-5 saat içinde de
asendan kolona ulaştığını göstermiştir. Kolonda, toplam geçiş süresi 17 saat civarındadır.
Biyotransformasyon:
Mesalazin pre-sistemik olarak bağırsak mukozasında ve karaciğerde farmakolojik açıdan
inaktif metaboliti olan N-asetil-5-aminosalisilik aside (N-Ac-5-ASA) dönüşür. Asetilasyon,
hastanın asetilatör fenotipinden bağımsız olarak gerçekleşir. Bazı asetilasyon işlemleri kalın
7/9bağırsak bakterileri tarafından oluşmaktadır. Mesalazinin %43’ü ve N-Ac-5-ASA’nın %78’i
proteinlere bağlanır.
Eliminasyon:
Mesalazin ve metaboliti olan N-Ac-5-ASA feçes (büyük kısmı), renal (miktarı, uygulama
şekline, farmasötik formuna ve mesalazinin salınma yoluna bağlı olarak %20 ve %50 arasında
değişir) ve safra yoluyla (küçük kısmı) atılır. Böbreklerden atılımı esas olarak N-Ac-5-ASA
şeklindedir. Ağız yoluyla toplam alınan mesalazin dozunun yaklaşık olarak %1’i, temelde NAc-
5-ASA şeklinde anne sütüne geçer.
Çoklu doz alımında (2 gün boyunca 3x1 COLMEZA; 3. günde 1 gastro-dirençli
tablet=araştırma günü), 24 saat boyunca mesalazin ve N-Ac-5-ASA’nın toplam böbrek
eliminasyon hızı yaklaşık %60’tır. Oral yol ile uygulandığında, metabolize olmayan mesalazin
kısmı yaklaşık %10’dur.
Doğrusallık/Doğrusal olmayan durum:
Veri yoktur.
5.3 Klinik öncesi güvenlilik verileri
Konvansiyonel olarak yapılan güvenlilik farmakolojisi, genotoksisite, karsinojenite
(sıçanlarda) ve üreme toksisitesi çalışmalarından elde edilen preklinik veriler, insanlar için
özellikli bir tehlike göstermemiştir.
Toksisite çalışmalarında, mesalazinin oral olarak yüksek dozda tekrarlı uygulanmasından sonra
böbrek toksisitesi (böbrek papiller nekrozu ve tüm nefron veya proksimal kıvrımlı tübüllerinin
epitelyal hasarı) gözlenmiştir. Bu bulguların klinik anlamı belirsizdir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Sodyum karbonat susuz
Kolloidal susuz silika
Kroskarmelloz sodyum
Povidon K30
Magnezyum stearat
Eudrogit E100
Polietilen glikol
Talk
Titanyum dioksit
Sodyum lauril sülfat
Hidroksipropil metil selüloz
Eudragit L 100
8/9Trietil sitrat
Sarı demir oksit
6.2 Geçimsizlikler
Bildirilmemiştir.
6.3. Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Kutuda, 100 tabletlik PVC/PE/PVDC-Al folyo blisterde ambalajlarda ve kullanma talimatı ile
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
Beyoğlu-İSTANBUL
8. RUHSAT NUMARASI
2022/664
9. RUHSAT TARİHİ/RUHSAT YENİLEME TARİHİ
İlk ruhsat tarihi: 16.11.2022
Ruhsat yenileme tarihi:
10. KÜB’ÜN YENİLENME TARİHİ
9/9