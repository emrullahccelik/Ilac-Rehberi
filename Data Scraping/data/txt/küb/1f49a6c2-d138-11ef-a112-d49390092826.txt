KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZINCO 220 KAPSÜL
2. KALİTATİF VE KANTİTATİF BİLEŞİM
Her 1 kapsül,
Etkin madde:
Çinko (Çinko sülfat monohidrat halinde) 50 mg içerir.
Yardımcı maddeler:
Laktoz 100 mg
Yardımcı maddeler için, 6.1’e bakınız.
3. FARMASOTİK FORM
Kapsül
Kırmızı sert jelatin kapsüller içinde beyaz toz
4. KLİNİK ÖZELLİKLER
4.1. Terapötik endikasyonlar
Zinco 220 Kapsül, çinko eksikliğinin tedavisi veya önlenmesi, Acrodermatitis enteropathica ve
Wilson hastalığında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği takdirde yetişkinler için günlük doz günde bir
kapsüldür. Acrodermatitis enteropathica’lı hastalarda günde 2-3 kapsül, Wilson hastalarında ise
günde 3 kapsül alınması önerilir.
Uygulama şekli:
Sadece ağızdan kullanım içindir.
Yiyeceklerle birlikte alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Zinco 220 Kapsül’ün böbrek ve karaciğer yetmezliği olan hastalardaki güvenilirlik ve etkinliği
incelenmemiştir.
Pediatrik popülasyon:
12 yaşın altındaki çocuklarda kullanılmaz.
Geriyatrik popülasyon:
Zinco 220 Kapsül’ün yaşlı hastalardaki güvenilirlik ve etkinliği incelenmemiştir.
Sayfa 1 / 54.3. Kontrendikasyonlar
Çinko sülfata veya bileşimindeki maddelerden birine karşı hassasiyeti olanlarda kontrendikedir.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorbsiyon problemi olan hastaların bu ilacı kullanmamaları gerekir.
4.4. Özel kullanım uyarıları ve önlemleri
Yemeklerle birlikte kullanılabilir, fakat, kalsiyum, fosfor veya fitatça zengin besinlerle birlikte
kullanımından kaçınılmalıdır. Şiddetli bulantı, kusma ya da akut hazımsızlık; kolay yaralanma ya
da kanama gelişen hastalarda ilacın kullanımı durdurulmalı ve doktora danışılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Çinko sülfat, tetrasiklinler ile şelat teşkil edeceğinden birlikte kullanılmamalıdır. Yüksek dozda
demir preparatları çinko sülfatın biyoyararlanımını azaltmaktadır. Penisilamin ile birlikte
alındığında penisilaminin etkisini azaltabilir. Günde 30 mg’ın üzerinde çinko kullanıldığında
sparfloksasinin emilimini azaltabilir, bu nedenle Zinco 220 Kapsül sparfloksasinden en az 2 saat
sonra alınmalıdır. Çinko florokinolonların emilimini azaltabilir. Oral kontraseptifler plazma çinko
düzeylerini azaltabilir.
Kepekli, lifli besinler ve süt ürünleri çinkonun emilimini azaltır.
Özel popülasyonlara ilişkin ek bilgiler:
Özel popülasyonlara ait hiçbir etkileşim çalışması yapılmamıştır.
Pediatrik popülasyon:
Pediatrik popülasyonlara ait hiçbir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya / embriyonal / fetal gelişim / ve– veya /
doğum / ve-veya / doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebelik dönemi
Gerekli olmadıkça gebelik döneminde kullanılmamalıdır.
Hamilelikteki güvenirliliği kanıtlanmamıştır. Çinko, plasenta ve anne sütüne geçer.
Hamile ve emziren anneler doktor kontrolü altında kullanabilir. Yapılan çalışmalar sonunda
hamilelerde, Zn2+ gereksiniminin arttığı anlaşılmıştır. Doktor tarafından risk/yarar değerlendirmesi
yapıldıktan sonra hamile kadınlarda kullanılmalıdır.
Laktasyon dönemi
Çinko, anne sütüne geçer.
Gerekli olmadıkça laktasyon döneminde kullanılmamalıdır.
Üreme yeteneği/Fertilite
Üreme yeteneği üzerinde etkisi bulunmamaktadır.
Sayfa 2 / 54.7. Araç ve makine kullanımı üzerindeki etkileri
Hedef popülasyon üzerinde gerçekleşen ve araç ya da makine kullanımı ile ilişkili performansı
konu alan herhangi bir araştırma yapılmamıştır. Araç ve makine kullanımını ile ilgili performansı
etkilemesi beklenmez.
4.8. İstenmeyen etkiler
Klinik çalışmalar sırasında tedaviyle ilişkili olarak görülen istenmeyen etkiler, aşağıdaki kurala
göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Çok seyrek: Alerjik reaksiyonlar
Kan ve lenf sistemi bozuklukları:
Yaygın olmayan: Nötropeni, lökopeni
Sinir sistemi bozuklukları:
Yaygın olmayan: Baş dönmesi
Kardiyak hastalıklar:
Çok seyrek: Hipotansiyon, aritmi, potasyum eksikliğinde elektrokardiyografik değişiklikler.
Gastrointestinal hastalıkları:
Yaygın olmayan: Mide bulantısı, kusma, karın ağrısı, hazımsızlık.
Ayrıca irritabilite, letarji ve baş ağrısı vakaları da gözlenmiştir.
4.9. Doz aşımı ve tedavisi
İnsanlarda kronik çinko zehirlenmesi tespit edilmemiştir. Uzun süre ve yüksek dozda kullanımda
bakır eksikliğine ve anemiye sebep olabilir. Bu durum bakır eksikliğini gidermek için 4 mg bakır
sülfat alınması ve anemi için de yavaş kan transfüzyonu gerekebilir. Çinko zehirlenmelerinde
mide yıkanarak elektrolit dengesi sağlanır.
Tedavi için hasta kusturulmamalı, hemen süt ve su verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Mineral destekleri
ATC Kodu: A12CB01
Çinko günde vücut ağırlığının kg’ ı başına 0,3 mg kadar gereken bir iz elementtir. Marul ve
salatalar, bira mayası, karaciğer, deniz ürünleri ve süt başlıca çinko kaynaklarıdır. Sütün litresinde
2-3 mg kadar çinko bulunur.
Sayfa 3 / 5Çinko, karbonik anhidraz, karboksipeptidaz A, alkol dehidrogenaz, alkalin fosfataz, RNA
polimeraz gibi 200’ den fazla metalloenzimin fonksiyonlarını gerçekleştirebilmeleri için
gereklidir. Çinko vücutta esas olarak DNA, RNA ve protein stabilizasyonunda kullanılır. Nükleik
asitler, proteinler ve hücre membranlarının yapımı; ayrıca hücre büyüme ve bölünmesi, seksüel
olgunlaşma ve üreme, yara iyileşmesi, vücut bağışıklığı, karanlığa adaptasyon ve gece görme, tat
ve koku duyularının tam olması gibi fizyolojik fonksiyonların gerçekleşmesi için çinkoya ihtiyaç
vardır. Çinkonun biyokimyasal fonksiyonları en çok çinko eksikliğinde belirgin hale gelmektedir.
Eksiklikten en çok hızlı büyüyen dokular (yara granülasyonlarındaki bağ dokusu, sperm, embriyo,
fötal hücreler) etkilenir.
Akut toksisite – Bir defalık toksik doz: Ağızdan alınan çinko bileşiklerinin akut toksisitesi
düşüktür. Yetişkinler için 1 - 2 g (8 – 16 kapsül) çinko sülfatın bir defada alımı toksik belirtilere,
3 - 5 g (24 – 40) çinko sülfatın bir defada alımı ölüme sebebiyet vermektedir.
Kronik toksisite: Yüksek tedavi dozlarının (660 mg/gün’ lük dozlarda bile) uzun süre ağızdan
alınması ile oluşabilecek toksisite belirtisinin tespit edilmediği bildirilmektedir. Plazma bakır
seviyelerinde düşüş olup olmadığı takip edilmelidir.
5.2 Farmakokinetik Özellikleri:
Emilim:
Çinko oral yolla alındığında ince barsaklardan (%60’ ı düodenumdan, %30’ u ileumdan, %10’ u
jejenumdan) spesifik bir mekanizmayla emilir. Mukoza hücrelerinde çinko bağlayıcı proteinler
tarafından demir gibi tecrit edilir ve daha sonra mukoza hücresi zarından kandaki serum
albuminine iletilir. Diyetle alınan çinko intraluminal ileti ile enterositi geçerek plazmaya verilir.
Dağılım:
Normal plazma konsantrasyonu 0.7 ile 1.5 g/ml arasındadır, bunun %84’ ü albumine, %15’ i
alfa2-makroglobuline ve %1’ i amino asitlere bağlı olarak taşınır. Oral olarak 50 mg çinko alan
hastanın plazma konsantrasyonu 2-3 saatte yaklaşık 2.5 g/ml’ ye ulaşmaktadır. Plazma yarı ömrü
3 saattir. Kandaki çinkonun %80’ i eritrositlerdeki karbonik anhidraz enzimi içerisinde, %3’ ü
lökositlerde ve az miktarda da trombositler içerisindedir. Diyetle alım, hormonlar
(glukokortikoidler, glukagon, epinefrin), stres, enflamatuar hastalıklar plazma çinko düzeyini
etkilemektedir. Eksikliğinde dokulardaki kayıp aynı değildir, saç, deri, kalp ve iskelet kasında aynı
kalırken, plazma, karaciğer, kemik ve testiste çinko düzeyi azalır.
Biyotransformasyon:
Biyotransformasyona uğramaz.
Eliminasyon:
Gastrointestinal sistemden atılım 2.5 – 5.5 mg/gün olarak hesaplanmıştır. Böbrekten kayıp ise
tübüler sekresyon ile sabit miktarda olup; 300 – 700 mikrogram/gün’ dür. Ter ile de atılır.
Doğrusallık/ Doğrusal olmayan durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
5.3 Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
Sayfa 4 / 56.1. Yardımcı maddelerin listesi
Kapsül içeriği
Nişasta
Laktoz
Magnezyum stearat
Talk
Kapsül kılıfı
Jelatin
Karmoizin (E122, CI 14720)
Titanyum dioksit (E171)
6.2. Geçimsizlikler
Zinco 220 Kapsül’ün herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25OC’nin altında oda sıcaklığında saklayınız. Çocukların göremeyeceği, erişemeyeceği yerlerde ve
ambalajında saklayınız.
6.5. Ambalajın niteliği ve içeriği
Zinco 220 Kapsül, PVC/Alüminyum blisterlerde ambalajlanmaktadır. Her bir karton kutu 30 veya
40 adet kapsül içerir.
Her ticari takdim şekli satılmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Adı: Berko İlaç ve Kimya San. A.Ş.
Adres: Yenişehir Mah. Özgür Sok. No: 16 Ataşehir/İstanbul
Ülkesi: Türkiye
Telefon: 0216 456 65 70 Pbx
Faks: 0216 456 65 79
e-mail: info@berko.com.tr
8. RUHSAT NUMARASI
178 -10
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.04.1996
Ruhsat yenileme tarihi: 13.05.2010
10. KÜB’ÜN YENİLENME TARİHİ
Sayfa 5 / 5