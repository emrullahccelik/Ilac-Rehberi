KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİROMED 1000 mg film tablet
2. KALİTATİF VE KANTİTATİF BİLEŞİM
Etkin madde:
Valasiklovir hidroklorür 1.112,4 mg (1000 mg valasiklovir’e eşdeğer)
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Film ablet.
Bir yüzü U1000 yazılı, diğer yüzü çentikli (yalnızca yutmak için tabletin kırılmasını
kolaylaştırmak amacıyla), beyaz renkli oblong, bikonveks film tablet.
4. KLİNİK ÖZELLİKLER
4.1. Terapötik endikasyonlar
Varicella zoster virüs (VZV) enfeksiyonları – herpes zoster
VİROMED, bağışıklığı yeterli olan erişkinlerde Herpes zoster (zona) ve oftalmik zoster
tedavisinde endikedir (Bkz. Bölüm 4.4).
VİROMED, bağışıklığı hafif veya orta derecede baskılanmış erişkin hastalarda Herpes zoster
tedavisinde kullanılır (Bkz. Bölüm 4.4).
Herpes simpleks virüs (HSV) enfeksiyonları
VİROMED,
• Aşağıdaki durumlar da dahil olmak üzere deri ve mukoz membranların herpes simpleks
enfeksiyonlarının tedavisi ve baskılanması,
- Bağışıklığı yeterli olan erişkinlerde ve ergenlerde ve bağışıklık sistemi yetersiz erişkinlerde
ilk ve nükseden genital herpes atağının tedavisi,
- Bağışıklığı yeterli olan erişkinlerde ve ergenlerde ve bağışıklık sistemi yetersiz erişkinlerde
genital herpes tekrarlamalarının tedavisi,
1 / 19- Bağışıklığı yeterli olan erişkinlerde ve ergenlerde ve bağışıklık sistemi yetersiz erişkinlerde
tekrarlayan genital herpes baskılanmasında endikedir.
-Bağışıklığı yeterli olan erişkinlerde ve ergenlerde ve bağışıklık sistemi yetersiz erişkinlerde
tekrarlayan oftalmik HSV enfeksiyonlarının tedavisi ve baskılanmasında endikedir. (Bkz.
Bölüm 4.4).
Bağışıklığı HIV enfeksiyonu dışındaki nedenlerle baskılanmış HSV ile enfekte hastalarda
klinik çalışmalar yapılmamıştır (Bkz. Bölüm 5.1).
Sitomegalovirüs (CMV) enfeksiyonları:
VİROMED, erişkinlerde ve ergenlerde solid organ nakli sonrası görülen sitomegalovirus
(CMV) enfeksiyonunun ve hastalığının profilaksisinde endikedir (Bkz. Bölüm 4.4).
4.2. Pozoloji ve uygulama şekli
Pozoloji/uygulama sıklığı ve süresi:
Varicella zoster virüs (VZV) enfeksiyonları – herpes zoster ve oftalmik zoster
Hastalara herpes zoster tanısı konulduktan sonra tedaviye mümkün olduğu kadar çabuk
başlamaları önerilir. Zoster döküntüsü başladıktan 72 saat sonrasında başlanan tedavilere ilişkin
veri yoktur.
Bağışıklığı yeterli olan erişkinler
Bağışıklığı yeterli olan hastalarda 1000 mg valasiklovir (1 adet VİROMED 1000 mg film
tablet), günde 3 kez, 7 gün süre ile alınmalıdır (günlük toplam doz 3000 mg). Doz kreatinin
klirensine bakılarak azaltılmalıdır (Bkz. Böbrek Yetmezliği).
Bağışıklık sistemi yetersiz erişkinler
Günde 3 kez 1000 mg (1 VİROMED 1000 mg film tablet) en az 7 gün süre ile alınmalıdır.
Lezyonların kabuklanmasını takiben 2 gün daha kullanılmalıdır. Doz kreatin klirensine
bakılarak azaltılmalıdır (bakınız: böbrek yetmezliği). Bağışıklığı yetersiz hastalarda vezikül
oluşumundan sonraki ilk hafta içerisinde veya lezyonun tamamen kabuklaşmasından önce
antiviral tedavi önerilmektedir.
Erişkinlerde ve ergenlerde (12 yaş ve üzeri ergenlerde) herpes simpleks virüs (HSV)
enfeksiyonlarının tedavisi
İmmün sistemi sağlam yetişkinler ve 12 yaş üzeri adolesanlar: 500 mg valasiklovir (VİROMED
500 mg film tablet) günde 2 kez alınmalıdır. Bu sebeple bu hastaların VİROMED 500 mg film
tablet kullanması önerilmektedir (Bu doz kreatinin klirensi düzeyine göre azaltılmalıdır (Bkz.
2 / 19Böbrek Yetmezliği).
Nükseden enfeksiyonlarda tedaviye 3 ya da 5 gün devam edilmelidir. Daha şiddetli olabilen
başlangıç epizodlarında tedavi 5 günden 10 güne kadar uzatılabilir. Tedaviye mümkün
olabildiğince erken başlanmalıdır. Herpes simplex’in nükseden enfeksiyonlarında tedaviye
ideal olarak prodromal sürede veya ilk belirti ya da semptomlar görülür görülmez
başlanmalıdır.
VİROMED, HSV nüksünün ilk belirti ve semptomları görüldüğünde alınırsa lezyon gelişmesini
önleyebilir.
Herpes labialis
Herpes labialis (uçuk) için, erişkin ve ergenlerde 1 gün süreyle, günde 2 kez olacak şekilde
toplamda 2000 mg VİROMED kullanımı etkili bir tedavidir. İkinci doz, ilk dozdan 12 saat
sonra alınabilir (6 saatten önce alınmamalıdır). Doz kreatin klirensine bakılarak azaltılmalıdır
(bakınız: böbrek yetmezliği). Bu dozaj rejimini kullanırken, tedavi bir günü geçmemelidir;
çünkü tedaviyi uzatmanın ilave klinik fayda sağladığı gösterilmemiştir. Tedaviye uçuğun en
erken semptomları (örneğin, batma, kaşınma veya yanma) başladığında başlanmalıdır.
Bağışıklık sistemi yetersiz erişkinler
Herpes simplex enfeksiyonları tedavisi için günde 2 kez 1000 mg (VİROMED 1000 mg film
tablet) hastanın klinik durumu ve immünolojik değerleri değerlendirilerek en az 5 gün süreyle
alınmalıdır. Daha şiddetli olabilen başlangıç epizodlarında tedavi 10 güne kadar uzatılabilir.
Tedaviye mümkün olabildiğince erken başlanmalıdır. Doz kreatin klirensine bakılarak
azaltılmalıdır (Bkz. Böbrek Yetmezliği). Maksimum yarar için tedaviye 48 saat içerisinde
başlanmalıdır. Lezyonların takibi için sıkı monitorizasyon gerekmektedir.
Erişkinlerde ve ergenlerde (12 yaş ve üzeri ergenlerde) herpes simpleks virüs (HSV)
enfeksiyonlarının tekrarının baskılanması
Bağışıklığı Yeterli olan Erişkinler ve Ergenler (12 yaş ve üzeri ergenlerde)
VİROMED’in dozu, günde 1 kez 500 mg’dır. Bu sebeple bu hastaların VİROMED 500 mg
film tablet kullanması önerilmektedir. Sık tekrarlayan (tedavisiz durumda ≥10/yıl) hastalarda
günde iki kez 250 mg verilmesi ek yarar sağlayabilir. Bu doz kreatinin klirensi düzeyine göre
azaltılmalıdır (Bkz. Böbrek Yetmezliği). Tedavi 6-12 ay uygulandıktan sonra yeniden
değerlendirilmelidir.
3 / 19Bağışıklık sistemi yetersiz erişkinler
VİROMED’in dozu, günde 2 kez 500 mg’dır. Bu doz kreatinin klirens düzeyine göre
azaltılmalıdır (Bkz. Böbrek Yetmezliği). Tedavi 6-12 ay uygulandıktan sonra yeniden
değerlendirilmelidir.
Erişkinlerde ve ergenlerde (12 yaş ve üzeri ergenlerde) sitomegalovirüs (CMV) enfeksiyonu ve
hastalığının profilaksisi
VİROMED’in dozu günde 4 kez 2000 mg’dır. Tedaviye nakil sonrasında mümkün olduğu
kadar erken başlanmalıdır. Bu doz kreatinin klirensi düzeyine göre azaltılmalıdır (Bkz. Böbrek
Yetmezliği).
Tedavi süresi genellikle 90 gün olmakla birlikte yüksek risk grubu hastalarda bu süre
uzatılabilir.
Uygulama şekli:
VİROMED film tablet, hekim tarafından tavsiye edildiği şekilde su ile beraber alınmalıdır.
Unutulan dozların yerine başka doz alınmamalı ve tedaviye ertesi gün için planlanan doz
alınarak devam edilmelidir.
Özel popülasyonlara ilişkin ek bilgiler:
Böbrek yetmezliği: Böbrek işlevi yetersiz hastalara valasiklovir verilirken dikkatli olmalıdır.
Yeterli hidrasyon sağlanmalıdır. Böbrek işlevi ciddi düzeyde bozulmuş hastalarda valasiklovir
dozu aşağıdaki Tablo 1’deki gibi azaltılmalıdır.
Aralıklı süreyle hemodiyalize giren hastalarda valasiklovir dozuna hemodiyaliz uygulandıktan
sonra başlanmalıdır. Kreatinin klirensi, özellikle böbrek fonksiyonun hızlı değiştiği
dönemlerde, örneğin böbrek naklinden ya da greft uygulamalarından hemen sonra, sık takip
edilmelidir. Doz buna göre uyarlanmalıdır.
Tablo 1: Erişkinlerde ve adolesanlarda böbrek yetmezliği için Valasiklovir dozaj ayarı
Kreatinin klirensi
Terapötik endikasyon Valasiklovir dozajı*
(ml/dak.)
Varicella-Zoster Virüs (VZV) Enfeksiyonları
Herpes zoster ‘in (zona) bağışıklığı En az 50 Günde üç kez 1 g
yeterli ve bağışıklığı yetersiz olan 30 ila 49 Günde iki kez 1 g
erişkinlerdeki tedavisi 10 ila 29 Günde bir kez 1 g
<10 Günde bir kez 500 mg
Herpes Simpleks Virüs (HSV) Enfeksiyonları
4 / 19Herpes simpleks enfeksiyonlarının tedavisi
Bağışıklığı yeterli olan erişkinler ve En az 30 Günde iki kez 500 mg
ergenler <30 Günde bir kez 500 mg
Bağışıklığı yetersiz olan erişkinler En az 30 Günde 2 kez 1 g
<30 Günde 1 kez 1 g
Bağışıklığı yeterli olan erişkinler ve En az 50 Günde iki kez 2 g, 1 gün
ergenlerde Herpes labialis (uçuk) 30 ila 49 Günde iki kez 1 g, 1 gün
tedavisi (alternatif 1 günlük tedavi) 10 ila 29 Günde iki kez 500 mg, 1 gün
<10 Bir kez 500 mg
HSV enfeksiyonlarının baskılanması
Bağışıklığı yeterli olan erişkinler ve En az 30 Günde bir kez 500 mgb
ergenler <30 Günde bir kez 250 mg
Bağışıklığı yetersiz olan erişkinler En az 30 Günde iki kez 500 mg
<30 Günde bir kez 500 mg
Sitomegalovirüs (CMV) enfeksiyonları
Solid organ nakli alıcısı olan En az 75 Günde dört kez 2 g
erişkinlerde ve ergenlerde CMV 50 ila <75 Günde dört kez 1,5 g
profilaksisi 25 ila <50 Günde üç kez 1,5 g
10 ila <25 Günde iki kez 1,5 g
<10 ya da diyalizde Günde bir kez 1,5 g
a Aralıklı hemodiyalize giren hastalarda valasiklovir dozajı, hemodiyaliz gerçekleştirildikten sonra
uygulanmalıdır.
b10 nüks/yıl geçmişi olan HSV enfeksiyonunun baskılanması için, bağışıklığı yeterli hastalarda
günde iki kez 250 mg ile daha iyi sonuçlar elde edilebilir.
Karaciğer yetmezliği: Erişkin hastalarda valasiklovirin 1 gramlık dozu ile gerçekleştirilen
çalışmalar hafif veya orta şiddette sirozlu (hepatik fonksiyonu işlevsel olan) hastalarda doz
ayarlaması gerekmemektedir. İlerlemiş sirozlu hastalarda (hepatik fonksiyon bozukluğu ve
portal-sistemik şant belirtileri olan) elde edilen farmakokinetik veriler doz ayarlanması
ihtiyacını belirtmemiştir; fakat klinik deneyim sınırlıdır.
Daha yüksek dozlar için (≥ 4 g/gün), bkz. Uyarılar ve Önlemler.
Pediyatrik popülasyon: valasiklovirin 12 yaşın altındaki çocuklarda etkinlik ve güvenliliği
değerlendirilmemiştir.
Geriyatrik popülasyon: Yaşlılarda böbrek yetersizliği olasılığı göz önüne alınmalı ve dozaj
buna göre ayarlanmalıdır (aşağıdaki böbrek yetmezliğine bakınız). Yeterli hidrasyon
sağlanmalıdır.
5 / 194.3. Kontrendikasyonlar
VİROMED, valasiklovir, asiklovir veya Bölüm 6.1’deki listede yer alan yardımcı maddelerden
herhangi bir maddeye karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Eozinofili ve sistemik semptomlarla seyreden ilaç reaksiyonu (DRESS)
Valasiklovir tedavisinin yaşamı tehdit edici ve ölümcül olabilen DRESS ile ilişkili olduğu
bildirilmiştir. Reçete yazarken hastalar bulgu ve belirtiler konusunda bilgilendirilmeli ve deri
reaksiyonlarının yakından izlenmesi konusunda uyarılmalıdır. DRESS’i düşündüren bulgu
veya semptomlar ortaya çıktığında, valasiklovir hemen kesilmelidir ve (uygun ise) alternatif bir
tedaviye başlanmalıdır. Valasiklovir kullanırken DRESS gelişmişse, bu hastada bir daha asla
valasiklovir tedavisi başlatılmamalıdır.
Sıvı alma durumu: Özellikle yaşlıların, dehidratasyon riski altında olan hastaların yeterli sıvı
almalarına özen gösterilmelidir.
Böbrek yetmezliğinde ve yaşlılarda kullanımı: Asiklovir renal klirens ile atılır, bu nedenle
böbrek yetmezliği olan hastalarda doz azaltılmalıdır (bakınız Pozoloji ve Kullanım Şekli).
Yaşlı hastalarda böbrek fonksiyonlarında azalma olması olasıdır ve bu nedenle bu grup
hastalarda dozun azaltılması gerekliliği göz önünde bulundurulmalıdır. Gerek yaşlı hastalar
gerekse böbrek yetmezliği olan hastalarda nörolojik yan etki geliştirme riski daha yüksektir ve
bu hastalar, bu etkilerin belirtileri açısından yakından izlenmelidir. Bildirilen olgularda, bu
reaksiyonların genellikle tedavinin kesilmesiyle birlikte geri dönüşümlü olduğu görülmüştür
(bakınız İstenmeyen Etkiler).
Karaciğer yetmezliği ve karaciğer naklinde daha yüksek valasiklovir dozu kullanılması
Karaciğer hastalığı bulunan hastalarda daha yüksek valasiklovir dozları (günde 4000 mg veya
daha fazla) kullanılmasına ilişkin veri yoktur. Karaciğer naklinde valasiklovire özgü çalışmalar
yapılmamıştır ve bu nedenle bu hastalarda 4000 mg’dan fazla günlük dozlar uygulanırken
dikkatli olunmalıdır.
Zoster tedavisi için kullanım
Özellikle immün sistemi yetersiz kişilerde tedaviye yanıt dikkatle takip edilmelidir. Oral
tedavinin yeterli bulunmadığı durumlarda intravenöz antiviral tedavi değerlendirilmelidir.
Komplike Herpes zoster (örn. iç organların dahil olduğu, yayılmış zoster, motor nöropatiler,
ensefalopati ve serebrovasküler komplikasyonlar) hastalarına intravenöz antiviral tedavi
uygulanmalıdır.
6 / 19İlave olarak bağışıklığı yetersiz oftalmik zosterli hastalar ile iç organ tutulumu olan ve
hastalığın yayılma riski yüksek olan hastalara intravenöz antiviral tedavi verilmelidir.
CMV enfeksiyonu tedavisinde
Yüksek CMV enfeksiyon riski (örneğin, donör CMV pozitif/alıcı CMV negatif ya da
antitimosit globülin indüksiyon tedavisi kullanımı) olan yaklaşık 200 organ nakli hastasında
yapılan çalışmalarda valasiklovirin bu hastalarda kullanımının ancak valgansiklovir veya
gansiklovirin güvenlik endişesi nedeniyle kullanılamadığı durumlarda uygun olacağı
gösterilmiştir.
CMV proflaksisi için kullanılan yüksek doz valasiklovir diğer endikasyonlar için kullanılan
düşük doz valasiklovire kıyasla daha sık MSS anomalilerini de içeren advers etkilere neden
olabilmektedir (Bkz. Bölüm 4.8). Hastalar böbrek fonksiyonundaki değişiklikler için yakından
takip edilmeli ve doz buna göre ayarlanmalıdır (Bkz. Bölüm 4.2).
Genital herpesin bulaşması
Genital herpeste kullanım: Hastalar antiviral tedavi başlamış olsa bile semptomların
görüldüğü süre içerisinde cinsel ilişkide bulunmamaları gerektiği konusunda uyarılmadırlar.
Antiviral ajanlarla baskılayıcı tedavi sırasında, viral yayılma sıklığı anlamlı derecede azalır.
Ancak, bulaşma riski ortadan kaldırılamaz. Bu nedenle, valasiklovir tedavisine ek olarak
hastalar güvenli cinsel ilişki uygulamaları konusunda uyarılmalıdırlar.
Oküler HSV enfeksiyonlarında kullanım
Bu hastalarda klinik yanıt yakından izlenmelidir. Oral tedaviye yanıtın yeterli olmayacağı
düşünülürse, intravenöz antiviral tedavi verilmesi göz önünde bulundurulmalıdır.
Pediyatrik kullanım: 12 yaşın altındaki pediyatrik hastalarda valasiklovirin etkinlik ve
güvenliliği çalışılmamıştır.
Yaşlılarda kullanımı: Yaşlı hastalarda böbrek işlevi yetersizdir ve doz azaltılması gereklidir.
Yaşlı hastalarda renal ve MSS advers etkileri görülme olasılığı fazladır. Klinik uygulamada
görülen MSS advers olayları ajitasyon, halüsinasyonlar, konfüzyon, deliryum ve ansefalopati
daha sık olarak yaşlı hastalarda gözlenmiştir.
4.5. Diğer tıbbi ürünler ile etkileşimler ve diğer etkileşim şekilleri
Valasiklovirin nefrotoksik ilaç ürünleri ile kombine kullanım durumlarında (özellikle renal
fonksiyonu bozulmuş hastalar olmak üzere) dikkat gösterilmelidir ve bu hastalarda renal
fonksiyon takibi gerekmektedir. Bu durum, aminoglikozidler, organoplatin bileşikleri,
iyotlanmış kontrast ortamı, metotreksat, pentamidin, foskarnet, siklosporin ve takrolimus ile
7 / 19eşzamanlı uygulama için geçerlidir.
Asiklovir aktif renal tübüler sekresyon aracılığıyla büyük oranda değişmeden idrarla atılır. 1000
mg valasikloviri takiben, simetidin ve probenesid asiklovirin renal klirensini azaltır ve
asiklovirin EAA’sını, asiklovirin aktif renal sekresyonunun inhibisyonu ile sırasıyla yaklaşık
%25 ve %45 oranında artırır. Valasiklovir ile birlikte alınan simetidin ve probenesid asiklovir
EAA’sını yaklaşık %65 artırmıştır. Aktif tübüler sekresyonu inhibe eden veya onunla yarışan
eşzamanlı olarak uygulanan diğer ilaçlar (örn., tenofovir dahil) bu mekanizma ile asiklovir
konsantrasyonlarını artırabilir. Benzer şekilde, valasiklovir uygulaması eşzamanlı olarak
uygulanan maddenin plazma konsantrasyonlarını artırabilir.
Valasiklovir nedeniyle yüksek asiklovir maruziyeti bulunan hastalarda (örneğin, zoster tedavisi
veya CMV profilaksisi için uygulanan tedavi dozlarında), aktif renal tübüler sekresyonu inhibe
eden ilaçlarla eş zamanlı olarak kullanım sebebiyle dikkatli olunması gereklidir.
Birlikte kullanıldıkları zaman, asiklovirin ve nakil hastalarında kullanılan bir bağışıklık
baskılayıcı ajan olan mikofenolat mofetilin inaktif metabolitinin plazma EAA’sında artış
olduğu gösterilmiştir. Sağlıklı gönüllülerde eş zamanlı uygulandıklarında valasiklovir ve
mikofenolat mofetilin pik konsantrasyonlarında veya EAA’larında hiçbir değişiklik olmamıştır.
Bu kombinasyonun kullanılmasına ilişkin klinik deneyim sınırlıdır.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Genital herpes bulaşma riskini azaltmak için genital herpes tedavisi sırasında güvenli seks
yöntemleri uygulanmalıdır. Hastalara, antiviral tedavi başlamış olsa dahi, semptomlar
mevcutken cinsel ilişkiye girmemeleri söylenmelidir. Antiviral maddelerle uygulanan supresif
tedavi sırasında, viral döküntü sıklığı anlamlı ölçüde azalmaktadır. Bununla birlikte, hala
bulaşma riski mevcuttur. Bu sebeple, valasiklovir tedavisine ek olarak, hastaların güvenli seks
yöntemleri kullanmaları önerilmektedir.
8 / 19Gebelik dönemi
Gebelik kayıtlarında valasiklovir kullanılmasına ilişkin sınırlı ve gebelikte asiklovir
kullanılmasına ilişkin orta düzeyde veri vardır (bu veriler valasiklovir veya oral veya intravenöz
asiklovire (valasiklovirin aktif metaboliti) maruz kalan kadınların gebelik sonlanımlarına ilişkin
bilgiler doğrultusunda belgelenmiştir); 111 ve 1246 sonlanım (sırasıyla 29 ve 756’sı ilk
trimestrdeki maruziyet) ve pazarlama sonrası verileri malformasyon veya fetüs/neonatal
toksisitesi varlığına işaret etmemiştir. Deneysel hayvan çalışmalarında da valasiklovir üreme
toksisitesine neden olmamıştır (Bkz. Bölüm 5.3). Gebelikte valasiklovir, olası yararın, olası
riskten fazla olması halinde kullanılmalıdır.
Sınırlı sayıda gebelikte maruz kalma olgularına ilişkin veriler, VİROMED’in gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm
5.3).
Gebe kadınlara verilirken tedbirli olunmalıdır.
Laktasyon dönemi
Valasiklovirin aktif metaboliti olan asiklovir anne sütüne geçmektedir. Ancak, terapötik
valasiklovir dozlarında anne sütü alan yeni doğanlarda/süt çocuklarında herhangi bir etki
beklenmemektedir, çünkü çocuğun alacağı doz yeni doğan herpesi tedavisi için verilebilecek
intravenöz asiklovir tedavi dozunun %2’sinden daha azdır (Bkz. Bölüm 5.2). Emzirme
sırasında valasiklovir dikkatli ve yalnızca klinik olarak endike olduğunda kullanılmalıdır.
Üreme yeteneği / Fertilite
Yapılan fertilite çalışmalarının sonuçları, valasiklovirin oral yolla uygulama yapılan erkek veya
dişi sıçanlarda fertiliteyi etkilemediğini göstermiştir.
Asiklovirin yüksek parenteral dozlarında, sıçan ve köpeklerde testiküler atrofi ve
aspermatogenezis gözlenmiştir. Valasiklovir ile insanlarda herhangi bir fertilite çalışması
yapılmamış olmakla birlikte, 400 ila 1000 mg asiklovir ile 6 aylık günlük tedaviyi takiben
20 hastada sperm sayısı, motilitesi veya morfolojisinde herhangi bir değişiklik bildirilmemiştir.
9 / 194.7. Araç ve makine kullanımı üzerindeki etkiler
Araç veya makine kullanma yeteneği üzerindeki etkiler hakkında çalışma yapılmamıştır.
Hastanın araç veya makine kullanması düşünüldüğünde VİROMED’in advers olay profili ve
hastanın klinik durumu göz önünde bulundurulmalıdır. Ayrıca, aktif maddenin farmakolojisi
temelinde bu tür aktiviteler üzerinde zararlı bir etki beklenmemektedir.
4.8. İstenmeyen etkiler
Klinik çalışmalarda VİROMED ile tedavi edilen hastalarda en az bir endikasyonda en sık
bildirilen advers etki baş ağrısı ve bulantıdır. Trombotik trombositopenik purpura/hemolitik
üremik sendrom, akut böbrek yetmezliği, nörolojik bozukluklar ve DRESS (Bkz. Bölüm 4.4)
gibi daha ciddi advers etkiler KÜB’ün diğer bölümlerinde daha ayrıntılı biçimde ele alınmıştır.
İstenmeyen yan etkiler aşağıda vücut organ sistemine ve sıklığa göre listelenmiştir.
MedDRA vücut sistemi organ sınıflandırmasına ve sıklıklarına göre advers reaksiyonlar
aşağıda verilmiştir:
Kullanılan sıklık kategorileri:
Çok yaygın (≥1/10); Yaygın (≥1/100 ila <1/10); Yaygın olmayan (≥1/1.000 ila <1/100); Seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Klinik çalışmalarda valasiklovir ile ilişkili kanıtı olan klinik veriler, advers reaksiyonlara sıklık
kategorisi atanmasında kullanılmıştır.
Klinik çalışmalarda gözlenmeyen ama pazarlama sonrası deneyimde saptanan advers etkiler
için, advers etkiler sıklık kategorisi atamak amacıyla en konservatif puan değeri hesabı (“üç
kuralı”) kullanılmıştır. Pazarlama sonrası deneyimde valasiklovir ile ilişkili olduğu saptanan
advers etkiler için, advers etkiler sıklık kategorisi atamada çalışma insidansı kullanılmıştır.
Klinik çalışma güvenlilik veri tabanı, çoğul endikasyonları (herpes zoster tedavisi, genital
herpes tedavi/baskılanması & uçuk tedavisi) kapsayan klinik çalışmalarda valasiklovire maruz
kalan 5855 olguyu temel almaktadır.
Klinik çalışma verileri:
Sinir sistemi hastalıkları
Çok yaygın: Baş ağrısı.
Gastrointestinal hastalıklar
Yaygın: Bulantı.
10 / 19Pazarlama – Sonrası Veriler:
Kan ve lenf sistemi hastalıkları
Yaygın olmayan: Lökopeni, trombositopeni.
Lökopeni başlıca bağışıklığı bastırılmış hastalarda bildirilmiştir.
Bağışıklık sistemi hastalıkları
Seyrek: Anaflaksi.
Psikiyatrik hastalıklar
Yaygın: Baş dönmesi
Yaygın olmayan: Konfüzyon, halüsinasyonlar, ajitasyon, tremor, bilinç azalması
Seyrek: Psikotik semptomlar, ataksi, konuşma bozukluğu (disartri), konvülsiyonlar,
ensefalopati, koma, deliryum
Bazen şidddetli olan nörolojik semptomlar ensefalopati ile bağlantılı olabilir ve konfüzyon,
ajitasyon, konvülsiyonlar, halüsinasyonlar, koma gibi durumları içerebilir. Bu olaylar genellikle
geri dönüşümlüdür ve genellikle böbrek yetmezliği olan veya diğer predispozan faktörleri olan
hastalarda görülür (Bkz. Bölüm 4.4). CMV profilaksisi için yüksek doz (günde 8000 mg)
VİROMED alan organ nakli hastalarında nörolojik bozukluklar diğer endikasyonlarda
kullanılan daha düşük dozlara kıyasla daha sık ortaya çıkmıştır.
Solunum, göğüs bozuklukları ve mediastinal hastalıklar
Yaygın olmayan: Dispne.
Gastrointestinal hastalıklar
Yaygın: Kusma, diyare.
Yaygın olmayan: Abdominal rahatsızlık.
Hepato-biliyer hastalıklar
Yaygın olmayan: Karaciğer fonksiyon testlerinde geriye dönüşlü artışlar (ör. bilirubin,
karaciğer enzimleri).
Deri ve deri altı doku hastalıkları
Yaygın: Fotosensitivite dahil döküntüler, kaşıntı.
Yaygın olmayan: Ürtiker.
Seyrek: Anjiyoödem.
Bilinmiyor: Eozinofili ve sistemik semptomlarla seyreden ilaç reaksiyonu (DRESS) (Bkz.
Bölüm 4.4)
Böbrek ve idrar yolu hastalıkları
Yaygın olmayan: Böbrek ağrısı, hematüri (sıklıkla diğer böbrek olayları ile ilişkilidir)
Seyrek: Böbrek yetmezliği, akut böbrek yetmezliği (özellikle yaşlı hastalarda veya önerilen
11 / 19dozun üzerinde doz alan renal bozukluğu olan hastalarda).
Böbrek ağrısı, böbrek yetmezliği ile ilişkili olabilir.
Asiklovir kristallerinin böbrekteki intratübüler presipitasyonu da rapor edilmiştir. Tedavi
boyunca yeterli sıvı alımı sağlanmalıdır (Bkz. Bölüm 4.4).
Diğer
Bağışıklık sistemi çok düşük yetişkin hastalarda, özellikle ilerlemiş HIV hastalığı olanlarda,
klinik çalışmalarda uzun süreli yüksek dozda (8 g/gün) valasiklovir alanlarda böbrek
yetmezliği, mikroanjiyopatik hemolitik anemi ve trombositopeni (bazen bir arada)
bildirilmiştir. Hastalarda gözlemlenen bu bulgular, valasiklovir ile tedavi edilmeyen, aynı altta
yatan veya eşlik eden koşullara sahip hastalarda da gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar ve Belirtiler: Valasiklovir aşırı dozlarını alan hastalarda akut böbrek yetmezliği
ve konfüzyon, halüsinasyonlar, ajitasyon, bilinçte azalma ve komayı içeren nörolojik
semptomlar bildirilmiştir. Bulantı ve kusma meydana gelebilir. Yanlışlıkla aşırı dozaj
alınmasını önlemek için gereken önlemler alınmalıdır. Bildirilen olguların pek çoğunu, uygun
doz azaltılmasına gidilmediği için tekrarlayan aşırı doz almış böbrek yetmezliği olan veya yaşlı
hastalar oluşturmaktadır.
Tedavi: Hastalar toksisite belirtileri için yakından incelenmelidir. Asiklovir, hemodiyaliz ile
kandan büyük oranda uzaklaştırılabileceğinden, semptomatik VİROMED doz aşımı oluştuğu
takdirde bir tedavi seçeneği olarak düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanım için antienfektifler, sistemik kullanım için
antiviraller, doğrudan etkili antiviraller, ters transkriptaz inhibitörleri hariç nükleozidler ve
12 / 19nükleotidler
ATC kodu: J05AB11
Etki Mekanizması
Bir antiviral olan valasiklovir, asiklovirin L-valin esteridir. Asiklovir bir pürin (guanin)
nükleosit analoğudur.
Valasiklovir insanda, hızla ve hemen hemen tamamen valasiklovir hidrolaz olarak adlandırılan
bir enzimle asiklovir ve valine dönüştürülür. Asiklovir, Herpes simplex virüsü (HSV) tip I ve
tip II, Varicella zoster virüsü (VZV), Cytomegalovirus (CMV), Epstein-Barr Virus (EBV) ve
insan Herpes virüsü 6’ya (HHV-6) karşı in vitro etkili bir spesifik inhibitördür. Asiklovir
fosforillenerek, aktif biçimi olan asiklovir trifosfata dönüşür ve herpes virüsünün DNA
sentezini inhibe eder.
Fosforilasyonun ilk aşaması virüse spesifik enzimin aktivitesini gerektirir. Bu enzim, HSV,
VZV ve EBV vakalarında, sadece virüs ile enfekte olan hücrelerde bulunan viral timidin kinaz
(TK) enzimidir. CMV’de seçicilik, kısmen UL97’nin fosfotransferaz gen ürününün aracılığı
sayesinde, fosforilasyon ile sağlanır. Asiklovirin aktivasyonu için virüs spesifik enzime
gereksinim duyulması, özgün seçiciliğinin ana nedenidir. Fosforilasyon işlemi (mono’dan
trifosfata dönüşümü) hücre kinazları tarafından tamamlanır. Asiklovir trifosfat virüs DNA
polimerazını yarışmalı olarak inhibe eder ve bu nükleozit analoğunun zincire girmesi ile zincir
oluşumunun devamı engellenir. Böylece, virüsün DNA sentezi durdurulur ve virüs
replikasyonu önlenmiş olur.
Farmakodinamik etkiler
Direnç, timidin kinazı olmayan fenotipe bağlı gelişebilir ki; bu virüsler zaten konak hücrede
dezavantajlıdır.
Çok sık olmamakla birlikte, virüsün timidin kinaz veya DNA polimerazındaki ufak
değişikliklerin azalan duyarlılığa neden olabileceği bildirilmiştir. Bu değişkenlerin virülansı
“wild type” virüse benzemektedir. Asiklovir tedavisi veya profilaksisi gören hastalardan elde
edilen klinik HSV ve VZV izolatların kapsamlı değerlendirilmesi sonucunda, bağışıklık sorunu
olmayan hastalarda asiklovire karşı duyarlılığın azalmasının son derece nadir olduğu ve organ
veya kemik iliği nakli yapılan hastalar, habis hastalıktan dolayı kemoterapi gören ve insan
immün yetmezliği virüsü (HIV) ile enfekte olan hastalar gibi çok ciddi immün yetersizliği
olanlarda dahi çok nadir rastlandığı belirlenmiştir.
Klinik Etkililik ve Güvenlilik
Varicella Zoster Virüs Enfeksiyonu
13 / 19VİROMED ağrının geçmesini hızlandırır: zostere bağlı ağrısı olan hastalarda ağrının süresini
ve ağrı çeken hastaların oranını azaltır; ağrı akut ve 50 yaşın üzerindeki hastalarda olmak üzere
post-herpetik nevraljiyi de içerir. VİROMED oftalmik zosterde oküler komplikasyonların
riskini azaltır.
İntravenöz tedavi, immün sistemi baskılanmış hastalarda genellikle zoster tedavisi için standart
olarak kabul edilir; ancak, eldeki sınırlı veriler immün sistemi baskılanmış belli hastalarda,
örneğin solid organ kanseri, HIV, otoimmün hastalıkları, lenfoma, lösemi olan ve kök hücre
nakli geçiren hastalarda VZV enfeksiyonu (herpes zoster) tedavisinde valasiklovirin klinik
yarar sağladığını göstermektedir.
Herpes Simpleks Virüs Enfeksiyonu
Oftalmik HSV enfeksiyonları için valasiklovir geçerli tedavi kılavuzlarına uygun olarak
verilmelidir.
HIV/HSV ko-enfeksiyonu bulunan ve medyan CD4 sayısı >100 hücre/mm3 olan hastalarda
valasiklovir tedavisi ve genital herpes baskılanma çalışmaları yapılmıştır. Günde 2 kez
Valasiklovir 500 mg, semptomatik tekrarlamaların baskılanması bakımından günde 1 kez 1000
mg’dan üstün bulunmuştur. Tekrarlamaların tedavisinde herpes atağı boyunca günde 2 kez
1000 mg Valasiklovir, günde 5 kez oral asiklovir 200 mg’a benzer etkililikte bulunmuştur.
Valasiklovir, ağır bağışıklık yetersizliği olan hastalarda incelenmemiştir. Diğer HSV
enfeksiyonlarının tedavisinde valasiklovirin etkililiği belgelenmiştir.
Valasiklovirin herpes labialis (uçuk) ve kemoterapi veya radyoterapiye bağlı mukozit, fasiyel
yeniden yüzeye çıkma nedeniyle HSV reaktivasyonu ve herpes gladiatorum tedavisinde etkin
olduğu gösterilmiştir. Daha önceki asiklovir deneyimlerine göre, valasiklovir eritema
multiforme, egzama herpetikum ve herpetik dolama tedavisinde asiklovir kadar etkin
görünmektedir.
Valasiklovirin baskılayıcı tedavi olarak alındığı ve güvenli cinsellik uygulamaları ile kombine
edildiğinde bağışıklığı yeterli olan hastaların genital herpes bulaştırma riskini azalttığı
kanıtlanmıştır. HSV-2 enfeksiyonu ile uyumlu olmayan 1.484 heteroseksüel, yeterli bağışıklığı
bulunan erişkin çiftte bir çift-kör, plasebo kontrollü çalışma yapılmıştır. Sonuçlar bulaşma
riskinde valasiklovir ile plaseboya göre anlamlı bir azalma sağlandığını göstermiştir:
%75 (semptomatik HSV-2 edinilmesi), %50 (HSV-2 serokonversiyon), ve %48 (genel HSV-2
edinilmesi). Bir viral bulaştırma alt-çalışmasına katılan olgular arasında valasiklovir, virüsün
bulaştırıcılığını plaseboya göre %73 anlamlı derecede azaltmıştır (Bkz. Bölüm 4.4).
Sitomegalovirüs Enfeksiyonu (Bkz. Bölüm 4.4).
14 / 19Solid organ nakli (böbrek, kalp) yapılan olgularda valasiklovir ile CMV profilaksisi akut graft
reddinin ortaya çıkmasında, fırsatçı enfeksiyonlarda ve diğer herpes virüs enfeksiyonlarında
(HSV, VZV) azalma sağlamıştır. Solid organ nakli yapılan hastalarda optimal terapötik
yönetimin ne olduğunu tanımlamak için valgansiklovire karşı doğrudan birebir karşılaştırma
çalışması yapılmamıştır.
5.2. Farmakokinetik özellikler
Genel özellikler
Emilim:
Valasiklovir, asiklovirin ön-ilacıdır. Valasiklovirden dönüşen asiklovirin biyoyararlanımı oral
asiklovir ile önceden gözlenenden 3,3 – 5,5 kat daha fazladır. Oral uygulamadan sonra
valasiklovir çok iyi emilir ve hızla ve neredeyse tamamen asiklovir ve valine dönüşür. Bu
dönüşüme muhtemelen insan karaciğerinde izole edilen ve valasiklovir hidrolaz adı verilen bir
enzim aracılık etmektedir. 1000 mg valasiklovirden asiklovirinin biyoyararlanımı %54’tür ve
besinle azalmaz.
Valasiklovir farmakokinetiği dozla orantılı değildir. Emilimin oranı ve kapsamı artan dozla
birlikte azalır ve terapötik doz aralığında Cmaks’ın orantısal olandan daha az artması ile
sonuçlanır ve 500 mg üzeri dozlarda biyoyararlanım azalır. Böbrek fonksiyonu normal olan
sağlıklı olgulara 250-2000 mg tek doz valasiklovir uygulandıktan sonra Asiklovir
farmakokinetik (PK) parametre hesapları aşağıda yer almaktadır.
250 mg 500 mg 1000 mg 2000 mg
Asiklovir PK Parametresi
(N= 15) (N= 15) (N= 15) (N= 8)
C mikrogram/mL 2,2 ± 0,38 3,37 ± 0,95 5,2 ± 1,92 8,3 ± 1,43
maks
T saat (h) 0,75 (0,75–1,5) 1 (0,75–2,5) 2 (0,75–3) 2 (1,5–3)
maks
EAA mikrogram.h/mL 5,5 ± 0,82 11,1 ± 1,75 18,9 ± 4,51 29,5 ± 6,36
C = pik konsantrasyon; T = pik konsantrasyona kadar geçen süre; EAA= konsantrasyon/zaman
maks maks
grafiğinde eğri altındaki alan. C ve EAA değerleri ortalama ± standart sapmadır. T değerleri
maks maks
medyan ve aralıktır.
Değişmemiş valasiklovirin zirve plazma konsantrasyonları zirve asiklovir düzeylerinin
yalnızca %4’ü kadardır ve dozlamadan sonra medyan 30 – 100 dakikada bu düzey gerçekleşir
ve dozlamadan 3 saat sonra ölçülebilir sınırda ya da bu sınırın altındadır. Valasiklovir ve
asiklovir farmakokinetik profilleri tek ve yinelenen dozlardan sonra benzerdir. Herpes zoster,
herpes simpleks ve HIV enfeksiyonu oral valasiklovir uygulandıktan sonra valasiklovir ve
asiklovir farmakokinetiğinde sağlıklı erişkinlere göre anlamlı bir değişiklik yapmamıştır.
Günde 4 kez 2000 mg valasiklovir alan nakil hastalarında, asiklovir zirve konsantrasyonları
15 / 19aynı dozu alan sağlıklı gönüllülere benzer veya daha fazla olmuştur. Tahmin edilen günlük
EAA’lar daha fazladır.
Dağılım:
Valasiklovirin plazma proteinlerine bağlanması çok düşüktür (%15). CSF/plazma EAA oranı
olarak belirlenen CSF penetrasyonu asiklovir ve 8-hidroksi-asiklovir metaboliti (8-OH-ACV)
için yaklaşık %25 ve 9-(karboksimetoksi)metilguanin (CMMG) metaboliti için yaklaşık
%2,5’tir.
Biyotransformasyon:
Valasiklovir oral uygulamadan sonra ilk geçiş intestinal ve/veya hepatik metabolizma yoluyla
asiklovire ve L-valine dönüşür. Asiklovir düşük bir oranda, alkol ve aldehit dehidrogenaz
yoluyla 9-(karboksimetoksi)metilguanin (CMMG) metabolitine ve aldehit oksidaz yoluyla
8-hidroksi-asiklovir (8-OH-ACV) metabolitine dönüşür. Toplam plazma maruziyetinin
yaklaşık %88’i asiklovire, %11’i CMMG’ye ve %1’i 8-OH-ACV’ye bağlıdır. Valasiklovir ve
asiklovir sitokrom P450 enzimleri ile metabolize edilmez.
Eliminasyon:
Valasiklovir idrardan başlıca (geri kazanılan dozun %80’den fazlası) asiklovir ve metaboliti
CMMG (geri kazanılan dozun yaklaşık %14’ü) olarak elimine edilir. Metabolit 8-OH-ACV
idrarda yalnızca az miktarda saptanır (geri kazanılan dozun <%2’si). Uygulanan valasiklovir
dozunun %1’den azı idrarda değişmemiş ilaç olarak bulunur. Böbrek fonksiyonu normal olan
hastalarda asiklovirin plazma eliminasyon yarılanma ömrü valasiklovirin tekil ya da çoğul
dozlarından sonra yaklaşık 3 saattir.
Hastalardaki karakteristik özellikler
• Hamile kadınlarda: Gebeliğin geç döneminde valasiklovir ve asiklovir farmakokinetiğine
ilişkin bir çalışma gebeliğin valasiklovir farmakokinetiğini etkilemediğini göstermiştir.
• Anne sütüne geçiş: 500 mg valasiklovir dozu oral uygulandıktan sonra, anne sütünde pik
asiklovir konsantrasyonları (Cmaks) maternal asiklovir serum konsantrasyonlarının 0,5 – 2,3
katı arasında değişmiştir. Anne sütünde medyan asiklovir konsantrasyonu 2,24
mikrogram/ml’dir (9,95 mikromol/L). Anneye günde 2 kez 500 mg valasiklovir dozu
verildiğinde, anne sütü alan bir süt çocuğu 0,61 mg/kg/gün civarında oral asiklovir dozuna
maruz kalmış olacaktır. Anne sütünden asiklovirin eliminasyon yarı ömrü seruma benzerdir.
16 / 19Maternal serumda, anne sütünde veya süt çocuğu idrarında değişmemiş valasiklovir
saptanmamıştır.
• Böbrek yetmezliği: Asiklovirin eliminasyonu, böbrek fonksiyonu ile ilişkilidir ve asiklovire
maruziyet, böbrek yetmezliğinin şiddeti ile birlikte artış gösterir. Son dönem evre böbrek
yetmezliği hastalarında valasiklovir uygulamasından sonra asiklovirin ortalama eliminasyon
yarılanma ömrü yaklaşık 14 iken aynı değer normal böbrek fonksiyonunda yaklaşık 3 saattir
(bakınız Pozoloji ve uygulama şekli).
Plazma ve serebrospinal sıvıda (CSF) asiklovir ile CMMG ve 8-OH-ACV metabolitlerine
maruziyet, 6 saatte bir 2000 mg alan, böbrek fonksiyonları normal 6 gönüllü (ortalama
kreatinin klirensi 111 mL/dak., aralık 91–144 mL/dak.) ve 12 saatte bir 1500 mg alan,
şiddetli böbrek yetmezliği olan 3 gönüllüye (ortalama CLcr 26 mL/dak., aralık
17–31 mL /dak.) uygulanan çoklu valasiklovir dozlarından sonra kararlı durumda
incelenmiştir. Gerek plazmada gerekse CSF’de asiklovir, CMMG ve 8-OH-ACV
konsantrasyonları, şiddetli böbrek yetmezliğinde, normal böbrek fonksiyonuna kıyasla
sırasıyla ortalama 2, 4 ve 5–6 kat daha yüksek olmuştur.
Karaciğer yetmezliği: Farmakokinetik veriler karaciğer bozukluğunun valasiklovirin
asiklovire dönüşme oranını azalttığını ancak dönüşümün kapsamını etkilemediğini
göstermiştir. Asiklovir yarılanma ömrü etkilenmemiştir.
5.3. Klinik öncesi güvenlilik verileri
Klinik dışı veriler konvansiyonel güvenlilik farmakolojisi, yinelenen doz toksisitesi,
genotoksisite ve karsinojenik potansiyel açısında insanlarda özel bir risk olduğunu ortaya
koymamıştır.
Valasiklovir’in oral uygulaması dişi ve erkek sıçanların fertilitesi üzerinde herhangi bir etki
göstermemiştir.
Valasiklovir sıçan ve tavşanlarda teratojenik değildir. Valasiklovir neredeyse tamamen
asiklovire metabolize olur. Uluslararası kabul görmüş testlerde asiklovirin subkütan olarak
uygulanmasını sıçan ve tavşanlarda teratojenik etkiye sebep olmamıştır. Sıçanlar üzerinde
yapılan ilave çalışmalar plazma seviyesini 100 mikrogram/ml veren ve maternal toksisite üreten
subkütan dozlarda fötal abnormaliteler gözlenmiştir (2000 mg tek doz valasiklovir alan normal
böbrek fonksiyonu olan hastalardakinden > 10 kat yüksek).
17 / 196. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz tip 101
Polivinilprolidon K30
Kolloidal silikon dioksit
Magnezyum stearat
Opadry II 85F18422 Beyaz:
– Polivinil alkol
– Titanyum dioksit (E171)
– Makrogol/PEG
– Talk
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
21 film tablet şeffaf PVC/Alu folyo blister içerisinde kullanma talimatı ile birlikte karton kutuda
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
18 / 198. RUHSAT NUMARASI
2015/925
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 09.12.2015
Ruhsat yenileme tarihi :
10. KÜB’ÜN YENİLENME TARİHİ
19 / 19