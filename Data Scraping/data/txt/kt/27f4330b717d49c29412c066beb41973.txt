1/6 
 KULLANMA TALİMATI  
 
VASOSERC BID 24 mg t ablet  
Ağız yoluyla alınır.  
 Etkin madde: Her bir tablet 15 ,63 mg betahistine eşdeğer 24 mg betahistin dihidroklorür  içerir.  
Yardımcı  maddeler: Mannitol, mikrokristalin sel üloz, polyplasdone XL, sitrik asit monohidrat, 
talk, stearik asit, aerosil 200 ve  deiyonize su  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  veya  düşük  doz kullanmayınız.  
 
 
Bu Kullanma Talimatında:  
 
1. VASOSERC BID  nedir ve ne için kullanılır?  
2. VASOSERC BID ’yi kullanmadan önce dikkat edilmesi gerekenler  
3. VASOSERC BID  nasıl kullanılır?  
4. Olası yan etkiler nelerdir? 
5. VASOSERC BID ’nin saklanması  
 Başlıkları yer almaktadır.  1. VASOSERC BID nedir ve ne için kullanılır?  
 
VASOSERC BID  blister içinde 30, 60 ve 90 tablet olarak ambalajlanmış beyaz, bir yüzü çentikli, 
yuvarlak bombeli tablettir. Çentik tableti iki eşit doza bölmek üzere değil, yutma kolaylığı sağlamak amacıyla bölünebilmesi için tasarlanmıştır.  
 VASOSERC BID etkin madde olarak 24 mg betahistin dihidroklorür  içerir.  VASOSERC BID,  
“histamin (bağışıklık sistemi tarafından, vücudun savunma mekanizmasının bir parçası olarak 
bazı beyaz kan hücrelerinden salınan bir maddedir) benzeri ” bir ilaçtır.  
 Meniere hastalığının tedavisinde kullanılır. Meniere hastalığının belirtileri aşağıdakileri içerir:  
 
- Baş dönmesi (vertigo) ve bulantı veya kusma  
- Kulak çınlaması  
- İşitme kaybı veya işitme zorluğu 
 
Baş dönmesi  (vertigo) , iç kulağınızın dengenizi kontrol eden bir bölümünün uygun şekilde 
çalışmamasından kaynaklanır (“vestibular vertigo” olarak adlandırılır.) . VASOSERC BID, iç 2/6 
 kulağınızdaki kan dolaşımını destekleyerek etki gösterir. Bu şekilde bu alandaki basınç  birikmesi 
azalır.  
 
2. VASOSERC BID’ yi kullanmadan önce dikkat edilmesi gerekenler  
 
VASOSERC BID’nin 18 yaşın altındaki çocuklarda/ergenlerde kullanılması önerilmemektedir . 
 VASOSERC BID’ yi aşağıdaki durumlarda KULLANMAYINIZ  
 
• Betahistin dihidroklorüre veya VASOSERC BID’in herhangi bir başka bileşenine karşı 
alerjiniz (aşırı duyarlılığınız) var ise,  
• Doktorunuz size (feokromositoma olarak adlandırılan) böbreküstü bezi tümörünüzün olduğunu söylediyse. 
 Yukarıdakilerden herhangi birisi sizin için geçerliyse, bu ilacı kullanmayınız. Emin değilseniz, VASOSERC BID’i kullanmadan önce doktorunuza veya eczacınıza danışınız.  VASOSERC BID’ yi aşağıdaki durumlarda DİKKATLİ KULLANINIZ  
 Aşağıdakiler sizin için geçerliyse VASOSERC BID’yi kullanmadan önce doktorunuza veya eczacınıza danışınız:  
• mide ya da onikiparmak bağırsağı ülseriniz varsa veya geçirdiyseniz  
• bronşiyal astımınız varsa  
 Yukarıdakilerden herhangi birisi geçmişteki herhangi bir dönemde dahi olsa sizin için geçerliyse  
veya emin  değilseniz, VASOSERC BID’yi kullanmadan lütfen doktorunuza veya eczacınıza 
danışınız. Doktorunuz VASOSERC BID
 tedavisi boyunca durumunuzu  yakından izlemek 
isteyebilir.   
 
VASOSERC BID’ nin yiyecek ve içecek ile kullanılması  
 
VASOSERC BID’ yi, yemekle birlikte veya aç karnınıza alabilirsiniz. Ancak, VASOSERC BID  
hafif mide problemlerine yol açabilir (4. Bölümde listelenmiştir). VASOSERC BID’ nin yemekle 
birlikte alınması mide problemlerinin azalmasına yardımcı olabilir.  
 Hamilelik  
İlacı kullanmadan önce doktorunuza veya eczacınıza danışınız.  
 VASOSERC BID’ nin anne karnındaki bebeği etkileyip etkilemediği bilinmemektedir:  
• Eğer hamile kalırsanız veya hamile olabileceğinizi düşünüyorsanız VASOSERC BID’ yi 
kullanmayı durdurunuz ve doktorunuza söyleyiniz. 
• Hamileyseniz, doktorunuz gerekli olduğuna karar vermediği sürece VASOSERC BID’ yi 
kullanmayınız. 
 Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 3/6 
 VASOSERC BID’ nin insan sütüne geçip geçmediği bilinmemektedir. 
• VASOSERC BID  kullanıyorsanız doktorunuz aksini söylemediği sürece emzirmeyiniz.  
 
Araç ve makine kullanımı  
 VASOSERC BID’ nin araç ve makine kullanma yeteneğinizi etkilemesi beklenmez.  
Ancak hatırlanmalıdır ki, VASOSERC BID
 ile tedavi edilmenize sebep olan hastalığınız 
(Meniere Hastalığı veya iç kulaktan kaynaklanan Vertigo) başınızın dönmesine veya midenizin 
bulanmasına sebep olabilir ve böylece motorlu araç kullanma veya dikkatli konsatrasyon 
gerektiren görevleri yerine getirme  yeteneğinizi zayıflatabilir . Bu görevleri yerine getirip  
getiremeye ceğinize karar vermek sizin sorumluluğunuzdadır. Emin değilseniz doktorunuz veya 
eczacınıza danışınız.  
 VASOSERC BID’nin içeriğinde bulunan bazı yardımcı maddeler hakkında önemli bilgiler  
 Uyarı gerektiren bir yardımcı madde içermemektedir. 
 Diğer ilaçlar ile birlikte kullanımı  
 Aşağıdaki ilaçlardan herhangi birini kullanıyorsanız doktor veya eczacınıza söyleyiniz:  
• Anti-histaminikler –bu ilaçlar teorik olarak VASOSERC BID’ nin etkisini azaltabilir. 
Ayrıca,  VASOSERC BID
 de, anti -histaminiklerin etkisini azaltabilir.  
• Monoamin- oksidaz inhibitörleri (MAOI’ler) – Bu ilaçlar  depresyon veya Parkinson 
hastalığını tedavi etmek için kullanılır. Bunlar, VASOSERC BID’ nin etkisini arttırabilir.  
Yukarıdakilerden herhangi birisi sizin için geçerliyse (veya emin değilseniz) VASOSERC BID’ yi kullanmadan önce doktorunuza veya eczacınıza danışınız.  
 Eğer reçeteli ya  da reçetesiz veya bitkisel herhangi bir ilacı şu anda kullanıyorsanız veya son 
zamanlarda kullandı ysanız  lütfen doktorunuza veya eczacınıza bunlar hakkında bilgi veriniz.  
 3. VASOSERC BID nasıl kullanılır?  
 Uygun kullanım ve doz/uygulama sıklığı için talimatlar:  
 VASOSERC BID’ yi doktorunuzun size söylediği şekilde kullanınız. Emin olmadığınız 
durumlarda  doktor veya eczacınıza danışınız.  
• Doktorunuz, iyileşmenize bağlı olarak ilacınızın dozunu ayarlayacaktır.  
• İlacı kullanmaya devam ediniz. İlacın etkisini göstermeye başlaması zaman alabilir. 
 Normal doz, günde 2 kez, bir adet VASOSERC BID
 24 mg tablettir. 
Eğer günde bir tabletten daha fazla alıyorsanız, tabletlerinizi gün içine eşit olarak yayınız.  
Örneğin, sabah bir tablet ve akşam bir tablet almak gibi. 
 
Tabletlerinizi tercihen her gün aynı saatte almaya çalışınız. Bu, vücudunuzda sabit miktarda ilaç  
olmasını sağlayacaktır. Ayrıca aynı saatte almanız, ilacı almanızı hatırlamanıza yardımcı  
olacaktır.  
 
Uygulama yolu ve metodu:  
 
• Tabletinizi su ile yutunuz. 4/6 
 • Tabletinizi, yemekle birlikte veya aç karnınıza yemeklerden bağımsız olarak 
alabilirsiniz. Ancak,  VASOSERC BID  hafif mide problemlerine yol açabilir (4. Bölümde 
listelenmiştir).  VASOSERC BID’ nin yemekle birlikte alınması mide problemlerinin 
azalmasına yardımcı  olabilir.  
 
Değişik yaş grupları:   
 Çocuklarda kullanımı:  
Etkililiği ve güvenliliği açısından yeterli düzeyde veri bulunmadığı için, VASOSERC BID’ nin, 
18 yaşın altındaki çocuklarda kullanılması önerilmemektedir.  
 Yaşlılarda kullanımı:   
Bu hasta grubunda klinik çalışma verisi sınırlı olmakla birlikte, yaygın pazarlama sonrası  
deneyim bu hasta popülasyonunda doz ayarlaması gerekmediğini göstermektedir . 
 Özel kullanım durumları:  
Böbrek/Karaciğer yetmezliği:   
Bu hasta gruplarında klinik çalışma verisi bulunmamakla birlikte, pazarlama sonrası  deneyime 
göre bu hasta popülasyonlarında doz ayarlamasına gerek olmadığı görülmektedir.  Eğer VASOSERC BID ’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla VASOSERC BID kullandıysanız  
 VASOSERC BID ’den kullanmanız gerekenden fazlasını kullanmışsanız bir doktor veya eczacı 
ile konuşunuz.  Eğer kullanmanız gerekenden daha fazla VASOSERC BID
 kullandıysanız, bulantınız olabilir,  
uykulu hissedebilirsiniz veya mide ağrınız olabilir. Doktorunuza danışınız. 
 
VASOSERC BID’ yi kullanmayı unutursanız  
 Eğer ilacı almayı unutursanız, unuttuğunuz dozu atlayınız. Bir sonraki dozunuzu normal  
zamanında alınız.  
 
Unutulan dozları dengelemek için çift doz almayınız.   
VASOSERC BID ile tedavi sonlandırıldığında ki oluşabilecek etkiler 
 
Kendinizi daha iyi hissetmeye başlasanız bile, doktorunuza danışmadan VASOSERC BID  
kullanmayı bırakmayınız. Eğer bu ilacın kullanımına ilişkin sorularınız varsa doktor veya eczacınıza danışınız. 
 
4. Olası yan etkiler  nelerdir?  
 
Tüm ilaçlar gibi, VASOSERC BID
 ’nin içeriğinde bulunan maddelere duyarlı olan kişilerde yan 
etkiler olabilir.  
 5/6 
 Çalışmalarda aşağıdaki istenmeyen etkiler, şu sıklıklarda görülmüştür: Çok yaygın (≥  1/10);  
Yaygın (≥1/100 - < 1/10); Yaygın olmayan ( ≥1/1.000 - < 1/100); Seyrek (≥1/10.000 - < 1/1.000); 
Çok seyrek (< 1/10.000), bilinmiyor (eldeki verilerden hareketle tahmin edilemiyor). 
 
Aşağıdakilerden biri olursa, VASOSERC BID’ yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz:  
Aşağıdaki yan etkilerin görülme sıklığı bilinmemektedir:  
 
• Alerjik reaksiyonlar. Belirtileri aşağıdakileri içerebilir:  
- kırmızı veya yumrulu deri döküntüsü ya da iltihaplanmış kaşıntılı deri  
- yüzünüzün, dudaklarınızın, dilinizin veya boğazınızın şişmesi  
- kan basıncınızda hızlı bir düşüş  
- bilinç kaybı  
- nefes almada zorluk  
 
Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin VASOSERC BID'ye karşı ciddi alerjiniz var  
demektir. Acil tıbbi müdahaleye veya hastaneye yatırılmanıza gerek olabilir.  Diğer yan etkiler  
 Yaygın 
• hasta hissetme ( bulantı)  
• hazımsızlık ( üst karın şikayetleri)  
• baş ağrısı  
 Bilinmiyor  
• bulantı, mide ağrısı, şişkinlik ve karın şişliği gibi hafif mide şikayetleri
  
• trombositopeni (kanın pıhtılaşmasını sağlayan trombositlerin sayısının düşük olduğu bir durumdur)
  
• aşırı duyarlılık reaksiyonları, örn. anafilaksi  
• deri ve deri altı aşırı duyarlılık  reaksiyonları, özellikle anjiyonörotik ödem (yumuşak 
dokuların şişmesi ), kurdeşen, döküntü ve kaşıntı.  
 VASOSERC BID' yi yiyeceklerle birlikte almanız mide problemlerinin azalmasına yardımcı  
olabilir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 6/6 
 5. VASOSERC BID’ nin saklanması   
 
VASOSERC BID ’yi çocukların  göremeyeceği, erişemeyeceği yerlerde ve ambalajında 
saklayınız .   
 25 
0C’nin altında, oda sıcaklığında  ve nemden koruyarak saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra VASOSERC BID ’yi kullanmayınız. 
 Eğer üründe ve/veya ambalajında bozukluk fark ederseniz VASOSERC BID’yi kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa mahallesi, Eski Büyükdere Caddesi No:4 34467 Maslak/Sarıyer/İstanbul  
 Üretim Yeri:  
Abdi İbrahim İlaç San. ve Tic. A.Ş.  
Esenyurt / İstanbul  
  Bu kullanma talimatı ../../…. tarihinde  onaylanmı ştır. 