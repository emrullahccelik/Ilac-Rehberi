KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ENHOŞ MEYVE TUZU
5 g Efervesan toz
2. KALİTATİF VE KANTİTATİF BİLEŞİM
Etkin Madde:
Bir poşette;
Tartarik Asit 2,5 g
Sodyum bikarbonat 2,5 g
Bir poşet 29,758 mEq Sodyum içerir.
Yardımcı Maddeler:
Yardımcı maddeler için 6.1’e bakınız.
3. FARMASOTİK FORM
Efervesan toz.
Çeşidine göre; sade renksiz , limon sarı, vişne kırmızı, çilek pembe , portakal turuncu renkli,
homojen görünüşlüdür.
4. KLİNİK ÖZELLİKLER
4.1 Terapötik endikasyonlar
Cerrahi, radyolojik, proktoskopik veya kolonoskopik işlemlerden önce bağırsakları boşaltmak
için kullanılabilir. Antihelmentik tedaviden sonra parazitlerin atılmasında yararlı olabilir.
Laksatif olarak kullanılır.
4.2 Pozoloji ve uygulama şekli
Pozoloji / uygulama sıklığı ve süresi :
• Laksatif olarak gece yatarken veya sabahları bir bardak suya iki paket kullanılır.
• Cerrahi, radyolojik, proktoskopik veya kolonoskopik işlemlerden önce bağırsakları
boşaltmak için yarım bardak soğuk suya iki poşet kullanılır.
• Antihelmentik tedaviden sonra parazitlerin atılması için yarım bardak soğuk suya iki poşet
kullanılır.
Yetişkinler ve 12 yaşın üstündeki çocuklarda her iki veya üç saatte bir poşet alınabilir. 24 saat
içinde altı poşetten fazla kullanılmamalıdır.
Uygulama şekli:
Sudaki karışım tamamen eridikten sonra içilir.
Özel popülasyona ilişkin ek bilgiler:
Böbrek ve karaciğer bozuklukları: Böbrek ve karaciğer hastalarında kullanılmaz.
1Pediyatrik popülasyon: 12 yaş altı çocuklarda kullanılmaz.
Geriyatrik popülasyon: Yaşlılarda kullanımı yetişkinler ile aynıdır. ENHOŞ MEYVE
TUZU geriyatrik hastalarda pozoloji kısmında belirtildiği gibi uygulanmalıdır.
4.3 Kontrendikasyonlar
Tüm laksatifler apendisitte olduğu gibi, akut abdominal ağrı, bulantı, kusma ya da tanı
konulmamış abdominal ağrı durumlarında kontrendikedir.
Kalp hastalarında, kronik akciğer, böbrek, karaciğer hastalarında, ödemli hastalarda ve düşük
sodyum diyetinde olanlarda kullanılmaz. İlaç alındıktan kısa bir süre sonra mide asidinin daha
fazla salgılanmasına neden olur. İdrarı alkali yapar. Böbrek taşlarının teşekkülüne neden
olabilir.
4.4 Özel kullanım uyarıları ve önlemleri
Uzun süreli alındığında sistemik alkaloza neden olur.
4.5 Diğer tıbbi ürünler ile etkileşimler ve diğer etkileşim şekilleri
ENHOŞ MEYVE TUZU ile bir başka ilacın etkileşimde bulunduğuna ilişkin veri yoktur.
4.6 Gebelik ve laktasyon
Genel tavsiye
Gebelik kategori C.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ENHOŞ MEYVE TUZU ’nun gebe kadınlarda kullanımına ilişkin yeterli veri mevcut
değildir.
Gebelik dönemi:
ENHOŞ MEYVE TUZU ’nun gebelik sırasında güvenliliği kanıtlanmamıştır; fakat ürünün
bu dönem sırasında bir zararlı etki oluşturduğu düşünülmemektedir.
Laktasyon Dönemi:
Emzirilen çocuk üzerinde herhangi bir etki öngörülmemektedir. Yine de bu dönemde dikkatli
kullanılmalıdır.
4.7 Araç ve makine kullanımı üzerindeki etkiler
ENHOŞ MEYVE TUZU ’nun araç kullanımı üzerinde hiçbir etkisi yoktur.
4.8 İstenmeyen etkiler
Önerilen dozlarda kullanıldığında bildirilmiş herhangi bir istenmeyen etki yoktur.
4.9 Doz aşımı ve tedavisi
Ürünün aşırı dozda alınması zordur. Akut doz aşımı orta derecede olduğunda geğirme ve
gastrointestinal rahatsızlıkla sonuçlanabilir. Tedavi ürünün kullanımının bırakılması ve uygun
olduğunda semptomatik önlemlerdir.
Ciddi akut doz aşımı, sodyum aşırı yüklemesini ağırlaştırabilir (hiparnatremi veya
hiperosmolarite) ve metabolik alkaloz olabilir. Semptomlar yerinde duramama, halsizlik,
susuzluk, tükürük salgısında azalma, baş dönmesi, baş ağrısı ve düşük tansiyon ve taşikardi.
Tedavi çoğunlukla sıvı elektrolit dengesinin uygun düzeltilmesini içerir.
2Kuru tozun susuz akut alınması gastrik irritasyon, gaz çıkarma ve olasılıkla mide
perforasyonuna neden olabilir. Tedavi mide lavajı ve genel destekleyici ve semptomatik
önlemlerdir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ozmotik laksatif
ATC Kodu: A06AD21
Sodyum bikarbonat, tartarik asit karışımı suya ilave edildiğinde sodyum tartarat meydana
gelmektedir. Tartarik asit müshil tuz olarak kullanılır. Laksatif etkiye sahip olan tuzlar ince
bağırsaklardan kolay emilmedikleri için, bağırsak muhtevası içinde kalırlar ve vücut sıvıları
ile izotonik muhtevasının artan hacmi, bağırsak cidarı üzerine stimülan bir etki göstererek ,
peristaltik hareketlerin sıklaşmasına ve bağırsaklardaki pasajın hızlanmasına yol açar.
Bağırsak gazlarını gidererek mideye baskıyı kaldırır ve hazmın kolaylaşmasına yardımcı olur.
5.2 Farmakokinetik özellikler
Bağırsaklarda lokal etki gösterdiğinden farmakokinetik bilgiler bulunmamaktadır.
5.3 Klinik öncesi güvenlik verileri
Bağırsaklarda lokal etki gösterdiğinden klinik öncesi güvenlik verileri bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Esans ( limon , vişne , çilek veya portakal )
6.2 Geçimsizlikler
ENHOŞ MEYVE TUZU’nun herhangi bir ilaç ya da madde ile geçimsizliği olduğuna dair
kanıt bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
Işıktan uzakta, 25 °C’nin altındaki oda sıcaklığında saklayınız.
6.5 Ambalajın niteliği ve içeriği
Bir kutuda her biri 5 g efervesan toz içeren 20 poşet ( 100 g ) ihtiva eder.
İç ambalaj : PE / Alüminyum / Kuşe kağıt
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
37. RUHSAT SAHİBİ
KANSUK LABORATUARI San. ve Tic. A.Ş .
Beşyol Mah. Eski Londra Asfaltı. No: 4 34620 Sefaköy- İstanbul
Tel: 0 212 592 15 76
Fax: 0 212 580 37 72
8. RUHSAT NUMARASI
96 / 6
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28 Kasım 1968
Ruhsat yenileme tarihi: 7 Nisan 1989
10. KÜB’ÜN YENİLEME TARİHİ
05.05.2011
4