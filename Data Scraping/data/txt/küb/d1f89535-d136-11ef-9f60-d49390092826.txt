KISA ÜRÜN BİLGİLERİ
1. BEŞERİ TIBBİ ÜRÜNÜN ADI
COMBANTRIN 250 mg Çiğneme Tablet
2. KALİTATİF VE KANTİTATİF BİLEŞİM
Etkin madde:
Pirantel pamoat 720.00 mg ( 250 mg pirantel baza eşdeğer)
Yardımcı maddeler:
D-Fruktoz 330.00 mg
Sorbitol 330.75 mg
Yardımcı maddeler için 6.1’e bakınız.
3. FARMASÖTİK FORM
Çiğneme Tableti
Sarı, çentikli, limon aromalı çiğneme tableti
4. KLİNİK ÖZELLİKLER
4.1 Terapötik endikasyonları
COMBANTRIN (pirantel pamoat), özellikle kıl kurdu (Enterobius vermicularis), barsak
solucanı (Ascaris lumbricoides) ve çengelli kurdun (Necator americanus) ister tek başına
isterse kombine şekilde yaptıkları enfeksiyonların tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
COMBANTRIN (pirantel pamoat), 10 mg/kg vücut ağırlığına dayanılarak tek bir doz şeklinde
oral yoldan uygulanmalıdır.
Kilo 250 mg tablet
12 kg’dan az* -
12 ila 22 kg 1/2-1
22 ila 41 kg 1-2
41 ila 75 kg 2-3
85 kilodan daha fazla 4
*Bu yaş grubunda güvenliliği belirlenmediğinden, 1 yaşın altındaki infantlarda
COMBANTRIN kullanımı (pirantel pamoat) önerilmemektedir.
Yetişkin dozu 85 kg vücut ağırlığına kadar 3 tablet, bu ağırlığın üzerinde 4 tablettir.
1COMBANTRIN (pirantel pamoat), öğünlerden bağımsız şekilde uygulanabilir. Tedaviden
önce veya tedavi sırasında laksatif kullanımı gerekli değildir.
Uygulama şekli:
Ağız yolu ile alınır.
Özel popülasyonlara ilişkin ek bilgiler:
Böbrek yetmezliği:
Yeterli veri yoktur.
Karaciğer yetmezliği:
Yeterli veri yoktur.
Pediyatrik popülasyon:
Güvenliliği belirlenmediğinden, 1 yaşın altındaki infantlarda COMBANTRIN kullanımı
(pirantel pamoat) önerilmemektedir.
Geriyatrik popülasyon:
Yeterli veri yoktur.
4.3 Kontrendikasyonlar
COMBANTRIN (pirantel pamoat), bu ilaca veya yardımcı maddelerin herhangi birine bilinen
bir aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
Bir aile bireyinde veya aynı ortamda yaşayan gruptan bir kişide parazitik enfeksiyon varlığı
diğer bireylerde de benzer ancak latent bir enfeksiyonun göstergesi olabilir. Bu tip durumlarda
en katı hijyen önlemlerine uygun olarak tüm grup üyelerine COMBANTRIN (pirantel
pamoat) uygulaması önerilir.
Küçük bir hasta yüzdesinde minör geçici SGOT yükselmeleri meydana geldiğinden,
COMBANTRIN (pirantel pamoat) ciddi hepatik disfonksiyonu olan hastalarda dikkatli
kullanılmalıdır.
Bu tıbbi ürün oral mukozada veya feçeste lekelenme yapmaz.
Bu tıbbi ürün fruktoz ve sorbitol içermektedir, bu yüzden nadir kalıtımsal intolerans problemi
olan hastaların bu ilacı kullanmamaları gerekir.
4.5 Diğer tıbbi ürünlerle etkileşim ve diğer etkileşim şekilleri
Piperazin
Pirantel ve piperazin birlikte uygulandığında, pirantel ve piperazinin antihelmintik etkileri
antagonize olabilir.
2Antimalaryal (aminokinolin)
Birlikte kullanımda pirantel pomoat düzeyi/etkisi azalabilir.
Peginterferon Alfa-2b
Birlikte kullanımda pirantel pomoat düzeyi/etkisi azalabilir.
4.6 Gebelik ve laktasyon
Genel tavsiye
Gebelik kategorisi: C’ dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
COMBANTRIN’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar teratojenik etki görülmemiştir (bkz. kısım 5.3). İnsanlara yönelik
potansiyel risk bilinmemektedir.
COMBANTRIN gebe kadınlara sadece hastaya veya fetüse potansiyel yararları potansiyel
risklerinden daha ağır bastığında uygulanmalıdır.
Laktasyon dönemi
COMBANTRİN’in anne sütüne geçip geçmediği bilinmemektedir; bu ilacın kullanımı gerekli
olduğu takdirde emzirme kesilmelidir
Üreme yeteneği/Fertilite
25 veya 250 mg/kg vücut ağırlığı doz seviyesinde pirantel pamoat alan sıçanlarda fertilite,
üreme, organogenez, parturisyon veya laktasyon üzerinde veya tavşanlarda organogenez
üzerinde etki gözlenmemiştir.
4.7 Araç ve makine kullanımı üzerindeki etkileri
COMBANTRIN’in araç ve makine kullanımı üzerindeki etkileri çalışılmamıştır.
COMBANTRIN’in bu becerileri etkilediğini ileri süren bir bulgu yoktur.
4.8 İstenmeyen etkiler
En sık gözlenen istenmeyen etkiler, gastrointestinal kanal ile ilgilidir.
Advers reaksiyonlar (çok yaygı≥n1 /(10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor) açısından aşağıda listelenmiştir:
Gastrointestinal bozukluklar:
Bilinmiyor: Abdominal kramplar, diyare, bulantı, kusma, tenezm
Hepato-biliyer bozukluklar:
Bilinmiyor: Geçici SGOT yükselmeleri
Metabolizma ve beslenme bozuklukları:
Bilinmiyor: Anoreksi
3Sinir sistemi bozuklukları:
Bilinmiyor: Baş dönmesi, uyuşukluk, baş ağrısı
Psikiyatrik bozukluklar:
Bilinmiyor: İnsomnia
Deri ve deri altı doku bozuklukları:
Bilinmiyor: Soğuk terleme, sıcak terleme, döküntü, prurit, ürtiker
4.9. Doz aşımı ve tedavisi
Belirtiler ve Semptomlar
Pirantel pamoatın aşırı dozuna atfedilebilir toksik etki gözlenmemiştir.
Tedavi
Pirantel pamoatın aşırı dozunun tedavisi için spesifik bir antidot bulunmamaktadır. Tedavi
semptomatik ve destekleyicidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihelmintikler, antinematodlar
ATC kodu: P02 CC01
Pirantel pamoat, kıl kurdu (Enterobius vermicularis) ve barsak solucanından (Ascaris
lumbricoides) kaynaklanan enfeksiyonlara karşı yüksek oranda etkili bir antihelmintik ajandır.
Pirantel pamoat, duyarlı helmintler üzerinde bir nöromüsküler bloklama etkisi göstermektedir.
Bu etki ile pirantel pamoat, askaridleri immobilize eder ve etkilenen kurtların migrasyonunu
harekete geçirmeden veya stimüle etmeden bunların giderilmesini sağlar. Pirantel pamoat,
gastrointestinal kanalında duyarlı helmintlerin olgun ve olgun olmayan formlarına karşı
etkilidir. Kurtların normal migratör evreleri etkilenmemektedir.
5.2 Farmakokinetik özellikler
Emilim:
Pirantel pamoatın, gastrointestinal kanaldan emilimi çok iyi değildir.
Dağılım:
11 mg/kg tek bir oral doz uygulamasından sonra, değişmemiş ilacın erişilen plazma seviyeleri
0.05 ila 0.13’ten daha azdır.
Biyotransformasyon:
Absorbe edilen doz hızlı bir şekilde metabolize olur.
Eliminasyon:
Uygulanan dozun sadece %1’i idrarla değişmeden atılır ve %3’ü ise metabolit olarak atılır.
45.3 Klinik öncesi güvenlilik verileri
Kedi, fare ve köpeklerde tek oral uygulamadan sonra LD 2 g/kg-5 g/kg arasında iken, tek
50
intramüsküler uygulamadan sonra LD kedilerde 250 mg/kg ve farelerde 198 mg/kg’dir.
50
Kronik Toksisite
60 sıçanın her biri, 13 hafta boyunca vücut ağırlığı kg’ı başına günde 100, 300 veya 600 mg
doz almışlardır. Pirantel pamoata atfedilebilir gros veya mikroskobik değişiklikler
gözlenmemiştir.
Av köpeklerine 3 hafta boyunca vücut ağırlığı kg’ı başına günde 100, 300 veya 600 mg
dozlarda pirantel pamoat uygulanmıştır. 13 hafta sonra 5 köpekte serum transaminaz
değerlerinde yükselme görülmüştür. Ayrıca 13 hafta sonra köpeklerde hafif ve görünürde
doza bağlı lenfositoz gözlenmiştir. İlaca atfedilebilecek histopatolojik değişiklik
bulunmamaktadır.
Teratojenez
25 veya 250 mg/kg vücut ağırlığı doz seviyesinde pirantel pamoat alan sıçanlarda fertilite,
üreme, organogenez, parturisyon veya laktasyon üzerinde veya tavşanlarda organogenez
üzerinde etkisi bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Etilselüloz
Polivinilprolidon
Sorbitol (E420)
D-Fruktoz
Limon Aroması
Portakal Aroması
Tartarik Asit
Magnezyum Stearat
6.2 Geçimsizlikler
Geçerli değildir.
6.3 Raf ömrü
48 ay
6.4 Saklamaya yönelik özel tedbirler
25oC’nin altındaki oda sıcaklığında ve ambalajında saklayınız.
56.5 Ambalajın niteliği ve içeriği
Alüminyum folyo blisterlerinde ambalajlanmışlardır. Her ambalajda 2 veya 3 tablet
bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Pfizer İlaçları A.Ş.
34347 Ortaköy-İSTANBUL
Tel: 0 212 310 70 00
Faks: 0 212 310 70 58
8. RUHSAT NUMARASI
116 / 6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.06.1973
Ruhsat yenileme tarihi: 26.08.2002
10. KÜB’ün YENİLENME TARİHİ
6