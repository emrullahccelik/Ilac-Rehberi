KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEGDİN 227,1 g oral çözelti için toz
2. KALİTATİF VE KANTİTATİF BİLEŞİM
Etkin madde : Her bir poşet 227,1 g polietilen glikol 3350 içerir.
Yardımcı maddeler :
Anhidrus sodyum sülfat 21,5 g
Sodyum bikarbonat 6,36 g
Sodyum klorür 5,53 g
Potasyum klorür 2,82 g
Yardımcı maddeler için bölüm 6.1’e bakınız.
3. FARMASÖTİK FORM
Oral çözelti için toz
Beyaz renkli toz
4. KLİNİK ÖZELLİKLER
4.1. Terapötik endikasyonlar
Kolonoskopi ve baryum enema röntgen muayenesi öncesi bağırsak temizliğinde endikedir.
PEGDİN, genellikle 4 saat içerisinde diyareye neden olarak hızlı bir şekilde bağırsağı
temizler.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler için önerilen doz, gastrointestinal tetkiklerden önce 4 litre PEGDİN çözeltisidir.
Bu doz hastaların %95’i için yeterli gelmektedir. PEGDİN oral olarak veya nazogastrik tüp
yolu ile uygulanabilir. Oral uygulama; 4 litre bitene kadar ya da rektal akıntı berrak bir hale
gelene kadar her 10 dakikada 240 ml’dir. Az miktarda devamlı olarak içmektense, 240 ml’lik
her kısmın hızla içilmesi tercih edilmelidir. Nazogastrik tüp uygulamasında hız 20-30
ml/dakika’dır (saatte 1,2-1,8 litre).
PEGDİN için çeşitli dozaj uygulama yöntemleri kullanılmıştır. Yöntemlerden biri; tetkikleri
sabah saatlerinde ya da daha sonra olan hastalara çözeltiyi içmeleri için 3 saat, tam bir
bağırsak boşalması sağlanması için de bir saat daha vermektir. Diğer bir yöntem, tetkik
baryum enema ile yapılacak ise PEGDİN’in tetkikten önceki akşam verilmesidir.
Hastanın çözeltiyi içmesinden 30-60 dakika sonra ilk bağırsak hareketleri başlar ve 4 litrelik
çözeltinin yaklaşık 3,5 saat içerisinde bağırsakları boşaltması beklenir.
1 / 7Uygulama şekli:
PEGDİN genellikle oral olarak uygulanır fakat çözeltiyi içmek istemeyen ya da içemeyecek
durumda olan hastalara nazogastrik tüp kullanılarak nazal uygulama şeklinde verilebilir.
Çözeltinin hazırlanması: Karışımı oluşturan toz, 4 litre ılık su içerisinde tamamen
çözülünceye kadar kuvvetli bir şekilde çalkalanır. Tozun tamamen çözündüğünün anlaşılması
için solüsyonun berrak olup olmadığına dikkat edilmelidir. Çözelti renksiz ve berrak
olmalıdır. Çözeltinin uygulamadan önce soğutulması içimi kolaylaştıracaktır. Sulandırılmış
çözelti buzdolabında saklanmalı ve 48 saat içerisinde kullanılmalıdır. Kullanılmayan kısım
atılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalar üzerinde gerçekleştirilen klinik çalışmalar, Polietilen glikol
kullanımının bu hastalar tarafından iyi tolere edildiğini göstermiştir. Karaciğer yetmezliği
olan hastalarda kullanımına ilişkin bilgi yoktur.
Pediyatrik popülasyon:
Pediyatrik hastalarda güvenlilik ve etkinliği kanıtlanmadığından dolayı 12 yaşın altındaki
çocuklara uygulanması tavsiye edilmez.
Geriyatrik popülasyon:
60 yaş üzerindeki hastalarda Polietilen glikol kullanımı sonrasında, Mallory-Weiss yırtığı
kaynaklı üst gastrointestinal kanama, özofageal perforasyon, asistol, pulmoner ödem ile
birlikte ani dispne, PEG aspirasyonu ve kusmadan sonra akciğer röntgeni üzerinde kelebek-
benzeri infiltrat gibi bazı ciddi advers etkiler, çok seyrek olarak bildirilmiştir.
4.3. Kontrendikasyonlar
PEGDİN aşağıdaki durumlarda kontrendikedir:
 İçeriğindeki maddelerden herhangi birine karşı aşırı duyarlılığı olanlarda,
 Gastrointestinal obstrüksiyon hastalarında,
 Gastrik retansiyon hastalarında,
 Bağırsak perforasyonunda,
 Toksik kolit hastalarında,
 Toksik megakolon ve ileus (bağırsak tıkanması) hastalarında.
4.4. Özel kullanım uyarıları ve önlemleri
Gag refleksinde bozukluk olan hastalar, bilinçsiz ya da yarı bilinçli hastalar ve regürjitasyon
ya da aspirasyon eğilimli hastalar, PEGDİN uygulaması sırasında özellikle nazogastrik tüp
kullanıldığı durumlarda gözlem altında tutulmalıdır. Eğer hastalarda aşırı şişkinlik veya karın
ağrısı gözlenirse uygulama yavaşlatılmalı ya da semptomlar ortadan kalkana kadar geçici
olarak durdurulmalıdır.
2 / 7Hastanın PEGDİN kullanımından önceki 3-4 saat içerisinde herhangi bir gıda tüketmemesi
idealdir, fakat hiçbir koşulda çözeltinin uygulanmasından önceki iki saat boyunca katı gıda
verilmemelidir. PEGDİN içildikten sonra ve tetkiklerden önce, berrak sıvılar haricinde gıda
alınmamalıdır.
İlk bağırsak hareketi PEGDİN uygulaması başladıktan yaklaşık bir saat sonra ortaya çıkar.
Bağırsak hareketleri başlamadan önce abdominal şişkinlik ve gerginlik ortaya çıkabilir.
PEGDİN kullanımı bu semptomlar ortadan kalkana kadar geçici olarak durdurulur ya da her
bir kısım uzun aralıklarla içilir. Sulu ishal berrak olana kadar ve katı madde içermeyene kadar
içmeye devam edilir.
PEGDİN tozun, kullanım öncesinde steril olmayan ortamda sulandırılacak olması ve
bakteriyostatik ajanlar içermemesi nedeni ile sulandırılmış ürün serin bir yerde saklanmalı ve
en geç 48 saat içerisinde tüketilmelidir. Ayrıca kullanılmadan artan kısım olursa imha
edilmelidir.
Bu tıbbi ürün her bir poşette 10,87 g sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Bu tıbbi ürün her bir poşette 1,48 g potasyum ihtiva eder. Bu durum, böbrek fonksiyonlarında
azalma olan hastalar ya da kontrollü potasyum diyetinde olan hastalar için göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
PEGDİN uygulamasının başlangıcından sonraki bir saat içerisinde oral yol ile uygulanan
ilaçlar gastrointestinal sistemde absorbe olmayabilir.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tıbbi zorunluluk gerekmedikçe çocuk doğurmayı planlayan kadınlar tarafından
kullanılmamalıdır.
Gebelik dönemi
PEGDİN’in plasentadan geçip geçmediği bilinmemektedir. PEGDİN, çok gerekli
olmadıkça gebelik döneminde kullanılmamalıdır.
3 / 7Laktasyon dönemi
Anne sütüne geçip geçmediği bilinmemektedir. Bu nedenle hasta için beklenen yararlar
bebek için ortaya çıkabilecek risklerden daha fazla olmadıkça laktasyon döneminde
kullanılmamalıdır.
Üreme yeteneği /Fertilite
Üreme yeteneği üzerine klinik ya da klinik dışı çalışmalar mevcut değildir.
4.7. Araç ve makine kullanımı üzerindeki etkiler
PEGDİN araç ve makine kullanımını etkileyebilir. Bu nedenle PEGDİN'in araç ve
makine kullanımı üzerine nasıl etki ettiğinden emin olmadıkça araç ve makine
kullanılmamalıdır.
4.8. İstenmeyen etkiler
Yan etkiler aşağıda sistem organ sınıfına göre listelenmiştir. Sıklıklar bu şekilde
tanımlanmıştır: Çok yaygın (≥1/10); yaygın (≥ 1/100, <1/10); yaygın olmayan (≥ 1/1.000,
< 1/100); seyrek (≥ 1/10.000, < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Bağışıklık sistemi hastalıkları
Çok seyrek: Anafilaktik reaksiyonlar
Solunum, göğüs bozuklukları ve mediastinal hastalıklar
Çok seyrek: Pulmoner ödem ile birlikte ani dispne, PEG aspirasyonu ve kusmadan sonra
akciğer röntgeni üzerinde kelebek-benzeri infiltrat (60 yaşın üzerindeki hastalarda),
rinore
Gastrointestinal hastalıklar
Çok yaygın: Bulantı, karında dolgunluk hissi, şişkinlik
Yaygın olmayan: Karın krampları, kusma, rektal irritasyon (Kısa süreli ve hızla azalan
etkilerdir.)
Çok seyrek: Mallory-Weiss yırtığı kaynaklı üst gastrointestinal kanama, özofageal
perforasyon, asistol (60 yaşın üzerindeki hastalarda)
Deri ve deri altı doku hastalıkları
Çok seyrek: Ürtiker, dermatit
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
4 / 7(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
PEGDİN; uzman hekim ya da uzman hemşire gözetiminde uygulanacağından dolayı
dozlar dikkatli bir şekilde sağlık personeli tarafından ayarlanacaktır. Bu ürünün
bileşenleri bağırsak tarafından metabolize edilmediği ve absorpsiyon seviyesi minimal
olduğu için doz aşımı durumunda herhangi bir tehlike beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Sindirim sistemi ve metabolizma – Ozmotik etkili laksatifler
ATC Kodu :A06AD15
PEGDİN; genellikle dört saat içerisinde diyareye neden olarak hızlı bir şekilde bağırsağı
temizler. Polietilen glikol 3350 ve elektrolit konsantrasyonunun ozmotik aktivitesi net bir
absorpsiyona veya iyonların ya da suyun atılımına yol açmaz. Bu nedenle büyük
hacimler, sıvı ya da elektrolit dengesinde belirgin değişiklikler yapılmadan uygulanabilir.
Sodyum, potasyum, klorür ve bikarbonat iyonları majör serum elektrolitlerinin pasif
absorpsiyonunu ya da sekresyonunu etkisiz hale getirir. Sülfat; sodyum ve klorürün aktif
absorpsiyonunu engeller. İnert, minimal absorbe olabilen, ozmotik olarak PEG 3350,
çözeltinin ozmolalitesini plazmanınki ile dengeler.
5.2. Farmakokinetik özellikler
Genel özellikler
Emilim:
Oral uygulamanın ardından gastrointestinal sistemden çok az miktarda (genellikle % 2,5
veya daha az) çözelti bileşeni absorbe olur.
Dağılım:
Hastanın çözeltiyi içmesinden 30-60 dakika sonra ilk bağırsak hareketleri başlar.
Biyotransformasyon:
Absorbe olan polietilen glikolün metabolize olduğuna dair herhangi bir kanıt
bulunmamaktadır. İnsanların da dahil olduğu çeşitli türler üzerinde yapılan çalışmalar,
intravenöz uygulanan polietilen glikolün, 24 saat içerisinde idrar yoluyla değişmeden ve
hızla atılırken, oral olarak uygulandığında sulu dışkı ile atıldığını göstermiştir.
Eliminasyon:
6 L PEGDİN kullanan bir hastada alınan dozun (3,3 mg/kg) sadece 0,23 gramı ya da
%0,07’si idrarda bulunmuştur. Eğer 4 L’lik doz 240 ml’lik miktarlar halinde 10’ar dakika
ara ile içilirse gastrointestinal sistemden boşaltımı yaklaşık olarak 3,5 saatte gerçekleşir.
5 / 7Doğrusallık / Doğrusal olmayan durum:
Veri yoktur.
5.3. Klinik öncesi güvenlilik verileri
Polietilen glikolün fekal homojenatlar ile inkübasyonu, PEG 3350’nin potansiyel olarak
patlayıcı gazlara metabolize olmadığını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Anhidrus sodyum sülfat
Sodyum bikarbonat
Sodyum klorür
Potasyum klorür
6.2. Geçimsizlikler
Çözeltiye tatlandırıcı ya da herhangi bir ilave madde eklenmemelidir. Çözeltinin
ozmolalitesi ve elektrolit içeriği değişebilir ya da eklenen madde bakteriyel fermentasyon
ile bağırsak florası tarafından patlayıcı gazlar oluşturabilir.
6.3. Raf ömrü
Paket açılmadan önce: 24 ay
Sulandırılmış çözelti: Karışım hazırlandıktan sonra buzdolabında saklanmalı ve en geç 48
saat içerisinde tüketilmelidir. Kullanılmayan kısım atılmalıdır.
6.4. Saklamaya yönelik özel tedbirler
25°C’nin altında, oda sıcaklığında ve ışıktan korunarak saklanmalıdır.
Bu ürün ve/veya ürün ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
Kutuda alüminyum poşette 263,31 g beyaz renkli toz.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
DİNÇSA İLAÇ SAN. VE TİC. A.Ş.
1. Organize San. Bölg. Avar Cad. No:2 06935 Sincan /ANKARA
Tel : +90312 267 11 91 (pbx)
Faks: +90312 267 11 99
8. RUHSAT NUMARASI
2016/905
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.12.2016
6 / 7Ruhsat yenileme tarihi:
10. KÜB’ÜN YENİLENME TARİHİ
7 / 7