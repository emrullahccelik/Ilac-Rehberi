1 / 15 KULLANM A TALİMATI  
 
DEFİRİNAL  500 mg dağılabilir tablet   
Ağız yolu ile (su içinde çözündürülerek) alınır.  
• Etkin madde: Her bir tablet 500 mg deferasiroks içerir.  
• Yardımcı maddeler: Laktoz monohidrat  (inek sütü kaynaklı), krospovidon, 
mikrokristalin s elüloz, povidon K -30, sodyum lauril sülfat, kolloidal  silikon dioksit, 
magnezyum stearat.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı  olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
 
 
   
 
   
 
Bu kullanma talimatında:  
1. DEFİRİNAL  nedir ve ne için kullanılır?  
2. DEFİRİNAL  kullanmadan önce dikkat edilmesi gerekenler  
3. DEFİRİNAL  nasıl kullanılı r?  
4. Olası yan etkiler nelerdir?  
5. DEFİRİNAL ’in saklanması  
 
Başlıkları yer almaktadır.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizi n için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız.  2 / 15  1. DEFİRİNAL  nedir ve ne için kullanılır?  
DEFİRİNAL , beyaz ya da beyazımsı renkte, yuvarlak, bir yüzeyinde "D500" baskılı 
tabletlerdir . Her bir suda dağılan tablet 500 mg deferasiroks içerir.   
 
DEFİRİNAL  tabletler 28 tablet içeren blister ambalajlarda sunulmaktadır.  
 
Kan nakline bağlı aşırı demir yüklemesi (düzenli kan nakli alan hastalar):  
DEFİRİNAL  kan naklinin sebep olduğu aşırı demir yüklemesinin tedavisinde kullanılır. 
Yetişkinlerin, gençlerin ve 2 yaş ve üzerindeki çocukların tedavisinde kullanılabilir.  
 
DEFİRİNAL , vücuttaki demir fazlasını (aşırı demir yükü diye de adlandırılır) gideren demir 
bağlayıcı bir ilaçtır (demir şelatörü). DEFİRİNAL  demiri bağlar ve büyük oranda dışkı 
yoluyla vücuttan atılmasını sağlar.  
 
Talasemi, orak hücre anemisi ve myelodisplastik sendrom gibi bazı anemi (kansızlık) tipleri 
bulunan hastalarda tekrar tekrar kan nakli gerekebilir. Bununla birlikte, kan naklinin 
tekrarl anması aşırı demir birikimine sebep olabilmektedir. Bunun sebebi kanda demir 
bulunması ve vücudumuzun kan nakliyle alınan aşırı demiri vücuttan atmak için doğal bir yola sahip olmamasıdır.  
 Kan nakline bağlı olmayan talasemi sendromları (düzenli kan nakli almayan talasemi 
hastaları):  
DEFİRİNAL , talasemi sendromlarıyla ilişkili demir yüklenmesi olan ancak kan nakli almayan 
hastaların tedavisi için kullanılır. Bu durumdaki yetişkinlerde, adölesanlarda ve 10 yaş ve üzeri çocuklarda kullanılabilir. Kan nakline bağlı olmayan talasemi sendromları olan 
hastalarda başlıca, düşük kan hücresi sayısına yanıt olarak besinle alınan demirin emilimindeki artış nedeniyle zaman içinde aşırı demir yüklenmesi gelişebilir. Düzenli kan 
nakli almayan talasemik hastalarda yüksek d emir düzeyleri genellikle yalnızca 10 yaş ve üzeri 
hastalarda gözlenmektedir.  
 
Zaman içerisinde, demir fazlası karaciğer ve kalp gibi önemli organlara zarar verebilir.  
 3 / 15  Demir fazlasını atmak ve organların zarar görme riskini azaltmak için demir şelatörü ol arak 
adlandırılan ilaçlar kullanılır.  
 
DEFİRİNAL ’in nasıl etki gösterdiği veya bu ilacın size neden reçete edildiği konusunda 
sorularınız varsa doktorunuza danışınız. 
 
2. DEFİRİNAL ’i kullanmadan önce dikkat edilmesi gerekenler  
DEFİRİNAL ’in aşağıdaki durum larda kullanılması ÖNERİLMEZ 
• Myelodisplastik sendromunuz (MDS) (kemik iliğinden hatalı kan hücrelerinin üretilmesi ile 
karakterize olan bir kan hastalığı) ilerlemiş evredeyse veya ilerlemiş kanser hastalığınız varsa, 
DEFİRİNAL  kullanımı önerilmemektedir.  
DEFİRİNAL ’i aşağıdaki durumlarda KULLANMAYINIZ  
Eğer:  
• Deferasiroksa veya DEFİRİNAL ’in içeriğinde bulunan diğer yardımcı maddelerden 
herhangi birine karşı aşırı duyarlılığınız (alerjiniz) varsa.  
• Orta derecede veya şiddetli böbrek problemleriniz varsa (Krea tinin klerensi <60 
mL/dakika olan hastalarda) . 
Eğer alerjiniz olabileceğini düşünüyorsanız doktorunuza danışınız. 
 
DEFİRİNAL ’i aşağıdaki durumlarda DİKKATLİ KULLANINIZ  
Eğer:  
• Herhangi bir karaciğer veya böbrek sorununuz varsa, 
• Aşırı demir birikimine bağlı kalp sorununuz varsa, 
• İdrar miktarında önemli derecede azalma görürseniz (böbrek hastalığı belirtisi),  
• Şiddetli döküntü veya solunum güçlüğü ve baş dönmesi veya genellikle yüz ve 
boğazda olmak üzere şişme fark ederseniz (şiddetli alerjik reaksiyon belirtil eri), 
• Şu semptomların herhangi bir kombinasyonunu yaşarsanız: Döküntü, kırmızı deri, 
dudaklar, gözler veya ağızda kabarma, derinin soyulması, yüksek ateş, grip benzeri 
semptomlar, büyümüş lenf nodları (şiddetli deri reaksiyonu belirtileri)  
• Uyku hali , karnı n sağ üst bölümünde ağrı, deride ve gözlerde sarılık veya sarılıkta artış 
ve idrar renginin koyulaşması belirtilerinden bazılarını bir arada görürseniz (karaciğer hastalığı belirtileri),  4 / 15  • Düşünme, bilgileri hatırlama veya sorun çözmede güçlük yaşarsanız, daha az tetikte 
veya uyanık ya da düşük enerji ile çok uykulu hissederseniz (kanınızda karaciğer veya 
böbrek problemleri ile ilişkili olabilecek yüksek amonyak düzeylerinin belirtileri, 
ayrıca bkz. Bölüm 4 “Olası yan etkiler”).  
• Kan kusuyorsanız ve/veya dışkı nız siyahsa, 
• Özellikle yemek yedikten veya DEFİRİNAL ’i kullandıktan sonra sık sık karın ağrısı 
yaşıyorsanız,  
• Sıklıkla midede yanma/ekşime yaşıyorsanız,  
• Kan testinizde düşük trombosit veya akyuvar sayımına sahipseniz, 
• Bulanık görme şikayetiniz varsa,  
• İşitmede sorun yaşıyorsanız,  
• Kusma veya ishal yaşıyorsanız.  
• 65 yaş ve üzerindeyseniz (ishal gibi yan etkilerin görülme sıklığı nedeniyle),  
• Kırmızı -mor renk döküntüler, içi su dolu kabarcıklar, göz, ağız, burun, tüm sindirim 
sistemi, idrar yollarındaki sorunlarla  birlikte seyreden, hayatı tehdit eden kanama ve 
enfeksiyonların olduğu bazı cilt ve mukoza şikayetleri veya ateş, deri döküntüsü ve iç organ tutulumuyla karakterize olan ilaca karşı aşırı duyarlılık yaşıyorsanız (Stevens 
Johnson sendromu (SJS), toksik epi dermal nekroliz (TEN) ve eozinofili ve sistemik 
semptomlarla seyreden ilaç reaksiyonu (DRESS) dahil, hayati risk taşıyabilecek ya da ölümcül olabilecek şiddetli kutanöz advers reaksiyonlar (SCAR’lar)), 
• Çocuklarda gelişim ve büyüme duraklaması varsa.  
DEFİRİ NAL  tedavinizin takibi:  
Tedaviniz süresince düzenli olarak kan ve idrar tahlilleri yapılacaktır. DEFİRİNAL ’in ne 
derecede iyi etki gösterdiğini saptamak için bu testlerle vücudunuzdaki demir miktarı (ferritin düzeyi, karaciğer ve/veya kalpteki demir düzeyi ) izlenir. Testlerle ayrıca böbrek 
fonksiyonlarınız (kandaki kreatinin düzeyi, idrarda protein varlığı) ve karaciğer fonksiyonlarınız da (kandaki transaminaz düzeyi) izlenir. Ek olarak Manyetik Rezonans 
Görüntüleme ile karaciğerinizdeki demir miktarı da öl çülecektir. Doktorunuz sizin için en 
uygun DEFİRİNAL  dozunu belirlerken ve DEFİRİNAL  tedavinizin ne zaman kesilmesi 
gerektiğine karar verirken bu testleri dikkate alacaktır.  
Tedavi süresince önlem olarak yılda bir kez görme ve işitme testleriniz yapılacakt ır. 
Bu belirtilerden herhangi birini görürseniz derhal doktorunuzu bilgilendiriniz. 5 / 15  Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
DEFİRİNAL ’in yiyecek ve içecek ile kullanılması  
DEFİRİNAL , aç k arnına, yemekten en az 30 dakika önce, tercihen hergün aynı saatte 
alınmalıdır.  Alındıktan sonra yemek yemeden en az 30 dakika beklenmelidir.  
Suda dağılabilen tablet bir bardak su, elma veya portakal suyu içerisinde tamamen dağıldıktan 
sonra bardağın içindeki sıvının tamamı içilir. Ardından bardağın içerisinde kalan tortunun 
üzerine biraz su veya meyve suyu eklenip içilir.  
 Ürünün karbonatlı içeceklerde eritilmesi köpüklenmeye neden olacağından ve sütte eritilmesi 
dağılmayı yavaşlatacağından önerilmemekted ir. DEFİRİNAL  dağılabilir  tabletleri alüminyum 
içeren antiasid ürünleriyle birlikte almayınız.  
 
Hamilelik  
İlacı kullanmadan önce doktorunuza veya eczacınıza danışınız .  
Açıkça gerekli olmadıkça, DEFİRİNAL ’in gebelikte kullanımı önerilmemektedir. Eğer gebe 
iseniz veya gebe olabileceğinizi düşünüyor iseniz doktorunuzu bilgilendiriniz. Doktorunuz 
sizi gebelik süresince DEFİRİNAL  kullanıp kullanamayacağınız konusunda yönlendirecektir.  
Halihazırda hamileliği önlemek için doğum kontrol hapı veya doğum kontrol fl asteri 
kullanıyorsanız, DEFİRİNAL  hormonal doğum kontrol yöntemlerinin etkililiğini 
azaltabileceği için, ilave veya farklı bir doğum kontrol yöntemi (örn., prezervatif) 
kullanmalısınız.  
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız.  
Üreme Yeteneği/Doğurganlık  
Hayvanlarda, dişi ve erkek üreme yeteneği üzerinde yan etki bulunmamıştır. İnsanlar için veri 
mevcut değildir.  
Emzirme  
İlacı kullanmadan önce doktorunuza veya eczacınıza danışınız.  
Deferasiroksun insan sütüne geçip geçmediği bilinmemektedir. DEFİRİNAL  kullanan 
annelerin, bebeklerini emzirerek beslemeleri önerilmez.  Eğer emziriyorsanız doktorunuzu 
bilgilendiriniz.  6 / 15   
Araç ve makine kullanımı  
Eğer DEFİRİNAL  kullandıktan sonra  sersemlik  yaşıyorsanız, kendinizi tekrar normal 
hissedene kadar araç veya herhangi bir makine kullanmayınız.  
 DEFİRİNAL ’in içeriğinde bulunan bazı yardımcı maddeler hakkında önemli bilgiler  
DEFİRİNAL , laktoz (süt şekeri) içerir. Eğer daha önceden doktorunuz tarafından bazı 
şekerler e karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
DEFİRİNAL , dağılabilir tablet başına 1 mmol'den (23 mg) daha az sodyum içerir, yani 
esasında "sodyum içermez".  
Diğer ilaçlar ile birlikte kullanımı  
Aşağıdaki ilaçlardan birini kullanıyorsanız, bunu doktorunuza ve eczacınıza bildiriniz:  
• DEFİRİNAL  ile günün aynı saati birlikte alınmaması gereken alüminyum içeren 
antiasitler (mide ekşimesi tedavisi için kullanılır).  
• Siklosporin (organ nakillerinde nakledilen dokunun (greft) reddini ve romatizmal eklem iltihabı (romatoid artrit) veya alerjik bir deri hastalığı olan atopik dermatit gibi 
diğer durumları önlemek için kullanılır)  
• Simvastatin (kolesterolü düşürmek için kullanılır)  
• Bazı ağrı kesiciler ve iltihap gideri ci (antiinflamatuar) ilaçlar (ör. aspirin, ibuprofen, 
kortikosteroidler)  
• Ağızdan alınan (oral) bisfosfonatlar (osteoporoz (kemik erimesi) tedavisinde 
kullanılır)  
• Kan pıhtılaşmasını önleyen veya tedavi eden (antikoagülan) ilaçlar  
• Doğum kontrol ilaçları (hormonal kontraseptif ajanlar)  
• Bepridil (kardiyak nedenli göğüs ağrısı tedavisinde kullanılır), ergotamine (migren tipi 
başağrısı tedavisinde kul lanılır)  
• Repaglinid (diyabet (şeker hastalığı) tedavisinde kullanılır)  
• Rifampisin (verem (tüberküloz) tedavisinde kullanılır)  
• Fenitoin, fenobarbital, karbamazepin (sara (epilepsi) tedavisinde kullanılır)  
• Ritonavir (HIV enfeksiyonu (AIDS hastalığı) tedavisinde kullanılır)  
• Paklitaksel (kanser tedavisinde kullanılır)  
• Teofilin (astım gibi solunum hastalıklarının tedavisin de kullanılır)  7 / 15  • Klozapin (şizofreni gibi psikiyatrik bozuklukların tedavisinde kullanılır)  
• Tizonidin (kas gevşetici olarak kullanılır)  
• Kolestiramin (Kanda kolesterol düzeyini düşürmek amacıyla kullanılır.)  
• Busulfan (nakilden önce kan yapan kemik iliği hücre lerini parçalamak üzere kemik 
iliği nakli öncesinde tedavi amacıyla kullanılır).  
• Midazolam (kaygıyı ve/veya uyku bozukluğunu gidermek için kullanılır.)  
 
Doktorunuzun, bu ilaçların bazılarının kanınızdaki düzeyini test etmesi gerekebilir.  
Doktorunuz, bu ila çların size en uygun dozunu belirlerken bu testleri göz önüne alacaktır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEFİ RİNAL  nasıl kullanılır?  
Uygun kullanım ve doz/uygulama sıklığı için talimatlar:  
DEFİRİNAL ’i her zaman tam olarak doktorunuzun söylediği şekilde kullanınız. Emin 
olmadığınız bir konu olursa doktorunuza veya eczacınıza danışınız. 
• DEFİRİNAL  dozu hastanın vücut ağırlığına bağlı olarak hesaplanır. Doktorunuz 
ihtiyacınız olan dozu hesaplayacak ve size günde kaç tablet almanız gerektiğini 
söyleyecektir.  
• Tedavinin başlangıcında günlük doz düzenli kan nakli alan hastalar için genellikle 
vücut ağırlığının her kilog ramı için 20 mg, düzenli kan nakli almayan hastalar içinse 
genellikle vücut ağırlığının her kilogramı için 10 mg’dır. 
• Bireysel tedavi ihtiyacına bağlı olarak doktorunuz size daha düşük veya daha yüksek bir başlangıç dozu önerebilir.  
• Tedaviye verdiğiniz yanıta bağlı olarak doktorunuz tedavi dozunuzu sonradan yükseltebilir veya azaltabilir.  
• Önerilen maksimum günlük doz (bir günde alınabilecek en yüksek doz), düzenli kan 
nakli alan hastalar için vücut ağırlığının her kilogramı için 40 mg , düzenli kan nakli 
almayan yetişkin hastalar için vücut ağırlığının her kilogramı için 20 mg ,
 düzenli kan 
nakli almayan çocuk ve ergenler  içinse vücut ağırlığının her kilogramı için 10 mg’dır. 
• DEFİRİNAL ’i her gün, günde bir defa, günün aynı saatinde kulla nınız (DEFİRİNAL ’i 
hep aynı saatte almanız, tabletleri ne zaman almanız gerektiğini hatırlamanızı 
kolaylaştıracaktır).  8 / 15  • Tabletleri aç karnına alınız.  
• Aldıktan sonra en az 30 dakika geçmeden bir şey yemeyiniz.  
Doktorunuz söylediği sürece DEFİRİNAL ’i her gün almaya devam ediniz. Bu, uzun süreli bir 
tedavidir, muhtemelen aylar veya yıllar boyunca devam edecektir. Doktorunuz, tedavinin 
istenen etkiyi sağlayıp sağlamadığını görmek için sizi düzenli olarak kontrol edecektir.  
 DEFİRİNAL ’i ne kadar süre kullanmanız gerektiğine ilişkin sorularınız varsa doktorunuza 
danışınız.
 Deferasiroksun film kaplı tablet formülasyonu da bulunmaktadır. Eğer film kaplı 
tabletten suda dağılabilen tablete geçiş yapıyorsanız, doz ayarlaması yapılması gerekmektedir.  
Uygulama yolu ve met odu:  
• Tableti/tabletleri bir bardak su, elma veya portakal suyu içerisine atınız.  (100- 200 mL )  
 
• Tableti/tabletleri tamamen çözünene kadar karıştırınız. Bardak içerisindeki sıvı bulanık bir görünüme sahip olacaktır.  
 
• Bardağın içindeki sıvının tamamını i çiniz. Ardından bardağın içerisinde kalan tortunun 
üzerine biraz su veya meyve suyu ekleyip onu da içiniz. Tabletleri gazlı içecekler veya 
süt içerisinde çözdürmeyiniz.  
              
  9 / 15  • Tabletleri çiğnemeyiniz, kırmayınız ve ezmeyiniz.  
• Tabletleri bütün ol arak yutmayınız.  
 
Değişik yaş grupları:  Çocuklarda kullanımı:  
DEFİRİNAL , düzenli kan transfüzyonları alan 2 yaş ve üzeri çocuklarda ve ergenlerde ve 
düzenli kan transfüzyonları almayan 10 yaş ve üzeri çocuklarda ve ergenlerde kullanılabilir. 
Hasta büyüd ükçe doktor dozda ayarlama yapacaktır.  
 
Yaşlılarda kullanımı:  
DEFİRİNAL  yaşlılarda yetişkinler için belirlenmiş olanla aynı dozda kullanılır. Fakat, 65 ve 
üzeri yaştaki kişilerde gençlerden daha fazla yan etki (özellikle diyare) görülebilir. Bu hastalar doktorları tarafından bir doz ayarlaması gerektirebilecek yan etkiler açısından yakından 
izlenmelidir.  
  
Özel kullanım durumları:  
Böbrek yetmezliği:  
Böbrek fonksiyonu, tüm hastalarda tedavi başlatılmadan önce, tedavi başlatıldıktan veya 
modifiye edildikten sonraki ilk bir ay haftada bir ve sonrasında ayda bir olacak şekilde 
izlenmelidir. Orta ve ağır böbrek yetersizliği olan hastalarda kullanılmamalıdır.  
 
Karaciğer yetmezliği:  
Orta şiddette hepatik bozukluğu olan hastalarda doz önemli ölçüde azaltılmalı v e bunu 
takiben, % 50 sınırına kadar progresif bir şekilde arttırılmalıdır. Ş iddetli  hepatik bozukluğu 
olanlarda kullanılmamalıdır.  
Karaciğer fonksiyonu, bütün hastalarda tedavi başlatılmadan önce, tedavinin ilk ayında 2 
haftada bir ve bundan sonra ayda bi r izlenmelidir.  
Eğer DEFİRİNAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla DEFİRİNAL  kullandıysanız:  
Eğer kullanmanız gerekenden daha fazla DEFİRİNAL  kullandıysanız veya başkası yanlışlıkla 
tabletlerinizi kullandıysa derhal doktorunuza veya hastaneye başvurunuz. Doktora tablet 10 / 15  paketini gösteriniz. Acil tıbbi tedavi gerekli olabilir. Karın ağrısı, ishal, mide bulantısı ve 
kusma gibi etkiler ve ciddi olabilen böbrek ya da karaciğer problemleri yaşayabilirsiniz.  
DEFİRİNAL  etkin maddesi deferasiroks için belirlenmiş bir panzehir bulunmamaktadır. Doz 
aşımına yönelik standart yöntemler ve hastada doz aşımı sebebiyle ortaya çıkan belirtilerin 
tedavisine yöneli k uygun tedavi metotları uygulanabilir.  
DEFİRİNAL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DEFİRİNAL ’i kullanmayı unutursanız:  
İlacınızı almayı unutursanız, unuttuğunuzu fark eder etmez bu dozu aynı gün iç erisinde alınız. 
Bir sonraki dozu her zamanki saatte alınız.  
 
Unutulan dozları dengelemek için çift doz almayınız.  
 
DEFİRİNAL  ile tedavi sonlandırıldığındaki oluşabilecek etkiler:  
DEFİRİNAL  tedavisini sonlandırmak hastalığınızın daha kötüye gitmesine ned en olabilir. 
Eğer kullanmaya son verirseniz, demir fazlası vücudunuzdan atılamayacaktır. Doktorunuz 
tarafından belirtilmedikçe DEFİRİNAL  kullanmayı bırakmayınız.  
 DEFİRİNAL’i n kullanımı ile ilgili herhangi bir sorunuz varsa doktorunuz veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi DEFİRİNAL’i n içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1’inde  görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla görülebilir.  11 / 15  Çok seyrek   : 10.000 hastanın birinden az görülebilir.  
Bilinmiyor   :Eldeki verilerden hareketle tahmin edilemiyor.  
Yan etkilerin çoğu hafif ile orta şiddettedir ve genellikle tedaviden birkaç gün ila birkaç hafta 
sonra kaybolmaktadır.  
Aşağıdaki yan etki listesi sizi telaşlandırmasın. Bunların hiçbirini yaşamayabilirsiniz.  
 
Aşağıdakilerden biri olursa, DEFİRİNAL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kan kusuyorsanız  ve/veya dışkınız siyahsa,  
• Özellikle yemek yedikten veya ilacı kullandıktan sonra sık sık karın ağrısı 
yaşıyorsanız,  
• Sıklıkla midede yanma/ekşime şikayeti yaşıyorsanız,  
• Şiddetli üst karın ağrısı şikayetiniz varsa (pankreatit),  
• Şiddetli döküntü veya solunum  güçlüğü ve sersemlik  veya genellikle yüz ve boğazda 
olmak üzere şişme şikayetiniz varsa (şiddetli alerjik reaksiyon belirtileri),  
• Şu semptomların herhangi bir kombinasyonunu yaşarsanız: Döküntü, kırmızı deri, dudaklar, gözler veya ağızda kabarma, derinin soyulması, yüksek ateş, grip benzeri 
semptomlar, büyümüş lenf nodları (şiddetli deri reaksiyonu belirtileri),  
• İdrar miktarınızda önemli derecede azalma varsa (böbrek hastalığı belirtisi),  
• Uyku h ali, karnın sağ üst bölümünde ağrı, deride ve gözlerde sarılık  veya deride ve 
gözlerde sarılık artışı ve idrar renginin koyulaşması belirtilerinden bazılarını bir arada yaşıyorsanız (karaciğer hastalığı belirtileri),  
• Kısmi görme kaybınız varsa.  
• Düşünme, bilgileri hatırlama veya sorun çözmede güçlük yaşarsanız, daha az tetikte 
veya uyanık ya da düşük enerji ile çok uykulu hissederseniz (kanınızda karaciğer veya 
böbrek problemleri ile ilişkili olabilecek ve beyin fonksiyonunuzda değişikliğe yol 
açabilecek yüksek amonyak düzeylerinin belirtileri),  
Bunların hepsi çok ciddi yan etkilerdir. Eğer bunlardan biri si zde mevcut ise acil tıbbi 
müdaha leye veya hastaneye yatırılmanıza gerek olabilir.  
 
Aşağıdakilerden birini fark ederseniz, hemen doktorunuza bildiriniz veya size en yakın 
hastanenin acil bölümüne başvurunuz:  
• Bulanık veya puslu görme  12 / 15  • İşitmede azalma  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler yaygın olmayan (100 hastanın birinden az, fakat 1000 hastanın birinden 
fazla) sıklıkta görülür. 
 
Aşağıdakilerden herhangi birini fark e derseniz, doktorunuza söyleyiniz:  
Çok yaygın  
• Böbrek fonksiyon testlerinde bozukluk.  
 
Yaygın  
• Bulantı, kusma, ishal, karın ağrısı, şişkinlik, kabızlık, hazımsızlık gibi gastrointestinal 
bozukluklar, 
• Döküntü, 
• Baş ağrısı  
• Karaciğer fonksiyon testlerinde bozukluk. 
• Kaşıntı.  
• İdrar testinde bozukluk (idrarda protein).  
 Yaygın olmayan  
• Sersemlik  
• Ateş 
• Boğaz ağrısı  
• Kol ve bacaklarda şişme, ödem  
• Deri renginde değişme  
• Kaygı, endişe (anksiyete)  
• Uyku bozukluğu  
• Yorgunluk  
• Göz merceğinin saydamlığını kaybetmesi (Katarak t) 
• Sarı nokta hastalığı (Makülopati)  
• Sağırlık  
• Gırtlak ağrısı  
• Mide -bağırsak sisteminde kanama  13 / 15 • Mide ülseri (çoklu ülserler dahil)  
• İnce bağırsak ülseri  
• Mide zarının iltihabı (Gastrit)  
• Karaciğerin iltihabı (Hepatit)  
• Safra taşı  
• Renal tübüler bozukluk (Edinsel Fanconi sendromu) (böbrek fonksiyonunun bozulma 
ile birlikte seyreden bir hastalık)  
• İdrarda şeker (Glikozüri)  
Seyrek  
• Görme sinirinin iltihabı (Optik nörit)  
• Yemek borusunun iltihabı (Özofajit)  
• Ateş, deri döküntüsü ve iç organ tutulumuyla karakterize olan ilaca karşı aşırı duyarlılık reaksiyonu (DRESS)  
Bilinmiyor  
• Kan pıhtılaşmasına katılan hücrelerin sayısında (trombositopeni), kırmızı kan hücrelerinin sayısında (şiddetli anemi), beyaz kan hücrelerinin sayısında (nötropeni) 
veya tüm tiplerden kan hücrelerinin sayısında (pansitopeni) azalma  
• Aşırı duyarlılık reaksiyonları (bağışıklık sisteminin alerjiye neden olan bir maddeye 
karşı aşırı tepki vermesi [anafilaktik reaksiyon] ve deride ve iç organlarda şişlik 
[anjiyoödem] dahil)  
• Saç dökülmesi  
• Böbrek taşları  
• İdrar atılımında azalma  
• Mide ya da bağırsak duvarında, ağrılı olabilen ve bulantıya yol açabilen yırtılma  
• Şiddetli üst karın ağrısı (pankreatit)  
• Sindirim sisteminde delinme  
• Kanda anormal asit düzeyi  
• Karaciğer yetersizliği  
• Kırmızı -mor renk döküntüler, içi su dolu kabarcıklar, göz, ağız, burun, tüm sindirim 
sistemi, idrar yollarındaki sorunlarla birlikte seyreden, hayatı tehdit eden kanama ve enfeksiyonların olduğu bazı cilt ve mukoza şikayetleri (Stevens -Johnson Sendromu, 
toksik epidermal nekroliz [TEN]), başta kollar ve bacaklarda olmak üzere simetrik  14 / 15 kırmızı yaralar ve kabarcıklarla belirgin, ani gelişen, sınırları olan, iltihaplı bir deri 
hastalığı (eritema multiforme)  
• Aşırı duyarlılık sonucu gelişen damar iltihabı (Hipersensitif vaskülit)  
• Kurdeşen (Ürtiker) 
• Ani gelişen böbrek yetersizliği  
• Böbrek fonksiyonunu bozan bazı hastalıklar (Tübülointerstisyel nefrit, Renal tübüler 
nekroz) 
• Böbrek taşı  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhan gi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını a rayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkınd a daha fazla bi lgi edinilmesine katkı sağlamış olacaksınız.   
 
5. DEFİRİNAL ’in saklanması  
DEFİRİNAL ’i çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
 
Nemden korumak için DEFİRİN AL’i  orijinal ambalajında saklayınız.  
 
Son kullanma tarihiyle uyumlu olarak kullanınız.  
 
Blister veya ambalajın üzerinde belirtilen son kullanma tarihinden sonra DEFİRİNAL ’i 
kullanmayınız.  
 
Eğer üründe ve/veya ambalajında bozukluklar fark ederseniz DEFİ RİNAL ’i kullanmayınız.  15 / 15   
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhs at sahibi: 
Pharminal Medikal İlaç Anonim Şirketi  
Yenimahalle/Ankar a 
 
Üretim yeri:  
World Medicine İlaç San. ve Tic. A.Ş.  
Bağcılar/İstanbul  
Bu kullanma talimatı …./…./… tarihinde  onaylanmıştır . 
 
 