KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİGELE 20 mg film kaplı tablet
2. KALİTATİF VE KANTİTATİF BİLEŞİM
Etkin madde:
Eletriptan hidrobromür 24,23 mg
(20 mg eletriptana eşdeğer)
Yardımcı madde:
Laktoz monohidrat (sığır kaynaklı) 23,98 mg
Sunset sarısı alüminyum lak (E110) 0,15 mg
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Turuncu renkli, bir yüzü 20 baskılı, yuvarlak, konveks film kaplı tablet.
4. KLİNİK ÖZELLİKLER
4.1. Terapötik endikasyonlar
Yetişkinlerde auralı veya aurasız migrenin baş ağrısı fazının akut tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
MİGELE, migren ağrılarının başlangıcında mümkün olduğu kadar çabuk alınmalıdır, fakat migren
atağı süresince daha sonraki bir dönemde alındığında da etkili olur.
Aura fazında alındığında eletriptanın migren ağrısını önlediği gösterilmemiştir, dolayısıyla
MİGELE sadece migrenin baş ağrısı fazında alınmalıdır.
MİGELE profilaktik amaçla kullanılmamalıdır.
Yetişkinler (18-65 yaş):
Tavsiye edilen başlangıç dozu 40 mg’dır.
Baş ağrısı 24 saat içerisinde yeniden başlarsa: Eğer başlangıç dozuna cevap oluştuktan sonra baş
ağrısı 24 saat içerisinde yeniden ortaya çıkarsa, aynı güçte ek bir doz eletriptan alınmasının nüks
tedavisinde etkili olduğu gösterilmiştir. Eğer ikinci bir doza ihtiyaç duyuluyorsa, bu doz ilk dozun
alımını takip eden 2 saat içerisinde alınmamalıdır.
Eğer cevap alınamazsa: İlk dozun alımını takiben 2 saat içerisinde hasta bir cevap alamıyorsa, aynı
atak için ikinci bir doz alınmamalıdır. Çünkü klinik araştırmalar bu ikinci dozun etkinliğini
yeterli olarak belirlememektedir. Klinik araştırmalar, bir atağın tedavisine yanıt vermeyen
hastaların müteakip atağın tedavisine cevap verebileceğini göstermiştir.
140 mg doz ile yapılan uygulamada yeterli etki alınamayan hastalar (örneğin iyi tolerabilite ve 3
ataktan 2’sine yanıt alınamama), müteakip migren atağında 80 mg’lık doz ile etkin bir şekilde
tedavi edilebilirler (bkz. Bölüm 5.1 Farmakodinamik Özellikler). 24 saat içerisinde ikinci bir 80
mg doz alınmamalıdır.
Maksimum günlük doz 80 mg’ı geçmemelidir.
Uygulama şekli:
Tabletler su ile bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği: Böbrek bozukluğunda eletriptanın kan basıncı üzerine olan etkisi arttığı için
(bkz. Bölüm 4.4 Özel kullanım uyarıları ve önlemleri), hafif ve orta dereceli böbrek bozukluğu
olan hastalarda 20 mg’lık başlangıç dozu önerilir. Maksimum günlük doz 40 mg’ı geçmemelidir.
Ciddi böbrek bozukluğu olan hastalarda MİGELE kontrendikedir.
Karaciğer yetmezliği: Hafif veya orta şiddette karaciğer bozukluğu olan hastalarda doz
ayarlanması gerekmez. Eletriptan, ciddi karaciğer bozukluğu olan hastalarda denenmediği için bu
tip hastalarda kontrendikedir.
Pediyatrik popülasyon:
Gelişme ve büyüme çağındaki çocuklarda (12-17 yaş): Eletriptanın bu popülasyondaki etkililiği
belirtilmemiştir ve dolayısı ile bu yaş grubunda kullanımı tavsiye edilmez.
Çocuklar (6-11 yaş): Çocuklarda eletriptanın güvenliliği ve etkililiği belirlenmemiştir. Dolayısı
ile bu yaş grubunda MİGELE’nin kullanımı tavsiye edilmez (bkz. Bölüm 5.2 Farmakokinetik
Özellikler).
Geriyatrik popülasyon: Klinik çalışmalarda 65 yaş üzeri hastaların sayısının az olması
nedeniyle, bu hastalarda eletriptanın güvenliliği ve etkililiği sistematik olarak
değerlendirilmemiştir. Dolayısıyla yaşlı hastalarda MİGELE kullanımı tavsiye edilmez.
4.3. Kontrendikasyonlar
- Eletriptan hidrobromüre ve preparatın bileşiminde bulunan diğer bileşenlere karşı aşırı
duyarlılığı olanlar,
- Ciddi karaciğer bozukluğu veya ciddi böbrek bozukluğu olan hastalar.
- Orta derecede şiddetli veya şiddetli hipertansiyonu olan ya da tedavi edilmeyen hafif
hipertansiyonu olan hastalar,
- İskemik kalp hastalıkları (anjina pektoris, geçirilmiş miyokard enfarktüsü veya teyit edilmiş
sessiz iskemi) dahil teyit edilmiş koroner kalp hastalığı olan hastalar. Koroner arter vazospazmı
(Prinzmetal anjinası) olan veya iskemik kalp hastalığının objektif veya subjektif semptomları
olan hastalar,
- Belirgin aritmisi veya kalp yetmezliği olanlar,
- Periferik vasküler hastalığı olanlar,
- Geçmişinde serebrovasküler olay (SVO) veya geçici iskemik atak (GİA) olan hastalar,
- Eletriptan tedavisinden 24 saat önce veya sonra uygulanan ergotamin veya ergotamin türevleri
(metiserjit dahil) (bkz. Bölüm 4.5 Diğer tıbbi ürünler ile etkileşimler ve diğer etkileşim
şekilleri),
2- Eletriptan ile birlikte diğer 5-HT1 reseptör agonistlerinin uygulanması,
- Eletriptan; hemiplejik, oftalmoplejik veya baziler migren tedavisinde kontrendikedir.
4.4. Özel kullanım uyarıları ve önlemleri
Eletriptan güçlü CYP3A4 inhibitörleri [(örneğin ketokonazol, itrakonazol, eritromisin,
klaritromisin, josamisin ve proteaz inhibitörleri (ritonavir, indinavir ve nelfinavir)] ile birlikte
kullanılmamalıdır (bkz. Bölüm 4.5 Diğer Tıbbi Ürünler ile Etkileşimler ve Diğer Etkileşim
Şekilleri).
Eletriptan sadece kesin bir migren teşhisi konulduğunda kullanılmalıdır. Eletriptan; hemiplejik,
oftalmoplejik veya baziler migren tedavisinde kontrendikedir.
Eletriptan serebrovasküler vazokonstrüksiyonun zararlı olabileceği olası ciddi bir durum
(anevrizma yırtılması, inme) ile bağlantılı olabilecek atipik baş ağrılarının tedavisi için
kullanılmamalıdır.
Eletriptan göğüs ağrısı, sıkışması gibi, şiddetli olabilen ve boğaza doğru yayılabilen geçici
semptomlara neden olabilir (bkz. Bölüm 4.8 İstenmeyen Etkiler). Bu tür semptomların iskemik
kalp rahatsızlığını düşündürdüğü durumlarda, başka bir doz alınmamalı ve gerekli değerlendirme
yapılmalıdır.
Kalp yetmezliği olan hastalar
Tanımlanmamış kardiyak hastalığı olabilecek hastalarda veya koroner arter hastalığı riski taşıyan
hastalarda (örneğin hipertansiyonlu, diyabetli hastalar, sigara içenler, nikotin sübstitüsyon tedavisi
görenler, 40 yaşın üzerindeki erkekler, menopoz sonrası dönemde bulunan kadınlar ve ailesinde
koroner arter hastalığı hikayesi bulunanlar) eletriptan, bir ön değerlendirme yapılmaksızın
verilmemelidir. Kardiyak değerlendirmeler kardiyak hastalığı olan tüm hastaları tanımlamayabilir
ve çok nadir vakalarda 5-HT1 agonistlerinin uygulandığında, altta yatan kardiyovasküler hastalığı
olmayan kişilerde ciddi kardiyak olaylar meydana gelmiştir. Koroner arter hastalığı olan
hastalarda MİGELE uygulanmamalıdır (bkz. Bölüm 4.3 Kontrendikasyonlar)
5-HT1 reseptör agonistleri, koroner vazospazm ile ilişkilendirilmiştir. Nadir vakalarda, 5-HT1
reseptör agonistleri ile miyokard iskemisi veya miyokard enfarktüsü bildirilmiştir.
Triptanlar ve St. John’s wort (Hypericum perforatum) içeren bitkisel preparatların birlikte
kullanımı sırasında istenmeyen etkiler daha sık görülebilir.
Klinik doz aralığında, 60 mg veya daha yüksek dozda eletriptan uygulaması ile kan basıncında
hafif ve geçici artışlar gözlenmiştir. Fakat bu artışlar klinik araştırma programlarında klinik
sonuçlar ile ilişkilendirilmemiştir. Yaşlı ve böbrek bozukluğu olan vakalarda bu etki daha
belirgindir. Böbrek bozukluğu olan hastalarda ortalama maksimum sistolik kan basıncı artışı 14-
17 mmHg (normal 3 mmHg) aralığında ve ortalama maksimum diastolik kan basıncı artışı da 14-
21 mmHg (normal 4 mmHg) aralığında olmuştur. Sistolik kan basıncında ortalama maksimum
artış, genç yetişkinlerde 13 mmHg iken, yaşlı hastalarda 23 mmHg olmuştur (plasebo 8 mmHg).
Aşırı İlaç Kullanımına Bağlı Baş Ağrısı:
Baş ağrısı için herhangi bir ağrı kesicinin uzun süre kullanılması, baş ağrısını kötüleştirebilir. Bu
durum yaşanırsa veya şüphelenilirse, tıbbi tavsiye alınmalı ve tedavi kesilmelidir. Baş ağrısı
ilaçlarının düzenli kullanımına rağmen (veya bu nedenle), sık sık veya günlük baş ağrısı olan
hastalarda Aşırı İlaç Kullanımına Bağlı Baş Ağrısı tanısından şüphelenilmelidir.
3Serotonin Sendromu
Triptanların, Serotonin Noradrenalin Geri Alım İnhibitörleri (SNRİ) veya Selektif Serotonin Geri
Alım İnhibitörleri (SSRİ) grubu ilaçlar ile eş zamanlı kullanılmasını takiben serotonin sendromu
(değişen mental durum, otonomik instabilite ve nöromüsküler anormallikler dahil) bildirilmiştir.
Bu reaksiyonlar ciddi olabilir. Eletriptanın, bir SSRİ veya SNRİ ile eş zamanlı kullanımı klinik
olarak gerekliyse; özellikle tedavinin başlangıcında, doz artışlarında veya başka bir serotonerjik
ilaç ilavesi durumunda hasta dikkatle izlenmelidir. (bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri)
Bu ilaç laktoz içermektedir. Hastada nadir kalıtımsal galaktoz intoleransı, Lapp laktaz yetmezliği
ya da glukoz galaktoz malabsorbsiyon problemi varsa, hasta bu ilacı kullanmamalıdır.
Bu ilaç alerjik reaksiyona sebep olabilecek “Sunset sarısı FCF alüminyum lak” yardımcı
maddesini içermektedir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların eletriptan üzerine etkisi:
Eletriptanın pivot klinik araştırmalarında, beta-blokerler, trisiklik antidepresanlar, SSRİ’ler ve
flunarizin ile etkileşimine dair bir kanıt bildirilmemiştir, fakat bu ilaçlarla ilgili resmi klinik
etkileşim çalışma verisi mevcut değildir (propranolol haricinde, aşağıya bakınız).
Klinik çalışmaların popülasyon farmakokinetik analizleri, beta-blokerler, trisiklik antidepresanlar,
SSRİ’ler, östrojen esaslı hormon replasman tedavileri, östrojen içeren oral kontraseptifler ve
kalsiyum kanal blokerlerinin, eletriptanın farmakokinetik özellikleri üzerinde etkisinin olası
olmadığını göstermiştir (bkz. serotonerjik ilaçlarla etkileşim).
Eletriptan MAO’nun bir substratı değildir, dolayısı ile MAO inhibitörleri ile eletriptan arasında
farmakokinetik bir etkileşim beklenmez. Bu nedenle bir etkileşim çalışması yapılmamıştır.
Propranolol (160 mg), verapamil (480 mg) ve flukonazol (100mg) ile yapılan klinik çalışmalarda,
eletriptanın Cmaks’ı sırasıyla 1,1; 2,2 ve 1,4 kat artmıştır. Eletriptanın EAA’sındaki artış ise
sırasıyla 1,3; 2,7 ve 2,0 kat olmuştur. Bu etkiler klinik olarak anlamlı kabul edilmemiştir, çünkü
eletriptanın tek başına uygulanmasına kıyasla kan basıncında veya advers etkilerde bu duruma
eşlik eden bir artış görülmemiştir
Spesifik ve güçlü CYP3A4 inhibitörleri olan eritromisin (1000 mg) ve ketokonazol (400 mg) ile
yapılan klinik çalışmalarda, eletriptanın Cmaks’ında sırasıyla 2 kat ve 2,7 kat ve EAA’sında
sırasıyla 3,6 kat ve 5,9 kat olmak üzere belirgin artışlar gözlenmiştir. Bu artmış yararlanıma,
eritromisin için; eletriptanın t1/2'sinin 4,6 saatten 7,1 saate çıkışı, ketokonazol için ise t1/2'nin
4,8'den 8,3 saate çıkışı eşlik etmiştir (bkz. Bölüm 5.2 Farmakokinetik özellikler). Dolayısıyla
eletriptan, ketokonazol, itrakonazol, eritromisin, klaritromisin, josamisin ve proteaz inhibitörleri
(örneğin: ritonavir, indinavir ve nelfinavir) gibi güçlü CYP3A4 inhibitörleri ile birlikte
kullanılmamalıdır.
Eletriptan uygulamasından 1 ve 2 saat sonra oral kafein/ergotamin uygulanan klinik çalışmalarda,
kan basıncında bu iki ilacın farmakolojisine bağlı olarak tahmin edilebilir, minör fakat aditif
artışlar gözlenmiştir. Dolayısı ile, ergotamin içeren veya ergo tipi ilaçların (örneğin,
dihidroergotamin), eletriptan alımından sonraki 24 saat içinde uygulanmaması tavsiye edilir.
Başka bir deyişle, ergotamin içeren preparat uygulamalarından sonra, eletriptan verilmeden önce
4en az 24 saat geçmelidir.
Eletriptanın diğer ilaçlar üzerine etkisi:
Klinik dozlarda (ve ilgili konsantrasyonlarda) eletriptanın, CYP3A4 ilaç metabolize edici
enzimleri dahil sitokrom P450 enzimlerini inhibe ettiği veya indüklediğine dair in vitro veya in
vivo kanıt yoktur, dolayısı ile eletriptanın bu enzimler aracılığı ile yürütülen klinik açıdan önemli
ilaç etkileşmelerine yol açması beklenmez.
Serotonerjik ilaçlarla etkileşim:
SSRİ veya SNRİ grubu ilaçlar ile triptanların kullanımını takiben, serotonin sendromu (değişen
mental durum, otonomik instabilite ve nöromüsküler anormallikler dahil) ile uyan semptomlara
sahip hastaların tarif edildiği bildirimler olmuştur (bkz. Bölüm 4.4 Özel kullanım uyarıları ve
önlemleri).
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir
Pediyatrik popülasyon:
Böllüm 4.2’de “Özel popülasyonlara ilişkin ek bilgiler” bölümüne bakınız.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri mevcut değildir.
Gebelik dönemi
Gebe kadınlarda eletriptanın güvenliliği saptanmamıştır. Hayvan deneyleri, gebelik,
embriyonal/fetal gelişim, doğum ve postnatal gelişim açısından direkt veya indirekt bir zarar
göstermemektedir. Eletriptan, gebelik döneminde sadece açıkça gerekli olduğu durumda
kullanılmalıdır.
Laktasyon dönemi
Eletriptan insan sütüne geçer. 8 kadına 80 mg’lık tek bir doz verilerek yapılan çalışmada, 24 saat
sonra sütte bulunan ortalama toplam eletriptan miktarı dozun % 0,02’sidir. Buna rağmen emziren
kadınlarda eletriptan uygulamasında dikkat edilmelidir. Çocuğun ilaca maruz kalması tedaviden
sonraki 24 saatte emzirmeden kaçınarak en aza indirgenebilir.
Üreme yeteneği /Fertilite
Sıçanlarda 50, 100 ve 200 mg/kg/gün dozları ile yürütülen bir fertilite ve erken embriyojenik
gelişim çalışmasında, her 3 dozla da dişi başına ortalama sarı cisimcik (corpus luteum) sayısında
istatistiksel olarak anlamlı bir azalma meydana gelmiş, her bir dişideki ortalama implant ve
yaşayabilir fetüs sayısının azalması ile sonuçlanmıştır. Bu, eletriptanın ovülasyonu kısmen inhibe
ettiği fikrini vermektedir. Kadınlarda fertilite üzerinde başka bir etkisi yoktur. Erkeklerde fertilite
üzerine bir etkisi yoktur.
4.7. Araç ve makine kullanımı üzerindeki etkiler
Eletriptan, araç ve makine kullanma yeteneği üzerinde orta derecede etkiye sahiptir. Migren veya
eletriptan ile tedavi, bazı hastalarda uyuklamaya veya sersemliğe yol açabilir. Hastalara migren
5atakları sırasında ve MİGELE kullanımını takiben, araba kullanma gibi karmaşık işleri yaparken
dikkatli olmaları tavsiye edilmelidir.
4.8. İstenmeyen etkiler
Eletriptan, klinik araştırmalarda bir veya iki doz eletriptan 20, 40 ve 80 mg alan 5000’den fazla
hastaya uygulanmıştır. En yaygın olarak gözlenen yan etkiler; halsizlik, uyku hali, sersemlik ve
bulantıdır. 20, 40 ve 80 mg'ın kullanıldığı randomize klinik çalışmalarda advers olayların
insidansının doza bağımlı oluşuyla ilgili bir trend gösterilmiştir.
Klinik çalışmalarda terapötik dozlar ile tedavi edilen hastalarda bildirilen adver reaksiyonlar (≥%1
sıklıkta ve plasebodan daha sık) aşağıda listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar:
Yaygın : Farenjit ve rinit
Seyrek : Solunum yolu enfeksiyonu
Kan ve lenf sistemi hastalıkları:
Seyrek : Lenfadenopati
Metabolizma ve beslenme hastalıkları:
Yaygın olmayan : Anoreksi
Psikiyatrik hastalıklar:
Yaygın olmayan : Anormal düşünce, ajitasyon, konfüzyon, depersonalizasyon, öfori, depresyon,
uykusuzluk
Seyrek : Duygudurum değişikliği
Sinir sistemi hastalıkları:
Yaygın : Somnolans, baş ağrısı, baş dönmesi, karıncalanma veya anormal his,
hipertoni, hipoestezi ve miyasteni
Yaygın olmayan : Tremor, hiperestezi, ataksi, hipokinezi, konuşma bozukluğu, stupor ve tat
almada değişiklik
Göz hastalıkları:
Yaygın olmayan : Anormal görme, göz ağrısı, fotofobi ve lakrimasyon bozukluğu
Seyrek : Konjonktivit
Kulak ve iç kulak hastalıkları:
Yaygın : Vertigo
Yaygın olmayan : Kulak ağrısı, kulak çınlaması
Kardiyak hastalıklar:
Yaygın : Çarpıntı ve taşikardi
Seyrek : Bradikardi
6Vasküler hastalıklar:
Yaygın : Yüz kızarması
Yaygın olmayan : Periferik vasküler bozukluk
Seyrek : Şok
Solunum, göğüs hastalıkları ve mediastinal hastalıklar:
Yaygın : Boğazda daralma hissi
Yaygın olmayan : Dispne, solunum bozukluğu ve esneme
Seyrek : Astım ve ses değişikliği
Gastrointestinal hastalıklar:
Yaygın : Abdominal ağrı, mide bulantısı, ağız kuruluğu, dispepsi
Yaygın olmayan : Diyare ve glossit
Seyrek : Konstipasyon, özofajit, dil ödemi ve geğirme
Hepato-biliyer hastalıklar:
Seyrek : Hiperbilirubinemi, AST değerinde yükselme
Deri ve deri altı doku hastalıkları:
Yaygın : Terleme
Yaygın olmayan : Kaşıntı ve deri döküntüsü
Seyrek : Deri bozuklukları ve ürtiker
Kas-iskelet hastalıkları, bağ doku ve kemik hastalıkları:
Yaygın : Sırt ağrısı, miyalji
Yaygın olmayan : Artralji, artroz ve kemik ağrısı
Seyrek : Artrit, miyopati ve seyirme
Böbrek ve idrar yolu hastalıkları:
Yaygın olmayan : Sık idrara çıkma, idrar yolu bozukluğu ve poliüri
Üreme sistemi ve meme hastalıkları:
Seyrek : Meme ağrısı ve menoraji
Genel bozukluklar ve uygulama bölgesine ilişkin hastalıklar:
Yaygın : Ateş basması, asteni, göğüs semptomları (ağrı, sıkışma, baskı), ürperme ve
ağrı
Yaygın olmayan : Keyifsizlik, yüz ödemi, susama, ödem ve periferik ödem
Sınıf olarak 5-HT1 agonistleri ile bildirilen advers etkiler göz önüne alındığında, eletriptan ile
yaygın olarak görülen advers etkiler tipiktir.
Pazarlama sonrası deneyimde aşağıdaki istenmeyen etkiler bildirilmiştir:
Bağışıklık sistemi hastalıkları: Anjiyoödem de dahil olmak üzere bazıları ciddi olabilen alerjik
reaksiyonlar.
Sinir sistemi hastalıkları: Serotonin sendromu, seyrek olarak senkop, serebrovasküler olay
Vasküler hastalıklar: Hipertansiyon
7Kardiyak hastalıklar: Miyokardiyal iskemi veya enfarktüs, koroner arter spazmı
Gastrointestinal hastalıklar: Kusma. Ayrıca, bazı diğer 5-HT agonistleri ile de
1B/1D
görülebildiği gibi seyrek olarak iskemik kolit bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz Aşımı ve tedavisi
Tek bir 120 mg’lık doz alan ve belirgin yan etki görülmeyen vakalar vardır. Fakat bu sınıfın
farmakolojisine bağlı olarak doz aşımında hipertansiyon veya diğer daha ciddi kardiyovasküler
semptomlar meydana gelebilir.
Doz aşımı vakalarında, standart destekleyici tedbirler alınmalıdır. Eletriptanın eliminasyon
yarılanma ömrü yaklaşık 4 saattir ve dolayısı ile doz aşımı durumlarında, hastaların gözlenmesi ve
genel destekleyici tedavinin sürdürülmesi en az 20 saat veya belirti ve semptomlar sürdüğü
müddetçe devam etmelidir.
Eletriptanın serum konsantrasyonları üzerinde hemodiyaliz ve periton diyalizinin nasıl bir etkiye
sahip olduğu bilinmemektedir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Selektif serotonin (5-HT1) reseptör agonistleri
ATC kodu: N02CC06
Etki Mekanizması:
Eletriptan, vasküler 5-HT1B ve nöronal 5-HT1D reseptörlerinin güçlü ve selektif (seçici)
agonistidir. Eletriptan ayrıca 5-HT1F reseptörlerine kuvvetli afinite gösterir ki bu da anti-migren
etki mekanizmasına katkıda bulunabilir. Eletriptanın insan rekombinant 5-HT1A, 5-HT2B, 5-
HT1E ve 5- HT7 reseptörlerine orta derecede bir afinitesi vardır.
Klinik Etkililik ve Güvenlilik
Migrenin akut tedavisinde eletriptanın etkililiği ve güvenliliği, 6000’in üzerinde (tüm tedavi
gruplarında) hastanın dahil olduğu 10 plasebo kontrollü çalışmada 20 ila 80 mg dozlarında
değerlendirilmiştir.
Baş ağrısında düzelme oral uygulamayı takiben 30 dakika gibi kısa bir sürede meydana gelmiştir.
Uygulamadan 2 saat sonra baş ağrısı yanıtı oranları (örneğin, orta veya ciddi derecedeki baş
ağrısının hafif dereceye inmesi ya da tamamen geçmesi); 80 mg için % 59-77, 40 mg için % 54-
65, 20 mg için % 47-54 ve plasebo için % 19-40 olmuştur. Eletriptan, aynı zamanda migrene eşlik
eden kusma, bulantı, fotofobi ve fonofobi gibi semptomların tedavisinde de etkilidir.
80 mg’a kadar tavsiye edilen doz titrasyonu önerisi, sadece istatistiksel olarak anlamlı bir eğilim
8gösteren açık etiketli uzun dönem çalışmalardan ve kısa dönem çift kör bir çalışmadan elde
edilmiştir.
Eletriptan, menstrüel kaynaklı migren tedavisinde etkindir. Eletriptan aura fazında alınırsa, migren
baş ağrısını önlediği gösterilmemiştir. Dolayısı ile eletriptan sadece migrenin baş ağrısı fazı
sırasında alınmalıdır.
Böbrek bozukluğu olan hastalarda yapılan plasebo kontrollü olmayan farmakokinetik bir
çalışmada, eletriptan 80 mg kullanımından sonra, normal gönüllülere kıyasla kan basıncında daha
fazla artış kaydedilmiştir (bkz. Bölüm 4.4 Özel kullanım uyarıları ve önlemleri). Bu durum
herhangi bir farmakokinetik değişim ile açıklanamamaktadır ve dolayısıyla böbrek bozukluğu olan
hastalarda eletriptana karşı oluşan spesifik bir farmakodinamik yanıtı temsil edebilir.
5.2. Farmakokinetik Özellikler
Genel Özellikler
Emilim:
Eletriptan oral uygulamayı takiben gastrointestinal kanaldan hızlı ve iyi bir şekilde (en az % 81)
emilir. Kadınlarda ve erkeklerde mutlak oral biyoyararlanımı yaklaşık % 50’dir. Ortalama Tmaks
oral uygulamadan yaklaşık 1,5 saat sonra oluşur. Klinik doz aralığında (20-80 mg) doğrusal
farmakokinetik gösterilmiştir.
Yüksek oranda yağ içeren yiyeceklerle beraber oral uygulamada, eletriptanın eğri altındaki alanı
(EAA) ve Cmaks’ı yaklaşık % 20-30 oranında artmıştır. Migren nöbeti sırasında oral uygulamayı
takiben EAA yaklaşık % 30 azalmış ve Tmaks 2,8 saate yükselmiştir.
Dağılım:
IV uygulamayı takiben, eletriptanın dağılım hacmi 138 L’dir. Bu değer, dokulara dağılımı belirtir.
Eletriptan proteinlere orta derecede bağlanır (yaklaşık % 85).
Biyotransformasyon:
In vitro çalışmalar, eletriptanın birincil olarak karaciğer sitokrom P-450 enzimi CYP3A4 ile
metabolize olduğunu gösterir. Bu bulgu, selektif ve güçlü CYP3A4 inhibitörleri olan eritromisin
ve ketokonazol ile birlikte eletriptan uygulaması sonucunda eletriptanın plazma
konsantrasyonunun artışı ile doğrulanmaktadır. Klinik çalışmalar CYP2D6 enziminin
polimorfizmi ile ilgili hiçbir kanıt göstermese de in vitro çalışmalar, bu enzimin metabolizmada
küçük bir etkisi olduğunu göstermektedir.
14C ile işaretlenmiş eletriptan uygulamasını takiben plazma radyoaktivitesine belirgin bir şekilde
iştirak eden, dolaşımda bulunan iki major metabolit tanımlanmıştır. N-oksidasyonu ile oluşan
metabolit hayvan in vitro modellerinde hiçbir aktivite göstermemiştir. N-demetilasyon ile oluşan
metabolit ise hayvan in vitro modellerinde eletriptana benzer aktivite göstermiştir. Plazmada
üçüncü bir radyoaktivite alanı resmen tanımlanmamıştır; fakat bunun idrar ve feçesle atıldığı
gözlemlenmiş olan hidroksillenmiş metabolitlerin bir karışımından kaynaklanması muhtemeldir.
N-demetillenmiş aktif metabolitlerin plazma konsantrasyonları, ana ilacın yalnızca % 10-20’si
kadardır ve bu yüzden eletriptanın terapötik etkinliğine belirgin bir katkılarının olması
beklenmemektedir.
Eliminasyon:
Eletriptanın ortalama total plazma klerensi IV uygulamayı takiben 36 L/saat (plazma yarılanma
ömrü yaklaşık 4 saat) tir. Oral uygulamayı takiben ortalama renal klerens, yaklaşık 3,9 L/saat’tir.
9Non- renal klerens total klerensin yaklaşık %90’nı oluşturur. Bu da eletriptanın primer olarak
metabolizma ile elimine edildiğini gösterir.
Doğrusallık/ doğrusal olmayan durum:
5-7 gün boyunca tekrarlanan dozlar (günde 3 defa 20 mg) sonucunda, eletriptanın farmakokinetiği
doğrusal kalmış ve birikim tahmin edilebilmiştir. Daha yüksek (günde 3 defa 40 mg ve günde iki
defa 80 mg) çoklu dozlarda 7gün sonunda ilaç birikimi, tahmin edilenden fazla olmuştur (yaklaşık
% 40).
Hastalardaki karakteristik özellikler
Cinsiyet: Klinik farmakolojik çalışmaların meta analizleri ve klinik araştırma verilerinin
popülasyon farmakokinetik analizleri, cinsiyetin eletriptanın plazma konsantrasyonuna belirgin bir
etkisi olmadığını gösterir.
Yaşlılar (65 yaş üstü): Yaşlılarda (65-93) daha genç yetişkinlere göre, istatistiksel olarak belirgin
bir yarılanma ömrü artışına (yaklaşık 4,4 saatten 5,7 saate) bağlı istatistiksel olarak belirgin
olmayan bir klerens azalması (% 16) olmaktadır.
Adolesanlar (12-17 yaş): Ataklar arasında doz uygulanan adolesan migren hastalarında, eletriptanın
(40-80 mg) farmakokinetiği sağlıklı yetişkinlerdekine benzemektedir.
Çocuklar (6-11 yaş): Eletriptanın klerensi çocuklarda adolesanlara göre değişmez. Bununla
birlikte; çocuklarda dağılım hacmi daha az olduğu için, aynı doz ile yetişkinlerde beklenenden
daha yüksek plazma seviyeleri görülür.
Karaciğer yetmezliği: Karaciğer yetmezliği olan vakalarda (Child-Pugh A ve B) istatistiksel olarak
belirgin bir EAA (% 34) ve yarılanma ömrü artışı görülmüştür. Cmaks’ta az bir yükselme (% 18)
vardır. Yararlanımdaki bu küçük değişim, klinik açıdan anlamlı olarak değerlendirilmez.
Böbrek yetmezliği: Hafif (kreatinin klerensi 61-89 ml/dak.), orta (kreatinin klerensi 31-60
ml/dak.) veya şiddetli (kreatinin klerensi <30 ml/dak.) renal bozukluğu olan vakalarda, eletriptanın
farmakokinetiği ve plazma proteinlerine bağlanmasında istatistiksel olarak anlamlı hiçbir
değişiklik görülmemiştir. Bu grup hastalarda kan basıncında yükselmeler gözlemlenmiştir (bBkz.
Bölüm 5.1. Farmakodinamik özellikler).
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, karsinojenite ve üreme
toksisitesi konvansiyonel çalışmalarına dayanarak oluşturulan klinik öncesi veriler, insanlar için
bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz monohidrat (sığır kaynaklı)
Kroskarmelloz sodyum
Magnezyum stearat
Hipromelloz
Titanyum dioksit
10Triasetin
FD&C sari no.6/sunset sarısı FCF alüminyum lak (E110)
Kinolin sarısı alüminyum lak
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
30˚C altındaki oda sıcaklığında saklayınız. Orijinal ambalajında saklayınız.
6.5 Ambalajın niteliği ve içeriği
3 ve 6 film kaplı tablet içeren, PVC/PE/PVDC (250 µm/ 25 µm/ 90 g/m²) Opak/ Alüminyum
Folyo (20 µm) blister ambalajlarda bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ali Raif İlaç San. A.Ş.
Kağıthane / İSTANBUL
8. RUHSAT NUMARASI
2023/343
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 28.08.2023
Ruhsat yenileme tarihi: -
10. KÜB’ÜN YENİLENME TARİHİ
-
11