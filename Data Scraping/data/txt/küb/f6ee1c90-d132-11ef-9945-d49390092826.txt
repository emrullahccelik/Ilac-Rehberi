KISA ÜRÜN BİLGİSİ
1. BEŞERİ TIBBİ ÜRÜNÜN ADI
KONAZOL %2 Krem
2. KALİTATİF VE KANTİTATİF BİLEŞİM
Etkin madde:
KONAZOL %2 Krem her bir gramında 20 mg ketokonazol içerir.
Yardımcı maddeler:
1 gram krem:
Propilen glikol 30 mg
Stearil alkol 20.80 mg
Metilparaben 1.5 mg
Propilparaben 1.5 mg içermektedir.
İlgili uyarılar için, 4.4. Özel kullanım uyarıları ve önlemleri bölümüne bakınız.
Yardımcı maddeleri için, bölüm 6.1’e bakınız.
3. FARMASÖTİK FORM
Deri üzerine topikal uygulama için krem.
4. KLİNİK ÖZELLİKLER
4.1 Terapötik endikasyonlar
KONAZOL %2 Krem, Tricophyton rubrum, Tricophyton mentagrophytes, Microsporum canis
ve Epidermophyton floccosum’a bağlı tinea corporis, tinea cruris, tinea manus ve tinea pedis
gibi derinin dermatofit enfeksiyonlarının, ayrıca kutanöz kandidoz ve tinea (pityriasis)
versicolor’un tedavisinde topikal uygulama için endikedir.
KONAZOL %2 Krem aynı zamanda, Pityrosporum ovale’nin etken olduğu seboreik
dermatitin tedavisinde de endikedir.
4.2 Pozoloji ve uygulama şekli
Pozoloji ve uygulama sıklığı
Ketokonazol krem yetişkinlerde kullanım içindir.
Tinea pedis: KONAZOL %2 Krem etkilenen bölgeye günde 2 kez uygulanmalıdır. Hafif
enfeksiyonlar için tedavinin olağan süresi 1 haftadır. Daha şiddetli ya da yaygın (örneğin ayak
kenarlarını veya tabanını işgal eden) enfeksiyonların tedavisinde bütün işaretler ve semptomlar
ortadan kalktıktan sonra nüksü önlemek için birkaç gün kadar tedaviye devam edilmelidir.
Diğer enfeksiyonlar için: KONAZOL %2 Krem, enfeksiyonun şiddetine bağlı olarak
etkilenen bölgeye günde 1 ya da 2 kez uygulanmalıdır.Tedavi bütün işaretler ve semptomlar
1 / 5ortadan kalktıktan sonra birkaç gün kadar devam etmelidir. Tedavinin olağan süresi tinea
versicolor için 2-3 hafta, tinea corporis için ise 3-4 haftadır.
4 haftadan sonra hiçbir klinik gelişme yoksa teşhis tekrar düşünülmelidir. Hijyen ile ilgili olarak
genel ölçümler enfeksiyonun kontrol kaynakları için gözlemlenmelidir.
Seboreik dermatit kronik bir durumdur ve yüksek olasılıkla nükseder.
Uygulama şekli
KONAZOL %2 Krem, sadece topikal olarak uygulanır. Krem yağlı değildir ve giysilerde leke
bırakmaz.
4.3 Kontrendikasyonlar
KONAZOL %2 Krem, ketokonazole veya bileşimindeki diğer maddelere karşı aşırı duyarlı
olduğu bilinen hastalarda kontrendikedir.
4.4 Özel kullanım uyarıları ve önlemleri
KONAZOL %2 Krem, oftalmik kullanım için uygun değildir.
Uzun süreli topikal kortikosteroid tedavisinin kesilmesinden sonra görülen rebound etkisinin
önlenmesi için sabahları hafif etkili topikal bir kortikoid uygulamasına devam edilmesi ve
KONAZOL %2 Krem’ in akşamları uygulanması, steroid tedavisinin 2-3 haftalık bir dönemde
kademeli olarak kesilmesi önerilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim yoktur.
4.6 Gebelik ve laktasyon
Genel tavsiye: Gebelik kategorisi C’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Hayvanlar üzerinde yapılan çalışmalar, gebelik, fetal gelişim, doğum veya doğum sonrası
gelişim üzerindeki etkiler bakımından yetersizdir (Bkz. Bölüm 5.3). İnsanlara yönelik
potansiyel risk bilinmemektedir.
KONAZOL %2 Krem gerekli olmadıkça gebelik döneminde kullanılmamalıdır.
Gebelik dönemi: Gebe kadınlarda kullanımı ile ilgili yeterli ve iyi kontrollü çalışmalar mevcut
değildir. Topikal ketokonazole sınırlı sayıda maruz kalan hamilelerden elde edilen veriler
hamilelikte ya da yenidoğanın sağlığı üzerinde herhangi bir advers etki göstermemiştir. Hayvan
çalışmaları KONAZOL %2 Krem’in topikal uygulaması ile ilgili olmayan dozlarda üreme
toksisitesi bulunduğunu göstermiştir. Konazol %2 Krem’in gebe olmayan kadınlarda topikal
uygulamasından sonra plazma ketokonazol konsantrasyonu saptanabilir düzeyde değildir.
KONAZOL %2 Krem’in gebelikte kullanımıyla ilişkili bilinen bir risk bulunmamaktadır. Ancak
gebelikte doktor tarafından gerekli görülmedikçe kullanılmamalıdır.
Laktasyon dönemi: Emziren kadınlarda kullanımı ile ilgili yeterli ve iyi kontrollü
çalışmalar mevcut değildir. KONAZOL %2 Krem’in laktasyonda kullanımıyla ilişkili bilinen
bir risk bulunmamaktadır.
2 / 5Üreme Yeteneği/Fertilite: KONAZOL %2 Krem’in fertilite üzerine potansiyel riski
bilinmemektedir.
4.7 Araç ve makine kullanımı üzerindeki etkiler
Araç ve makine kullanımı üzerindeki hiçbir etkisi yoktur.
4.8 İstenmeyen etkiler
Klinik çalışma verileri:
KONAZOL %2 Krem’ in güvenilirliği KONAZOL %2 Krem’ in topikal olarak uygulandığı 30
klinik çalışmaya katılan 1079 hasta üzerinde değerlendirilmiştir. Ketokonazol krem deriye topikal
olarak uygulanır. Bu klinik çalışmalardan sınırlı sayıda güvenilirlik verilerine dayanarak, en
yaygın olarak raporlanan (≥%1 oran ) advers ilaç reaksiyonları (% oranı ile):uygulama bölgesinde
kaşıntı (%2), deride yanma hissi (%1.9) ve uygulama bölgesinde eritem (%1).
Yukarıda bahsedilen advers ilaç reaksiyonları da içeren aşağıdaki tablo hem klinik çalışmalardaki
hem de pazarlama sonrası deneyimlerdeki ketokonazol krem kullanımı ile ilgili raporlanan advers
ilaç reaksiyonlarını göstermektedir.
Çok yaygın: ≥1/10
Yaygın: ≥1/100 ve < 1/10
Yaygın olmayan: ≥1/1,000 ve <1/100
Seyrek: ≥1/10,000 ve <1/1,000
Çok seyrek: <1/10,000, bilinmiyor (eldeki verilerden hareketle tahmin edilemiyor)
Bağışıklık sistemi hastalıkları:
Yaygın olmayan : Aşırı duyarlılık
Deri ve derialtı doku hastalıkları:
Yaygın: Deride yanma hissi
Yaygın olmayan : Bülloz erüpsiyon, koktakt dermatit, döküntü, cilt eksfoliasyonu, yapışkan cilt
Bilinmiyor: Ürtiker
Genel bozukluklar ve uygulama bölgesi koşulları:
Yaygın: Uygulama alanında eritem, uygulama alanında kaşıntı
Yaygın olmayan: Uygulama alanında kanama, uygulama alanında rahatsızlık,uygulama alanında
kuruluk, uygulama alanında enflamasyon, uygulama alanında iritasyon, uygulama alanında
parestezi, uygulama alanında reaksiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta:tufam@titck.gov.tr;tel: 0 800 314 00 08; faks: 0 312 218 35 99)
3 / 54.9 Doz aşımı
Topikal uygulama
Aşırı topikal uygulama, eritem, ödem ve yanma hissine yol açabilirse de bu belirtiler tedavinin
kesilmesiyle kendiliğinden kaybolur.
Ağız yoluyla alım
Yanlışlıkla ağız yolundan alınması durumunda destekleyici ve semptomatik önlemler
alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: imidazol ve triazol türevleri
ATC kodu: D01AC08
Ketokonazol, dermatofitlere ve mayalara karşı güçlü bir antimikotik etkiye sahiptir. Ketokonazol
krem dermatofit ve maya enfeksiyonlarında yaygın olarak görülen kaşıntıya karşı hızlı etki
gösterir. Bu semptomatik gelişme iyileşmenin ilk işaretleri görülmeden önce meydana gelir.
250 hastada yapılan bir çalışma Konazol %2 Krem'in 7 gün için günde 2 kez uygulanması veya
klotrimazol % 1 kremin 4 hafta için iki ayağa da uygulanmasının ayak parmakları arasında
bulunan tinea pedis (atlet ayağı) lezyonlu hastlarda etki gösterdiğini açıklamıştır. 4 haftada primer
etkinlik son noktası negatif mikroskobik KOH incelemesi olmuştur. Konazol %2 Krem tedavisi 4
haftalık klotrimazol % 1 tedavisi ile eşit etkinlik göstermiştir. 8 haftalık Konazol %2 Krem
tedavisinin ardından nüksetme bulgusu yoktur.
5.2 Farmakokinetik özellikler
Erişkinlerde deri üzerine topikal KONAZOL %2 Krem uygulamasından sonra, plazma
ketokonazol konsantrasyonları saptanabilir düzeyde değildir. Seboreik dermatitli
bebeklerde (n=19) yürütülen bir çalışmada, vücut yüzey alanının % 40’ı üzerine günlük
yaklaşık 40 g KONAZOL %2 Krem uygulanmış ve 5 bebekte 32 ile 133 ng/mL
düzeyinde plazma ketokonazol düzeyleri belirlenmiştir.
5.3 Klinik öncesi güvenlilik verileri
Klinik dışı çalışmalardaki etkiler yalnızca, klinik kullanım açısından düşük bir uygunluk
gösteren maksimum düzeydeki insan maruziyetinin yeteri kadar üzerinde kabul edilen
maruziyetlerde gözlemlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Stearil alkol
Metilparaben
Propilparaben
Gliseril stearat+stearat 25 setet-20+stearil alkol
Sıvı vazelin
İzopropil miristat
4 / 5Gliserin
PEG-7 Gliseril Kokoat
Alfa Tokoferol
Deiyonize su
Trietanolamin
6.2 Geçimsizlikler
Bilinen bir geçimsizlik mevcut değildir.
6.3 Raf ömrü
24 ay
6.4 Saklamaya yönelik özel tedbirler
30°C' nin altındaki oda sıcaklığında saklanmalıdır.
6.5 Ambalajın niteliği ve içeriği
30 g topikal krem içeren alüminyum tüpler.
6.6 Beşeri tıbbi üründen arta kalan maddelerin imhası ve diğer özel önlemler
Vidalı kapak çevrilerek açılır. Daha sonra, kapağın üst tarafındaki çıkıntı ile, tüpün kapalı
olan ağzı delinerek açılır.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Adı : Kurtsan İlaçları A.Ş.
Adresi : Keresteciler Sitesi Kasım Sokak No:63
34010 Merter/ İstanbul
Telefon no: 0 212 481 30 50
Fax no : 0 212 481 59 14-15
8. RUHSAT NUMARASI
172/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:08.03.1995
Ruhsat yenileme tarihi :
5 / 5