                                                   1/11  
 
 
 
 
 
 
 
 
 
 
 
 
 
 
 
 
 
 
 
 
 
 UYARI: CİDDİ ENFEKSİYONLAR, MORTALİTE, MALİGNİTE, MAJÖR KARDİYOVASKÜLER ADVERS 
OLAYLAR ( MAKO ) ve TROMBOZ   
 
CİDDİ ENFEKSİYONLAR  
UNAMITY ile tedavi edilen hastalar da, hastaneye yatış veya ölüme yol açabilecek ciddi enfeksiyonların gelişmesi açısından 
risk artmıştır (bkz. 4.4. Bölüm 4.4 ve 4.8). Bu enfeksiyonların geliştiği hastaların çoğu, eş zamanlı olarak metotreksat veya  
kortikosteroidler gibi immünosupresanlar kullanmaktaydı.  
  
Eğer ciddi bir enfeksiyon gelişirse, enfeksiyon kontrol altına alınana kadar UNAMITY'ye  ara veriniz.  
  
Bildirilen enfeksiyonlar aşağıdakileri içerir:  
Pulmoner veya ekstrapulmoner hastalık ile ortaya çıkabilen aktif tüberküloz. Aktif tüberkülozlu hastalara UNAMITY 
verilmemelidir. Hastalar UNAMITY  kullanmadan önce ve tedavi sırasında latent tüberküloz açısından test edilmelidir. Latent 
enfeksiyon tedavisi, UNAMITY kullanımından önce değerlendirilmelidir.  
 
Kriptokokoz ve pnömositoz dahil olmak üzere invaziv fungal enfeksiyonlar.  
 
Herpes zoster dahil olmak üzere bakteriyel, viral enfeksiyonlar ve fırsatçı patojenlerin neden olduğu diğer enfeksiyonlar.  
  
Kronik veya tekrarlayan enfeksiyonu olan hastalarda, tedaviye başlamadan UNAMITY ile tedavinin risk ve yararları dikkatle 
değerlendirilmelidir.  
  
Tedaviye başlamadan önce latent tüberküloz enfeksiyonu testi negatif çıkan hastalarda olası tüberküloz gelişimi de dahil 
olmak üzere, UNAMITY ile tedavi süresince ve tedaviden sonra belirti ve semptomların gelişimi açısından hastalar yakından 
izlenmelidir (bkz. Bölüm 4.4).  
 
MORTALİTE  
En az bir kardiyovasküler (KV) risk faktörü bulunan,  50 yaş ve üzeri romatoid artrit  (RA)  hastalarında başka bir Janus kinaz 
(JAK) inhibitörü  ile tümör nekroz faktörü (TNF) blokerleri ile karşılaştıran geniş, randomize, pazarlama sonrası bir güvenlik 
çalışmasında, ani kardiyovasküler ölüm ler dahil olmak üzere JAK inhibitörü ile tüm nedenlere bağlı daha yüksek mortalite 
oranı  gözlemlenmiştir  (bkz. Bölüm 4.4) . 
  
MALİGNİTE LER  
UNAMITY ile tedavi edilen hastalarda lenfoma ve diğer maligniteler gözlemlenmiştir. Başka bir JAK inhibitörü ile tedavi 
edilen romatoid artrit (RA) hastalarında, TNF blok örü ile karşılaştırıldığında daha yüksek bir malignite (melanom dışı cilt 
kanser leri (MDCK) hariç) oranı gözlemlenmiştir. Halihazırda sigara içen veya geçmişte içmiş hastalar ek yüksek risk 
altındadır (bkz. Bölüm 4.4).  
  
 
MAJÖR KARDİYOVASKÜLER ADVERS OLAYLAR  
TNF blok örleri ile karşılaştırıldığında başka bir JAK inhibitörü ile tedavi edilen  en az bir kardiyovasküler risk faktörü olan 50 
yaş ve üzeri romatoid artrit li (RA)  hastalarda,  daha yüksek oranda  majör kardiyovasküler advers olaylar (M AKO ) 
(kardiyovasküler ölüm, miyokard iyal enfarktüsü ve inme olarak tanımlan ır) gözlemlenmiştir. Halihazırda s igara içen veya 
geçmişte içmiş hastalar ek yüksek  risk altındadır. Miyokard enfarktüs veya inme  geçirmiş olan hastalarda UNAMITY’y e ara 
verilmelidir (bkz. Bölüm 4.4) . 
 
TROMBOZ  
Enflamatuvar koşulları tedavi etmek için kullanılan JAK inhibitörleri ile tedavi edilen hastalarda d erin venöz tromboz u (DVT),  
pulmoner emboli  (PE) ve arteriyel trombozun da  dahil ol duğu  tromboz olayları meydana gelmiştir. Bu advers olayların çoğu 
ciddidir ve bazıları ölümle sonuçlanmıştır. TNF blokörleri ile karşılaştırıldığında başka bir JAK inhibitörü ile tedavi edilen e n 
az bir kardiyovasküler risk faktörü  olan 50 yaş ve üzeri romatoid artrit li hastalarda daha yüksek oranda tromboz 
gözlemlenmiştir. Risk  altındaki hastalar  için UNAMITY ’den kaçınınız. Tromboz semptomları olan hastalar da UNAMITY’e 
ara verilmeli ve  derhal değerlendirilmelidir (bkz. Bölüm 4.4). 
                                                    2/11 KULLANMA TALİMATI   
UNAMITY  4 mg film kaplı tablet  
Ağızdan alınır.  
Etkin madde:  Barisitinib  
Yardımcı maddeler:  Mikrokristalin selüloz, kroskarmelloz sodyum, magnezyum stearat, 
mannitol, kırmızı demir oksit ( E172), lesitin (soya) (E322), makrogol, polivinil alkol, talk ve 
titanyum dioksit (E171).  
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölüm’ün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
Bu Kullanma  Talimatında:   
1. UNAMITY  nedir ve ne için kullanılır?  
2. UNAMITY  kullanmadan önce dikkat edilmesi gerekenler  
3. UNAMITY  nasıl kullanılır?  
4. Olası yan etkiler  nelerdir?  
5. UNAMITY ’nin saklanması  
Başlıkları yer almaktadır.  
1. UNAMITY  nedir ve ne için kullanılır?  
• UNAMITY  etkin madde olarak barisitinib içerir. Bir tablet içeriğinde 4 mg barisitinib 
bulunur.  
• İltihabın (enflamasyon)  azalmasına yardımcı olan ve “Janus kinaz inhibitörleri” olarak 
adlandırılan ilaç grubunun bir üyesidir.  
• UNAMITY  4 mg film kaplı tabletler orta pembe, yuvarlak şekilli tabletlerdir.  
                                                   3/11 • Tabletin bir yüzünde “Lilly”, diğer yüzünde “4” baskısı bulunur.  
• Tabletlere yuvarlak şekil verilmiştir ve kenarları tutmayı kolaylaştıracak şekilde oyuk 
biçimdedir.  
• UNAMITY  4 mg ’ın 7, 14, 28, 56, 84 ve 98 tablet lik blister paketleri  takvimli blister 
halinde sunulur.  Tüm ambalaj büyüklükleri satılmayabilir.  
Romatoid artrit  
• UNAMITY , erişkinlerde bir veya birden fazla hastalık modifiye edici anti -romatizmal 
(DMARD) ilaca yetersiz yanıt veren ya da intoleransı olan  eklemlerin iltihabi bir 
hastalığı olan  orta veya şiddetli aktif romatoid artritte (RA) bir veya daha fazla TNF 
(tümör nekroz faktörü) blokeri kullanımına yetersiz cevap olması veya tolere  
edilmemesi  durumunda kullanılır . Diğer JAK inhibitörleri, biyolojik DMARD’lar, 
azatioprin ve siklosporin gibi potent immünsüpresiflerle birlikte kullanılması uygun 
değildir . UNAMITY  tek başına veya metotreksat gibi başka ilaçlarla birlikte 
kullanılabilir.  
• UNAMITY  vücutta iltihap gelişmesinde rol alan “Janus kinaz” adlı bir enzimin 
etkinliğini azaltarak etki gösterir. UNAMITY  bu enzimin etkinliğini azaltarak 
eklemlerdeki ağrı, sertlik ve şişmenin yanı sıra yorgunluğu azaltmaya ve eklemlerdeki 
kıkırdak ile kemiklerin zarar görmesini yavaşlatmaya yardımcı olur. Bu etkiler normal 
günlük aktiviteleri yapabilmeye yardımcı olur ve b öylece romatoid artritli hastalarda 
sağlıkla ilgili yaşam kalitesinin iyileşmesini sağlar.  
Atopik dermatit  
• UNAMITY  diğer sistemik tedavilere  (sistemik steroid  ve siklosporin)  yeterli yanıt 
alınamayan ya da sistemik tedavilerin kontr aendike olduğu atopik egzama olarak da 
bilinen orta/şiddetli atopik dermatit tedavisinde kullanılır . Diğer JAK inhibitörleri, 
biyolojik immünomodülatörler ve ya diğer  immunsüpresifler ile birlikte kullanılması 
uygun değildi r. UNAMITY  cilde uyguladığınız egzama ilaçları ile birlikte kullanılabilir 
veya tek başına kullanılabilir.  
• UNAMITY vücutta iltihap gelişmesinde rol alan “Janus kinaz” adlı bir enzimin 
etkinliğini azaltarak etki gösterir.  UNAMITY bu enzimin etkinliğini azaltarak  cildinizin 
durumunu iyileş tirmeye  ve kaşıntıyı azal tmaya yardımcı olur . UNAMITY e k olarak , 
uyku bozukluğunuzu (kaşıntıya bağlı) ve genel yaşam kalite nizi iyileştirmeye yardımcı 
olur.  UNAMITY’nin  atopik dermatit ile ilişkili cilt ağrısı, anksiyete ve depresyon 
belirtilerini  iyileştirdiği de gösterilmiştir.   
Alopesi areata  
• UNAMITY  kafa derisinde, yüzde ve bazen vücudun diğer bölgelerinde  tekrarlayan ve 
ilerleyici olabilen,  yara oluşturmayan, iltihabi  saç dökülmesi ile karakterize bir 
bağışıklık sistemi hastalı ğı olan şiddetli alopesi areata sı olan  yetişkinleri n tedavi sinde  
kullanılır.                                                     4/11 • UNAMITY vücutta iltihap gelişmesinde rol alan “Janus kinaz” adlı bir enzimin 
etkinliğini azaltarak etki gösterir. UNAMITY  bu enzimin etkinliğini  azaltarak , kafa 
derisi, yüz ve vücudun hastalıktan etkilenen diğer bölgelerinde saçların yeniden 
çıkmasına yardımcı olur.  
2. UNAMITY  kullanmadan önce dikkat edilmesi gerekenler  
UNAMITY ’yi aşağıdaki durumlarda KULLANMAYINIZ  
- Barisitinibe veya bu ilacın içindeki diğer yardımcı maddelerden herhangi birine karşı 
alerjiniz varsa.  
- Hamileyseniz veya hamile olduğunuzdan şüpheleniyorsanız.  
- UNAMITY  lesitin (soya) ihtiva eder. Eğer fıstık ya da soyaya alerjiniz varsa bu ilacı 
kullanmayınız.  
UNAMITY ’yi aşağıdaki durumlarda DİKKATLİ KULLANINIZ  
- Altmış beş  yaşından büyükseniz. Altmış beş  yaş ve üzeri hastalarda enfeksiyonlar, kalp 
krizi dahil kalp sorunları ve bazı kanser türleriyle ilgili risk artabilir. UNAMITY ’nin 
sizin için uygun olup olmadığını doktorunuz sizinle görüşecektir . 
- Vücudunuzda enfeksiyon varsa veya sık sık enfeksiyon kapıyorsanız. Ateş, yaralar, 
normalden fazla yorgun hissetme veya diş -diş eti sorunları enfeksiyon belirtisi olabilir, 
bu gibi semptomlarla karşılaştığınız takdirde doktorunuzla görüşmelisiniz. UNAMITY  
vücudun enfeksiyonlarla savaşma yeteneğini azaltabilir ve mevcut bir enfeksiyonun 
kötüleşmesine veya yeni enfeksiyon gelişmesi riskinin artmasına yol açabilir . Diyabet 
hastasıysanız veya 65 yaşından büyükseniz enfeksiyon gelişme olasılığınız artabilir.  
- Geçmişte veya devam eden tüberküloz (verem). UNAMITY  kullanmaya başlamadan 
önce tüberküloz testi yaptırmanız gerekebilir. UNAMITY  tedavisi sırasında sürekli 
öksürük, ateş, gece terlemesi ve kilo kaybı gibi durumlarla karşılaşırsanız, bunu 
doktorunuza söyleyin iz. Bunlar, tüberküloz belirtileri olabilir . 
- Önceden herpes enfeksiyonu (zona) geçirdiyseniz, UNAMITY  bunun tekrar olmasına 
yol açabilir. UNAMITY  tedavisi sırasında ağrılı deri döküntüsü ve su toplaması gibi 
durumlarla karşılaşırsanız, bunu doktorunuza söyleyiniz. Bunlar, zona belirtileri 
olabilir . 
- Geçmişte ya da devam eden hepatit B veya C . 
- Aşı yaptıracaksınız. UNAMITY  kullanırken size bazı (canlı) aşıların yapılmaması 
gerekmektedir . 
- Kanser iseniz  veya geçmişte kanser geliştiyse , halihazırda veya geçmişte sigara 
kullandıysanız , UNAMITY ’nin sizin için uygun olup olmadığını doktorunuz sizinle 
görüşecektir.  
- Karaciğer fonksiyonlarınız yetersizse . 
- Halihazırda veya geçmişte kalp sorunlarınız varsa; UNAMITY ’nin sizin için uygun 
olup olmadığını doktorunuz sizinle görüşecektir . 
- Önceden bacaklarınızdaki damarlarda (derin ven trombozu) veya akciğerlerinizde                                                    5/11 (pulmoner emboli) kan pıhtısı oluştuysa  veya kan pıhtısı gelişmesi açısından yüksek 
risk altındaysanız (örneğin yakın zamanda büyük bir ameliyat geçirdiyseniz, hormonal 
doğum kontrol ilacı/hormon replasman tedavisi alıyorsanız veya sizde ya da yakın 
akrabalarınızda pıhtılaşma sorunu  saptandıysa). UNAMITY ’nin sizin için uygun olup 
olmadığını doktorunuz sizinle görüşecektir.  Ani nefes darlığı veya nefes alma güçlüğü, 
göğüs ağrısı veya sırtın üst kısmında ağrı, bacak veya kollarda şişme, bacaklarda ağrı 
veya hassasiyet ya da bacak veya kollarda kıza rıklık veya renk değişikliği damarlarda 
kan pıhtısı belirtisi olabileceğinden bu belirtileri fark ederseniz doktorunuza söyleyiniz .  
- Bir tür kalın bağırsak iltihabı  olan d ivertikülit  veya mide veya bağırsaklarda yerleşen 
aktif yara  (ülser ) varsa (bkz.  Bölüm 4)  
- UNAMITY  kullanan hastalarda melanom dışı deri kanseri gözlemlenmiştir. 
Doktorunuz UNAMITY  kullanırken düzenli deri muayenesi yaptırmanızı önerebilir. 
Tedavi sırasında veya sonrasında yeni deri hasarları  oluşursa ya da mevcut  hasarların  
görünüşü değişirse doktorunuza söyleyiniz.  
- Eğer aşağıdaki ciddi yan etkilerden herhangi birini fark  ederseniz derhal  doktorunuz ile 
konuşmalısınız:  
- Hırıltı 
- Ciddi baş dönmesi ve sersemlik  
- Dudaklarda, dilde ve boğazda şişlik  
- Kurdeşen (kaşıntı ve deri döküntüsü)  
- Özellikle ateş, bulantı ve kusmayla birlikte şiddetli karın ağrısı.  
- Şiddetli göğüs ağrısı veya sıkışması (kol, çene, boyun ve sırt bölgesine 
yayılabilir)  
- Nefes darlığı  
- Soğuk terleme  
- Kol ve/veya bacağın bir tarafında güçsüzlük  
- Konuşma bozukluğu  
UNAMITY  kullanmaya başlamadan önce veya bu ilacı kullanırken, UNAMITY  tedavisinin 
herhangi bir soruna yol açmadığından emin olmak amacıyla alyuvar sayısında azalma (anemi), 
akyuvar sayısında azalma (nöt ropeni veya lenfopeni), kan yağı (kolesterol) düzeyinde 
yükselme ya da karaciğer enzimlerinde yükselme olup olmadığının belirlenmesi için kan 
tetkikleri yaptırmanız gerekebilir.  
Barisitinib aşağıdaki hasta  gruplarında  yalnızca uygun başka bir alternatif  tedavi yoksa  
kullanılmalıdır:  
- 65 yaş ve ü stü hastalar , 
- Mevcut durumda sigara kullanan veya geçmişte uzun süre sigara kullanmış hastalar,  
- Diğer damar ve kalp ile ilgili veya kanserleşme ile ilgili risk faktörlerine sahip  olan hastalar,  
- Yukarıda listelenenlerin dışında VTE (venöz tromboembolizm) risk faktörlerine sahip olan 
hastalar  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.                                                     6/11 UNAMITY ’nin yiyecekler ile kullanılması  
UNAMITY ’yi yemekle birlikte veya yemeklerden ayrı olarak alabilirsiniz. UNAMITY ’nin 
yiyecekler ile etkileşimi yoktur.  
Hamilelik  
İlacı kullanmadan önce doktorunuza ve eczacınıza danışınız.  
UNAMITY  tedavisi sırasında ve UNAMITY  tedavisi bittikten sonra en az bir hafta boyunca 
hamile kalmaktan kaçınmak için etkili bir doğum kontrol yöntemi kullanmanız gerekmektedir. 
UNAMITY  hamilelik sırasında kullanılmamalıdır; bu nedenle, UNAMITY  kullanırken hamile 
kalmanız halinde bunu doktorunuza söylemelisiniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza ve eczacınıza danışınız.  
Bu ilacın anne sütüne geçip geçmediği bilinmediğinden, emzirme döneminde UNAMITY  
kullanmamalısınız. Emzirmeye mi yoksa UNAMITY  kullanmaya mı devam edeceğinize 
doktorunuzla birlikte karar vermelisiniz. İkisini birden yapmamalısınız.  
Araç ve makine kullanımı  
UNAMITY ’nin araç ve makine kullanma yeteneği üzerinde herhangi bir etkisi yoktur.  
UNAMITY ’nin içeriğinde bulunan bazı yardımcı maddeler hakkında önemli bilgiler  
UNAMITY  lesitin (soya) ihtiva eder. Eğer fıstık ya da soyaya alerjiniz varsa bu tıbbi ürünü 
kullanmayınız.  
Diğer ilaçlar ile birlikte kullanımı  
Şu anda almakta olduğunuz, son zamanlarda kullandığınız veya kullanmayı düşündüğünüz 
herhangi bir ilaç varsa, bunu dokto runuza veya eczacınıza söyleyiniz . 
Özellikle aşağıdaki ler gibi başka  ilaçları kullanıyorsanız, UNAMITY  kullanmaya başlamadan 
önce bunu doktorunuza veya eczacınıza mutlaka söylemelisiniz:  
- Probenesid (gut için). Bu ilaç, kandaki UNAMITY  düzeyinin yükselmesine neden 
olabilir. Probenesid kullanıyorsanız, önerilen UNAMITY  dozu günde bir kez 2 mg’dır . 
- Enjeksiyon yoluyla uygulanan anti -romatizmal ilaç                                                      7/11 - Enjeksiyon yoluyla uygulanan hedefe yönelik biyolojik (antikor) t edaviler  de dahil 
olmak üzere bağışıklık sistemini baskılayan ilaçlar  
- Azatiyoprin, takrolimus veya siklosporin gibi vücudun bağışıklık yanıtını kontrol altına 
almak için kullanılan ilaçlar  
- Janus kinaz inhibitörleri grubundan başka bir ilaç   
- Nonsteroidal antiinflamatuar (genellikle kas veya eklemlerin ağrılı ve/veya iltihabi  
durumlarını tedavi etmek için kullanılır) ve/veya opioidler (şiddetli ağrıyı tedavi etmek 
için kullanılır) gibi divertikülit riskinizi artırabilecek ilaçlar ve/veya kortikosteroidler 
(genellikle iltihabi  durumları tedavi etmek için kullanılır) (bkz.  Bölüm 4)  
Eğer reçeteli veya reçetesiz herhangi bir ilacı şu anda kullanıyorsanız veya son zaman larda 
kullan dınız ise lütfen doktorunuza veya eczacınıza bunlar hakkında bilgi veriniz.  
3. UNAMITY  nasıl kullanılır?  
• Uygun kullanım ve doz/uygulama sıklığı için talimatlar:  
Tedavi, romatoid artrit veya atopik dermatit tanı ve tedavisinde deneyimli uzman  
doktor tarafından başlatılmalıdır. Bu ilacı her zaman doktorunuzun veya eczacınızın 
önerdiği şekilde kullanınız. Emin olmadığınız durumlarda doktorunuza veya eczacınıza 
danışınız.  
Romatoid artrit , atopik dermatit, alopesi areata  
Önerilen doz, günde bir kez 4 mg’dır. Özellikle 65 yaşından büyükseniz veya 
enfeksiyon , kan pıhtılaşması, önemli kardiyovasküler olaylar veya kanser  riskiniz 
yüksekse, doktorunuz günde bir kez 2 mg şeklinde daha düşük bir dozu uygun görebilir. 
İlaç iyi etki gösterdiği takdirde , doktorunuz dozu azal tmaya  karar verebilir.   
Böbrek fonksiyon larınız  azalmışsa, önerilen UNAMITY dozu günde bir kez 2 mg'dır.  
• Uygulama yolu ve metodu:   
UNAMITY  ağız yoluyla kullanılır. Tablet bir miktar suyla birlikte yutulmalıdır.  
Tableti yemekle birlikte veya yemeklerden ayrı olarak alabilirsiniz. İlacı her gün aynı 
saatte almak UNAMITY  almayı unutmamaya yardımcı olabilir.  
• Değişik ya ş grupları  
Çocuklarda kullanımı:  UNAMITY ’nin çocuklarda ve 18 yaşından küçük ergenlerde 
kullanımıyla ilgili bilgi bulunmadığından, bu yaş grubunda kullanılması uygun 
değildir.   
Yaşlılarda kullanımı:  Yetmiş beş yaş ve üzeri hastalardaki klinik deneyim son derece                                                    8/11 sınırlıdır.  
• Özel kullanım durumları:  
Böbrek yetmezliği:  Böbrek fonksiyonlarınızda azalma varsa, önerilen UNAMITY  
dozu günde bir kez 2 mg’dır.  Böbrek fonksiyonlarında ciddi derece azalma olan 
hastalarda kullanılması önerilmez.  
Karaciğer yetmezliği:  Hafif veya orta dereceli karaciğer yetmezliği bulunan hastalarda 
doz ayarlaması gerekli değildir. UNAMITY ’nin şiddetli karaciğer yetmezliği bulunan 
hastalarda kullanımı önerilmez.  
Eğer UNAMITY ’nin etkisinin çok güçl ü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla UNAMITY  kullandıysanız   
Kullanmanız gerekenden fazla UNAMITY  kullandığınız takdirde, doktorunuzla görüşünüz. 
Bölüm 4’te açıklanan yan etkilerden bazılarıyla karşılaşabilirsiniz.  
UNAMITY ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
UNAMITY  kullanmayı  unutursanız   
- Dozlardan birini atlarsanız, bunu fark eder etmez dozu almalısınız.  
- Almanız gereken dozu gün içinde almadığınız takdirde, bu dozu atlayın ız ve sonraki 
gün normal de olduğu gibi tek bir doz alınız.  
Unutulan dozları dengelemek için çift doz almayınız.  
UNAMITY  ile tedavi sonlandırıldığında oluşabilecek etkiler  
Doktorunuz söylemediği sürece UNAMITY  kullanmayı bırakmamalısınız.  
Bu ilacın kullanımına ilişkin ilave sorularınız olursa, lütfen dokt orunuza veya eczacınıza 
danışınız.  
4. Olası yan etkiler  nelerdir?  
Tüm ilaçlar gibi UNAMITY ’nin içeriğinde bulunan maddelere duyarlı kişilerde yan etkiler 
olabilir.  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.                                                     9/11 Seyrek: 1 .000 hastanın birinden az , fakat 10 .000 hastanın birinden fazla  görülebilir.  
Çok seyrek: 10 .000 hastanın birinden az görülebilir.   
Bilinmiyor: Eldeki verilerden hareketle tahmin edilemiyor.  
 
 
Aşağıdakilerden biri olursa, UNAMITY 'yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:  
Ciddi yan etkiler:  
10 kişide en fazla 1 kişiyi etkileyen, zona  ve zatürre  gibi enfeksiyonlar : 
Aşağıdaki belirtilerle karşılaşmanız halinde doktorunuza söyleyin iz veya hemen tıbbi yardım 
alınız: 
- Zona (herpes zoster) : Ateş ve su toplamasının eşlik ettiği a ğrılı deri döküntüsü (atopik 
dermatit te çok seyrek  ve alopesi areatada yaygın olmayan ) 
- Zatürre: K alıcı öksürük, ateş, nefes darlığı ve yorgunluk  (atopik dermatitte  ve alopesi 
areatada yaygın olmayan ) 
Ciddi zatürre ve ciddi zona (yaygın olmayan).  
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  
Diğer yan etkiler:  
Çok yaygın : 
- Boğaz ve burun enfeksiyonları  
- Kan tetkikiyle gösterilen yüksek yağ (kolesterol) düzeyleri  
Yaygın : 
- Uçuklar (herpes simpleks)  
- Mide bulantısı veya ishale yol açan enfeksiyon (gastroenterit)  
- İdrar yolu enfeksiyonu  
- Kan tetkikiyle gösterilen yüksek sayıda kan pıhtılaşmasında rol alan hücreler  (platelet)  
(atopik dermatitte ve alopesi areatada yaygın olmayan )  
- Baş ağrısı  
- Mide bulantısı  (atopik dermatitte yaygın olmayan ) 
- Karın ağrısı  (alopesi areatada yaygın olmayan)  
- Kan tetkikiyle gösterilen yüksek karaciğer enzimi düzeyleri  (atopik dermatitte yaygın 
olmayan)  
- Döküntü                                                      10/11 - Akne  (sivilce)  (romatoid artritte yaygın olmayan ) 
- Kan tetkikiyle gösterilen, kreatin kinaz ad lı enzimde  yükselmeler  (romatoid artritte  
yaygın olmayan)  
- Saçların yeniden büyümesiyle ilişkili olarak özellikle kafa derisi bölgesindeki saç 
köklerinin iltihaplanması (şişmesi) (alopesi areata'da gözlenir)  
Yaygın olmayan : 
- Kan tetkikiyle gösterilen düşük sayıda akyuvar (nötrofil)  
- Kan tetkikiyle gösterilen yüksek yağ (trigliserid) düzeyleri  
- Kan testiyle gösterilen yüksek seviyelerde karaciğer enzimleri (bu, alopesi areata'da 
yaygındı r) 
- Kilo alma  
- Yüzde şişme  
- Ürtiker  (kurdeşen)  
- Akciğerlerdeki kan damarlarında pıhtı oluşması  
- Derin ven trombozu (DVT) denen bacak ve pelvis damarlarında kan pıhtısı  
- Divertikülit (bağırsağınızın iç yüzeyindeki küçük ceplerin ağrılı iltihabı)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki  bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. UNAMITY ’nin saklanması  
UNAMITY ’yi çocukların göremeyeceği, erişemeyeceği yerlerde ve ambalajında saklayınız.  
Son kullanma tarihiyle uyumlu olarak kullanınız.  
Blister ve kutu üzerindeki son kullanma tarihinden sonra UNAMITY ’yi kullanmayınız.  
Son kullanma tarihi ilgili ayın son gününü gösterir.  
30°C altındaki oda sıcaklığında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.                                                      11/11 Ruhsat sahibi :  
Lilly İlaç Ticaret Ltd . Şti. 
Acıbadem Mah. Çeçen Sokak  
Akasya Acıbadem Kent Etabı  
A Blok Kat: 3  
34660 Üsküdar / İstanbul  
Tel: 0 216 554 00 00  
Faks: 0 216 474 71 99  
Üreti m yeri :  
Lilly del Caribe Inc.  
Carolina/ Porto Riko /ABD  
 
Bu kullanma talimatı ../../.... tarihinde onaylanmıştır . 