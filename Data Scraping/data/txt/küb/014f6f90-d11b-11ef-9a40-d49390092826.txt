KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
JIVI® 1000 IU IV enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Temin edilen çözücü ile sulandırıldıktan sonra, 1 mL çözelti yaklaşık 400 IU (1000 IU/2,5 mL)
insan koagülasyon faktörü VIII, damoktokog alfa pegol içerir.
Potens Uluslararası Birim (internasyonel ünite; IU), Avrupa Farmakopesi’nin kromojenik tayini
kullanılarak belirlenmektedir.
JIVI’nin spesifik aktivitesi yaklaşık 10000 IU/mg proteindir.
Etkin madde, damoktokog alfa pegol, 60 kDa dallı polietilen-glikol (iki 30 kDa PEG) kısmı olan
yavru hamster böbrek hücrelerinde (BHK) üretilen, bölgeye özgü olarak PEGile B bölümü
(domain) silinmiş rekombinant insan koagülasyon faktörü VIII’dir. Proteinin moleküler ağırlığı
yaklaşık 234 kDa’dır.
JIVI, hücre kültürü prosesi, saflaştırma, PEGilasyon veya nihai formülasyon aşamalarında insan
veya hayvan kaynaklı herhangi bir protein ilavesi olmadan üretilmiştir.
Yardımcı madde(ler):
Sodyum klorür: 4,7 mg/flakon
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü
Toz: katı, beyaz ila hafif sarı
Çözücü: berrak çözelti
4. KLİNİK ÖZELLİKLER
4.1. Terapötik endikasyonlar
Daha önce tedavi almış 12 yaş ve üzerinde olan hemofili A (konjenital faktör VIII eksikliği)
hastalarında kanamanın tedavisi ve profilaksisi.
4.2. Pozoloji ve uygulama şekli
Tedavi, hemofili tedavisinde deneyimli bir hekimin gözetimi altında uygulanmalıdır.
Tedavinin izlenmesi
Tedavi süresince, yeterli FVIII seviyelerine ulaşıldığından emin olmak için faktör VIII
seviyelerinin uygun şekilde ölçülmesi tavsiye edilmektedir. Bazı hastalarda yarı ömür ve iyileşme
1/14süreçleri farklılıklar gösterebileceğinden faktör VIII’e cevaplarda bireysel farklılıklar görülebilir.
Aşırı kilolu hastalarda vücut ağırlığına dayalı olarak belirlenen doz, ayarlama gerektirebilir.
Özellikle majör cerrahi girişimlerde, yerine koyma tedavisinin koagülasyon analizi (plazma faktör
VIII aktivitesi) ile çok dikkatli izlenmesi zorunludur.
Hastaların kan numunelerinde faktör VIII aktivitesini belirlemek için in vitro aktive parsiyel
tromboplastin zamanına (aPTT) dayanan tek aşamalı pıhtılaşma tayini kullanıldığında, plazma
faktör VIII aktivitesi sonuçları, hem aPTT reaktifinin tipinden hem de tayinde kullanılan referans
standarttan önemli ölçüde etkilenebilir. Bu da faktör VIII aktivitesinin fazla veya eksik
değerlendirilmesi ile sonuçlanabilir. aPTT’ye dayanan tek aşamalı pıhtılaşma tayininde ve
kromojenik tayinde kullanılan spesifik reaktifler ile elde edilen tayin sonuçları arasında önemli
farklılıklar olabileceğine dikkat edilmelidir. JIVI’nin faktör VIII aktivitesini izlerken ve tayinde
kullanılan laboratuvar ve/veya reaktifleri değiştirirken bu durum önem taşımaktadır. Bu,
değiştirilmiş uzun etkili faktör VIII ürünleri için de geçerlidir.
JIVI aktivitesini ölçmeyi amaçlayan laboratuvarlar, prosedürlerinin doğruluğunu kontrol
etmelidir. Bir saha araştırması, JIVI’nin faktör VIII aktivitesinin, doğrulanmış bir kromojenik
substrat (CS) tayini ya da spesifik reaktiflerin kullanıldığı tek aşamalı (OS) pıhtılaşma tayini ile
plazmada doğru bir şekilde ölçülebileceğini göstermiştir. JIVI için, bazı silika bazlı tek aşamalı
tayinler (örn., APTT-SP, STA-PTT), plazma numunelerinde JIVI’nin faktör VIII aktivitesini eksik
değerlendirebilir; bazı reaktiflerin ise (örn., kaolin bazlı aktivatörlerle) olduğundan fazla
değerlendirme potansiyeli vardır.
Faktör VIII’in klinik etkisi, tedavinin etkililiğini değerlendirmede en önemli unsurdur. Tatmin
edici klinik sonuçlar elde etmek için bireysel dozun hasta düzeyinde ayarlanması gerekebilir.
Hesaplanan doz ile, beklenen faktör VIII seviyelerine ulaşılamazsa veya hesaplanan doz
uygulandıktan sonra kanama kontrol edilemezse, hastada dolaşımda faktör VIII inhibitörünün
veya anti-PEG antikorlarının varlığından şüphelenilmelidir (bkz. Bölüm 4.4).
Pozoloji/uygulama sıklığı ve süresi:
Yerine koyma tedavisinin dozu ve süresi, faktör VIII eksikliğinin şiddetine, kanamanın yerine ve
büyüklüğüne ve hastanın klinik durumuna bağlıdır.
Uygulanan faktör VIII ünitelerinin sayısı, faktör VIII ürünleri için güncel DSÖ konsantre
standardına bağlı olan Uluslararası Ünite (IU) şeklinde ifade edilmektedir. Plazmadaki faktör VIII
aktivitesi ya yüzde (normal insan plazmasına göreceli olarak) ya da Uluslararası Ünite (plazmadaki
faktör VIII için Uluslararası Standarta göreceli olarak) şeklinde ifade edilmektedir.
Bir IU faktör VIII aktivitesi, bir mL normal insan plazmasında bulunan VIII miktarına eşdeğerdir.
Gerektiğinde tedavi
Gereken faktör VIII dozunun hesaplaması, vücut ağırlığının kg’ı başına 1 IU faktör VIII’in,
plazma faktör VIII aktivitesini normal aktivitenin %1,5-2,5’i kadar artırdığı yönündeki ampirik
bulguya dayanmaktadır. Gereken JIVI dozu, aşağıdaki formül kullanılarak belirlenmektedir:
Gereken ünite = vücut ağırlığı (kg) x istenen faktör VIII artışı (% ya da IU/dL) x gözlenen
iyileşmenin karşılığı (örn., %2,0 iyileşme için 0,5)
Uygulanacak miktarı ve uygulama sıklığı, her zaman olgu bazında gerekli klinik etkililiğe göre
ayarlanmalıdır.
2/14Aşağıda belirtilen hemorajik olaylarda faktör VIII aktivitesi, karşılık gelen süreler içinde belirtilen
plazma aktivitesi seviyesinin (normalin yüzdesi) altına düşmemelidir. Kanama epizodlarında ve
cerrahide doz uygulamasına yol göstermesi için aşağıdaki tablo kullanılabilir.
Tablo 1: Adolesan ve erişkinler için kanama epizodları ve cerrahide doz uygulama kılavuzu
Hemorajinin derecesi / Gerekli olan Faktör Doz uygulama sıklığı (saat)/
Cerrahi prosedür tipi VIII seviyesi (%) Tedavinin süresi (gün)
(IU/dL)
Hemoraji Her 24 ile 48 saatte bir enjeksiyon
Erken dönemdeki tekrarlanır.
hemartroz, kas içi 20-40 En az 1 gün süreyle, kendini ağrı ile
kanama veya ağız içi gösteren kanama epizodu düzelene ya
kanama da iyileşme elde edilinceye kadar.
Daha yoğun hemartroz, Enjeksiyon 3-4 gün veya daha uzun
kas içi kanama veya 30-60 bir süreyle, ağrı ve akut engellilik
hematom düzelene kadar her 24 ile 48 saatte bir
tekrarlanır.
Yaşamı tehdit eden Enjeksiyon, tehdit ortadan kalkana
Hemorajiler 60-100 kadar her 8 ila 24 saatte bir
tekrarlanır.
Cerrahi İyileşme sağlanana kadar en az bir
Diş çekimi dahil minör 30-60 gün boyunca enjeksiyon her 24 saatte
cerrahi tekrarlanır.
Majör cerrahi 80-100 Yeterli yara iyileşmesi oluşuncaya
(pre-operatif ve kadar enjeksiyon her 12 ile 24 saatte
postoperatif) bir tekrarlanır, ardından en az 7 gün
daha tedaviye devam edilerek faktör
VIII aktivitesinin %30 ile %60
(IU/dL) arası düzeyde korunması
sağlanır.
Profilaksi
Uygun profilaktik tedavi rejimlerinin belirlenmesi için tüm tedavi kararları, bireysel hasta
özelliklerine ve tedavi yanıtına dayanan klinik değerlendirme ile alınmalıdır.
Profilaksi için doz her 5 günde bir 45-60 IU/kg’dır. Hastanın klinik özelliklerine bağlı olarak, doz
her 7 günde bir 60 IU/kg veya haftada iki kez 30-40 IU/kg olabilir (bkz. Bölüm 5.1 ve 5.2).
Aşırı kilolu hastalarda, profilaksi için enjeksiyon başına maksimum doz yaklaşık 6000 IU’den
yüksek olmamalıdır.
Uygulama şekli:
JIVI, intravenöz kullanım içindir.
JIVI, toplam hacme bağlı olarak 2 ila 5 dakikalık bir süre içinde intravenöz enjeksiyon olarak
uygulanır. Uygulama hızı, hastanın rahatlık düzeyine göre belirlenmelidir (maksimum enjeksiyon
hızı: 2,5 mL/dak).
3/14Bu tıbbi ürünün uygulamadan önce sulandırılmasına ilişkin talimatlar için Bölüm 6.6 ve Kullanma
Talimatı’na bakınız.
Özel popülasyonlara ilişkin ek bilgiler:
Böbrek yetmezliği:
Klinik çalışmalarda böbrek yetmezliği olan hastalar için doz ayarlaması çalışılmamıştır.
Karaciğer yetmezliği:
Klinik çalışmalarda karaciğer yetmezliği olan hastalar için doz ayarlaması çalışılmamıştır.
Pediyatrik ve Adolesan popülasyon:
JIVI, daha önce tedavi edilmemiş hastalarda ve 12 yaşından küçük hastalarda endike değildir.
Adolesan (≥ 12 yaş) hastalarda profilaktik ve gerektiğinde tedavi dozları erişkin hastalar ile
aynıdır.
Geriyatrik popülasyon:
65 yaş ve üzeri hastalarda sınırlı deneyim mevcuttur.
4.3. Kontrendikasyonlar
• Etkin maddeye veya Bölüm 6.1’de listelenen yardımcı maddelerden herhangi birine aşırı
duyarlılık,
• Fare veya hamster proteinlerine karşı bilinen alerjik reaksiyonlar.
4.4. Özel kullanım uyarıları ve önlemleri
İzlenebilirlik
Biyoteknolojik tıbbi ürünlerin izlenebilirliğini iyileştirilmesi amacıyla, uygulanan ürünün adı ve
seri numarası açık bir şekilde kaydedilmelidir.
Aşırı duyarlılık
JIVI ile alerjik tipte aşırı duyarlılık reaksiyonları gelişebilir. Tıbbi ürün, fare ve hamster protein
izlerini içerebilir. Aşırı duyarlılık reaksiyonları ayrıca PEG’e karşı gelişen antikorlarla da ilgili
olabilir (bkz. Polietilen glikole (PEG) immün yanıt paragrafı). Aşırı duyarlılık semptomları ortaya
çıktığı takdirde, hastalara hemen tıbbi ürünün kullanımını bırakmaları ve doktorlarına
başvurmaları önerilmelidir. Hastalar, kurdeşen, yaygın ürtiker, göğüs sıkışması, hırıltılı solunum,
hipotansiyon ve anafilaksi dahil olmak üzere aşırı duyarlılık reaksiyonlarının erken belirtileri
hakkında bilgilendirilmelidir. Aşırı duyarlılık için semptomatik tedavi uygun şekilde yapılmalıdır.
Anafilaksi veya şok durumunda, mevcut standart ilaç tedavisi uygulanmalıdır.
İnhibitörler
Faktör VIII’e karşı nötralizan antikor (inhibitörler) oluşumu, hemofili A hastalarının tedavisinde
bilinen bir komplikasyondur. Modifiye Bethesda yöntemi kullanılarak mL plazma başına Bethesda
Birimi (BU) ile ölçülen bu inhibitörler genellikle, faktör VIII prokoagülan aktivitesine karşı olan
IgG immünoglobulinlerdir. İnhibitör gelişme riski, faktör VIII’e maruziyetin yanı sıra hastalığın
şiddeti ile ilişkilidir ve bu risk ilk 50 maruziyet gününde en yüksek seviyededir; ancak risk yaygın
görülmemesine rağmen yaşam boyu devam etmektedir. İnhibitörler nadiren maruziyetin ilk
50 gününden sonra gelişebilir.
İnhibitör gelişiminin klinik önemi inhibitör titresine bağlı olacak, düşük titre yüksek inhibitör
titresine kıyasla daha az yetersiz klinik yanıt riski oluşturacaktır.
4/14Genel olarak, koagülasyon faktör VIII ürünleri ile tedavi edilen tüm hastalar, uygun klinik
gözlemler ve laboratuvar testleri ile inhibitörlerin gelişimi açısından dikkatle izlenmelidir.
Eğer beklenen faktör VIII aktivitesinin plazma düzeylerine ulaşılamazsa veya yeterli doz ile
kanama kontrol altına alınamazsa faktör VIII inhibitörü varlığı açısından test yapılmalıdır.
İnhibitör düzeyleri yüksek olan hastalarda faktör VIII tedavisi etkili olmayabilir ve diğer tedavi
seçenekleri dikkate alınmalıdır. Böyle hastaların tedavisi hemofili ve faktör VIII inhibitörleri
tedavisi konusunda deneyimli hekimler tarafından yönetilmelidir.
Polietilen glikol (PEG)’e immün yanıt
Akut aşırı duyarlılık semptomları ve/veya ilaç etkisinin kaybı olarak ortaya çıkan anti-PEG
antikorları ile ilişkili bir klinik immün yanıt, öncelikle ilk 4 maruziyet günü içinde
gözlemlenmiştir. Tespit edilebilir faktör VIII inhibitörlerinin yokluğunda enjeksiyon sonrası
düşük faktör VIII seviyeleri, ilaç etkisi kaybının olasılıkla anti-PEG antikorları nedeniyle
olabileceğini göstermektedir. Bu gibi durumlarda, JIVI kesilmeli ve hastalar daha önceden etkili
olan bir faktör VIII ürününe geçirilmelidir.
Yaş ilerledikçe PEG’e karşı immün yanıt riskinde anlamlı bir azalma gözlemlenmiştir. Bu etki,
bağışıklıktaki gelişimsel bir değişimle ilgili olabilir ve riskteki değişiklik için kesin bir sona erme
yaşı tanımlamak zor olmasına karşın, bu olay, ağırlıklı olarak hemofilisi bulunan küçük çocuklarda
meydana gelmektedir.
Herhangi bir potansiyel riskin, pegile edilmiş proteinlere aşırı duyarlılık reaksiyonu gösteren
hastalara olan etkileri bilinmemektedir. Veriler, etkilenen gönüllülerde, JIVI’nin kesilmesinin
ardından, anti-PEG IgM antikorlarının titresinin azaldığını ve zamanla saptanamaz hale geldiğini
göstermiştir. Anti-PEG IgM antikorlarının diğer modifiye edilmemiş faktör VIII ürünleri ile çapraz
reaksiyonu gözlemlenmemiştir. Tüm hastalar önceki faktör VIII ürünleriyle başarılı bir şekilde
tedavi edilebilmiştir.
Kardiyovasküler olaylar
Kardiyovasküler risk faktörleri bulunan hastalarda faktör VIII ile yerine koyma tedavisi
kardiyovasküler riski artırabilir.
Kateter ile ilişkili komplikasyonlar
Eğer bir santral venöz damar yolu cihazı (SVDC) gerekli ise, lokal enfeksiyonlar, bakteriyemi ve
kateter yeri trombozunun da dahil olduğu SVDC ile ilişkili komplikasyon riskleri göz önünde
bulundurulmalıdır.
Pediyatrik popülasyon
Belirtilen uyarılar ve önlemler hem erişkinler hem de adolesanlar için geçerlidir.
JIVI, 12 yaşından küçük hastalarda ve daha önce tedavi edilmemiş hastalarda endike değildir.
Sodyum içeriği
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
İnsan koagülasyon faktör VIII (rDNA) ürünlerinin diğer tıbbi ürünler ile herhangi bir etkileşimi
bildirilmemiştir.
5/14Özel popülasyonlara ilişkin ek bilgiler:
Pediyatrik popülasyon:
JIVI daha önce tedavi edilmemiş hastalarda ve 12 yaşından küçük hastalarda endike değildir.
PROTECT çalışma programları sırasında çocuklara özgü ilaç etkileşimleri gözlenmemiştir.
4.6. Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
JIVI’nin üreme kapasitesini etkileyip etkilemediği bilinmemektedir. İnsanlar için muhtemel risk
bilinmemektedir.
Gebelik dönemi
Faktör VIII ile hayvanlar üzerinde üreme çalışması yapılmamıştır. Hemofili A’nın kadınlarda
seyrek görülmesi nedeniyle faktör VIII’in gebelikte kullanımı ile ilgili deneyim bulunmamaktadır.
Bu nedenle, faktör VIII gebelik süresince sadece açıkça belirtilmişse kullanılmalıdır.
Laktasyon dönemi
Hemofili A’nın kadınlarda seyrek görülmesi nedeniyle faktör VIII’in laktasyon döneminde
kullanımı ile ilgili deneyim bulunmamaktadır. Bu nedenle, faktör VIII laktasyon döneminde
sadece açıkça belirtilmişse kullanılmalıdır.
Üreme yeteneği/Fertilite
JIVI ile sıçan ve tavşanlarda yapılan tekrarlanan doz sistemik toksisite çalışmalarında, erkek üreme
organları üzerinde tedaviye bağlı etkiler görülmemiştir (bkz. Bölüm 5.3). İnsanlarda fertilite
üzerindeki etki bilinmemektedir.
4.7. Araç ve makine kullanımı üzerindeki etkiler
JIVI’nin, araç ve makine kullanma yeteneği üzerinde etkisi bulunmamaktadır.
4.8. İstenmeyen etkiler
Güvenlilik profilinin özeti
Aşırı duyarlılık reaksiyonları veya alerjik reaksiyonlar (bunlar arasında anjiyoödem, enjeksiyon
bölgesinde yanma ve batma, titreme, ateş basması, jeneralize ürtiker, baş ağrısı, kurdeşen,
hipotansiyon, letarji, bulantı, huzursuzluk, taşikardi, göğüste sıkışma, karıncalanma, kusma,
hırıltılı solunum bulunabilir) gözlemlenmiş olup, bu durum bazı vakalarda şiddetli anafilaksiye
(şok dahil) ilerleyebilir.
JIVI dahil olmak üzere faktör VIII ile tedavi edilen hemofili A hastalarında nötralizan antikor
(inhibitörler) gelişebilir (bkz. Bölüm 5.1). Bu tür inhibitörler oluşursa, durum yetersiz klinik yanıt
olarak kendini gösterecektir. Bu gibi durumlarda uzman bir hemofili merkezi ile bağlantı
kurulması önerilmektedir.
Daha önce tedavi edilen hastalar ile yürütülen klinik çalışmalarda en sık bildirilen advers
reaksiyonlar; baş ağrısı, öksürük ve yüksek ateştir.
Advers reaksiyonların listesi
Üç pivotal Faz I ve III çalışmasından [PROTECT VIII] toplam 221 hasta ile güvenlilik
popülasyonu oluşturulmuş olup, bu hastaların 148’i adolesan/erişkin ve 73’ü 12 yaşından küçük
pediyatrik hastadır. PROTECT VIII’de 121 hasta medyan toplam tedavi süresi 3,9 yıl [aralık: 0,8-
7,0] ile uzatma çalışmasına devam etmiştir.
6/14Pediyatrik çalışmada, 12 yaşından küçük 73 hastanın 59’u uzatma çalışmasına devam etmiştir.
Çalışmadaki medyan (aralık) toplam süre (ana çalışma + uzatma), gönüllü başına medyan 430
(aralık 98-671) medyan gün (MG) ile 5,8 (1,0-6,6) yıl olup, 39 gönüllü 5 yıl veya daha uzun süre
tedavi edilmiştir. Gönüllü başına JIVI’ye ortalama maruziyet günü sayısı klinik çalışmalarda tüm
gönüllüler için 237’dir (min-maks: 1-698).
Genel olarak, her iki çalışmada 75 hasta 5 yıldan daha uzun tedavi süresi ile gözlenmiştir.
Aşağıda verilenler, MedDRA sistem organ sınıflandırmasına (SOC ve Tercih Edilen Terim
Düzeyi) göredir. Görülme sıklıkları şu yaklaşıma göre değerlendirilmiştir: Çok yaygın (≥1/10);
yaygın (≥1/100 ila <1/10); yaygın olmayan (≥1/1,000 ila <1/100); seyrek (≥1/10,000 ila <1/1,000);
çok seyrek (<1/10,000), bilinmiyor (eldeki verilerden hareketle tahmin edilemiyor).
Advers reaksiyonlar, her bir sıklık grubunda azalan ciddiyet sırasına göre verilmiştir.
Klinik çalışmalarda advers ilaç reaksiyonların sıklığı
Kan ve lenf sistemi hastalıkları
Yaygın olmayan (Daha önce tedavi edilen hastalar)a: faktörVIII inhibisyonu
Bağışıklık sistemi hastalıkları
Yaygın: Aşırı duyarlılık
Psikiyatrik hastalıklar
Yaygın: İnsomnia
Sinir sistemi hastalıkları
Çok yaygın: Baş ağrısı
Yaygın: Sersemlik
Yaygın olmayan: Disguzi
Vasküler hastalıklar
Yaygın olmayan: Ateş basması
Solunum, göğüs bozuklukları ve mediastinal hastalıklar
Yaygın: Öksürük
Gastrointestinal hastalıklar
Yaygın: Abdominal ağrı, bulantı, kusma
Deri ve deri altı doku hastalıkları
Yaygın: Eritemc, döküntüd
Yaygın olmayan: Kaşıntı
Genel bozukluklar ve uygulama bölgesine ilişkin hastalıklar
Yaygın: Enjeksiyon yeri reaksiyonlarıb, pireksi
asıklık, şiddetli hemofili A hastalarının yer aldığı, tüm faktör VIII ürünleri ile yapılmış çalışmalara
dayanmaktadır.
benjeksiyon bölgesinde kaşıntı, enjeksiyon bölgesinde döküntü ve damar açma yerinde kaşıntıyı
içerir.
ceritem ve eritema multiformeyi içerir.
7/14ddöküntü ve papüler döküntüyü içerir.
PROTECT VIII ve pediyatrik uzatma çalışmaları boyunca güvenlilik profilinde değişiklik
olmamıştır.
Seçilmiş advers reaksiyonların tanımı
İmmünojenisite
İmmünojenisite, 159 (cerrahi hastalar dahil) daha önce tedavi edilen adolesan (12 yaş ve üzeri) ve
ciddi hemofili A (faktörVIII:C <%1) tanısı almış ve önceden 150 gün ve üzeri maruziyet günü
olan erişkinlerde JIVI kullanılarak yapılan klinik çalışmalar sırasında değerlendirilmiştir.
FVIII inhibitörleri
Faktör VIII’e karşı herhangi bir yeni veya onaylanmış inhibitör vakası meydana gelmemiştir.
Ameliyat geçiren erişkin bir hastada faktör VIII inhibitörünün tek bir doğrulanmamış pozitif düşük
titre (1,7 BU/mL) sonucu bildirilmiştir.
Anti-PEG antikorları
Bir hastada spesifik IgM anti-PEG antikorlarının gelişimi ile PEG’e karşı immünojenesite
gözlenmiştir. 4 JIVI enjeksiyonundan sonra immün yanıta, klinik bir aşırı duyarlılık reaksiyonu
eşlik etmiştir. PEG’e karşı gelişen antikorlar, JIVI’nin kesilmesinden sonra kaybolmuştur.
Beşinci MG’den uzatma çalışmalarının sonuna kadar PEG’e karşı, ilaç etkinliğinde kayıp veya
aşırı duyarlılıkla sonuçlanan hiçbir klinik immün yanıt gözlenmemiştir.
Özel popülasyonlara ilişkin ek bilgiler:
Pediyatrik popülasyon:
Daha önce tedavi görmüş olan 12 yaşından küçük 73 pediyatrik hasta (6 yaşından küçük 44 daha
önce tedavi görmüş hasta, 6 ila 12 yaş arası 29 daha önce tedavi görmüş hasta) ile tamamlanan
klinik çalışmalarda, 6 yaşından küçük çocuklarda PEG’e karşı gelişen immün yanıt nedeni ile
advers reaksiyonlar görülmüştür. İlk 4 maruziyet gününde nötralizan anti-PEG antikorları
nedeniyle 6 yaşından küçük yaş grubundaki 44 hastanın 10’unda (%23) ilaç etkisi kaybı
gözlemlenmiştir. Kırk dört hastanın 3’ünde (%7) ilaç etkisi kaybı, aşırı duyarlılık reaksiyonları ile
birleşmiştir (bkz. Bölüm 4.4). PEG’e karşı gelişen immün yanıtın tetikleyicileri veya prediktörleri
tanımlanamamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalarda, bir doz aşımı vakası bulunmaktadır. Herhangi bir advers olay bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, kan koagülasyon faktörü VIII
ATC kodu: B02BD02
8/14Etki mekanizması:
Faktör VIII/von Willebrand faktör kompleksi, farklı fizyolojik fonksiyonlara sahip 2 molekülden
(faktör VIII ve von Willebrand faktörü) oluşur. Hemofili hastalarına infüzyon yoluyla
verildiğinde, faktör VIII hastanın von Willebrand faktörüne bağlanır. Aktifleşmiş faktör VIII,
aktifleşmiş faktör IX için bir kofaktör olarak görev yapar ve faktör X’un aktifleşmiş faktör X’a
dönüşümünü hızlandırır. Aktifleşmiş faktör X, protrombini trombine dönüştürür. Trombin daha
sonra fibrinojeni fibrine dönüştürür ve böylece bir pıhtı oluşabilir. Hemofili A cinsiyete bağlı
kalıtımsal bir kan pıhtılaşma bozukluğudur, faktör VIII:C düzeyinin düşük olmasından veya faktör
VIII:C’nin bulunmamasından kaynaklanır ve eklemler, kaslar veya iç organlar içine spontan ya da
kazaya veya cerrahi travmaya bağlı kanamaya neden olur. Yerine koyma tedavisi ile faktör VIII’in
plazma seviyeleri artar, böylece faktör eksikliğinin geçici olarak düzeltilmesi ve kanama
eğilimlerinin düzeltilmesi sağlanır.
Damoktokog alfa pegol, rFVIII’in PEGile edilmiş bir formudur. Bölgeye özgü PEGilasyon,
B- bölümü (domain) çıkarılmış rFVIII molekülünün normal fonksiyonlarını korurken, yarılanma
ömrünün uzaması ile sonuçlanan faktör VIII’in klerensini azaltır (bkz. Bölüm 5.2). Damoktokog
alfa pegol, von Willebrand faktörü içermemektedir.
Klinik etkililik ve güvenlilik:
Klinik çalışmalar
Bir faz I çalışmasını ve iki faz II/III çalışmasını içeren klinik çalışma programına daha önce tedavi
görmüş toplam 232 ciddi hemofili A hastası katılmıştır. Yüz elli dokuz (159) gönüllü 12 yaş ve
üstüdür.
Faz II/III (PROTECT VIII):
Gerektiğinde tedavi için JIVI’nin farmakokinetiği, güvenliliği ve etkililiği, üç rejimli (haftada iki
kez 30-40 IU/kg, her 5 günde bir 45-60 IU/kg ve her 7 günde bir 60 IU/kg) profilaksi ve majör
cerrahi sırasındaki hemostaz, kabul edilmiş Pediyatrik Geliştirme Planına uygun olarak
gerçekleştirilen çok uluslu, açık etiketli, kontrolsüz ve kısmen randomize bir çalışmada
değerlendirilmiştir. Ana çalışmayı tamamlayan hastalar, bir uzatma çalışmasına dahil edilmiştir.
Birincil etkililik değişkeni yıllık kanama oranı (ABR) olmuştur.
Otuz altı haftalık bir süre boyunca profilaksi (n=114) veya gerektiğinde tedavi (n=20) için daha
önce tedavi görmüş 134 erkek hastaya (12 ila 17 yaşları arasındaki 13 gönüllü dahil), en az bir
JIVI enjeksiyonu yapılmıştır. Uzatma çalışması sırasında toplam 121 gönüllü tedavi görmüş olup,
107 gönüllü profilaksi olarak ve 14 gönüllü gerektiğinde tedavi görmüştür. Otuz altı gönüllü,
>5 yıldan 7,0 yıla kadar profilaksi tedavisi almıştır. Çalışmadaki toplam medyan (aralık) süresi
121 hastanın tamamında 3,9 yıldır (0,8-7,0 yıl). Cerrahi kısmında hemostaz, 17 hastada 20 majör
cerrahi sırasında değerlendirilmiştir.
Faz III (Pediyatrik):
Üç profilaksi rejimi (haftada iki kez, her 5 günde bir ve her 7 günde bir) ve ani kanama tedavisi
için JIVI’nin farmakokinetiği, güvenliliği ve etkililiği 73 pediyatrik hasta (12 yaşından küçük) ile
çok uluslu, kontrolsüz ve açık etiketli bir çalışmada 50 MD’lik bir sürede ve en az 6 ay boyunca
değerlendirilmiştir. Bu çalışma, kabul edilen Pediyatrik Geliştirme Planına uygun olarak
gerçekleştirilmiştir. Altmış bir gönüllü (%83,6) ana çalışmayı tamamlamış ve 59 hasta isteğe bağlı
uzatma çalışmasına çalışmada 5,8 yıl (aralık 1,0-6,6 yıl) toplam medyan süre ile devam etmiştir.
12 yaş ve üzeri gönüllülerde profilaktik tedavi
Ana çalışma döneminde gönüllüler haftada 2 kez profilaksi (n=24) koluna atanmış ya da her
5 günde bir (n=43) veya her 7 günde bir (n=43) tedavi koluna randomize edilmiş ya da JIVI ile
9/14gerektiğinde tedavi (n=20) görmüştür. Yüz on hastanın 99’u (%90) atandıkları rejimde kalmıştır.
Her 7 günde bir tedavi kolundaki 11 hastada infüzyon sıklığı artırılmıştır. Tüm profilaksi rejimleri
için medyan doz 46,9 IU/kg/enjeksiyon olmuştur. Gerektiğinde tedavi grubunda toplam kanamalar
için ABR 23,4 (18; 37) iken, profilaksi sırasındaki medyan (Ç1; Ç3) ABR, tüm kanamalar için
2,09 (0,0; 6,1) ve spontan kanamalar için 0,0 (0,0; 4,2) olmuştur. Profilaksi kollarındaki
110 kişiden 42’si (%38,2) herhangi bir kanama epizodu geçirmemiştir.
Uzatma çalışması sırasında (medyan süre 3,2 yıl, aralık 0,1-6,3 yıl), uzatma çalışmasının toplam
süresi boyunca 23 hasta haftada 2 kez, 33 hasta 5 günde bir, 23 hasta 7 günde bir tedavi görmüş
ve 28 hasta tedavi rejimini değiştirmiştir. Profilaksi için medyan doz 47,8 IU/kg olmuştur. Genel
medyan (Ç1; Ç3) toplam ABR, kombine profilaksi gruplarında spontan kanamalar için 1,49 (0,4;
4,8) ve 0,75 (0,0; 2,9) ve gerektiğinde tedavi grubunda toplam ABR 34,1 olmuştur.
Yıllık kanama oranının, farklı faktör konsantrasyonları arasında ve farklı klinik çalışmalar arasında
karşılaştırılabilir olmadığına dikkat edilmelidir.
Kanamanın tedavisi
Ana çalışma sırasında JIVI ile tedavi edilen 702 kanama olayından 636’sı (%90,6) 1 veya
2 enjeksiyonla, bunun % 81,1’i 1 enjeksiyonla tedavi edilmiştir. Enjeksiyon başına medyan
(aralık) doz 31,7 IU/kg (14; 62) olmuştur. Uzatma çalışması sırasında, 1902 kanama JIVI ile tedavi
edilmiş ve bunun %94,0’ı 1 veya 2 enjeksiyonla kontrol edilirken, %84,9’u 1 enjeksiyonla kontrol
edilmiştir. Medyan (aralık) doz 37,9 (15; 64) IU/kg/enjeksiyon olmuştur.
Perioperatif tedavi
17 hastada toplam 20 majör cerrahi prosedürü uygulanmış ve değerlendirilmiştir. Majör cerrahiler
için toplam medyan doz 219 IU/kg’dır (aralık: 50-1500 IU/kg, 3 haftaya kadar postoperatif dönem
dahil). Bütün majör cerrahiler sırasında, perioperatif hemostatik etkililik iyi veya mükemmel
olarak değerlendirilmiştir. Ek olarak 19 hastaya 34 minör cerrahi uygulanmıştır. Hemostaz mevcut
tüm vakalarda iyi veya mükemmel olarak değerlendirilmiştir.
12 yaşın altındaki pediyatrik popülasyon
JIVI’nin 12 yaş altındaki çocuklarda kullanımı belirtilmemiştir (pediyatrik kullanım hakkında bilgi
için Bölüm 4.2’ye bakınız).
Daha önce tedavi görmüş olan toplam 73 pediyatrik hasta (6 yaşın altında 44 gönüllü ve 6 ila 12
yaş arasındaki 29 gönüllü) faz III çalışmasında haftada iki kez, her 5 günde bir veya her 7 günde
bir profilaksi tedavisi almıştır. Ana çalışmayı tamamlayan 53 hasta için medyan (Ç1; Ç3) yıllık
kanama oranı 2,87 (1,1; 6,1) ve spontan yıllık kanama oranı 0,0 (0,0; 2,6) olmuştur. Kanamaların
tedavisinde, kanamaların %84,4’ü 1 enjeksiyonla, %91,9’u ise 1 veya 2 enjeksiyonla
durdurulmuştur.
İlk dört maruziyet gününde etkililik kaybı ve/veya aşırı duyarlılık reaksiyonu ile ilişkili PEG’e
karşı gelişen immün yanıt nedeniyle 6 yaş altı yaş grubundaki 11 hasta çalışmadan çıkarılmıştır.
Uzatma çalışmasına devam eden 59 hasta için, uzatma süresi boyunca genel medyan (Ç1; Ç3)
ABR 1,64’tür (0,5; 3,1). Uzatma çalışmasının sonunda 12 yaş ve üzeri 30 hasta için medyan (Ç1;
Ç3) ABR 1,76’dır (0,5; 3,3).
10/145.2. Farmakokinetik özellikler
Genel özellikler
JIVI’nin farmakokinetiği (FK), çapraz bir Faz I çalışmasında faktör VIII’inki ile karşılaştırılmıştır.
FK, ayrıca 22 gönüllüde (12 yaş ve üzeri) ve Faz II/III çalışmasında 6 aylık profilaksi tedavisinden
sonra bu gönüllülerin 16’sında değerlendirilmiştir.
FK verileri (kromojenik tayine dayanılarak), JIVI’nin azalmış bir klerensi (KL) olduğunu ve
bunun faktör VIII ürünü ile karşılaştırıldığında 1,4 kat daha uzun bir terminal yarılanma ömrü ve
1,4 kat daha yüksek bir doz normalize edilmiş EAA (eğri altındaki alan) ile sonuçlandığını
göstermiştir. 25 IU/kg ve 60 IU/kg’lık dozlar arasında doz orantısal artışlar gözlemlenmiş olup;
bu, 25 IU/kg ve 60 IU/kg arasındaki doz doğrusallığını göstermektedir.
Tablo 2, FK’nin 22 gönüllüde değerlendirildiği Faz II/III çalışmasından 60 IU/kg’lık tek dozdan
sonraki FK parametrelerini özetlemektedir. Tekrarlanan FK ölçümleri, uzun süreli tedaviden sonra
FK özelliklerinde herhangi bir ilgili değişiklik göstermemiştir.
Tablo 2: Kromojenik tayine dayanılarak 60 IU/kg’lık tek dozun ardından JIVI için
farmakokinetik parametreler (geometrik ortalama (%VK) ve aritmetik ortalama (±SS))
JIVI
P arametreler (birimler) 12 yaş ve üzeri hastalar
n=22
3710 (33,8)
EAA (IU*sa/dL)
3900 ± 1280
62,5 (33,7)
EAA, norm (sa*kg/dL)
65,7 ± 21,4
163 (14,7)
C (IU/dL)
maks
164 ± 23,8
17,1 (27,1)
t (sa)
½
17,6 ± 4,26
24,4 (27,5)
OKS (sa)
IV
25,2 ± 6,19
0,391 (16,3)
V (dL/kg)
ss
0,396 ± 0,0631
0,0160 (33,7)
KL (dL/sa/kg)
0,0168 ± 0,00553
EAA: eğri altında kalan alan; EAA, norm: doza göre normalize edilmiş EAA; C : maksimum
maks
ilaç konsantrasyonu; t : terminal yarılanma ömrü; OKS : intravenöz uygulama sonrası ortalama
½ IV
kalma süresi; V : kararlı durumda görünür hacim dağılımı; KL: klerens
SS
Artımsal iyileşme, 131 hastada birkaç zaman noktasında belirlenmiştir. Medyan (Q1; Q3) iyileşme
kromojenik tayine göre 2,6 (2,3; 3,0) olmuştur.
Çeşitli çalışmalarda gönüllüler için FK parametrelerinin hesaplanmasına olanak veren 3 klinik
çalışma boyunca mevcut bütün faktör VIII ölçümlerine (yoğun FK örneklemesinden ve tüm geri
11/14kazanım numunelerinden) dayanarak bir popülasyon FK modeli geliştirilmiştir. Aşağıda
Tablo 3’te, popülasyon FK modeline göre FK parametreleri sunulmaktadır.
Tablo 3: Kromojenik tayin kullanılarak popülasyon FK modeline göre FK parametreleri
(geometrik ortalama [%VK])
FK parametreler (birim) 12 ila 18 yaş arası ≥ 18 yaş Toplam (12 yaş ve üzeri)
N=12 N=133 N=145
EAA (IU.sa/dL)* 3341 (34,2) 4052 (31,1) 3997 (31,6)
EAA (sa.kg/dL) 57,4 (32,6) 67,5 (30,6) 66,6 (31,0)
norm
t (sa) 16,8 (25,2) 17,4 (28,8) 17,4 (28,4)
½
V (dL/kg) 0,423 (15,5) 0,373 (15,6) 0,376 (15,9)
ss
KL (dL/sa/kg) 0,0174 (34,2) 0,0148 (31,1) 0,0150 (31,6)
*60 IU/kg’lik bir doz için hesaplanan EAA
Emilim:
JIVI intravenöz olarak uygulandığından geçerli değildir.
Dağılım:
Vss (kararlı durumda görünür dağılım hacmi), ≥18 yaşındaki ve 12-<18 yaşındaki bireylerde
sırasıyla 0,373 dL/kg ve 0,423 dL/kg’dır (Tablo 3).
Biyotransformasyon:
JIVI, doğal olarak oluşan pıhtılaşma faktörü, Faktör VIII’in (FVIII) insan rekombinant replasman
proteini olduğundan geçerli değildir.
Eliminasyon:
T1/2 (yarı ömrü), ≥18 yaşındaki ve 12-<18 yaşındaki bireylerde sırasıyla 17,4 ve 16,8 saattir
(Tablo 3).
Doğrusallık/doğrusal olmayan durum:
JIVI’nin farmakokinetiği terapötik doz aralığında doğrusaldır.
5.3. Klinik öncesi güvenlilik verileri
JIVI farmakolojide, tek ve tekrarlanan dozun yanı sıra sıçanlar ve tavşanlar üzerinde yapılan
juvenil toksisite çalışmalarında değerlendirilmiştir. Uzun süreli, 6 aylık bir kronik toksisite
çalışmasında, PEG birikimi belirtisi ya da JIVI uygulamasına bağlı başka etkiler görülmemiştir.
Ek olarak, JIVI’nin PEG parçası ile yapılan 4 haftalık toksisite çalışmaları iki türde
gerçekleştirilmiştir. PEG-bağlayıcı parça aynı zamanda standart bir dizi in vivo ve in vitro
genotoksisite çalışmasında test edilmiş ve genotoksisite için bir potansiyel göstermemiştir. Bu
çalışmalar insanlar için herhangi bir güvenlilik endişesi ortaya çıkarmamıştır.
Radyoaktif işaretli PEG parçası ile sıçanlar üzerinde yapılan tek doz çalışmaları, hayvan
vücudunda tutulum veya geri dönüşümsüz radyoaktivite bağlanma belirtisi olmadığını
göstermiştir. Spesifik olarak, beyinde herhangi bir radyoaktif kalıntı tespit edilmemiş olup, bu
durum radyoaktif işaretli bileşiğin, kan beyin bariyerini geçmediğini göstermektedir. Sıçanlarla
yapılan dağılım ve atılım çalışmalarında, JIVI’nin 60 kDa’lık PEG parçasının organ ve dokulara
büyük ölçüde dağıldığını, buralardan elimine olduğu ve idrar (uygulamadan sonra 231 güne kadar
%68,4) ve feçes (uygulamadan sonra 168 güne kadar %13,8) yoluyla atıldığı gösterilmiştir.
JIVI’nin karsinojenik potansiyelini değerlendirmek için hayvanlarda uzun süreli çalışma veya
JIVI’nin üreme üzerindeki etkilerini belirlemek üzere çalışma yapılmamıştır.
12/146. FARMASÖTİK ÖZELLİKLER
6.1. Yardımcı maddelerin listesi
Toz
Sukroz
Histidin
Glisin
Sodyum klorür
Kalsiyum klorür dihidrat
Polisorbat 80
Asetik asit, glasiyal (pH ayarlayıcı)
Çözücü
Enjeksiyonluk su
6.2. Geçimsizlikler
Geçimlilik çalışmaları bulunmadığından bu tıbbi ürün, diğer tıbbi ürünler ile karıştırılmamalıdır.
Bazı enjeksiyon ekipmanlarının iç yüzeyine faktör VIII adsorpsiyonunun sonucu olarak tedavi
başarısız olabileceğinden, sulandırma ve enjeksiyon için sadece ambalaj içerisinde sağlanan
ekipmanlar kullanılmalıdır.
6.3. Raf ömrü
Açılmamış flakon
24 ay
Sulandırılmış çözelti
Sulandırıldıktan sonra kullanım süresindeki kimyasal ve fiziksel stabilitenin oda sıcaklığında
3 saat korunduğu gösterilmiştir. Sulandırdıktan sonra ürünü buzdolabına koymayınız.
Mikrobiyolojik açıdan, ürün sulandırıldıktan hemen sonra kullanılmalıdır. Hemen kullanılmadığı
takdirde, kullanım içi saklama süreleri ve koşulları kullanıcının sorumluluğundadır.
6.4. Saklamaya yönelik özel tedbirler
2ºC - 8ºC arasında buzdolabında saklayınız.
Dondurmayınız.
Flakonu ve kullanıma hazır enjektörü ışıktan korumak için orijinal ambalajında saklayınız.
24 aylık toplam raf ömründe, ürün (dış kartonunda saklandığında), 6 aylık sınırlı bir süre boyunca
25°C’nin altında saklanabilir. 25°C’nin altındaki sıcaklıkta 6 aylık saklama süresinin bitim tarihi
ürün kartonuna kaydedilmelidir. Bu tarih, asla dış kartona basılı son kullanma tarihini
geçmemelidir. Bu sürenin sonunda, ürün buzdolabına geri konmamalı, uygulanmalı veya
atılmalıdır.
Tıbbi ürünün sulandırıldıktan sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
JIVI’nin her bir tekli ambalajı aşağıdakileri içerir:
• 1 adet toz içeren flakon (gri bromobütil kauçuk karışımı tıpa ve alüminyum contalı 10 mL
renksiz tip 1 cam flakon)
• 1 adet 2,5 mL çözücü içeren kullanıma hazır enjektör (gri bromobütil kauçuk karışımı tıpalı
renksiz tip 1 cam silindir enjektör)
• 1 adet enjektör piston çubuğu
• 1 adet flakon adaptörü (entegre edilmiş filtre)
13/14• 1 adet damar açma seti
6.6. Beşeri tıbbi üründen arta kalan maddelerin imhası ve diğer özel önlemler
Hazırlama ve uygulama hakkında detaylı bilgi JIVI ile sunulan Kullanma Talimatı’nda yer
almaktadır.
JIVI tozu sadece kullanıma hazır enjektör içinde temin edilen çözücüyle (2,5 mL enjeksiyonluk
su) ve flakon adaptörü ile sulandırılmalıdır. Tıbbi ürün, aseptik koşullar altında enjeksiyon için
hazırlanmalıdır. Ambalajın herhangi bir bileşeni açılmış veya hasar görmüşse, bu bileşeni
kullanmayınız. Sulandırıldıktan sonra çözelti berrak ve renksizdir ve daha sonra tekrar enjektöre
çekilir.
Parenteral tıbbi ürünler uygulanmadan önce partiküler madde ve renk değişikliği açısından görsel
olarak incelenmelidir.
Sulandırılan ürün, çözeltideki potansiyel partiküler maddeleri uzaklaştırmak için uygulamadan
önce filtrelenmelidir. Filtreleme, flakon adaptörü kullanılarak gerçekleştirilir.
JIVI, tek kullanımlıktır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No:53
34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI (LARI)
2021/298
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.09.2021
Ruhsat yenileme tarihi:
10. KÜB’ÜN YENİLENME TARİHİ
14/14