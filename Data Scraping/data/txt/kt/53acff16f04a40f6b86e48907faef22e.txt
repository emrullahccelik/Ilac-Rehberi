 
1 
 KULLANMA TALİMATI  
 
LARGASEL 25 mg/5 mL IM/IV Enjeksiyonluk/İnfüzyonluk Çözelti  
Steril   
Damar içine ya da kas içine uygulanır.  
 
• Etkin madde:  Her bir ampul 25 mg klorpromazine eşdeğer 27,86 mg klorpromazin 
hidroklorür içerir.  
• Yardımcı madde(ler): Sodyum sülfit anhidrit  (E221) , sodyum sitrat  dihidrat, sodyum 
metabisülfit (E223) , sodyum klorür, askorbik asit ve enjeksiyonluk su içerir.  
 
 
Bu ila cı kulla nmaya b aşlamadan ön ce bu KULLA NMA TAL İMATINI di kkatlice  
okuy unuz, çünkü sizin için önemli bilgiler  içermektedir. 
• Bu kullanma talimatını sak layınız. Daha sonra te krar okumay a ihtiyaç  duyabilirsiniz.  
• Eğer ilave sorularınız olursa, lütfen dok torunuza veya eczacınıza danı şınız.  
• Bu ilaç  kişisel olarak  sizin  için r eçete  edilmiştir, baş kalarına verme yiniz. 
• Bu ilacın kullanımı  sırasında, doktora v eya hastaneye  gittiğinizde  doktorunuza bu ilacı 
kullandığınızı  söyleyiniz. 
• Bu talimatta  yazılanlara ayne n uyunuz. İlaç hakkında size önerilen dozun dışında yüksek 
veya düşük doz kullanmay ınız. 
 Bu Ku
llan ma Tali matında:  
 
1. LARGASEL  nedir ve ne için kulla nılır?  
 
2. LARGASEL’i kulla nmadan ön ce dikkat edi lmesi gereke nler 
 
3. LARGASEL  nasıl kull anılır?  
 
4. Olası yan e tkiler nele rdir?  
 
5. LARGASEL ’in saklanmas ı 
 
Başlıkları y er almaktadı r. 
 
1. LARGASEL nedir ve ne için kullanılır?  
LARGASEL, 5 mL berrak, renksiz veya renksize yakın çözelti içeren amber renkli cam ampul 
içerisinde, kas içine veya toplardamar içine uygulanan klorpromazin içeren bir ilaçtır. 
LARGASEL, antipsikotik olarak bilinen bir ilaç grubuna aittir. Beyin üzerinde bir etkisi vardır.  
LARGASEL, 10 ampul içeren ambalajlarda takdim edilmektedir. 
Var olmayan şeyleri duyma, görme veya hissetme, olağandışı şüphe, yanlış inanışlar, dengesiz 
konuşma ve davranış ile duygusal ve sosyal geri çekilme gibi semptomlarla karakterize bir 
hastalığı tedavi etmek için kullanılır. Bu hastalığı olan kişiler ayrıca kendilerini depresyonda, 
suçlu, endişeli veya gergin hissedebilir. 
Bu ilaç sadece yetişkinler içindir. 
 
 
2. LARGASEL’i kullanmadan önce dikkat edilmesi gerekenler  
LARGASEL’i aşağıdaki durumlarda KULLANMAYINIZ  
Eğer;  
 
2 
 • Klorpromazine veya LARGASEL’in  içerdiği yardımcı maddelerden herhangi birine karşı 
alerjiniz varsa,  
• İdrar yapmakta zorluk çekiyorsanız,  
• Glokomunuz (göz içindeki sıvı basıncının arttığı, görmenizi etkileyebilecek bir göz hastalığı) 
varsa veya glokom riski taşıyorsanız,  
• Daha önce beyaz kan hücrelerinizin sayısında belirgin bir azalma yaşadıysanız 
(agranülositoz),  
• Kan hücresi sayınız az (kemik iliği depresyonu) ise, 
• Aşağıdaki ilaçları alıyorsanız:  
o Kabergolin veya kinagolid içeren (anne sütünün anormal akmasını tedavi etmek için 
kullanılan ilaçlar) veya sitalopram veya essitalopram (anksiyete veya depresyonu tedavi 
etmek için kullanılan ilaçlar).  
 
LARGASEL’ i aşağıdaki durumlarda DİKKATLİ KULLANINIZ : 
Eğer:  
• Kalp hastalığınız varsa,  
• Risk faktörleriniz varsa; örneğin sigara içiyorsanız, yüksek tansiyonunuz varsa veya kanda çok fazla şeker, kolesterol veya yağ varsa, bu ilaç inme riskini artırabileceğinden dikkatli kullanılmalıdır.  
• Karaciğer ya da böbrek hastalığınız varsa,  
• Yakın zamanda ya da geçmişte nöbet ya da sara hastalığı (epilepsi) geçirdiyseniz,  • Prostatınızın (meni yapımında görev alan bez) büyüklüğü artmışsa,  • Kabızsanız,  
• Yaşlıysanız ve beyninizi etkileyen bir hastalığınız (demans) varsa,  
• Akciğere kan götüren bir toplardamar veya atardamarda kan pıhtılaşması riski taşıyorsanız (tromboembolik komplikasyon).  
Tedaviniz sırasında, siz veya bakıcınız aşağıdaki durumlardan herhangi birininin sizde olduğunu fark ederse, bu durumu derhal doktorunuza söyleyiniz:  
• Kas sertliği, bilinç bozuklukları veya ateş hissederseniz. Bu durumda, derhal tedaviyi 
bırakmalı ve doktorunuzu bilgilendirmelisiniz.  
• Ateşiniz varsa, soluksanız, yoğun terliyorsanız ya da enfeksiyona işaret eden başka bir belirtiniz varsa. Bunun nedeni, bu ilacın nadir durumlarda beyaz kan hücrelerinizin sayısında bir azalmaya neden olabilmesidir ve bu da enfeksiyon riskini artırmaktadır.  • Uzun süren kabızlığınız yanı sıra şişkinlik ve mide ağrınız varsa. Bu ilaç nadir durumlarda bağırsak geçişinizi engelleyebilir (bağırsak tıkanıklığı).  • Aşırı yorgunluk, iştah kaybı, bulantı, kusma, karın ağrısı veya gözlerde veya deride sarı renklenme (sarılık) yaşarsanız.  • Deride veya gözlerde sararma (sarılık) fark ederseniz ve idrar rengi koyulaşırsa. Bunlar karaciğer hasarının belirtileri olabilir.  
• LARGASEL alırken herhangi bir alerjik reaksiyondan şüphelenirseniz.  
 
Potansiyel kalp rahatsızlıklarını tespit etmek için doktorunuz, kalbinizin elektriksel aktivitesini 
ölçmek üzere inceleme yaptırmanızı isteyebili r (elektrokardiyogram). Bunun nedeni, 
LARGASEL ile aynı gruptaki bazı ilaçların (antipsikotikler) çok nadir durumlarda kalp ritim 
bozukluklarına neden olabileceğidir.  
Şeker hastasıysanız veya şeker hastalığı için risk faktörleriniz varsa, kan şekeri seviyelerinizi 
çok yakından izlemelisiniz. 
 
LARGASEL kullanımı ile eozinofili (bir tür beyaz kan hücresi sayısında artış) ve sistemik 
semptomlarla birlikte olan ilaç reaksiyonu (DRESS) dahil olmak üzere ciddi deri reaksiyonları 
bildirilmiştir. DRESS başlangıçta grip benzeri semptomlar ve yüzde bir kızarıklık olarak ortaya 
 
3 
 çıkmakta, ardından yüksek vücut ısısı, kan testlerinde görülen karaciğer enzim seviyelerinde 
artış ve eozinofili (bir tür beyaz kan hücresi sayısında artış) ve büyümüş lenf düğümleri ile 
beraber  uzun süreli bir döküntü görülmektedir. 
Ciddi bir döküntü veya bu cilt semptomlarından başka biri gelişirse, LARGASEL almayı 
bırakın ve doktorunuza başvurun veya hemen tıbbi yardım alın. 
 
Çocuklar:  
Çocuklarda kullanılmamaktadır.  
Enjeksiyon uygulandıktan sonra tansiyonunuzun düşmesi riskinden dolayı en az yarım saat 
sırtüstü uzanmanız tavsiye edilir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
LARGASEL 'in yiyecek ve içeceklerle k ullanılması  
LARGASEL ile tedaviniz sırasında alkollü içecek tüketiminden kaçınmalısınız.  
 Hamilelik  
İlacı kullanmadan önce doktorunuza veya eczacınıza danışınız.  
 Doktorunuz tarafından tavsiye edilmediği sürece, LARGASEL’i hamilelik sırasında kullanmayınız.   Eğer çocuk doğurma potansiyeli olan bir kadınsanız ve etkili bir doğum kontrol yöntemi kullanmıyorsanız, hamileyseniz veya emziriyorsanız, hamile olabileceğinizi düşünüyorsanız veya bir bebek sahibi olmayı planlıyorsanız LARGASEL’i kullanmadan önce doktorunuza danışınız.   Hamileliğinin son üç ayında LARGASEL kullanan annelerin, yenidoğan bebeklerinde titreme, kas sertliği ve/veya güçsüzlüğü, uykuya meyil, huzursuzluk, solunum sorunları ve beslenme bozukluğu görülebilir. Bebeğinizde bu belirtilerden herhangi biri gelişirse, doktorunuza danışmanız gerekmektedir.  LARGASEL’in kullanımı kanda aşırı prolaktin (süt üretimini tetikleyen bir hormon) düzeylerine yol açabilir, bu da doğurganlığın azalmasıyla ilişkili olabilir.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
LARGASEL  anne sütüne geçtiği için, bu ilacı kullanırken bebeğinizi emzirmeyiniz. 
 
 
Araç ve makine kullanımı  
Araç veya makine kullanıyorsanız, LARGASEL ’in kullanımı ile ilişkili uyku hali riskinin 
farkında olmalısınız.  
 
LARGASEL’ in içeriğinde bulunan bazı yardımcı maddeler hakkında önemli bilgiler  
LARGASEL, sodyum sülfit ve sodyum metabisülfit içermektedir. Sodyum sülfit ve sodyum 
metabisülfit nadir olarak şiddetli aşırı duyarlılık reaksiyonlarına ve solunum yolları düz 
kaslarının ani kasılmasına (bronkospazm) neden olabilir. 
 
4 
 Her bir ampul 1mmol (23 mg)’dan daha az sodyum ihtiva eder; yani esasında “sodyum 
içermez”.  
 
Diğer ilaçlar ile birlikte kullanımı  
LARGASEL’i kabergolin veya kinagolid (anne sütünün anormal akmasını tedavi etmek için 
kullanılan ilaçlar) içeren veya sitalopram veya essitalopram (anksiyete veya depresyonu tedavi etmek için kullanılan ilaçlar) içeren ilaçlarla birlikte almayın.  
 Aşağıdaki ilaçları LARGASEL ile birlikte kullanmaktan kaçının:  
 • Antibiyotikler (bir toplardamar içine uygulanan ve enfeksiyonların tedavisinde kullanılan eritromisin veya spiramisin ve moksifloksasin gibi ilaçlar),  
• Mizolastin (alerjileri tedavi etmek için kullanılan bir ilaç),  
• Kanser tedavisinde kullanılan ilaçlar (toremifen, arsenik bileşikleri veya vandetanib gibi ilaçlar),  
• Bepridil (kalp hastalığının neden olduğu göğüs ağrısı için kullanılan bir ilaç),  
• Sisaprid (gastroözofageal reflü tedavisinde kullanılan bir ilaç),  
• Toplardamar içine uygulanan dolasetron (yetişkinlerde bazı tedavilerin veya ameliyatların neden olduğu bulantı ve kusmayı tedavi etmek veya önlemek için kullanılan bir ilaç),  
• Toplardamar içine uygulanan vinkamin (yaşlanma ile ilgili bazı küçük nörolojik sorunları tedavi etmek için kullanılan bir ilaç),  
• Difemanil (mide salgısı sorunlarını veya aşırı terlemeyi tedavi etmek için kullanılan bir ilaç),  
• Parkinson hastalığını tedavi etmek için kullanılan ilaçlar (levodopa, amantadin, apomorfin, bromokriptin, entakapon, lisurid, pergolit, piribedil, pramipeksol, rasajilin, ropinirol, rotigotin, selejilin),  
• Duygu durum bozukluklarını tedavi etmek için kullanılan bir ilaç (lityum),  • Alkol içeren bir ilaç,  
• Aşağıdakiler gibi ciddi kalp atış hızı bozukluklarına neden olabilecek ilaçlar:  
o Antiaritmikler (amiodaron, dronedaron, disopiramid, dofetilid, hidrokinidin, ibutilid, kinidin ve sotalol gibi hızlı veya düzensiz kalp atışlarını kontrol etmek için kullanılan ilaçlar),  
o Nöroleptikler (amisülpirid, siyamemazin, droperidol, flupentiksol, flufenazin, properisiazin, haloperidol, levomepromazin, pimozid, pipamperon, pipotiazin, sertindol, sülpirid, sultoprid, tiaprid ve zuklopentiksol gibi bazı psikiyatrik bozuklukların tedavisinde kullanılan ilaçlar),  
o Antiparaziterler (halofantrin, lumefantrin ve pentamidin gibi parazitlerin neden olduğu hastalıkları tedavi etmek için kullanılan ilaçlar),  
o Metadon (bağımlılığı tedavi etmek için kullanılan bir ilaç),  
o Domperidon (mide bulantısı ve kusmayı gidermek için kullanılan bir ilaç), o Levofloksasin (belirli enfeksiyonları tedavi etmek için kullanılan bir ilaç),  
o Mekuitazin (alerji tedavisinde kullanılan bir ilaç), o Prukaloprid (kabızlığı tedavi etmek için kullanılan bir ilaç).  
 Aşağıdaki ilaçları LARGASEL  ile birlikte kullanırken dikkatli olun:  
• Aşağıdakiler gibi düşük tansiyona (hipotansiyon) neden olabilecek ilaçlar:  
o Antihipertansifler  (hipertansiyon tedavisinde kullanılan ilaçlar),  
o Esmolol ve sotalol hariç Beta blokerler (kalp yetmezliği ve hipertansiyon tedavisinde kullanılan ilaçlar),  
o Nitrat türevleri ve ilgili maddeler (kalp damarlarının tıkanıklığına bağlı gelişen göğüs ağrısın ın tedavisinde kullanılan ilaçlar),  
o Dapoksetin (erkeklerde erken boşalmanın tedavisinde kullanılan bir ilaç),  
 
5 
 • Nöbet eşiğini düşüren ilaçlar,  
• Atropin benzeri ilaçlar,  
• Sedatifler.  
Aşağıdaki ilaçları LARGASEL ile birlikte kullanırken gerekli tedbirler  alınmalıdır: 
• İnsülin (diyabet tedavisinde kullanılan hormon): Kan şekeri düzeylerini kendi kendinize 
izlemeniz gerekir. Kan şekeri düzeyleriniz yükselirse, insülin dozunun ayarlanması amacıyla hekiminizi bilgilendirmelisiniz.  
• Sülfonilüreler (diyabet tedavisinde kullanılan ilaçlar): Kan şekeri düzeylerini kendi kendinize izlemeniz gerekir. Kan şekeri düzeyleriniz yükselirse, LARGASEL dozunun ayarlanması amacıyla hekiminizi bilgilendirmelisiniz.  
• Bradikardiye (kalp atış hızında azalma) neden olabilecek ilaçlar (antiaritmikler, beta blokerler, kalsiyum kanal blokerleri, krizotinib, dijital glikozitler, pasireotid, pilokarpin, antikolinesterazlar): Bu ilaçları LARGASEL ile birlikte kullanıyorsanız hekiminiz klinik takip ve elektrokardiyogram ile sizi kontrol altında tutacaktır.  
• Potasyum azaltıcı ilaçlar (potasyum azaltıcı diüretikler, laksatifler, glukokortikosteroidler, tetrakosaktid ve toplardamar içine uygulanan amfoterisin B): Bu ilaçları LARGASEL ile birlikte kullanıyorsanız hekiminiz klinik takip, sıvı takibi ve elektrokardiyogram ile sizi kontrol altında tutacaktır.  
• Kalp yetmezliği tedavisinde kullanılan bisoprolol, karvedilol, metoprolol, nebivolol gibi Beta blokerler: Bu ilaçları LARGASEL ile birlikte kullanıyorsanız hekiminiz klinik takip, sıvı takibi ve elektrokardiyogram ile sizi kontrol altında tutacaktır.  
• Bazı antibiyotikler (azitromisin, klaritromisin, roksitromisin): Bu ilaçları LARGASEL ile birlikte kullanıyorsanız hekiminiz klinik takip, sıvı takibi ve elektrokardiyogram ile sizi kontrol altında tutacaktır.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. LARGASEL  nasıl kullanılır?  
Uygun kullanım ve doz/uygulama sıklığı için talimatlar:  
LARGASEL’i mutlaka doktorunuzun veya eczacınızın size söylediği şekilde kullanın. Eğer emin değilseniz, doktorunuzla veya eczacınızla görüşmeniz gerekir.  
 LARGASEL sadece yetişkinler içindir.   Doz değişebilir. Doktorunuz ihtiyaçlarınızı karşılayacak şekilde ayarlayacaktır.   Her zaman doktorunuzun önerdiği dozu alın. Emin olmadığınız bir şey olursa, doktorunuza veya eczacınıza danışın.  
 LARGASEL’in dozu, enjeksiyon başına 25 ila 50 mg’dır. Hastalığınızın durumuna ve tedaviye vereceğiniz cevaba göre, gerekirse, doktorunuz enjeksiyonu günde toplam 150 
mg’lık bir dozu aşmadan tekrarlayabilir.  
 Uygulama yolu ve metodu:  Bu ilaç enjeksiyonla verilmektedir. Bir sağlık uzmanı bu ilacı hazırlayacak ve ilacı  bir kas 
içine veya toplardamar içine enjekte edecektir (infüzyon).  
 Değişik yaş grupları:  Çocuklarda kullanımı:  
Çocuklarda kullanılmamalıdır.  
 
6 
  
Yaşlılarda kullanımı:  
Yaşlılarda özel bir doz ayarlaması gerekmemektedir.  Özel kullanım durumları:  
Böbrek/Karaciğer yetmezliği:  
Şiddetli böbrek ve/veya karaciğer yetmezliği olan hastalarda dikkatle kullanılmalıdır.  
 Eğer LARGASEL ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuş unuz. 
 
Kullanmanız gerekenden daha fazla L ARGASEL  kullandıysanız  
LARGASEL’i kullanmanız gerekenden daha fazla alırsanız, ciddi kalp rahatsızlıkları riski nedeniyle derhal bir doktora veya acil  sağlık servisine başvurun.  
 LARGASEL’den kullanmanız gerekenden fazlasını kullanmışsanız bir doktor veya eczacı ile konuşunuz.  
LARGASEL ’i kullanmayı  unutursanız  
Unutulan dozları denge lemek için çift doz almay ınız. 
 
LARGASEL ile tedavi sonlandırıldığınd a oluşabilecek etkiler  
LARGASEL ’in kullanımı hakkında ilave sorularınız olursa, lütfen doktorunuza veya 
eczacınıza danışın.  
 
4. Olası yan etkiler  nelerdir?  
Tüm ilaçlar gibi, LARGASEL’in  içeriğinde bulunan maddelere duyarlı olan kişilerde yan 
etkiler görülebilir.  
 
Aşağıdakilerden biri olursa, LARGASEL'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Solunum zorluğuna neden olabilen ve hayatı tehdit edebilen yüzde ve/veya boyunda ani şişme 
(anjiyoödem), ciltte kaşıntılı kırmızı lekeler (kurdeşen)  
• Açıklanamayan ateş, terleme, solgunluk ve kan basıncı veya kalp atış hızı değişiklikleri ile 
birlikte sert kaslar ve bilinç bozuklukları (ölümcül olabilen nöroleptik malign sendrom)  
• Özellikle bacaklardaki damarlarda kan pıhtısı (belirtiler arasında bacaklarda şişlik, ağrı ve 
kızarıklık vardır). Pıhtılar akciğerlere ulaşmak üzere kan damarlarından geçerken göğüs 
ağrısına ve solunum  zorluğuna neden olabilir ve bazı durumlarda ölümcül olabilir. 
• Karaciğer hastalığı (bazen ölümcül), ciltte veya gözlerde sararma (sarılık) ve idrar renginde 
koyulaşma. Bunlar karaciğer hastalığının belirtileri olabilir. 
• Kalın bağırsak iltihabı (bazen ölümcül), bağırsak tıkanması, mide ve bağırsak dokusunun 
bölgesel hasarı (gastrointestinal nekroz, bazen ölümcül), yırtılmış bağırsak (perfore bağırsak, 
bazen ölümcül)  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir. 
Seyrek: l.000 hastanın 1’inden az, fakat 10.000 hastanın 1’inden fazla görülebilir. 
Çok seyrek: 10.000 hastanın 1’inden az görülebilir. 
 
7 
 Bilinmiyor: Eldeki verilerden hareketle sıklık tahmin edilemiyor. 
LARGASEL’in diğer olası yan etkileri aşağıda listelenmiştir: 
 
Çok yaygın:  
• Uzanma ya da oturma pozisyonundan aniden ayağa kalkarken baş dönmesi hissi  
• Ağız kuruluğu  
• Kabızlık 
• Uyku hali veya sersemlik 
• Titreme ve sertlik (ekstrapiramidal sendrom)  
• Anorma l hareketler (diskinezi)  
• Kıpırdamadan durma zorluğu (akatizi)  
• Kilo alımı  
 
Yaygın:  
• Adet kanamalarının olmaması  
• Artmış prolaktin seviyeleri (hipofiz bezinin salgıladığı hormon)  
• Azalmış glukoz toleransı  
• Endişeli hissetme (anksiyete)  
• Nöbetler  
• Artmış kas tonusu 
• Kalp ritminde değişiklik (QT aralığında uzama denilen ve kalbin elektriksel etkinliğini 
gösteren EKG’de görülen durum)  
 
Bilinmiyor:  
• Ciddi enfeksiyonlara neden olabilecek bazı beyaz kan hücrelerinin sayısında belirgin azalma  
(lökopeni, agranülositoz)  
• Bir tür beyaz kan hücresi sayısında artış (eozinofili)  
• LARGASEL ile trombosit (kandaki pıhtılaşmaya yardımcı olan hücreler) sayısında azalma 
bildirilmiştir.  
• Esas olarak cildi etkileyen enflamatuvar hastalık (sistemik lupus eritematozus)  
• Bazı laboratuvar testleri için anormal sonuçlar (bazı antinükleer antikorlar için pozitif test)  
• Anne sütünün anormal akması (galaktore)  
• Erkeklerde meme büyümesi (jinekomasti)Erkeklerde cinsel iktidarsızlık ya da sertleşme 
sorunu (impotans)  
• Kadınlarda cinsel isteksizlik (frijidite)  
• Artmış kan şekeri seviyeleri (hiperglisemi)  
• Kandaki yağ seviyelerinin artması (hipertrigliseridemi)  
• Kandaki sodyum seviyelerinin azalması (hiponatremi)  
• İdrar çıkışını azaltan bir hormonun (antidiüretik hormon) anormal üretimi ve salınımı, 
• Duygu durum bozuklukları  
• Sürekli uyku hali (letarji)  
• İstemsiz kas spazmları (boyun, gözler veya çenede)  
• Artmış veya azalmış hareket hızı (hiperkinezi, akinezi)  
• Gözün yakını veya uzağı görmek için uyum yeteneği de dahil olmak üzere görme bozuklukları 
(akomodasyon bozuklukları)  
• Gözde genellikle görüşü etkilemeyen kahverengimsi birikintiler  
• Kalp ritim bozuklukları (istisnai durumlarda muhtemelen hayatı tehdit eden),  
• Alerjik cilt reaksiyonu, güneşe ve ya ultraviyole ışınlarına maruz kaldığında cildin aşırı 
reaksiyonu  
• İdrar zorluğu (üriner retansiyon)  
 
8 
 • Anneleri gebeliğin son üç ayında LARGASEL almış yenidoğan bebeklerde yoksunluk 
sendromu 
• Ağrılı, uzamış ereksiyon (priapizm)  
• Vücut ısısında değişikl ikler 
Eğer bu kullanma talimatında bahsi geçmeyen herhangi bir yan etki ile karşılaşırsanız, lütfen 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma  Talimatında  yer alan veya almayan herhangi bir yan e tki meydana ge lmesi 
durumunda  hekiminiz , eczacınız  veya hemşireniz i le konuşunu z. Ayrıca karşılaştığ ınız yan 
etkileri www.titc k.gov.tr sitesinde  yer alan “İlaç Yan Etki Bildirimi”  ikonuna tıklayarak ya da 
0 800 314 00 08 numara lı yan etki bildirim ha ttını arayarak Türkiye Farmakovijila ns Merkezi 
(TÜFAM) ’ne bildiriniz . Me ydana ge len yan etkileri bildir erek kulla nmak ta olduğunuz ilacın 
güvenliliği hakkında  daha fa zla bilg i edinilmesine  katkı sağ lamış ola caksı nız. 
 
5. LARGASEL’ in saklanması  
LARGASEL ’i, çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklanmalıdır.  
 Son kullanma tarihiyle uyumlu olarak kullanınız.   Ambalaj üzerindeki son kullanım tarihinden sonra kullanmayınız.   Açıldıktan sonra derhal kullanılmalıdır.  
 Ampulleri ışıktan korumak için dış ambalajı içinde saklayınız.  
 İlaçlar, atık suyla veya ev atığı olarak imha edilmemelidir. Artan ve ihtiyaç duyulmayan ilaçların nasıl imha edileceğini eczacınıza sorunuz. Bu önlemler, çevreyi korumaya yardımcı olacaktır.  
 Eğer üründe ve/veya ambalajında bozukluklar fark ederseniz LAR GASEL ’i kullanmayınız.  
 
Son kullanma tarihi geçmiş veya kullanılmayan  ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi :  
HAVER FARMA İlaç A.Ş.  
Akbaba Mah. Maraş Cad. No.:52/2/1 Beykoz/İSTANBUL  
 
Üretim Yeri:  
OSEL İLAÇ San. ve Tic. A.Ş. 
Akbaba Mah. Maraş Cad. No: 52 
Beykoz/İSTANBUL  
 
Bu kullanma t alimatı 29/08/2024 tarihinde onaylanmıştır.  
 
   
