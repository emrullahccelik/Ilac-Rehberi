KISA ÜRÜN BİLGİSİ
1. BEŞERİ TIBBİ ÜRÜNÜN ADI
LATROST-T %0,005+%0,5 göz damlası, çözelti
Steril
2. KALİTATİF VE KANTİTATİF BİLEŞİM
Her 1 mL’de:
Etkin madde:
Latanoprost ............................ 0,05 mg
Timolol maleat ...................... 6,83 mg *
Yardımcı maddeler:
Benzalkonyum klorür .............. 0,2 mg
*5 mg/ml timolol eşdeğeri.
Yardımcı maddeler için 6.1’e bakınız.
3. FARMASÖTİK FORM
Göz damlası.
Partikül içermeyen berrak ve renksiz çözelti.
4. KLİNİK ÖZELLİKLER
4.1. Terapötik endikasyonlar
Beta-blokerler, prostaglandinler veya intraoküler basıncı azaltan diğer topikal ilaçlara yeterli
yanıt vermeyen oküler hipertansiyonu ve açık-açılı glokomu olan erişkin ve yaşlı hastalarda
intraoküler basıncı düşürmede endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Erişkinler için önerilen tedavi, hastalıktan etkilenmiş göz(ler)e günde bir kez, bir damla
damlatılması şeklindedir.
Bir doz atlandığında, tedaviye, bir sonraki dozu önceden planlandığı zamanda uygulayarak
devam edilmelidir. Latanoprostun günde 1 kereden fazla kullanılması göz tansiyonu düşürücü
etkisini azalttığı bilindiğinden LATROST-T günde bir kereden fazla kullanılmamalıdır.
Uygulama şekli:
LATROST-T damlatılmadan önce kontakt lensler çıkartılmalıdır. Lensler 15 dakika sonra
yeniden takılabilir (bkz. Bölüm 4.4 Özel kullanım uyarıları ve önlemleri).
Nazolakrimal kanalın tıkanması ile veya göz kapağını iki dakika kapalı tutarak kullanımı,
sistemik absorbsiyonu düşürür. Bu uygulama sistemik istenmeyen etkileri azaltıp, lokal etkiyi
artırabilir.
1/15Birden fazla göz damlası kullanılıyorsa, ilaçlar en az beş dakika arayla uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Mevcut değildir.
Pediyatrik popülasyon:
Çocuklar ve adölesanlardaki güvenlilik ve etkililik saptanmadığından, LATROST-T’nin bu yaş
grubunda kullanımı önerilmez.
Geriyatrik popülasyon:
Doz erişkin dozu ile aynıdır.
4.3. Kontrendikasyonlar
LATROST-T aşağıda belirtilen hastalarda kontrendikedir:
 Ciddi kronik obstrüktif akciğer hastalığı (KOAH), bronşiyal astım veya bronşiyal astım
hikayesinin de dahil olduğu reaktif havayolu hastalıkları.
 Sinüs bradikardisi, hasta sinüs sendromu, sinoatriyal blok, kalp pili ile kontrol altına
alınamayan ikinci veya üçüncü derece atriyoventriküler blok, belirgin kalp yetmezliği,
kardiyojenik şok.
 LATROST-T’nin bileşiminde bulunan latanoprost, timolol maleat veya ürünün
bileşimindeki maddelerden birine karşı aşırı duyarlılık.
4.4. Özel kullanım uyarıları ve önlemleri
Sistemik etkiler
Diğer topikal uygulanan oftalmik ilaçlar gibi LATROST-T göz damlası da sistemik olarak
emilir. İlacın bileşiminde bulunan beta adrenerjik etkili timolole bağlı olarak, sistemik beta
adrenerjik blokerlerle ortaya çıkan kardiyovasküler, pulmoner ve diğer advers etkilerle aynı
tipte etkiler görülebilir. Topikal oftalmik kullanım sonrasında görülen sistemik advers olayların
oranı sistemik kullanıma göre daha azdır.
Kardiyak bozukluklar
Kardiyovasküler hastalıkları (koroner kalp hastalığı Prinzmetal anjina ve kalp yetmezliği gibi)
ve hipotansiyonu olan hastalarda beta blokerler ile tedavi dikkatli değerlendirilmeli ve diğer
aktif maddeler ile tedavi düşünülmelidir. Kardiyovasküler hastalıkları olan hastalar, hastalığın
kötüye gitmesi ve advers reaksiyonlar açısından izlenmelidir.
İletim zamanına negatif etkilerinden dolayı beta blokerler, birinci derece kalp bloğu olan
hastalarda dikkatli kullanılmalıdır.
Timolol uygulamasını takiben, kardiyak reaksiyonlar ve nadir olarak kalp yetmezliğine bağlı
ölüm vakaları bildirilmiştir.
2/15Vasküler bozukluklar
Periferik dolaşım bozukluğu/düzensizliği (Raynaud hastalığı veya Raynaud sendromunun ağır
formları gibi) olan hastalar tedavi edilirken dikkatli olunmalıdır.
Solunum bozuklukları
Bazı oftalmik beta blokerlerin kullanımı ile astım hastalarında bronkospazma bağlı ölüm ile
sonuçlanan solunum reaksiyonları bildirilmiştir. LATROST-T hafif/orta derecede KOAH’ı
olan hastalarda dikkatli olarak ve sadece hastaya yararı, potansiyel riskin üzerinde ise
kullanılmalıdır.
Hipoglisemi/diyabet
Beta blokerler, spontan hipoglisemiye eğilimli hastalarda veya labil diyabeti olanlarda, akut
hipogliseminin belirti ve semptomlarını maskeleyebileceğinden dikkatli kullanılmalıdır.
Beta blokerler ayrıca hipertriodizm belirtilerini de maskeleyebilirler.
Korneal bozukluklar
Oftalmik beta blokerler göz kurululuğunu indükleyebilirler. Kornea ile ilgili hastalığı olanlarda
dikkatli kullanılmalıdır.
Diğer beta bloker ajanlar
Timololün sistemik beta bloker ilaç alan hastalarda kullanılması halinde, intraoküler basınç
üzerine veya sistemik beta blokaja bağlı olarak bilinen etkilerinde artış gözlenebilir. Hastanın
cevabı yakinen takip edilmelidir. İki lokal beta blokerin bir arada kullanılması önerilmez.
Anafilaktik reaksiyonlar
Beta blokerlerle tedavi sırasında, çeşitli alerjenlere karşı atopi hikayesi veya ciddi anafilaktik
reaksiyon hikayesi olan hastalar, bu alerjenlerle tekrarlanan maruziyetlerle daha duyarlı hale
gelebilir ve anafilaktik reaksiyonları tedavi etmek için uygulanan alışılmış adrenalin (epinefrin)
dozlarına yanıt vermeyebilirler.
Koroidal ayrılma
Filtrasyon cerrahileri sonrasında aköz baskılayıcı tedavi (ör. timolol, asetazolamid gibi)
uygulanmasıyla koroidde ayrılma bildirilmiştir.
Cerrahi anestezi
Beta-bloker oftalmik preperatlar adrenalinin sistemik beta agonist etkisini bloke edebilirler.
Hastanın timolol kullandığı anestezi doktoruna bildirilmelidir.
Birlikte uygulanan tedaviler:
Timolol diğer ilaçlar ile etkileşebilir (bkz. Bölüm 4.5).
Diğer prostaglandin analogları
İki veya daha fazla prostaglandinin, prostaglandin analogunun veya prostaglandin türevinin
3/15birlikte kullanımı tavsiye edilmemektedir (bkz. Bölüm 4.5).
İris pigmentasyon değişimi
Latanoprost, iristeki kahverengi pigmentin miktarını artırarak, zamanla göz rengini
değiştirebilir. Latanoprost göz damlalarıyla edinilen deneyime benzer olarak,
latanoprost+timolol kombinasyonu ile bir yıla kadar tedavi edilen tüm hastaların %16-20’sinde
artan iris pigmentasyonu görülmüştür (fotoğraflara dayanarak). Bu etki özellikle irisin yeşil-
kahverengi, sarı-kahverengi veya mavi/gri-kahverengi gibi karışık renkli olduğu hastalarda
gözlenmiştir ve irisin stromal melanositlerindeki melanin içeriğinin artmasına bağlıdır.
Etkilenmiş gözde tipik olarak pupillaların çevresindeki kahverengi pigmentasyon merkezden
perifere doğru genişler, ancak irisin tümü veya bir bölümü daha kahverengi bir görünüm
alabilir. Latanaprostla gerçekleştirilen klinik çalışmalarda, göz renginin homojen mavi, gri,
yeşil veya kahverengi olduğu hastalarda, iki yıllık tedavi süresince nadiren değişiklik
gözlenmiştir. İris renk değişikliği yavaş oluşur ve birkaç aydan birkaç yıla kadar fark
edilmeyebilir. Değişikliğin herhangi bir semptom veya patolojik değişikliğe neden olduğu
saptanmamıştır.
Beş sene süreyle iris pigmentasyonunu değerlendirmek için yapılan bir klinik çalışmada,
latanoprostun kullanımına devam edildiği zaman bile artmış pigmentasyondan dolayı advers
sonuç olduğuna dair delil yoktur. Bu sonuçlar 1996’dan itibaren elde edilen pazarlama sonrası
deneyimle uyumludur. Ayrıca, artmış iris pigmentasyonu gelişmesinden bağımsız olarak
intraoküler basınç azalmaları benzerdir. Böylelikle, artmış iris pigmentasyonu gelişen
hastalarda latanoprost ile tedaviye devam edilebilir. Bu hastalar düzenli olarak kontrol edilmeli
ve klinik duruma göre gerekirse tedavi kesilmelidir.
Artmış iris pigmentasyonunun başlangıcı tipik olarak tedavinin ilk yılı içinde, nadiren ikinci
veya üçüncü yılında olur ve tedavinin dördüncü yılından sonra görülmez. İris pigmentasyonu
gelişme hızı zamanla azalır ve beş yılda stabil olur. Artan pigmentasyonun etkisi beş yıldan
sonraki dönemde değerlendirilmemiştir.
Tedavinin kesilmesini takiben kahverengi iris pigmentindeki artış devam etmez, ancak ortaya
çıkmış olan renk değişikliği kalıcı olabilir.
İris üzerindeki ben ve çiller ise tedaviden etkilenmez.
Trabeküler ağ veya ön kamarada başka bir yerde pigment birikimi gözlenmemiştir, ancak
hastalar düzenli olarak muayene edilmeli ve iris pigmentasyonunda artış ortaya çıkarsa tedavi
kesilmelidir.
Tedavinin uygulamaya konulmasından önce hastalar, göz renginde değişiklik olabileceği
konusunda bilgilendirilmelidir. Tek taraflı tedavi, iki gözün kalıcı olarak birbirinden farklı
renkte olmasına neden olabilir.
Göz kapağı ve kirpik değişiklikleri
LATROST-T kullanımı ile ilişkili olarak geri dönüşümü olabilen göz kapağı derisinde
koyulaşma bildirilmiştir.
4/15LATROST-T ile tedavi edilen gözün kirpiklerinde ve ayva tüylerinde tedrici değişiklikler
olabilir; bu değişiklikler uzunluk, kalınlık, pigmentasyon ve kirpik veya vellus kıllarının
sayısında artış ve kirpiklerin yanlış yönde büyümesidir. Kirpik değişiklikleri tedavi kesildikten
sonra geri dönüşümlüdür.
Glokom
Enflamatuvar, neovasküler veya kronik açı kapanması glokomda, psödofakik hastalardaki açık
açılı glokomda ve pigmenter glokomda latanoprost ile klinik deneyim yoktur. Latanoprostun
pupilla üzerinde etkisi yoktur veya azdır, ancak akut kapalı açılı glokom ataklarında klinik
deneyim bulunmamaktadır. Bu nedenle, daha fazla deneyim elde edilinceye kadar LATROST-
T’nin bu durumlarda dikkatli kullanılması önerilir.
Herpetik keratit
LATROST-T, herpetik keratit öyküsü olan hastalarda dikkatli kullanılmalıdır, aktif herpes
simpleks keratiti olgularında ve özellikle prostaglandin analogları ile ilişkili yineleyen herpetik
keratit öyküsü olan hastalarda kullanımından kaçınılmalıdır.
Maküler ödem
Latanoprostla tedavi sırasında, kistoid maküler ödemin de dahil olduğu maküler ödem vakaları
bildirilmiştir. Bu raporlar çoğunlukla afakik hastalarla, posterior lens kapsülünde yırtılma olan
psödofakik hastalarla veya maküler ödem açısından risk faktörü bulunan hastaları
kapsamaktadır. LATROST-T bu hastalarda dikkatli kullanılmalıdır.
Koruyucu madde
LATROST-T, oftalmik ürünlerde koruyucu madde olarak yaygın kullanılan benzalkonyum
klorür içerir. Benzalkonyum klorürün noktalı keratopati ve/veya toksik ülseratif keratopatiye
yol açtığı bildirilmiştir; ayrıca gözde iritasyona yol açabilir. Göz kuruluğu olan hastalarda veya
korneanın risk altında olduğu koşullarda sık veya uzun süreli LATROST-T kullanımı yakından
izleme gerektirir (bkz. Bölüm 4.2).
Kontakt lens
Yumuşak kontakt lensler, renk kaybına neden olmasıyla bilinen benzalkonyum klorürü absorbe
edebilir. Uygulamadan önce kontakt lensler çıkartılmalı ve en az 15 dakika sonra takılmalıdır
(bkz. Bölüm 4.2).
Bu ilaç her mililitresinde 6,35 mg fosfat içerir (her damlada 0,16 mg’ye eşittir).
Eğer gözün önündeki saydam tabaka olan korneada ciddi bir hasar var ise, fosfat tedavi
sırasında çok nadir şekilde korneada kalsiyum birikmesine bağlı bulanık beneklere neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Latanoprost+timolol kombinasyonu ile hiçbir spesifik ilaç etkileşim çalışması
gerçekleştirilmemiştir.
5/15İki prostaglandin analogunun birlikte oftalmik uygulanmasını takiben intraoküler basınçta
çelişkili yükselme olduğuna dair raporlar mevcuttur. Dolayısıyla, iki veya daha fazla
prostaglandinin, prostaglandin analogunun veya prostaglandin türevlerinin kullanımı
önerilmez.
Timolol ile CYP2D6 inhibitörleri (kinidin, fluoksetin, paroksetin gibi) birlikte kullanıldığında
sistemik beta blokaj etkisini (kalp hızında düşüş, depresyon) potansiyelize ettiği raporlanmıştır.
Halen bir oral beta adrenerjik bloker ajan almakta olan hastalara LATROST-T verildiğinde
intraoküler basınç üzerindeki etki veya sistemik beta blokajın bilinen etkileri
kuvvetlenebileceğinden iki veya daha fazla topikal beta adrenerjik bloker ajanın birlikte
kullanımı önerilmez.
Oftalmik beta-blokerlerin adrenalin ile eşzamanlı kullanılması halinde bazen midriazise neden
olduğu bildirilmiştir.
Timolol içeren göz damlalarının oral kalsiyum kanal blokerleri, beta adrenerjik blokerler,
antiaritmikler (amiodaron dahil), dijital glikozidler, parasempatomimetikler ve guanetidin ile
birlikte uygulanması halinde, hipotansiyon ve/veya belirgin bradikardiye yol açan aditif etki
olasılığı vardır.
Beta blokerler alınırken, klonidinin ani kesilmesine karşı hipertansif reaksiyon kuvvetlenebilir.
Beta blokerler antidiyabetik ajanların hipoglisemik etkilerini artırabilir. Beta blokerler
hipoglisemi belirti ve semptomlarını maskeleyebilirler (bkz. Bölüm 4.4).
Pediyatrik popülasyon:
Etkileşim çalışması yapılmamıştır.
Geriyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik dönemi
Latanoprost:
Latanoprostun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
6/15Timolol:
Timololün gebe kadınlarda kullanımına ilişkin yeterli veri mevcut değildir. Timolol gebe
kadınlarda sadece eğer gerçekten gerekli ise kullanılmalıdır. Sistemik emilimi düşürmek için
bölüm 4.2’ye bakınız.
Beta blokerlerin kullanımı ile ilgili yapılan epidemiyolojik çalışmalarda malformatif etki
izlenmezken, beta blokerlerin oral yolla alımı sonucunda rahim içi büyüme geriliği için risk
gözlenmiştir. Ayrıca, doğum öncesi beta bloker alımı sonucu yeni doğanlarda beta blokaj
(bradikardi, hipotansiyon, solunum baskılanması ve hipoglisemi gibi) bulgu ve belirtileri
gözlenmiştir.
Eğer doğum öncesinde LATROST-T kullanılmış ise, yeni doğan, hayatının ilk günlerinde
dikkatlice izlenmelidir.
Bu nedenlerle LATROST-T gebelik sırasında kullanılmamalıdır (bkz. Bölüm 5.3).
Laktasyon dönemi
Beta blokerler anne sütüne geçerler. Ancak timolol göz damlasının terapötik dozunun, yeni
doğanda beta blokaj etkisi yaratacak miktarda anne sütüne geçmesi beklenmez. Sistemik
emilimi azaltmak için bölüm 4.2’ye bakınız.
Latanoprost ve metabolitleri anne sütüne geçebilir. Bu nedenle LATROST-T emziren
kadınlarda kullanılmamalıdır.
Üreme yeteneği/Fertilite
Hayvan çalışmalarında latanoprostun erkek ve dişi sıçanlarda üreme yeteneği üzerine etkisi
görülmezken, tavşan ve sıçanlarda teratojenik potansiyeli olduğu görülmemiştir. Sıçanlara
intravenöz yolla verilen 250 mikrogram/kg/gün’e kadar olan dozlarda embriyotoksisite
görülmemiştir. Ancak latanoprost tavşanlara 5 mikrogram/kg/gün (klinik dozun yaklaşık 100
katı) ve daha yüksek dozlarda verildiğinde gecikmiş rezorpsiyon, düşük (aborsiyon) ve düşük
doğum ağırlığı insidansında artışla karakterize embriyofetal toksisiteye neden olmuştur.
Timolol ile sıçanlar üzerinde yapılan üreme ve fertilite çalışmalarında, dişi ve erkek sıçanların
fertilitesi üzerinde herhangi bir advers etki görülmemiştir (bkz. Bölüm 5.3).
Fertilite:
Hayvan çalışmalarında, latanoprost ve timololün, kadın veya erkek fertilitesi üzerinde bir etkisi
bulunmamıştır.
4.7. Araç ve makine kullanımı üzerindeki etkiler
LATROST-T’nin araç ve makine kullanımı üzerine etkisi oldukça azdır. Göz damlasının
damlatılması, diğer göz ilaçlarında da olduğu gibi, geçici olarak görme bulanıklığına neden
olur. Bu durum geçinceye kadar, hastalar araç ve makine kullanmamalıdır.
7/154.8. İstenmeyen etkiler
Latanoprost için, yan etkilerin çoğu oküler sistemle ilgilidir. Latanoprostun önemli
çalışmalarının uzun dönemli takiplerinde latanoprost kullanan hastaların %16-20’sinde kalıcı
olabilen iris pigmentasyonunda artışı olduğu görülmüştür. Açık etiketli, 5 yıllık bir latanoprost
güvenlilik çalışmasında hastaların %33’ünde iris pigmentasyonu gelişmiştir (bkz. Bölüm 4.4
Özel kullanım uyarıları ve önlemleri). Diğer oküler etkiler genellikle geçici ve ilaç uygulaması
sırasında ortaya çıkmaktadır. Timolol için en ciddi advers olaylar sistemik olup bunlar
bradikardi, aritmi, konjestif kalp yetmezliği, bronkospazm ve alerjik reaksiyonlardır.
Diğer topikal oftalmik ilaçlarda olduğu gibi timolol sistemik dolaşıma geçebilir. Bu durum
sistemik beta blokerlerde görülen benzer yan etkilerin görülmesine neden olabilir. Sistemik
advers etkilerin oranı, topikal oftalmik preperatlarda, sistemik alıma göre daha düşüktür.
Listelenmiş advers reaksiyonlar oftalmik beta blokerler grup etkisi ile görülen advers etkileri
de içermektedir.
Latanoprost+timolol kombinasyonu ile yapılan klinik çalışmalarda görülen tedavi ile ilgili
advers olaylar sistem, organ sınıfı ve sıklık gruplandırmasına göre şu şekilde verilmiştir: (çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor) açısından aşağıda listelenmiştir:
Sinir sistemi hastalıkları
Yaygın olmayan: Baş ağrısı
Göz hastalıkları
Çok yaygın: İriste pigmentasyon artışı
Yaygın: Gözde ağrı, gözde iritasyon (batma, yanma, kaşınma ve yabancı cisim hissi
dahil)
Yaygın olmayan: Korneal bozukluklar, konjonktivit, blefarit, gözde hiperemi, bulanık görme,
gözyaşı salgılanmasında artış
Deri ve deri altı doku hastalıkları
Yaygın olmayan: Deri döküntüsü, kaşıntı
Aşağıdaki advers olaylar LATROST-T’nin bileşimindeki ilaçlar ile yapılan klinik
çalışmalardan, spontan bildirimlerden ve mevcut literatürlerden elde edilen bilgilere
dayanmaktadır.
Latanoprost için bu advers olaylar şunlardır:
Enfeksiyonlar ve enfestasyonlar
Bilinmiyor: Herpetik keratit
8/15Sinir sistemi hastalıkları
Bilinmiyor: Sersemlik
Göz hastalıkları
Bilinmiyor: Kirpik ve vellus tüylerinde değişiklikler (uzunluk, kalınlık, pigmentasyon, sayı
artışı), punktat keratit, periorbital ödem, irit/üveit, kistoid maküler ödem dahil
maküler ödem, kuru göz, keratit, kornea ödemi ve erezyonları, trikiyazis, iris
kisti, fotofobi, göz kapağı kıvrımının derinleşmesi ile sonuçlanan periorbital ve
göz kapağı değişiklikleri, göz kapağında ödem, göz kapaklarına lokalize deri
reaksiyonu, oküler konjuktivada psödopemfigoid (koruyucu benzalkoniyum
klorürle ilişkili olabilir), palpebral deri renginde koyulaşma
Kardiyak hastalıkları
Bilinmiyor: Angina, kararsız angina, çarpıntı.
Solunum, göğüs bozuklukları ve mediastinal hastalıkları
Bilinmiyor: Astım, astımın kötüleşmesi, dispne.
Gastrointestinal hastalıkları
Bilinmiyor: Bulantı*, kusma*
Kas – iskelet bozuklukları, bağ doku ve kemik hastalıkları:
Bilinmiyor: Eklem ve kas ağrısı.
Genel bozukluklar ve uygulama bölgesine ilişkin hastalıkları
Bilinmiyor: Göğüs ağrısı.
*Tahmini yaygın olmayan bir sıklıkta pazarlama sonrası tespit edildi
Timolol için bu advers olaylar şunlardır:
Bağışıklık sistemi hastalıkları
Bilinmiyor: Anafilaktik reaksiyonlar dahil sistemik alerjik reaksiyonlar, anjiyoödem, ürtiker,
lokalize ve yaygın döküntü, kaşıntı
Metabolizma ve beslenme hastalıkları
Bilinmiyor: Hipoglisemi
Psikiyatrik hastalıkları
Bilinmiyor: Hafıza kaybı, insomnia, depresyon, kabus görme, halüsinasyonlar
Sinir sistemi hastalıkları
Bilinmiyor: Serebrovasküler olay, serebral iskemi, sersemlik, myastenia gravis
semptomlarının kötüleşmesi, parestezi, baş ağrısı, bayılma
9/15Göz hastalıkları
Bilinmiyor: Filtrasyon cerrahisini takiben koroidal ayrılma, korneal erozyon, keratit, diplopi,
korneal duyarlılığın azalması, oküler iritasyon belirti ve bulguları (yanma,
batma, kaşıntı, sulanma, kızarıklık gibi), kuru göz, pitoz blefarit, görmede
bulanıklık
Ciddi kornea hasarı olan bazı hastalarda, fosfat içeren göz damlalarının kullanımına bağlı olarak
korneal kalsifikasyon oluştuğu çok nadir rapor edilmiştir.
Kulak ve iç kulak hastalıkları
Bilinmiyor: Tinnitus
Kardiyak hastalıkları
Bilinmiyor: Kardiyak arrest, kalp yetmezliği, atrioventriküler blok, konjestif kalp yetmezliği
göğüs ağrısı, aritmi, bradikardi, ödem, palpitasyon
Vasküler hastalıkları
Bilinmiyor: Soğuk el ve ayaklar, hipotansiyon, Raynaud fenomeni
Solunum, göğüs bozuklukları ve mediastinal hastalıkları
Bilinmiyor: Bronkospazm (özellikle önceden bronkospastik hastalığı olan hastalarda),
öksürük, dispne
Gastrointestinal hastalıkları
Bilinmiyor: Bulantı, diyare, dispepsi, ağız kuruluğu, tat alma duyusunda bozulma, kusma,
karın ağrısı
Deri ve deri altı doku hastalıkları
Bilinmiyor: Deri döküntüsü, psöriasiform döküntü, psöriazisin alevlenmesi, alopesi
Kas – iskelet bozukluklar, bağ doku ve kemik hastalıkları
Bilinmiyor: Miyalji.
Üreme sistemi ve meme hastalıkları
Bilinmiyor: Seksüel fonksiyon bozukluğu, libido azalması
Genel bozukluklar ve uygulama bölgesine ilişkin hastalıkları
Bilinmiyor: Asteni, yorgunluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
10/15e-posta: tufam@titck.gov.tr; tel: 0 800 314 00 08; faks: 0 312 218 35 99
4.9. Doz aşımı ve tedavisi
İnsanlarda LATROST-T’ye bağlı doz aşımıyla ilgili veri yoktur.
Semptomlar:
Sistemik timolol doz aşımının semptomları: Bradikardi, hipotansiyon, bronkospazm ve kalp
durmasıdır. Latanoprost ile doz aşımına bağlı olarak, göz iritasyonu ve konjonktiva hiperemisi
dışında oküler veya sistemik bir istenmeyen etki bilinmemektedir.
Tedavi:
Bu semptomlar ortaya çıktığı takdirde semptomatik ve destekleyici tedavi uygulanmalıdır.
Kazara içilmesi halinde, şu bilgiler faydalı olabilir: İn vitro olarak yapılan hemodiyaliz
çalışmasında timololün kan plazmasından veya tüm vücuttan kolayca diyaliz edilemediğini
gösterilmiştir. Böbrek yetmezliği olan hastalarda yapılan bir çalışmada timololun kolayca
diyaliz edilemediği gösterilmiştir. Gerekli ise gastrik lavaj. Latanoprost karaciğerden ilk geçiş
sırasında büyük oranda (%90’dan fazlası) metabolize olur. Sağlıklı gönüllülerde 3
mikrogram/kg dozunda intravenöz infüzyon herhangi bir semptoma yol açmazken, 5,5-10
mikrogram/kg dozunda bulantı, abdominal ağrı, baş dönmesi, yorgunluk, sıcak basması ve
terlemeye neden olmuştur. Bu etkiler hafif ila orta şiddette olup, enfüzyonun sona ermesinden
4 saat sonra, tedaviye gerek olmadan ortadan kalkmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojik- beta bloker ajanlar- timolol, kombinasyonlar
ATC kodu: S01ED51
Etki mekanizması
LATROST-T iki aktif madde ihtiva eder: Latanoprost ve timolol maleat. Bu iki madde artmış
intraoküler basıncı farklı etki mekanizmalarıyla düşürür ve her iki etkinin birleşmesi
sonucunda, intraoküler basınçta maddelerden biriyle tek başına elde edilebilenden daha fazla
bir düşme sağlanabilir.
Latanoprost:
Bir prostaglandin F analogu olan latanoprost, aköz hümörün dışa akışını artırarak göz içi
2α
basıncı düşüren, selektif bir prostanoid FP reseptör agonistidir. Başlıca etki mekanizması
uveoskleral dışa akımı artırmasıdır. Buna ek olarak insanlarda, trabeküler dışa akım direncini
düşürerek dışa akımın kolaylaşmasını bir miktar artırdığı da bildirilmiştir. Latanoprostun, aköz
hümör üretimi, kan-aköz hümör bariyeri veya göziçi kan dolaşımı üzerinde belirgin etkisi
yoktur. Ekstrakapsüler lens ekstraksiyonu geçirmiş maymun gözlerinde latanoprost ile kronik
tedavi, floresein anjiyografisi ile yapılan belirlemeye göre retinal kan damarlarını
etkilememiştir. Latanoprost, kısa süreli tedavi sırasında psödofakik insan gözlerinin arka
segmentinde floresein sızıntısını indüklememiştir.
11/15Timolol:
Non-selektif bir β-1 ve β-2 adrenerjik reseptör blokeri olan timolol, intrinsik sempatomimetik
etkisi, doğrudan miyokard üzerinde depresan etkisi veya membran-stabilizasyonu etkisi
bulunmayan bir ajandır. Timolol, siliyer epitelde aköz hümör üretimini azaltarak intraoküler
basıncı düşürür. Kesin etki mekanizması tam olarak bilinmemekle beraber, endojen beta-
adrenerjik stimülasyonun neden olduğu siklik AMP sentez oranındaki artışı baskılaması
olasıdır. Timololün kan-aköz hümör bariyerinin plazma proteinlerine karşı permeabilitesini
belirgin olarak etkilemediği bulunmuştur. Tavşanlarda, kronik tedaviden sonra timololün
bölgesel oküler kan akışı üzerinde etkisi olmamıştır.
Bronşlarda ve bronşiyollerde beta adrenerjik reseptör blokajı, karşı koyulmamış parasempatik
aktivite kaynaklı olarak artan solunum yolu direncine neden olur. Astım veya diğer
bronkospastik koşulların bulunduğu hastalarda böyle bir etki potansiyel olarak tehlikelidir (bkz.
Bölüm 4.3 Kontrendikasyonlar ve Bölüm 4.4 Özel kullanım uyarıları ve önlemleri).
Timolol maleat oftalmik çözeltisi göze topikal olarak uygulandığında, glokom eşlik etsin ya da
etmesin, yüksek ve normal intraoküler basıncı azaltma etkisine sahiptir. Yüksek intraoküler
basınç, glokomatöz görüş alanı kaybının patogenezinde önemli bir risk faktörüdür. İntraoküler
basınç düzeyi arttıkça, glokomatöz görüş alanı kaybı ve optik sinir hasarı olasılığı da artar.
Timolol maleatın oküler hipotansif etkisinin tam mekanizması şu an için net bir şekilde
belirlenmemiştir. İnsanlar üzerinde yapılan tonografi ve florofotometri çalışmaları, baskın
etkisinin düşük sıvı oluşumuyla ilgili olabileceğini ortaya koymaktadır. Bununla birlikte, bazı
çalışmalarda dışa akımda hafif bir artış da gözlenmiştir.
Klinik etkililik ve güvenlilik
Doz bulma çalışmalarında, günde bir kez monoterapi olarak uygulanan latanoprost ve timolole
göre latanoprost+timolol kombinasyonu ortalama günlük intraoküler basınçta anlamlı ölçüde
daha büyük düşüşler oluşturmuştur. İyi kontrollü, çift maskeli altı aylık iki klinik çalışmada,
intraoküler basıncı en az 25 mmHg veya üzeri olan hastalarda latanoprost+timolol
kombinasyonunun intraoküler basınç düşürücü etkisi latanoprost ve timolol monoterapisi ile
karşılaştırılmıştır. Timolol ile 2-4 haftalık alıştırma süresinin ardından (çalışmaya kayıttan
itibaren intraoküler basınçtaki ortalama düşüş 5 mmHg), 6 aylık tedaviden sonra ortalama
diurnal günlük intraoküler basınç değerlerinde latanoprost+timolol kombinasyonu, latanoprost
ve timolol (günde iki kez) için sırasıyla 3,1; 2 ve 0,6 mmHg’lik ilave azalmalar gözlenmiştir.
Latanoprost+timolol kombinasyonunun intraoküler basınç düşürücü etkisi, bu çalışmaların 6
aylık açık etiketli uzatma döneminde korunmuştur.
Mevcut veriler, akşam dozunun intraoküler basıncı düşürmede sabah dozundan daha etkili
olabileceğini ortaya koymaktadır. Ancak, gerek sabah gerekse akşam dozlaması için bir öneride
bulunurken, hastanın yaşam tarzı ve uyumluluk olasılıkları yeterince dikkate alınmalıdır.
Sabit kombinasyonun etkililiğinin yetersiz olması durumunda, çalışmalardan elde edilen
12/15sonuçların ayrı ayrı günde iki kez timolol ve günde bir kez latanoprost uygulamasının
kullanılmasının da etkili olabileceğini gösterdiği akılda tutulmalıdır.
LATROST-T’nin etki başlangıcı bir saat içindedir ve maksimum etki altı ila sekiz saat içinde
meydana gelir. Birkaç günlük uygulamadan sonra yeterli intraoküler basıncı düşürücü etkinin
24 saate kadar devam ettiği kanıtlanmıştır.
5.2. Farmakokinetik özellikler
Genel özellikler
LATROST-T’nin etkisi 1 saat içinde başlar ve maksimum etki 6-8 saat içinde ortaya çıkar.
Tekrarlayan tedavi sonrasında, intraoküler basıncı düşürücü etkinin, dozu takiben 24 saate
kadar devam ettiği gösterilmiştir.
Monoterapi ile karşılaştırıldığında latanoprost-timolol maleat uygulamasından 1 ila 4 saat sonra
aköz hümördeki latanoprost asidinin konsantrasyonu yaklaşık iki kat yüksek olmasına karşın,
latanoprost ile timolol maleat arasında farmakokinetik etkileşim gözlenmemiştir.
Latanoprost
Emilim:
Latanoprost kendi başına inaktif olan, fakat korneadaki esterazlarla hidrolizi sonucunda asit
formuna dönüşerek biyolojik olarak aktif özellik kazanan bir izopropil ester ön ilacıdır. Ön ilaç
formundaki latanoprost korneadan iyi absorbe olur ve aköz hümöre geçen ilacın tümü,
korneadan geçiş sırasında hidrolize uğrar.
Dağılım:
İnsanlarda yapılan çalışmalarda, aköz hümörde yaklaşık 15-30 ng/ml olan maksimum
konsantrasyona, latanoprostun tek başına topikal uygulamasından 2 saat sonra erişilmiştir.
Maymunlarda topikal uygulamadan sonra latanoprost öncelikle ön segmente, konjuktivaya ve
göz kapaklarına dağılır. Latanoprost asidinin plazma klerensi 0,40 l/s/kg olup, dağılım hacmi
düşüktür (0,16 l/kg). İnsanlarda dağılım hacmi 0,16±0,02 L/kg’dır. Lokal uygulamadan sonra
latanoprostun asit formu aköz hümörde ilk dört saatte ve plazmada ise sadece ilk saatte
ölçülebilir. Latanoprostun asidi plazma proteinlerine %87 oranında bağlanır.
Biyotransformasyon:
Bir izopropil ester pro-ilacı olan latanoprost, korneada esterazlar tarafından biyolojik olarak
aktif aside hidrolize edilir. Topikal uygulamadan sonra aktif asidin biyoyararlanımı %45’dir.
Latanoprost asidi gözde pratik olarak metabolize olmaz. Metabolizma esas olarak karaciğerde
gerçekleşir. Latanoprostun sistemik dolaşıma ulaşan aktif asidi, esasen karaciğer tarafından yağ
asidi β-oksidasyonu aracılığıyla 1,2-dinor ve 1,2,3,4-tetranor metabolitlerine metabolize edilir.
Hayvan çalışmalarında, başlıca metabolitleri olan 1,2-dinor ve 1,2,3,4-tetranor metabolitlerinin
hemen hiç biyolojik etkinliğe sahip olmadıkları gösterilmiştir.
Eliminasyon:
Hem intravenöz hem de topikal uygulama sonrasında, latanoprostun asit formunun insan
13/15plazmasından eliminasyonu hızlıdır (t = 17 dk). Sistemik klerensi yaklaşık 7 ml/dk/kg’dır.
½
Hepatik β-oksidasyonu takiben, metabolitler başlıca böbrekler yoluyla elimine edilir. Topikal
ve intravenöz dozdan sonra, uygulanan dozun sırasıyla %88 ve %98’i idrarda bulunur.
Timolol
Emilim:
Göz damlasının topikal uygulamasından yaklaşık 1 saat sonra, timolol aköz hümörde
maksimum konsantrasyonuna ulaşır. Dozun bir bölümü sistemik olarak absorbe edilir.
Dağılım:
Her bir göze günde bir damla (300 mikrogram/gün) topikal uygulamadan 10-20 dakika sonra 1
ng/ml düzeyindeki maksimum plazma konsantrasyonuna ulaşılır.
Biyotransformasyon:
Timolol büyük oranda karaciğerde metabolize olur. Metabolitler, metabolize olmamış timololle
birlikte idrarla atılırlar.
Eliminasyon:
Timololün plazma yarılanma ömrü yaklaşık 6 saattir.
5.3.Klinik öncesi güvenlilik verileri
LATROST-T’nin bileşenlerini oluşturan latanoprost ve timololün güvenlilik profilleri iyi
bilinmektedir. Tavşanlarda latanoprost ve timololün oftalmik solüsyonlarının sabit
kombinasyon şeklinde veya bileşenlerin ard arda kullanılması sonrası oküler veya sistemik
advers olay gelişmemiştir. Timolol ve latanoprostun her biri ile yapılan güvenlilik
farmakolojisi, genotoksisitesi ve karsinojenite çalışmaları insanlar için özel bir zararı
olmadığını göstermiştir. Göze günde birden fazla latanoprost uygulanması korneal yara
iyileşmesini tavşanlarda etkilemezken, timolol uygulanması tavşan ve maymun gözlerinde
korneal yara iyileşmesini inhibe etmiştir.
Hayvan çalışmalarında latanoprostun erkek ve dişi sıçanlarda üreme yeteneği üzerine etkisi
görülmezken, tavşan ve sıçanlarda teratojenik potansiyeli olduğu görülmemiştir. Sıçanlara
intravenöz yolla verilen 250 mikrogram/kg/gün’e kadar olan dozlarda embriyotoksisite
görülmemiştir. Ancak latanoprost tavşanlara 5 mikrogram/kg/gün (klinik dozun yaklaşık 100
katı) ve daha yüksek dozlarda verildiğinde gecikmiş rezorpsiyon, düşük (aborsiyon) ve düşük
doğum ağırlığı insidansında artışla karakterize embriyofetal toksisiteye neden olmuştur.
Timolol ile sıçanlar üzerinde yapılan üreme ve fertilite çalışmalarında, dişi ve erkek sıçanların
fertilitesi üzerinde herhangi bir advers etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Sodyum klorür
Sodyum dihidrojen fosfat monohidrat
14/15Susuz disodyum fosfat
Hidroklorik asit
Sodyum hidroksit
Enjeksiyonluk su
6.2. Geçimsizlikler
İn vitro olarak yapılan çalışmalar, tiomersal içeren göz damlalarının latanoprost+timolol
kombinasyonu ile karıştırılması sonucu çökeltiler oluşabileceğini göstermiştir. Bu tür göz
damlaları LATROST-T ile birlikte kullanıldığında, damlaların en az 5 dakika aralıklarla
uygulanması gerekir.
6.3. Raf ömrü
Şişe açılmadan önce: 24 ay.
Şişe açıldıktan sonra: 4 hafta.
6.4. Saklamaya yönelik özel uyarılar
Şişe açılmadan önce 2-8oC’de buzdolabında, direkt ışıktan korunarak saklanmalıdır.
Şişe açıldıktan sonra 25oC altındaki oda sıcaklığında saklanmalıdır.
6.5. Ambalajın niteliği ve içeriği
LATROST-T göz damlası, sarı renkli çevirmeli kapaklı, 2,5 mL çözelti içeren 5 mL’lik
transparan, damlalıklı, düşük yoğunluklu polietilen şişe içerisinde, karton kutuda kullanma
talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel : 0212 692 92 92
Faks: 0212 697 00 24
8. RUHSAT NUMARASI
2016/18
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 28.01.2016
Son yenileme tarihi:
10. KÜB’ÜN YENİLENME TARİHİ
15/15