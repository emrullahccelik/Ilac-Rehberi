 
1 / 6 
 KULLANMA TAL İMATI  
 
ORNİSİD  500 mg vajinal tablet  
Vajinal yolla kullanım içindir.  
 
• Etkin madde:  Her bir vajinal tablet 500 mg ornidazol içerir.  
 
• Yardımcı maddeler:  Sitrik asit anhidrat, laktoz monohidrat  (sığır sütü) , magnezyum 
stearat, nişasta, polivinilpirolidon (PVP K30), dibazik kalsiyum fosfat (kalsiyum hidrojen 
fosfat), prejelatinize nişasta, mikrokristalin selüloz (102)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
 
Bu Kullanma Talimatında:  
 
1. ORNİSİD  nedir ve ne için kullanılır?  
2. ORNİSİD ' i kullanmadan önce dikkat edilmesi gerekenler  
3. ORNİSİD  nasıl kullanılır?  
4. Olası yan etkiler nelerdir?  
5. ORNİSİD 'in saklanması  
 
Başlıkları yer almaktadır.  
 
1. ORNİSİD  nedir ve ne için kullanılır?  
 
ORNİSİD , ornidazol etkin maddesi içeren antibakteriyel (bakterilere karşı etkili) ve 
antiprotozoal (protozoonlara karşı etkili olan) bir ilaçtır.  
ORNİSİD  vajinal tablet, her bir tablet içerisinde 500 mg ornidazol etkin maddesini 
içermektedir.  
ORNİSİD , 3 ve 5 vajinal tablet içeren ambalajlarda sunulmaktadır.  
ORNİSİD , vajinadaki florayı oluşturan mikroorganizmaların hastalık meydana getirmesi ve 
çeşitli vajina iltihaplarının görülmesi durumunda kullanılır.  
 
2. ORNİSİD 'i kullanmadan önce dikkat edilmesi gerekenler  
 
ORNİSİD 'i aşağıdaki durumlarda KULLANMAYINIZ  
Eğer:  
- ORNİSİD 'in etkin maddesi ornidazole, diğer nitroimidazol türevlerine ya da ilacın yukarıda 
belirtilen bileşimindeki yardımcı maddelerden herhangi birisine karşı aşırı duyarlılığınız 
varsa (alerjik olabileceğinizi düşünüyorsanız)   
2 / 6 
 - ORNİSİD 'in bileşiminde bulunan yardımcı maddelerden herhangi birine karşı (yardımcı 
maddeler listesine bakınız) alerjiniz varsa,  
 
ORNİSİD 'i aşağıdaki durumlarda DİKKATLİ KULLANINIZ  
Eğer,  
- Merkezi sinir sistemi hastalığınız (örn. epilepsi (kasılma, istemsiz hareketler ve bilinç kaybı 
ile karakterize bir hastalık)  veya multipl skleroz  (özellikle beyin ve omuriliğin fonksiyonunu 
etkileyen uzun süreli bir hastalıktır) ) varsa.  
- Ağır karaciğer yetmezliği olan hastalarda doz aralığı iki kat fazla olmalıdır.   
- Kan ile ilgili bozukluk öyküsü olan kişilerde, yüksek doz tedavi ve/veya uzun süreli tedavi 
durumunda, düzenli kan testleri yapılması gerekecektir.   
- Beyaz kan hücrelerinin sayısının yetersiz olması durumunda doktorunuz enfeksiyonunuzun 
ciddiyetine bağlı olarak bu ilaçla tedaviye devam edilip edilmeyeceğine karar verecektir.   
 
 
 
 
 
 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ORNİSİD 'in yiyecek ve içecek ile kullanılması  
ORNİSİD 'in uygulama açısından yiyecek ve içeceklerle etkileşimi yoktur.  
 
ORNİSİD  kullanırken ve ilaç kesildikten sonra en az 3 gün boyunca alkol alınmamalıdır.   
 
Sıcaklık, kızarma, kusma, kalp atış hızında artış riski (antabus etkisi) bulunmaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
ORNİSİD , genel bir prensip olarak gebeliğin erken safhasında gerekli olmadıkça 
verilmemelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ORNİSİD , genel bir prensip olarak emzirme döneminde gerekli olmadıkça verilmemelidir.  
 
Araç ve makine kullanımı  
ORNİSİD  alan hastalarda uyku hali, baş dönmesi, tremor (titreme), rijidite (kasların 
sertleşmesi), koordinasyon bozuklukları, nöbet, vertigo (denge bozukluğundan kaynaklanan 
baş dönmesi) veya geçici bilinç kaybı görülebilir. İlacın kullanımına bağlı olarak ortaya 
çıkabilecek bu etkiler, araç ve makine kullanımı gibi dikkat gerektiren işleri etkileyebilir.  Ülkemizde tek başına veya diğer ilaçlarla kombine olarak ornidazol kullanan hastalarda 
akut karaciğer yetmezliği, hatta karaciğer nakli gerektiren ciddi toksik hepatit vakaları 
bildirilmiştir. Hastaların tedavi sırasında karaciğer enzimlerinin yakın takibi 
önerilmektedir.  
  
3 / 6 
 ORNİSİD 'in içeriğinde bulunan bazı yardımcı maddeler hakkında önemli bilgiler  
ORNİSİD  içeriğindeki bulunan yardımcı maddelere karşı bir duyarlılığınız yoksa bu 
maddelere bağlı olumsuz bir etki beklenmez.  
 
ORNİSİD vajinal tabletlerin her biri 194.40 mg laktoz içermektedir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
Diğer ilaçlar ile birlikte kullanımı  
ORNİSİD  aşağıdaki ilaçlarla birlikte kullanılırken dikkatli olunmalıdır. ORNİSİD ; 
• Kumarin tipi ağız yoluyla alınan (oral) antikoagülanlar ın (kan pıhtılaşmasını önleyen)  
      etkisini potansiyalize eder. Antikoagülan ilacın dozu bu doğrultuda ayarlanmalıdır.  
• ORNİSİD , vekuronyum bromürün kas gevşetici etkisini uzatır.  
• Diğer nitroimidazol türevlerine kıyasla, ornidazol aldehit dehidrogenazı inhibe etmez ve 
bu nedenle alkolle geçimsiz değildir.  
• ORNİSİD  kullanırken ve ilaç kesildikten sonra en az 3 gün boyunca alkol alınmamalıdır.  
• Simetidin  (alerjik hastalıklara karşı etkili bir ilaç) , fenitoin ve fenobarbital gibi sara 
tedavisinde etkili ilaçlar ve lityum (depresyon ve zihinsel bozukluklarda kullanılan bir ilaç)  
ile birlikte kullanılırken dikkatli olunmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ORNİSİD  nasıl kullanılır?  
 
Uygun kullanım ve doz/uygulama sıklı ğı için talimatlar:  
Doktor tarafından başka şekilde tavsiye edilmediği takdirde;  
Trikomoniasis: Ağızdan alınacak 250 mg oral tabletlerle aşağıda belirtilen dozlara göre 
kullanılır.  
Seçenekler; tek dozluk tedavi ve 5 günlük tedavi şeklindedir.  
 
 
Tüm vakalarda enfeksiyonun tekrarlamasını önlemek için hastanın eşine de aynı oral doz 
uygulanarak tedavi edilmelidir. Hastanın eşi için ağızdan alınacak 500 mg oral tablet 
uygulaması tek dozluk tedavi ve 5 günlük tedavi şeklindedir. Tek dozluk tedavi için 3 oral 
tablet akşamları, 5 günlük tedavi için ise 1 oral tablet sabah, 1 oral tablet akşam alınır.  
 
Uygulama yolu ve metodu:  
ORNİSİD  vajinal kullanım içindir.  
ORNİSİD  vajinal tabletleri kesinlikle yutmayınız.  
 
Değişik yaş grupları:  
Çocuklarda kullanımı:  Yeni doğanlarda, prematürelerde ve süt çocuklarında vajinal tablet 
kullanılmaz.  Tedavi Tipi  Günlü k Doz (250 mg'lık oral tabletle birlikte kullanılır)  
Tek dozluk tedavi  4 oral tablet + 1 vajinal tablet yatmadan önce  
5 günlük tedavi  2 oral tablet sabah, 2 oral tablet akşam + 1 vajinal tablet  
 yatmadan önce   
4 / 6 
 Yaşlılarda kullanımı:  Vajinal kullanım ile ilgili olarak bu popülasyona ait bir bildirim 
bulunmamaktadır.  
 
Özel kullanım durumları:  
Böbrek yetmezli ği: Böbrek fonksiyon yetmezliği olan hastalarda doz ayarlaması 
yapılmasına gerek yoktur.  
 
Karaci ğer yetmezli ği: Doktorunuz hastalığınıza bağlı olarak ilacınızın dozunu belirleyecek 
ve size uygulayacaktır.  
 
Eğer ORNİSİD’i n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ORNİSİD  kullandıysanız:  
Doz aşımında yan etkiler kısmında sözü edilen belirtiler daha ciddi olarak seyreder.  
ORNİSİD 'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ORNİSİD 'i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozlara ilişkin olarak yeni uygulama zamanı için doktorunuzun talimatlarına 
uymanız önemlidir.  
 
Unutulan dozları dengelemek için çift doz almayınız.  
 
ORNİSİD  ile tedavi sonlandırıldığındaki oluşabilecek etkiler  
Doktorunuzun önerisi dışında tedaviyi sonlandırmayınız. İlacın kullanımı sırasında bir 
problemle karşılaşırsanız doktorunuza danışınız.  
 
4. Olası yan etkiler nelerdir?  
Tüm ilaçlar gibi ORNİSİD’i n içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın           :10 hastanın en az 1 inde görülebilir.  
Yaygın                 : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek                  : 1.000 hastanın birinden az görülebilir.  
Çok seyrek           : 10.000 hastanın birinden az görülebilir.  
Bilinmiyor           : eldeki verilerden hareketle tahmin edilemiyor  
 
Yaygın olmayan:   
• Bulantı   
• Kusma   
• İshal   
• Mide bölgesinde ağrı ( epigastrik rahatsızlık )  
• Ağız kuruluğu  
• İştahsızlık  
 
  
5 / 6 
 Seyrek:   
• Akyuvar sayısında azalma ( lökopeni ) 
• Tat alma bozukluğu  
• Kaşıntı  
• Cilt reaksiyonları  
 
Çok seyrek:   
• Uyku hali   
• Bazı izole vakalarda baş dönmesi  
• Titreme (tremor)  
• Kaslarda sertleşme (rijidite)  
• Koordinasyon bozuklukları  
• Nöbet  
• Yorgunluk  
• Vertigo  (denge bozukluğundan kaynaklanan  baş dönmesi)  
• Geçici bilinç azalması  
• Duyusal veya karışık periferal nöropati (sinirlerde herhangi bir nedenle görülen 
bozukluklar) gibi merkezi sinir sistemi bozuklukları  
 
Bilinmiyor:   
• İlacın kesilmesiyle geri dönüşlü olabilen artmış karaciğer enzimleri (AST, ALT, ALP, 
GGT), kolestatik veya miks tip hepatit, hepatoselüler karaciğer hasarı, sarılık ve pankreas 
iltihabı (pankreatit) bildirilmiştir.  
• Tek başına veya diğer ilaçlarla birlikte ornidazol kullanan hastalarda karaciğer nakli 
gerektiren akut karaciğer yetmezliği vakaları bildirilmiştir.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. ORNİSİD 'in saklanması  
 
ORNİSİD’i  çocukların göremeyeceği, erişemeyeceği yerlerde ve ambalajında saklayınız.  
 
25°C altında ki oda sıcaklığında, ışıktan koruyarak  saklayınız.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra ORNİSİD'i  kullanmayınız . 
 
Eğer üründe ve/veya ambalajında bozukluklar fark edersiniz ORNİSİD’i  kullanmayınız.  
  
6 / 6 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer/ İSTANBUL  
 
Üretim yeri:   
Abdi İbrahim İlaç San. ve Tic. A.Ş.  
Esenyurt/İstanbul  
 
 
Bu kullanma talimatı .../.../... tarihinde onaylanmıştır.   
 