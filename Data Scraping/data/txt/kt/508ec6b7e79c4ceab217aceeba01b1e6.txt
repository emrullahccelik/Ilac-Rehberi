1 / 5 
 KULLANMA TALİMATI  
FLEXTRA  400 mg Film Kaplı Tablet  
Ağızdan alınır.  
 
• Etkin madde: Her bir film kaplı tablet 400 mg feniramidol HCl içerir.  
• Yardımcı maddeler: Mısır nişastası, makrogol 4000, povidon (K30), prejelatinize 
nişasta, hidroksipropil selüloz (LH -11), talk, magnezyum stearat, Sheffcoat Yellow 
PVA 30608649 (polivinil alkol, titanyum dioksit, polietilen glikol 3350, talk, polietilen 
glikol 8000, sarı demir oksit, kinolin sarısı alüminyum lake)  
 
Bu Kullanma Talimatında:  
1. FLEXTRA nedir ve ne için kullanılır?  
2. FLEXTRA’ yı kullanmadan önce dikkat edilmesi gerekenler  
3. FLEXTRA nasıl kullanılır?  
4. Olası yan etkiler nelerdir? 
5. FLEXTRA’ nın saklanması  
Başlıkları yer almaktadır. 
 
1. FLEXTRA  nedir ve ne için kullanılır?  
 
• FLEXTRA , kas gevşetici ve ağrı kesici olarak etki gösterir. 
• FLEXTRA , karton kutuda, 24 film kaplı tabletlik PVC/PE/PVDC Alüminyum folyo 
blister  ambalajda, kullanma talimatı ile sunulmaktadır.  
FLEXTRA ; kas -iskelet sistemi ile ilişkili, aniden başlayan ağrılı kas kasılmalarına bağlı 
belirtilerin azaltılması için kullanılır.  
Kaslardaki gerginliği giderir, ağrıyı geçirir ve kramp halindeki iskelet ka sının fonksiyonunu 
sağlar.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2 / 5 
 2. FLEXTRA ’yı kullanmadan önce dikkat edilmesi gerekenler  
 
FLEXTRA ’yı aşağıdaki durumlarda KULLANMAYINIZ  
Eğer;  
• Feniramidole ya da içerdiği yardımcı maddelerden herhangi birine karşı duyarlılığınız varsa 
(alerjik reaksiyon, deride isilik, kaşıntı, yüz, dudak, el ve ayaklarda şişme veya nefes alımda 
güçlük olarak ortaya çıkabilir)  
• Karaciğer bozukluğunuz var ise  
 
FLEXTRA ’yı aşağıdaki durumlarda DİKKATLİ KULLANINIZ  
FLEXTRA  özellikle yüksek dozlarda yatıştırıcı ve sakinleştirici etkilere neden olabilir. Kan 
basıncınız düşükse FLEXTRA ’yı dikkatli kullanınız. 
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 FLEXTRA ’nın yiyecek ve içecek ile kullanılması  
Uygulama yöntemi açıs ından yiyecek ve içeceklerle etkileşimi yoktur. 
 Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz FLEXTRA  kullanmamanız önerilmektedir. 
FLEXTRA ’yı hamilelikte sadece doktorunuz kesin gereklilik olduğuna karar verirse 
kullanabilirsiniz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 FLEXTRA  etkin maddesi süte geçip geçmediği bilinmemektedir. Bu nedenle emziriyorsanız, 
FLEXTRA  kullanmamalısınız.  
 
Araç ve makine kullanımı  
FLEXTRA  ile sersemlik hali ya da baş dönmesi görülebilmektedir. Bu nedenle araç ve makine 
kullanımında dikkatli olunuz. 
 FLEXTRA ’nın içeriğinde bulunan bazı yardımcı maddeler hakkında önemli bilgiler  
FLEXTRA ’nın içeriğinde bulunan yardımcı maddeler herhangi bir uyarı gerektirmemektedir.  3 / 5 
 Diğer ilaçlar ile birlikte kullanımı  
Sara tedavisinde kullanılan bazı ilaçlarla birlikte kullanıldığında FLEXTRA , bu ilaçların kan 
düzeylerinin artmasına bağlı olarak göz titremesi, hareket kontrolünde zorluğa bağlı yürüme 
bozukluğu ve mental değişikliklere neden olabileceğinden bu tip ilaçla rın birlikte kullanımından 
kaçınınız.  
 
Kanın pıhtılaşmasını geciktiren veya önleyen (antikoagülan) ilaçlarla birlikte kullanıldığında 
kanama zamanının uzaması nedeniyle dikkatli olunuz.  Aynı zamanda feniramidol, şeker hastalığı tedavisinde kullanılan “tol butamid” ile eş zamanlı 
kullanıldığında, tolbutamid kan düzeylerinin artışına bağlı olarak uzamış bir hipoglisemi 
gözlenmesine neden olabilir. Bu nedenle FLEXTRA , tolbutamid ile birlikte kullanıldığında 
dikkatli olunuz. 
 Karaciğere zararlı olduğu bilinen i laçlarla birlikte kullanıyorsanız dikkatli olunuz. 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLEXTRA  nasıl kullanılır?  
 
FLEXTRA  ağızdan alınır. 
 
Uygun kullanım ve doz/uygulama sıklığı için talimatlar:  
FLEXTRA ’yı günde 3 kez 1- 2 tablet şeklinde kullanınız. 
Doktor tarafından başka bir şekilde tavsiye edilmediği takdirde belirtilen dozlarda kullanınız.  
 Uygulama yolu ve metodu:  
FLEXTRA , sadece ağızdan kullanmak içindir. Tabletleri çiğnemeyiniz. Tabletleri yeterli 
miktarda su ile tok karnına alınız.  
 
Değişik yaş grupları:  
Çocuklarda kullanım:  
Feniramidolün çocuklarda güvenilir bir şekilde kullanılması henüz ispatlanmamıştı r. Bu nedenle 
FLEXTRA ’nın çocuklarda kullanımı önerilmez.  
 
Yaşlılarda kullanım:  
Yaşlılarda dozun azaltılması gerekebilmektedir . 
 
Özel kullanım durumları:  
Böbrek/karaciğer yetmezliği  
Böbrek veya karaciğer rahatsızlığınız  varsa etkili lik ve güvenilirlik bilinmediğinden 
kullanmayınız. 4 / 5 
 Eğer FLEXTRA’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla FLEXTRA  kullandıysanız:  
Kullanmanız gerekenden çok fazla FLEXTRA  kullanması durumunda yüzde kızarma ve 
tansiyon düşmesi olabilir. 
 
FLEXTRA’da n kullanmanız gerekenden fazlasını kullanmışsanız bir doktor veya eczacı ile 
konuşunuz.  FLEXTRA ’yı kullanmayı unutursanız:  
Unutulan dozları dengelemek için çift doz almayınız.  FLEXTRA  ile tedavi sonlandırıldığındaki oluşabilecek etkiler  
Şikayetlerinizin düzelmesinden sonra tedaviyi kesmeniz sonucu herhangi olumsuz bir etki 
beklenmemektedir.  
 
4. Olası yan etkiler nelerdir?  
 
Tüm ilaçlar gibi FLEXTRA ’nın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, FLEXTRA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar, tansiyon düşmesi, nefes almada zorluk, deride döküntü 
 
Bunların hepsi çok ciddi yan etkilerdir. Eğer bunlardan biri sizde mevcut ise, FLEXTRA ’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Bu çok ciddi ya n etkilerin hepsi oldukça seyrek görülür. 
 Aşağıdakilerden herhangi birini fark ederseniz, doktorunuza söyleyiniz:  
• Sersemlik hali,  
• Bulantı, kusma, 
• Uyku bozukluğu 
• Uyuşukluk hali  
• Baş dönmesi  
• İsilik  
• Kaşıntı 
• Dilde yanma hissi  
 
Bunlar FLEXTRA ’nın hafif yan etkileridir.  5 / 5 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 
5. FLEXTRA ’nın saklanması  
 
FLEXTRA’ yı çocukların göremeyeceği, erişemeyeceği yerlerde ve ambalajında saklayınız. 
25°C  altındaki oda sıcaklığında saklayınız. 
 
Son kullanma tarihi ile uyumlu olarak kullanınız. Ambalajdaki son kullanma tarihinden sonra FLEXTRA ’yı kullanmayınız. 
Eğer üründe ve/veya ambalajında bozukluklar fark ederseniz FLEXTRA ’yı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat s ahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak /Sarıyer/ İstanbul  
 
Üretim y eri: 
Abdi İbrahim İlaç San. ve Tic. A.Ş.  
Orhan Gazi Mahallesi Tunç Caddesi No: 3  
Esenyurt/İstanbul  
 
Bu kullanma talimatı ../ ../.... tarihinde onaylanmıştır.  