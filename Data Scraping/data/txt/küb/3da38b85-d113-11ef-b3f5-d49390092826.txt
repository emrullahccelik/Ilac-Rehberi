KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
SİDOVİS 375 mg/5 mL IV konsantre infüzyonluk çözelti
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon 375 mg susuz sidofovire eşdeğer 423,395 mg sidofovir dihidrat içerir. Her bir
flakonda mL başına 75 mg susuz sidofovir bulunur.
Yardımcı madde(ler):
Her bir flakon, yardımcı maddelerin bir bileşeni olarak flakon başına yaklaşık 2.5 mmol (veya
57 mg) sodyum içerir.
Yardımcı maddeler için Bölüm 6.1'e bakınız.
3. FARMASÖTİK FORM
Konsantre infüzyonluk çözelti
Berrak solüsyon.
Formülasyonun pH’ı 7,4’e ayarlanır.
4. KLİNİK ÖZELLİKLER
4.1. Terapötik endikasyonlar
SİDOVİS edinsel immün yetmezlik sendromu (AIDS) olan ve böbrek fonksiyon bozukluğu
olmayan yetişkinlerde sitomegalovirus (CMV) retinitinin tedavisinde kullanılır. SİDOVİS
yalnızca diğer ajanların kullanımının uygun olmadığı durumlarda kullanılmalıdır.
4.2. Pozoloji ve uygulama şekli
Ürün HIV enfeksiyonunun tedavisinde deneyimi olan bir hekim tarafından reçetelenmelidir.
Her SİDOVİS uygulamasından önce, serum kreatinin ve idrar protein düzeyleri tetkik
edilmelidir. SİDOVİS oral probenesid ve intravenöz serum fizyolojik ile birlikte aşağıda
belirtilen şekilde uygulanmalıdır (uygun tavsiyeler için bkz. Bölüm 4.4.).
Pozoloji/ uygulama sıklığı ve süresi:
SİDOFOVİR ENJEKSİYONU İNTRAOKÜLER ENJEKSİYON ŞEKLİNDE
UYGULANMAMALIDIR.
1Pozoloji
ÖNERİLEN, DOZ, SIKLIK VEYA İNFÜZYON HIZI AŞILMAMALIDIR. SİDOFOVİR
ENJEKSİYONU UYGULANMADAN ÖNCE 100 ML %0,9 (NORMAL) SALİN İLE
SEYRELTİLMELİDİR. POTANSİYEL NEFROTOKSİSİTEYİ AZA İNDİRGEMEK İÇİN
HER SİDOFOVİR İNFÜZYONUNDA, PROBENESİD VE İNTRAVENÖZ SALİN
PREHİDRASYONU UYGULANMALIDIR.
Yetişkinler:
İndüksiyon tedavisi: Serum kreatinini ≤ 1,5 mg/dL olan hastalarda önerilen indüksiyon dozu,
hesaplanan kreatinin klerensi > 55 mL/dk ve ürin protein < 100 mg/dL (<2+ proteinüreye
eşdeğer) 5 mg/kg vücut ağırlığı (1 saat boyunca sabit hızda, intravenöz infüzyon olarak)
birbirini takip eden iki hafta boyunca haftada bir kez uygulanır. İlerlemiş AİDS ve CMV
retiniti hastalarında, serum kreatininden dolayı, hastanın altta yatan böbrek durumunun
eksiksiz bir tablosu sağlanamaz. Kreatinin klerensinin (CrCl) daha hassas tahmin edilmesinde
Cockcroft-Gault formülü kullanılması önemlidir. Kreatinin klerensi serum kreatinin ve
hastanın ağırlığına bağlı olduğundan, sidofovir enjeksiyonu öncesinde klerensi hesaplamak
için gereklidir. CrCl (mL/dk) aşağıdaki formül ile hesaplanmalıdır:
[ 140 – yaş (yıl)] x [vücut ağırlığı (kg)]
Erkeklerde kreatinin klerensi için = ---------------------------------------------------
72 x [serum kreatinin (mg/dL)]
[ 140 – yaş (yıl)] x [vücut ağırlığı (kg)] x 0,85
Kadınlarda kreatinin klerensi için = ----------------------------------------------------------
72 x [serum kreatinin (mg/dL)]
İdame tedavisi: İndüksiyon tedavisi tamamlandıktan iki hafta sonrasından itibaren, tavsiye
edilen idame sidofovir dozu iki haftada bir vücut ağırlığının kilogramı başına 5 mg’dır (1 saat
boyunca sabit bir hızda intravenöz infüzyonla verilir).
Sidofovir idame tedavisinin askıya alınması, HIV enfeksiyonlu hastaların tedavisine ilişkin
yerel tavsiyeler göz önüne alınarak düşünülmelidir.
Uygulama şekli:
Tıbbi ürün hazırlanmadan veya uygulanmadan önce alınması gereken önlemler:
SİDOVİS hazırlanırken, uygulanırken ve atılırken uygun güvenlik ekipmanının kullanımı
dahil olmak üzere yeterli tedbirlerin alınması önerilir. Seyreltilmiş SİDOVİS solüsyonu
laminar akışlı biyolojik güvenlik kabininde hazırlanmalıdır. Seyreltilmiş solüsyonu hazırlayan
personel cerrah eldivenleri, koruyucu gözlük ve önü kapalı, örme manşetli, cerrahi tipi önlük
kullanmalıdır. Eğer SİDOVİS ciltle temas ederse, membranlar yıkanıp suyla iyice
durulanmalıdır (bkz. Bölüm 6.6.).
SİDOVİS yalnızca intravenöz infüzyon içindir. Tavsiye edilen doz, kullanma sıklığı veya
infüzyon hızı aşılmamalıdır. Uygulanmadan önce SİDOVİS 100 mL %0.9 (normal) serum
fizyolojik içerisinde seyreltilmelidir. Hacmin tamamı hastanın damarının içine standart bir
infüzyon pompası kullanılarak 1 saatlik dönemde sabit bir hızda infüzyonla verilmelidir.
Potansiyel nefrotoksisiteyi en aza indirmek için, her bir SİDOVİS infüzyonuyla birlikte oral
probenesid ve intravenöz serum fizyolojik ile ön hidratasyon yapılmalıdır (bkz. Bölüm 4.4.).
2Özel popülasyonlara ilişkin ek bilgiler:
Böbrek yetmezliği:
Böbrek yetmezliği [kreatinin klerensi ≤ 55 mL/dak veya ≥ 2+ proteinüri (≥ 100 mg/dl)]
SİDOVİS kullanımı için bir kontrendikasyondur (bkz. Bölüm 4.3. ve 4.4.).
Karaciğer yetmezliği:
SİDOVİS’in etkililiği ve güvenliliği karaciğer hastalığı olan kişilerde ortaya konmamıştır.
Dolayısıyla bu hasta popülasyonunda dikkatli kullanılmalıdır.
Pediyatrik popülasyon:
SİDOVİS’in etkililiği ve güvenliliği 18 yaşından küçük çocuklarda belirlenmemiştir.
Herhangi bir veri yoktur. SİDOVİS’in 18 yaşından küçük çocuklarda kullanımı önerilmez.
Geriyatrik popülasyon:
SİDOVİS’in etkililiği ve güvenliliği 60 yaş ve üzeri hastalardaki CMV tedavisinde ortaya
koymamıştır. Yaşlı kişilerde sıklıkla glomerül fonksiyonu azalmış olduğundan, SİDOVİS
uygulanmadan önce ve uygulandıktan sonra böbrek fonksiyonunun değerlendirilmesine
özellikle dikkat edilmelidir.
4.3. Kontrendikasyonlar
Etkin maddeye veya yardımcı maddelerden herhangi birine aşırı duyarlılık.
Probenesid veya diğer sulfat içeren ilaçları kullanamayacak durumdaki hastalara sidofovir
uygulanması kontrendikedir (bkz. Bölüm 4.4. ).
SİDOVİS böbrek yetmezliği olan hastalarda kontrendikedir (bkz. Bölüm 4.2.).
SİDOVİS ile birlikte diğer potansiyel nefrotoksik ajanların birlikte uygulanması
kontrendikedir (bkz. Bölüm 4.4.).
SİDOVİS’in doğrudan intraoküler enjeksiyonu kontrendikedir; doğrudan enjeksiyon göz içi
basıncında anlamlı azalmalara ve görme bozukluğuna yol açabilir.
4.4. Özel kullanım uyarıları ve önlemleri
Böbrek yetmezliği sidofovir’in başlıca toksisitesidir. Akut böbrek yetmezliği vakaları
sidofovir’in bir ya da iki dozu sonucu diyaliz ve / veya ölüm ile sonuçlanır. Olası
nefrotoksisiteyi düşürmek için, normal salin ile intravenöz prehidrasyon ve probenesid her
sidofovir infüzyonunda uygulanmalıdır. Böbrek fonksiyonları (serum kreatinin ve idrarda
protein) her uygulamadan 48 saat önce izlenmeye başlanmalıdır ve sidofovir dozu böbrek
fonkisyonlarındaki değişime göre ayarlanır (bkz. Pozoloji ve uygulama şekli). Sidofovir başka
nefrotoksikolojik ajanlar alan hastalarda kontraendikedir.
Sidofovir tedavisinde nötropeni gözlemlenmiştir. Bununla birlikte, sidofovir tedavisi
süresince nötrofil sayımı izlenmelidir.
Hayvan çalışmalarında sidofovirin karsinojenik, teratojenik olduğu ve hipospermiye yol açtığı
görülmüştür (bkz. Karsinogenez, mutajenite ve üreme toksikolojisi).
SİDOVİS sadece intravenöz infüzyon şeklinde formüle edilmiştir ve intraoküler enjeksiyon
veya topikal yol gibi diğer yöntemlerle uygulanmamalıdır. Hızlı seyrelme ve dağılıma imkan
3vermek için SİDOVİS yalnızca yeterli kan akışına sahip damarların içine infüzyonla
verilmelidir.
AIDS’li yetişkinlerdeki CMV retinitinin dışındaki hastalıklarda SİDOVİS’in güvenliliği ve
etkililiği gösterilmemiştir.
Böbrek yetmezliği/Hemodiyaliz
Kreatinin klerensi ≤ 55 mL/dak veya ≥ 2+ proteinüri (≥ 100 mg/dl) olan hastalarda SİDOVİS
tedavisine başlanmamalıdır çünkü orta derecede veya şiddetli böbrek bozukluğu olan
hastalarda optimum indüksiyon ve idame dozları bilinmemektedir. Bu tip durumlarda
sidofovirin güvenliliği ve etkililiği gösterilmemiştir.
Yüksek akışlı hemodiyalizin serum sidofovir düzeylerini yaklaşık %75 oranında azalttığı
gösterilmiştir. Hemodiyaliz sırasında atılan doz fraksiyonu %51.9 ± %11’dir.
Nefrotoksisite
Doza bağlı nefrotoksisite sidofovir uygulanmasıyla ilişkili en önemli doz sınırlayıcı
toksisitedir (bkz. Bölüm 4.8.). Potansiyel olarak nefrotoksik olduğu bilinen diğer ajanları
(örn., tenofovir, aminoglikozidler, amfoterisin B, foskarnet, intravenöz pentamidin, adefovir
ve vankomisin) alan hastalarda sidofovirin güvenliliği değerlendirilmemiştir.
Fanconi sendromu riski nedeniyle, SİDOVİS tenofovir disoproksil fumarat içeren tıbbi
ürünlerle eş zamanlı uygulanmamalıdır (bkz. Bölüm 4.5.).
Potansiyel nefrotoksik ajanların sidofovire başlamadan en az 7 gün önce kesilmesi tavsiye
edilmektedir.
Eş zamanlı probenesid yokluğunda 3 mg/kg, 5 mg/kg veya 10 mg/kg ile tedavi edilen
hastalarda glikozüri dahil proksimal tübüler hücre hasarına dair bulgular, serum fosfat, ürik
asit ve bikarbonat azalmaları ve serum kreatininde yükselmeler gelişmiştir. Nefrotoksisite
belirtileri bazı hastalarda kısmen geri dönüşlü olmuştur. Sidofovire bağlı nefrotoksisitenin,
sidofovir tedavisinin kabul edilebilir risk/yarar dengesiyle sonuçlanacak derecede azaltılması
için eş zamanlı probenesid kullanımı önemlidir.
Nefrotoksisitenin önlenmesi
Tedaviye, her bir sidofovir dozuyla birlikte oral probenesid ve yeterli intravenöz serum
fizyolojik prehidratasyon uygulaması eşlik etmelidir (probenesid temini hakkında bilgi için
bkz. Bölüm 6.6.). Klinik etkinlik değerlendirmesi açısından önemli olan tüm klinik çalışmalar
sidofovir ile eş zamanlı probenesid kullanılarak yürütülmüştür. Sidofovir dozundan 3 saat
önce 2 gram probenesid uygulanmalı ve sidofovir infüzyonu tamamlandıktan sonra 2. saatte 1
gram ve ardından 8. saatte 1 gram daha probenesid uygulanmalıdır (toplam 4 gram).
Probenesid uygulanmasıyla ilişkili bulantı ve/veya kusma potansiyelini azaltmak için,
hastalara her bir probenesid dozundan önce yemek yemeleri söylenmelidir. Bir antiemetik
kullanımı gerekebilir.
Probeneside karşı alerji veya aşırı duyarlılık semptomları gelişen hastalarda (örn., döküntü,
ateş, üşüme ve anaflaksi), uygun bir antihistaminik ve/veya parasetamolün profilaksi veya
tedavi amaçlı kullanımı düşünülmelidir.
4Etkin maddeye veya tıbbi ürüne ya da sulfa içeren diğer ilaçlara karşı klinik yönden anlamlı
bir aşırı duyarlılık nedeniyle probenesid alamayan hastalara sidofovir uygulanması
kontrendikedir. Eş zamanlı probenesid olmaksızın sidofovir kullanımı klinik olarak
araştırılmamıştır. Kullanım için probenesid desensitizasyon programı tavsiye edilmez.
Probeneside ilave olarak, hastalar her bir sidofovir infüzyonundan hemen önce toplam 1 litre
%0.9 (normal) serum fizyolojik solüsyonunu intravenöz yoldan almalıdır. İlave sıvı
yüklemesini tolere edebilen hastalar her bir sidofovir dozuyla birlikte intravenöz yoldan
toplam 2 litreye kadar %0.9 serum fizyolojik alabilirler. Serum fizyolojik solüsyonunun ilk
litresi sidofovir infüzyonundan hemen önce 1 saatlik süre içerisinde infüzyonla verilmeli ve
ikinci litre (eğer verilirse) sidofovir infüzyonuyla eş zamanlı olarak veya sidofovir
infüzyonundan hemen sonra başlanarak 1-3 saatlik dönemde verilmelidir.
Serum kreatininde ≥ 44 μmol/l (≥ 0.5 mg/dl) yükselme olursa veya sürekli proteinüri ≥ 2+
gelişirse sidofovir tedavisi kesilmelidir ve intravenöz hidratasyon önerilir. 2+ veya daha
yüksek düzeyde proteinüri görülen hastalarda intravenöz hidratasyon yapılmalı ve test
tekrarlanmalıdır. Hidratasyondan sonra ≥ 2+ proteinüri hala gözlenirse sidofovir tedavisi
kesilmelidir. İntravenöz hidratasyondan sonra ≥ 2+ proteinürinin devam ettiği hastalarda
sidofovir uygulamasına devam edilmesi glikozüri dahil proksimal tübüler hücre hasarına dair
ilave bulgular, serum fosfat, ürik asit ve bikarbonatta azalmalar ve serum kreatininde
yükselmelerle sonuçlanabilir.
Böbrek fonksiyon değişikliklerinde ilaca ara verilmesi ve muhtemelen ilacın bırakılması
gerekir. Sidofovir ile ilişkili böbrek toksisitesinden sonra tamamen iyileşen hastalarda
sidofovire yeniden başlanmasının risk/yarar dengesi henüz değerlendirilmemiştir.
Hasta takibi
Proteinüri sidofovir ile indüklenen nefrotoksisitenin erken ve duyarlı bir göstergesi gibi
görünmektedir. Sidofovir alan hastaların serum kreatinin ve idrar protein düzeyleri her bir
sidofovir dozu uygulanmadan önceki 24 saatte ölçülmelidir. Her bir sidofovir dozundan önce
beyaz kan hücre alt tiplerinin sayımı da yapılmalıdır (bkz. Bölüm 4.8.).
Oküler olaylar
Sidofovir alan hastalara muhtemel uveit/irit ve oküler hipotoni gelişimi için düzenli göz
kontrol muayenelerinden geçmeleri söylenmelidir. Uveit/irit varlığında, bir topikal
kortikosteroid ile tedaviye hiç yanıt alınmazsa veya durum kötüleşirse ya da başarılı tedaviden
sonra irit/uveit nüks ederse sidofovir kesilmelidir.
Diğer
Sidofovir insanlarda potansiyel bir karsinojen kabul edilmelidir (bkz. Bölüm 5.3.).
Oküler hipotoni gelişme riskinde potansiyel artış nedeniyle, diabetes mellituslu hastalar için
sidofovir tedavisi düşünülürken dikkatli olunmalıdır.
Erkek hastalara sidofovirin hayvanlarda testis ağırlığında azalma ve hipospermiye yol açtığı
söylenmelidir. Sidofovirin klinik çalışmalarında gözlenmemişse de, bu tip değişiklikler
insanlarda da ortaya çıkabilir ve infertiliteye neden olabilir. Erkeklere SİDOVİS tedavisi
süresince ve tedaviden sonra 3 ay boyunca bariyerli doğum kontrol yöntemleri uygulamaları
önerilmelidir (bkz. Bölüm 4.6. ve 5.3.).
5HIV bulaşmasını önlemek amacıyla uygun tedbirler alınmaya devam edilmelidir.
SİDOVİS’in içeriğinde bulunan bazı yardımcı maddeler hakkında önemli bilgi
Bu tıbbi ürün her bir flakonda 2.5 mmol (ya da 57 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşim ve diğer etkileşim şekilleri
Tenofovir disproksil fumarat içeren ürünler ile SİDOVİS’in eş zamanlı uygulanmasıyla bir
farmakodinamik etkileşimin görülme riski ve Fanconi sendromu riskinde artış söz konusudur
(bkz. Bölüm 4.4.).
Probenesid zidovudinin EAA değerini yükseltir. Her iki ilacı alan hastalar zidovudin ile
indüklenen hematolojik toksisite yönünden yakından izlenmelidir.
Probenesid ile eş zamanlı uygulanan diğer nükleozit revers transkriptaz inhibitörleri (NRTİ)
hakkında uygun tavsiyeler için bu ilaçların kendi Kısa Ürün Bilgilerine başvurulmalıdır.
Sidofovir/probenesid ile anti-HIV ilaçlar veya bu popülasyonda yaygın olan kronik viral
enfeksiyonların (örn., HCV ve HBV kaynaklı hepatit) tedavisinde kullanılan ilaçlar arasında
etkileşimler klinik çalışmalarda araştırılmamıştır.
Probenesidin pek çok maddenin maruz kalımını arttırdığı bilinmektedir (örn., parasetamol,
asiklovir, angiotensin dönüştürücü enzim inhibitörleri, aminosalisilik asit, barbitüratlar,
benzodiazepinler, bumetanid, klofibrat, metotreksat, famotidin, furosemid, nonsteroid anti-
enflamatuvar ajanlar, teofilin ve zidovudin).
Bu nedenle, sidofovir/probenesid diğer ajanlarla birlikte uygulanırken, ilaç etkileşimleri ve
ilgili ürünün diğer özellikleri hakkında eksiksiz bilgi için hekimlerin probenesidin mevcut
KÜB’üne (veya uygun bir ilaç referans kaynağı) ve eş zamanlı uygulanan diğer ürünlerin
kendi Kısa Ürün Bilgilerine başvurmaları önemlidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona iIişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi D.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Sidofovirin genotoksik potansiyeli nedeniyle (bkz. Bölüm 5.3), çocuk doğurma potansiyeli
olan kadınlar, sidofovir ile tedavi edilirken ve tedavinin tamamlanmasını takip eden altı ay
boyunca etkili doğum kontrol yöntemleri kullanmalıdır.
Erkeklerin sidofovir alırken ve tedavinin tamamlanmasını takiben üç ay boyunca etkili doğum
kontrol yöntemleri kullanmaları ve çocuk sahibi olmamaları önerilir.
6Gebelik dönemi
SİDOVİS'in gebe kadınlarda kullanımına ilişkin hiçbir veri mevcut değildir. Hayvanlardaki
çalışmalar üreme toksisitesini göstermiştir (bkz. Bölüm 5.3.).
SİDOVİS’in gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
SİDOVİS gerekli olmadıkça gebelik döneminde kullanılmamalıdır.
SİDOVİS gebelik döneminde ve çocuk sahibi olma potansiyeli taşıyan doğum kontrol
yöntemi kullanmayan kadınlarda önerilmez.
Laktasyon dönemi
Sidofovirin/metabolitlerinin anne sütüne geçip geçmediği bilinmemektedir. Yenidoğanlara/
bebeklere yönelik risk dışlanamaz. Sidofovir tedavisi süresince emzirmeye son verilmelidir.
Üreme yeteneği /Fertilite
Sidofovirin erkeklerde veya kadınlarda üreme yeteneğine ilişkin hiçbir çalışma mevcut
değildir. Erkek hastalara sidofovirin hayvanlarda testis ağırlığında azalma ve hipospermiye
yol açtığı söylenmelidir. Sidofovirin klinik çalışmalarında gözlenmemişse de, bu tip
değişiklikler insanlarda da ortaya çıkabilir ve infertiliteye neden olabilir.
4.7. Araç ve makine kullanımı üzerindeki etkiler
SİDOVİS araç ve makine kullanma yeteneği üzerinde ihmal edilebilir etkiye sahiptir.
Sidofovir tedavisi sırasında asteni gibi istenmeyen reaksiyonlar ortaya çıkabilir. Hekimin bu
konuyu hastayla görüşmesi ve hastalığın durumunu ve ilaca karşı toleransı esas alarak
tavsiyesini bireysel vaka temelinde vermesi önerilmektedir.
4.8. İstenmeyen etkiler
Klinik çalışmalar veya pazarlama sonrası takip yoluyla tespit edilen istenmeyen reaksiyonlar
sistem organ sınıfı (SOS) ve sıklığa göre aşağıda liste halinde sunulmaktadır. Her bir sıklık
gruplaması içerisinde, istenmeyen reaksiyonlar azalan ciddiyete göre sunulmaktadır. Sıklıklar
şu şekilde tanımlanmaktadır: çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor). Pazarlama sonrası deneyimle tespit edilen
istenmeyen reaksiyonlar ”bilinmiyor” kısmında yazılmıştır.
Klinik çalışma deneyimine veya pazarlama sonrası takibe dayanarak, sidofovir ile
olasılıkla veya büyük olasılıkla ilişkili olduğu tespit edilen istenmeyen reaksiyonlar
Kan ve lenf sistemi hastalıkları:
Çok yaygın: Nötropeni
Sinir sistemi hastalıkları:
Çok yaygın: Baş ağrısı
Göz hastalıkları:
Yaygın: İrit, uveit, göz hipotonisi (bkz. Bölüm 4.4. )
Kulak ve iç kulak hastalıkları:
Bilinmiyor: İşitme bozukluğu
7Solunum, göğüs ve mediastinal hastalıkları:
Yaygın: Dispne
Gastrointestinal hastalıklar:
Çok yaygın: Bulantı, kusma
Yaygın: Diyare
Bilinmiyor: Pankreatit
Deri ve deri altı doku hastalıkları:
Çok yaygın: Saç dökülmesi, döküntü
Böbrek ve idrar yolu hastalıkları:
Çok yaygın: Proteinüri, kanda kreatinin artışı (bkz. Bölüm 4.4.)
Yaygın: Böbrek yetmezliği
Yaygın olmayan: Edinsel Fanconi sendromu
Genel bozukluklar ve uygulama bölgesine ilişkin hastalıklar:
Çok yaygın: Asteni, ateş
Yaygın: Üşüme.
Pazarlama sonrası takipte alınan böbrek yetmezliği raporlarına (ilave olarak böbrek
yetmezliğine olasılıkla bağlı olaylar, örn. kanda kreatinin artışı, proteinüri, glikozüri) bazı
ölüm vakaları dahildir. Sidofovirin sadece bir veya iki dozundan sonra akut böbrek yetmezliği
vakaları rapor edilmiştir.
Proteinüri/aminoasidüri, glikozüri, hipoürisemi, hipofosfatemi ve/veya hipokalemiyi gösteren
herhangi bir bulgu sidofovire bağlı Fanconi sendromunu akla getirmelidir.
Klinik çalışma deneyimine dayanarak, probenesid ile olasılıkla veya büyük olasılıkla
ilişkili olduğu tespit edilen istenmeyen reaksiyonlar
Sinir sistemi hastalıkları:
Yaygın: Baş ağrısı
Gastrointestinal hastalıkları:
Çok yaygın: Bulantı, kusma
Deri ve deri altı doku hastalıkları:
Çok yaygın: Döküntü
Genel bozukluklar ve uygulama bölgesine ilişkin hastalıklar:
Çok yaygın: Ateş
Yaygın: Asteni, üşüme.
Ayrıca, probenesid anoreksi, diş eti ağrısı, yüz ve boyunda kan hücumuna bağlı kızarıklık, saç
dökülmesi, baş dönmesi, anemi ve pollaküri (çok sık ve az miktarda idrara çıkma) gibi başka
istenmeyen reaksiyonlara da neden olabilir. Dermatit, kaşıntı, ürtikerin eşlik ettiği aşırı
duyarlılık reaksiyonları ve nadiren anaflaksi ve Stevens-Johnson sendromu görülmüştür.
Lökopeni, hepatik nekroz, nefrotik sendrom ve aplastik anemi raporları alınmıştır. Hemolitik
anemi de görülmüştür ve G6DP eksikliğiyle ilişkili olabilir. Dolayısıyla, probenesid ve
8sidofovir birlikte reçetelenirken, hekimlerin güvenlilik profili ve ürünün diğer özellikleri
hakkında eksiksiz bilgiye ulaşmak için probenesidin mevcut KÜB’üne başvurmaları (veya
uygun bir ilaç referans kaynağı) önemlidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sidofovir doz aşımı olan iki vaka bildirilmiştir. Her iki vakada doz aşımı ilk indüksiyon dozu
sırasında ortaya çıkmış ve ilave sidofovir tedavisi uygulanmamıştır. Bir hasta 16.4 mg/kg’lık
tek bir doz ve diğer hasta 17.3 mg/kg’lık tek bir doz almıştır. Her iki hasta hastaneye
yatırılmış ve 3-7 gün süresince profilaktik oral probenesid ve bol miktarda hidratasyon
uygulanmıştır.
Bu hastalardan birinde böbrek fonksiyonunda hafif, geçici bir değişiklik görülmüş, diğer
hastada ise böbrek fonksiyonunda değişiklik olmamıştır (bkz. Bölüm 4.4.).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanıma yönelik antiviraller, ters transkriptaz inhibitörleri
dışındaki nükleozidler ve nükleotidler
ATC kodu: J05AB12
Genel
Sidofovir insan sitomegalovirüse (HCMV) karşı in vitro ve in vivo aktiviteye sahip bir sitidin
analoğudur. Gansiklovire dirençli olan HCMV suşlarının sidofovire duyarlı olması
mümkündür.
Etki mekanizması
Sidofovir HCMV replikasyonunu viral DNA sentezinin seçici inhibisyonuyla baskılar.
Biyokimyasal veriler HSV-1, HSV-2 ve HCMV DNA polimerazlarının sidofovir difosfat
(sidofovirin aktif hücre içi metaboliti) tarafından seçici inhibisyonunu desteklemektedir.
Sidofovir difosfat bu viral polimerazları, insan hücresel DNA polimerazları alfa, beta ve
gamayı inhibe etmek için gerekenden 8 ila 600 kat daha düşük konsantrasyonlarda inhibe
eder. Sidofovirin viral DNA yapısına girmesi viral DNA sentez hızında azalmalarla
sonuçlanır.
Sidofovir hücrelere sıvı fazlı endositoz ile girer ve önce sidofovir monofosfata ve sonra da
sidofovir difosfata fosforillenir. Sidofovirin uzun süreli antiviral etkileri, onun kendi
metabolitlerinin yarı ömürlerine bağlıdır; sidofovir difosfat 17-65 saatlik yarı ömürle
hücrelerin içerisinde kalır ve sidofovir fosfat-kolin adduktunun yarı ömrü 87 saattir.
9Antiviral aktivite
Sidofovir, herpesviridae ailesinin bir üyesi olan HCMV’ye karşı in vitro olarak aktiftir.
Antiviral aktivite, hücre ölümüne yol açan konsantrasyonlardan kaydadeğer miktarda daha
düşük konsantrasyonlarda görülür.
Sidofovirin in vitro duyarlılığı aşağıdaki tabloda gösterilmektedir:
Hücre kültüründe sidofovirin virüs
çoğalması üzerindeki inhibisyonu
Virüs IC (μM)
50
Vahşi tip CMV suşları 0.7 (± 0.6)
Gansiklovire dirençli CMV suşları 7.5 (± 4.3)
Foskarnete dirençli CMV suşları 0.59 (± 0.07)
HCMV’ye karşı in vivo aktivite AIDS’li hastalarda CMV retinitinin tedavisinde sidofoviri
inceleyen kontrollü klinik çalışmalarda doğrulanmıştır; bu çalışmalar sidofovir ile tedavi
edilen hastalarda CMV retinitinin progresyonuna kadar geçen sürenin kontrol hastalara
kıyasla uzayarak istatistiksel olarak anlamlı düzeyde daha geç gerçekleştiğini göstermiştir.
Retinit progresyonuna kadar geçen medyan süreler iki etkinlik çalışmasında (GS-93-106 ve
GS-93-105) 120 gündü ve tedavi kollarında progresyona ulaşılmamıştır; buna karşılık tedavi
edilmeyen (ertelenen tedavi) kollarda progresyona kadar geçen medyan süre sırasıyla 22 gün
ve 21 gün olmuştur.
Diğer ajanlarla tedaviden sonra relaps yaşayan hastalarda yürütülen GS-93-107 çalışmasında,
retinit progresyonuna kadar geçen medyan süre 115 gün olmuştur.
Viral direnç
Gansiklovire dirençli HCMV suşlarının in vitro seleksiyonunu takiben, HCMV DNA
polimeraz geninde gansiklovir tarafından seçilen mutasyonlarla gansiklovir ve sidofovir
arasında çapraz direnç görülmüş ancak UL97 geninde mutasyonlar görülmemiştir. Foskarnet
tarafından seçilen mutantlar ile foskarnet ve sidofovir arasında çapraz direnç görülmemiştir.
Sidofovir tarafından seçilen mutantların DNA polimeraz geninde bir mutasyon mevcudiyeti
ve bunların gansiklovire çapraz dirençli fakat foskarnete duyarlı olduğu görülmüştür.
5.2. Farmakokinetik özellikler
Genel özellikler
Sidofovirin esas eliminasyon yolu, değişmemiş ilacın glomerüler filtrasyon ve tübüler
sekresyonun her ikisi aracılığıyla böbreklerden atılımdır. Böbrek fonksiyonu normal olan
hastalarda, intravenöz dozun %80 – 100’ü 24 saat içerisinde değişmemiş sidofovir olarak
idrarda saptanmıştır. Hastaların serumunda veya idrarında hiçbir sidofovir metaboliti tespit
edilmemiştir.
Eş zamanlı olarak oral probenesid ile birlikte uygulanan bir saatlik sidofovir 5 mg/kg
infüzyonunun sonunda, sidofovirin ortalama (± SD) serum konsantrasyonu 19.6 (± 7.18)
μg/mL’ydi. Toplam serum klerensi, kararlı durumda dağılım hacmi ve terminal eliminasyon
yarı ömrünün ortalama değerleri sırasıyla 138 (± 36) mL/saat/kg, 388 (± 125) mL/kg ve 2.2 (±
0.5) saatti. 3 ila 7.5 mg/kg doz aralığında verilen tekli sidofovir dozlarıyla dozdan bağımsız
kinetikler gösterilmiştir.
10İn vitro koşullarda proteinlere bağlanma
Sidofovirin in vitro koşullarda plazma veya serum proteinlerine bağlanma oranı 0.25 ila 25
μg/mL sidofovir konsantrasyon aralığında %10 veya daha az olduğu görülmüştür.
Hastalardaki karakteristik özellikler
Hastalardaki karakteristik özellikler için bkz. Bölüm 4.2.
5.3. Klinik öncesi güvenlilik verileri
Klinik öncesi hayvan çalışmaları nefrotoksisitenin sidofovirin en önemli doz sınırlayıcı
toksisitesi olduğunu göstermiştir. Probenesidin böbrekleri koruyucu etkisine dair kanıtlar, oral
yolla verilen 1 g probenesid ile birlikte haftada bir kez intravenöz yolla sidofovir 2.5 mg/kg’ın
sinomologus maymunlara uygulandığı 52 haftalık bir çalışmada gösterilmiştir.
Karsinogenez
26 hafta süren bir intravenöz toksikoloji çalışmasında, subterapötik plazma sidofovir
düzeylerinde dişi sıçanlarda meme adenokarsinomlarının insidansında ve dişi ve erkek
sıçanlarda Zymbal bezi karsinomlarının insidansında anlamlı bir artış görülmüştür. Ayrı bir
çalışmada, peşpeşe 19 hafta boyunca sidofovirin haftada bir uygulanan subkutan
enjeksiyonları haftada 0.6 mg/kg kadar düşük dozlarda dişi sıçanlarda meme
adenokarsinomlarına yol açmıştır. Her iki çalışmada tümörler dozajdan sonraki 3 ay içinde
gözlenmiştir. 52 hafta boyunca haftada bir kez 2.5 mg/kg sidofovirin intravenöz yolla
uygulandığı sinomolgus maymunlarında hiçbir tümör gözlenmemiştir.
Mutajenite ve üreme toksikolojisi
Çalışmalar sidofovirin in vitro koşullarda 100 μg/mL dozunda klastojenik ve sıçanlarda ve
tavşanlarda embriyotoksik olduğunu ortaya koymuştur.
Baz çifti substitüsyonları veya çerçeve kayması (frameshift) mutasyonları (Ames) için
Salmonella typhimurium ve revers mutasyonlar için Escherichia coli’yi içeren mikrobiyal
testlerde, sıçan karaciğer S-9 fraksiyonuyla metabolik aktivasyon varlığında ve yokluğunda,
her kapta 5 mg’a kadar doz düzeylerindeki sidofovir hiçbir mutajenik yanıta yol açmamıştır.
Mikroçekirdekli polikromatik eritrositlerin oluşumunda artış, sidofovirin yüksek, toksik bir
intraperitoneal dozunu (≥ 2,000 mg/kg) alan farelerde in vivo gözlenmiştir.
Sidofovir, metabolik aktivasyon yokluğunda (S-9 fraksiyonu) insan periferik kan
lenfositlerinde in vitro koşullarda kromozom anormalliklerini indüklemiştir. Test edilen 4
sidofovir düzeyinde (12.5 ila 100 μg/mL), her hücrede hasara uğrayan metafazların yüzdesi
ve kromozom aberasyonlarının sayısı konsantrasyona bağımlı biçimde artmıştır.
Erkek hastalara sidofovirin hayvanlarda testis ağırlığında azalmaya ve hipospermiye yol açtığı
söylenmelidir. Peşpeşe 13 hafta boyunca erkek sıçanlara haftada 15 mg/kg’a kadar dozlarda
sidofovirin intravenöz enjeksiyonlarla uygulanmasından sonra fertilite veya üreme
bakımından hiçbir istenmeyen etki görülmemiştir. 1.2 mg/kg/hafta veya daha yüksek dozların
çiftleşmeden 6 hafta öncesine kadar ve çiftleşmeden iki hafta sonra haftada bir kez intravenöz
yolla uygulandığı dişi sıçanlarda her bir batında doğan yavruların boyutları küçülmüş ve canlı
doğumların sayısı azalmış ve her batında erken rezorpsiyonların sayısı artmıştır.
11Dişi sıçanların gestasyonun 7.gününden itibaren doğum sonrası 21. güne kadar (yaklaşık 5
hafta) sidofovirin subkutan enjeksiyonlarını günde bir kez 1 mg/kg’a kadar aldıkları perinatal
ve postnatal gelişim çalışmaları yavruların canlılığı, büyümesi, davranışı, cinsel olgunlaşması
veya üreme kapasitesi hiçbir istenmeyen etkiye yol açmamıştır. Gebe sıçanlarda günde 1.5
mg/kg ve gebe tavşanlara günde 1 mg/kg sidofovirin organ oluşumu döneminde her gün
intravenöz yoldan uygulanması fetal vücut ağırlıklarında azalmaya neden olmuştur.
Tavşanlarda anne için toksik olan dozda (1 mg/kg/gün) fetüste eksternal, yumuşak doku ve
iskelet anomalilerinin insidansında anlamlı artış görülmüştür. Embriyotoksisite için hiçbir
etkinin gözlenmediği dozlar sıçanlarda 0.5 mg/kg ve tavşanlarda günde 0.25 mg/kg’dır.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Hidroklorik asit
Enjeksiyonluk su
6.2. Geçimsizlikler
Bu tıbbi ürün Bölüm 6.6’da belirtilenler dışında başka tıbbi ürünler veya seyrelticiler ile
karıştırılmamalıdır.
6.3. Raf ömrü
24 ay
Mikrobiyolojik yönden, ürün derhal kullanılmalıdır.
Kullanım esnasındaki kimyasal ve fiziksel stabilite, seyreltme kontrollü ve validasyonlu
aseptik koşullarda yapıldığında 2-8ºC’de 24 saate kadar gösterilmiştir. Ürünün dondurulması
veya 24 saatten uzun süre saklanması önerilmez. Buzdolabında saklanan solüsyonlar
kullanımdan önce oda sıcaklığına ulaşıncaya kadar beklenmelidir.
6.4. Saklamaya yönelik özel tedbirler
25ºC’nin altındaki oda sıcaklığında saklayınız. Buzdolabında saklamayınız ve dondurmayınız.
Seyreltilmiş tıbbi ürünün saklama koşulları için bkz. Bölüm 6.3..
6.5. Ambalajın niteliği ve içeriği
5 mL nominal dolum hacmine sahip 5 mL şeffaf cam flakonlar. Kap ve kapağın bileşenleri
şunlardır: 13 mm koyu gri bromobutil kauçuk tapa ve mat cilalı polipropilen düğmeli 13 mm
geçmeli alüminyum kapakla kapatılmış 5 mL şeffaf Tip I tüp şeklinde cam flakon. Her
ambalaj 1 adet 5 mL flakon içerir.
SİDOVİS tek kullanımlık flakonlar şeklinde takdim edilir. Bir kısmı kullanılmış flakonlar
atılmalıdır.
126.6. Beşeri tıbbi üründen arta kalan maddelerin imhası ve diğer özel önlemler
Hazırlama ve uygulama yöntemi
Uygulamadan önce, SİDOVİS flakonları partiküllü madde veya renk değişikliği yönünden
gözle tetkik edilmelidir.
Uygun SİDOVİS dozu flakondan 100 mL %0.9 (normal) serum fizyolojik solüsyonu içeren
bir infüzyon torbasına enjektör kullanılarak aseptik koşullarda aktarılmalıdır. Torbanın
içerdiği hacmin tamamı hastaya intravenöz yoldan, standart bir infüzyon pompası kullanılarak
1 saatlik dönemde sabit bir hızda infüzyonla verilmelidir. SİDOVİS AIDS hastalarının
bakımında yeterli deneyime sahip sağlık-bakım profesyonelleri tarafından uygulanmalıdır.
Serum fizyolojik solüsyonuyla karıştırılmış SİDOVİS’in kimyasal stabilitesi cam şişelerde,
polivinil klorür (PVC) bileşimli veya etilen/propilen kopolimer bileşimli infüzyon
torbalarında ve PVC esaslı, delikli İV uygulama setlerinde gösterilmiştir. Diğer İV seti
boruları ve infüzyon torbaları çalışılmamıştır.
SİDOVİS’in Ringer Solüsyonu, Laktatlı Ringer Solüsyonu veya bakteriyostatik infüzyon
sıvılarıyla geçimliliği değerlendirilmemiştir.
Kullanım ve atma
SİDOVİS hazırlanırken, uygulanırken ve atılırken uygun güvenlik ekipmanının kullanımı
dahil olmak üzere yeterli tedbirlerin alınması önerilir. Seyreltilmiş SİDOVİS solüsyonu
laminar akışlı biyolojik güvenlik kabininde hazırlanmalıdır. Solüsyonu hazırlayan personel
cerrah eldivenleri, koruyucu gözlük ve önü kapalı, örme manşetli, cerrahi tipi önlük
kullanmalıdır. Eğer SİDOVİS ciltle temas ederse, membranları yıkayıp suyla iyice
durulayınız. Geri kalan SİDOVİS ve karışımın hazırlanmasında ve uygulanmasında kullanılan
diğer tüm materyaller delinmez ve sızıntı önleyici bir kap içerisine yerleştirilerek atılmalıdır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği"ne uygun şekilde atılmalıdır.
7. RUHSAT SAHİBİ
Konsina İlaç San. ve Dış Tic. A.Ş.
Esentepe Mah. Büyükdere Cad.
Büyükdere Plaza Blok No: 195
İç Kapı No: 5 34394
Levent, Şişli/İstanbul
Tel: 0212 355 89 70
Faks: 0212 705 36 36
8. RUHSAT NUMARASI
2017/1
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.01.2017
Ruhsat yenileme tarihi: 25.01.2022
10. KÜB’ÜN YENİLENME TARİHİ
13