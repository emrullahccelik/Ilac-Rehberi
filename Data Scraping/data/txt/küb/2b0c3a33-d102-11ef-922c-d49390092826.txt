KISA ÜRÜN BİLGİSİ
1. BEŞERİ TIBBI ÜRÜNÜN ADI
MODİWAKE® 100 mg Tablet
2. KALİTATİF VE KANTİTATİF BİLEŞİM
Etkin madde: Her tablet içinde etkin madde olarak 100 mg modafinil bulunur.
Yardımcı maddeler:
Laktoz monohidrat (inek sütü kaynaklı) 53,80 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz-beyazımsı renkte, kapsül şeklinde tabletler
4. KLİNİK ÖZELLİKLER
4.1. Terapötik endikasyonlar
MODİWAKE, narkolepsi veya vardiyalı çalışmaya bağlı uyku bozukluğu olan aşırı uyku eğilimli
yetişkin hastalarda uyanıklığı artırmak için; obstrüktif uyku apnesinde konservatif ve cerrahi girişim
gibi birincil tedavilere rağmen devam eden aşırı uyku eğilimli yetişkin hastalarda uyanıklığı
artırmak için kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Endike olduğu hastalıkta yeterli bilgiye sahip olan hekimin gözetimi altında tedaviye başlanmalıdır
(bkz. Bölüm 4.1).
Önerilen başlangıç günlük dozu 200 mg’dır. Total günlük doz hastanın yanıtı ve hastanın doktor
tarafından değerlendirmesine göre obstrüktif uyku apnesi veya narkolepsisi olan hastalarda sabah
tek bir doz halinde veya sabah ve öğlen olmak üzere günde iki doz şeklinde alınabilir. Vardiyalı
çalışmaya bağlı bozukluğu olan kişilerde iş vardiyaları başlamadan yaklaşık 1 saat önce alınması
tavsiye edilir.
Tek bir doz veya ikiye bölünmüş dozlar halinde 400 mg’a kadarki dozlar, başlangıç 200 mg
modafinil dozuna yeterli yanıt sağlanamaması durumunda kullanılabilir.
Uzun dönem kullanım:
Modafinil’in uzun dönem etkililiği değerlendirilmediğinden, uzun süreli modafinil uygulanması için
(>9 hafta) doktor hastayı kişisel olarak ve periyodik olarak yeniden değerlendirmelidir.
1Uygulama şekli:
Oral kullanım içindir. Tablet bütün olarak bir miktar su ile yutulmalıdır. Mide rahatsızlığı olan
kişilerin tableti yemeklerle birlikte alması önerilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kullanılacak dozun etkililik ve güvenliliğini tayin etmede yeterli
bilgi mevcut değildir (bkz. Bölüm 5.2).
Karaciğer yetmezliği:
Ağır karaciğer yetmezliği olan hastalarda modafinil dozu yarıya düşürülmelidir (bkz. Bölüm 5.2).
Pediyatrik popülasyon:
Modafinil, güvenlilik ve etkililik kaygıları nedeniyle 18 yaşından küçük çocuklarda
kullanılmamalıdır (bkz. Bölüm 4.4).
Geriyatrik popülasyon:
Yaşlı hastalarda modafinil kullanıma ilişkin sınırlı veri mevcuttur. Sistemik maruziyetin artması ve
düşük klerens açısından 65 yaşın üzerindeki hastalarda tedaviye günlük 100 mg ile başlanması
önerilir.
4.3. Kontrendikasyonlar
Etkin maddeye veya ilacın bileşiminde yer alan herhangi bir maddeye karşı aşırı duyarlılığı olan
hastalar MODİWAKE tablet kullanmamalıdır.
Kalp aritmisi olan hastalarda ve kontrol edilemeyen orta veya şiddetli hipertansiyonu olan
hastalarda kontrendikedir.
4.4. Özel kullanım uyarıları ve önlemleri
Uyku hastalığının teşhisi
Modafinil sadece Classification of Sleep Disorders (ICSD) teşhis kriterleri ile uyum içinde sadece
aşırı uyku eğiliminin tam olarak değerlendirildiği ve narkolepsi teşhisi konmuş hastalarda
kullanılmalıdır. Bu şekildeki bir değerlendirme genellikle hastanın hikayesi yanında, laboratuvarda
uyku ölçüm testleri ve aşırı uykululuğun gözlendiği diğer olası nedenlerin dışlanmasını içerir.
Ciddi döküntü Stevens-Johnson Sendromu dahil Toksik Epidermal Nekroliz, Eozinofili ve Sistemik
Semptomlarla Seyreden İlaç Döküntüsü
Modafinil kullanımı ile tedavi başladıktan sonra 1-5 hafta içinde ortaya çıkan, hastaneye yatış ve
tedavi kesilmesini gerektiren ciddi döküntü bildirilmiştir. İzole olgularda uzun süreli tedavi
(örneğin, 3 ay) sonrası bildirilmiştir. Modafinil klinik çalışmalarında, ilaç kesilmesiyle sonuçlanan
ciddi döküntü insidansı çocuk hastalarda (<17 yaş) yaklaşık %0,8’dir (1585 başına 13).
2Modafinil’in erişkin klinik çalışmalarında ciddi deri döküntüleri bildirilmemiştir (4264 başına 0).
Modafinil döküntünün ilk işaretinde kesilmelidir ve yeniden başlatılmamalıdır (bkz. Bölüm
4.8).
Dünyadaki pazarlama sonrası deneyim çalışmalarında yetişkinler ile çocuklarda Stevens Johnson
Sendromu (SJS), toksik epidermal nekroliz (TEN), eozinofili ve sistemik semptomlarla seyreden
ilaç döküntüsü sendromu (DRESS) dahil hayatı tehdit eden vakalar nadiren bildirilmiştir.
Pediyatrik kullanım
Çocuklardaki kontrollü çalışmalarda etkililik ve güvenliliği belirlenmediğinden ve psikiyatrik yan
etkiler ile ciddi kütanöz aşırı duyarlılık riskleri nedeniyle, 18 yaşından küçük çocuklarda modafinil
kullanımı önerilmez.
Çoklu-organ aşırı duyarlılık reaksiyonları
Pazarlama sonrası tecrübelerde modafinil kullanımıyla beraber gözlenen ve ölüme neden olan
çoklu-organ aşırı duyarlılık reaksiyonu en az bir vakada görülmüştür.
Raporların sınırlı sayıda olmasına rağmen, çoklu-organ aşırı duyarlılık reaksiyonları hayatı tehdit
edici olabilir ve hastanede yatmayı gerektirebilir. Modafinil kullanımına bağlı oluşabilecek çoklu-
organ aşırı duyarlılık reaksiyonlarının şiddetini veya ortaya çıkışını tahmin etmede faktörler
bilinmemektedir. Bu bozukluğun belirti ve semptomları çok çeşitli olmakla birlikte hastalar tipik
olarak (ancak yalnızca bunlarla sınırlı olmamak üzere) diğer organ sistemi tutulumuyla ilişkili ateş
ve döküntü ile başvurmaktadır. Diğer ilişkili bulgular; miyokardit, hepatit, karaciğer fonksiyon
testlerinde anormallik, hematolojik anormallikler (örneğin eozinofili, lökopeni, trombositopeni),
kaşıntı ve asteniyi içermektedir.
Çoklu-organ aşırı duyarlılığının klinik olarak ortaya çıkışı değişken olduğu için, burada
belirtilmeyen, diğer organ sistemi belirti ve bulguları ortaya çıkabilir.
Eğer çoklu-organ aşırı duyarlılığından şüpheleniliyorsa, modafinil kullanımı kesilmelidir.
Psikiyatrik bozukluklar
Hastalar yeni gelişen veya önceden var olan psikiyatrik bozuklukların (bkz. Bölüm 4.8) alevlenmesi
yönünden, her doz ayarlanması ve tedavi boyunca düzenli olarak takip edilmelidir. Eğer modafinil
tedavisi ile ilişkili psikiyatrik semptomlar gelişirse, modafinil kesilmeli ve tekrar başlanmamalıdır.
Psikoz, depresyon, mani, belirgin anksiyete, ajitasyon, uykusuzluk ya da madde bağımlılığı gibi
psikiyatrik bozukluk öyküsü olan hastalara modafinil verirken dikkatli olunmalıdır (Aşağıya
bakınız).
3Anksiyete
Modafinil anksiyetenin başlaması veya kötüleşmesi ile ilişkilidir. Majör anksiyetesi olan hastalar
modafinil ile tedaviyi uzman bir ünitede almalıdır.
İntiharla ilişkili davranışlar
Modafinil ile tedavi edilen hastalarda intiharla ilişkili davranışlar (intihar düşünceleri ve intihara
teşebbüs gibi) bildirilmiştir. Modafinil ile tedavi gören hastalar, intiharla ilişkili davranışların ortaya
çıkması veya kötüleşmesi açısından dikkatlice gözlenmelidir. Eğer modafinil ile ilişkili intiharla
ilişkili semptomlar gelişirse tedavi kesilmelidir.
Psikotik veya manik semptomlar
Modafinil, psikotik ve manik (halüsinasyon, delüzyon, ajitasyon ve mania) semptomların başlaması
ve kötüleşmesi ile ilişkilidir. Modafinil ile tedavi gören hastalar psikotik ve manik semptomların
ortaya çıkması veya kötüleşmesi açısından dikkatlice gözlenmelidir. Eğer manik veya psikotik
semptomlar oluşursa, modafinil’in kesilmesi gerekebilir.
Bipolar hastalıklar
Olası karışık/manik epizodlar nedeniyle, ko-morbid bipolar hastalığı olan kişilerde modafinil
kullanılırken dikkat edilmelidir.
Saldırgan ve düşmanca davranışlar
Modafinil ile tedavi, saldırgan ve düşmanca davranışların başlaması veya kötüleşmesine neden
olabilir. Modafinil ile tedavi gören hastalar agresif veya düşmanca davranışların ortaya çıkması
veya kötüleşmesi yönünden dikkatlice gözlenmelidir. Eğer semptomlar oluşursa, modafinil’in
kesilmesi gerekebilir.
Kardiyovasküler riskler
Modafinil tedavisine başlamadan önce tüm hastalarda EKG önerilir. Modafinil tedavi olarak
düşünülmeden önce, anormal bulguları olan hastalar uzman tarafından değerlendirilmeli ve tedavi
almalıdır.
Modafinil alan hastalarda kan basıncı ve kalp hızı düzenli takip edilmelidir. Modafinil, aritmi veya
ortadan şiddetliye hipertansiyon gelişen hastalarda kesilmeli ve durumu yeterince değerlendirilene
kadar tedaviye yeniden başlanmamalıdır.
Sol ventrikül hipertrofisi veya kor pulmonale hikayesi olan hastalar ve MSS uyarıcıları ile ilişkili
iskemik EKG değişiklikleri, göğüs ağrısı, aritmi veya mitral kapak prolapsının diğer belirgin klinik
tablolarını geliştirmiş hastalarda modafinil kullanılması önerilmez.
4Uykusuzluk
Modafinil uyanık kalmayı tetiklediğinden, uykusuzluk belirtileri durumunda dikkat edilmelidir.
Uyku hijyeninin sağlanması
Hastalara, modafinilin uykunun yerini alamayacağı ve iyi bir uyku hijyeninin sağlanması gerektiği
anlatılmalıdır. İyi uyku düzeninin sağlanması için basamaklar, kafein alımının değerlendirilmesini
içerir.
Steroid kontraseptif kullanan hastalar
Çocuk doğurma potansiyeli olan cinsel yönden aktif kadınlarda modafinil almadan önce bir
kontraseptif program oluşturulmalıdır. Modafinil ile birlikte kullanıldığında steroid kontraseptiflerin
etkililiği azalabilir, modafinil tedavisi sırasında ve tedavinin sona ermesinden iki ay sonrasına kadar
alternatif ya da eşlik eden kontrasepsiyon yöntemleri önerilir (bkz. Bölüm 4.5).
Bağımlılık, yanlış kullanım, suistimal edilmesi
Modafinil ile çalışmalar bağımlılık potansiyeli gösterdiğinden, uzun dönem kullanım ile olası
bağımlılık potansiyeli tamamen göz ardı edilmemelidir.
Bağımlılık yapan madde, ilaç veya alkol kullanımı hikayesi olan hastalarda modafinil uygulaması
dikkatli yapılmalıdır.
Laktoz intoleransı
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Modafinil CYP3A4/5 aktivitesini indükleyerek kendi metabolizmasını artırabilir ama bu etki orta
derecede olup, anlamlı klinik sonuçlara neden olması olası değildir.
Antikonvülsanlar:
Karbamazepin ve fenobarbital gibi CYP aktivitesini güçlü bir şekilde uyaran ilaçlarla birlikte
kullanıldığında, modafinil’in plazma düzeyi azalabilmektedir. CYP2C9 baskılanması ve modafinil
ile CYP2C19’un olası inhibisyonu nedeniyle, modafinil ile beraber kullanıldığında fenitoin klerensi
azalabilir. Hasta fenitoin toksisite belirtileri yönünden izlenmelidir ve modafinil ile tedavinin
başlangıcı veya tedavinin kesilmesi üzerine fenitoin plazma düzeylerinin tekrarlanan ölçümleri
uygun olabilir.
Steroidal kontraseptifler:
Steroidal kontraseptiflerin etkililiği, modafinil ile CYP3A4/5 indüksiyonundan dolayı bozulabilir.
Modafinil ile tedavi gören hastalarda alternatif veya ilave korunma metotlarının kullanımı önerilir.
5Modafinil ile tedavinin sona ermesinden 2 ay sonrasına kadar bu metotların yeterli olarak
uygulanması gerekecektir.
Antidepresanlar:
Pek çok trisiklik antidepresan ve selektif serotonin geri alım inhibitörleri (SSRI) büyük ölçüde
CYP2D6 ile metabolize olur. CYP2D6 enzimi eksik olan hastalarda (ör; beyaz ırk popülasyonunun
yaklaşık olarak %10’u) CYP2C19 daha önemli olur. Modafinil CYP2C19’u inhibe edebileceğinden,
bu gibi hastalarda antidepresanların düşük dozları gerekli olabilir.
Antikoagülanlar:
CYP2C9’un modafinil tarafından olası baskılanması nedeniyle, modafinil ile birlikte
kullanıldıklarında varfarin klerensi azalabilir. Modafinil dozajının değiştirilmesini takiben ve
modafinil tedavisine başladıktan sonraki ilk 2 ay boyunca düzenli olarak protrombin zamanları
gözlenmelidir.
Diğer tıbbi ürünler:
Diazepam, propranolol ve omeprazol gibi CYP2C19 metabolizmasıyla büyük ölçüde metabolize
olan ilaçlar, modafinil ile beraber uygulandığında bu ilaçların klerensi azalabilir ve dozlarının
azaltılması gerekebilir. İlaveten, insan hepatositlerinde CYP1A2, CYP2B6 ve CYP3A4/5
aktivitelerinin in vitro indüksiyonu gözlenmiştir ve bu in vivo olarak da oluşabileceğinden, bu
enzimlerle metabolize olan ilaçların kan düzeyleri azalabilir, sonuç olarak bu ilaçların terapötik
etkililiklerinde azalma görülebilir. Klinik etkileşim çalışmaları, en büyük etkilerin özellikle
gastrointestinal kanalda başlıca CYP3A enzimleri ile anlamlı presistemik eliminasyona uğrayan
CYP3A4/5 substratları üzerine olduğunu göstermiştir. Bu ilaçlara örnek olarak siklosporin, HIV-
proteaz inhibitörleri, buspiron, triazolam, midazolam ve kalsiyum kanal blokörleri ile statinlerin
çoğu verilebilir. Bildirilen bir vakada, modafinil’in başlanmasıyla birlikte siklosporin alan bir
hastada siklosporin konsantrasyonunda %50 azalma gözlenmiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum Kontrolü (Kontrasepsiyon)
Çocuk doğurma potansiyeline sahip kadınlar etkin doğum kontrol yöntemleri kullanmalıdır.
Modafinil oral kontrasepsiyonun etkisini azaltabileceğinden alternatif ek doğum kontrol
yöntemlerine gereksinim bulunmaktadır (bkz. Bölüm 4.4 ve 4.5).
Gebelik dönemi
MODİWAKE gebelik döneminde kullanılmamalıdır.
6Spontan raporlamalar ve gebelik kayıtlarından elde edilmiş sınırlı insan deneyimlerine dayanılarak,
modafinilin gebelik sırasında kullanımı halinde konjenital malformasyonlara neden olabileceğinden
şüphelenilmektedir. Hayvanlarda yapılan çalışmalar üreme toksisitesi göstermiştir (bkz. Bölüm
5.3).
Laktasyon dönemi
Hayvanlardan elde edilen farmakodinamik/toksikolojik veriler, modafinil / metabolitlerinin sütle
atılımını göstermiştir (bkz. Bölüm 5.3).
MODİWAKE emzirme döneminde kullanılmamalıdır.
Üreme yeteneği / Fertilite
İnsanlarda doğurganlığa ilişkin veri mevcut değildir. Önerilen insan dozunda insan seviyelerine
benzer maruziyetlerde, modafinil dişi sıçanlarda çiftleşme süresini arttırmıştır (bkz. Bölüm 5.3).
4.7. Araç ve makine kullanımı üzerindeki etkiler
Her ne kadar modafinil’in fonksiyonlarda bozulma yaratabilecek bir etkisi görülmemiş olsa da;
merkezi sinir sistemini etkileyen her ilaç muhakeme, düşünme veya motor becerilerde değişikliğe
neden olabilir. Hastalara, MODİWAKE tedavisi sırasında araç veya makine kullanım
kabiliyetlerinin etkilenmediğinden emin olana kadar dikkatli olmaları önerilmelidir. Bulanık görme
ve sersemlik gibi istenmeyen etkiler sürüş yeteneğini etkileyebilir (bkz. Bölüm 4.8).
4.8. İstenmeyen etkiler
Aşağıdaki yan etkiler klinik çalışmalarda ve/veya pazarlama sonrası deneyimlerde bildirilmiştir.
Modafinil kullanan 1561 hastayı kapsayan klinik çalışmalarda, tedavi ile ilişkili olduğu düşünülen
yan etkiler şu sıklık derecesine göre aşağıda sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
En çok bildirilen yan etki hastaların yaklaşık %21’ini etkileyen baş ağrısıdır. Bu genellikle doza
bağımlı ve hafif ya da orta şiddette olup, birkaç gün içerisinde kaybolmaktadır.
Enfeksiyonlar ve enfestasyonlar
Yaygın olmayan: Farenjit, sinüzit
Kan ve lenf sistemi hastalıkları
Yaygın olmayan: Eozinofili, lökopeni
7Bağışıklık sistemi hastalıkları
Yaygın olmayan: Minör alerjik reaksiyonlar (ör. saman nezlesi belirtileri)
Bilinmiyor: Anjiyoödem; ürtiker (kurdeşen); ateş, kaşıntı, lenfoadenopati ve eş zamanlı diğer organ
tutulumları ile kendini gösteren aşırı duyarlılık reaksiyonları; anafilaksi
Metabolizma ve beslenme hastalıkları
Yaygın: İştah azalması
Yaygın olmayan: Hiperkolesterolemi, hiperglisemi, şeker hastalığı, iştah artışı
Psikiyatrik hastalıklar
Yaygın: Sinirlilik, uykusuzluk, anksiyete, depresyon, anormal düşünceler, konfüzyon, iritabilite
Yaygın olmayan: Uyku bozukluğu, duygusal değişkenlik, cinsel istekte azalma, saldırganlık,
depersonalizasyon (kendi kişiliğini yitirme), kişilik bozukluğu, anormal rüyalar, ajitasyon,
agresyon, intihar düşüncesi, psikomotor hiperaktivitesi
Seyrek: Halüsinasyonlar, mani, psikoz
Bilinmiyor: Delüzyon
Sinir sistemi hastalıkları
Çok yaygın: Baş ağrısı
Yaygın: Sersemlik, uyku hali, parestezi
Yaygın olmayan: Diskinezi, hipertoni, hiperkinezi, amnezi, migren, titreme, vertigo, merkezi sinir
sistemi uyarılması, hipoestezi, koordinasyon bozukluğu, hareket bozukluğu, konuşma bozukluğu,
tat duyusunda bozulma
Göz hastalıkları
Yaygın: Görmede bulanıklık
Yaygın olmayan: Anormal görme, gözde kuruluk
Kardiyak hastalıklar
Yaygın: Taşikardi, çarpıntı
Yaygın olmayan: Ekstrasistoller, aritmi, bradikardi
Vasküler hastalıklar
Yaygın: Vazodilatasyon
Yaygın olmayan: Hipertansiyon, hipotansiyon
Solunum, göğüs bozuklukları ve mediastinal hastalıklar
Yaygın olmayan: Dispne, öksürükte artış, astım, epistaksi, rinit
8Gastrointestinal hastalıklar
Yaygın: Karın ağrısı, bulantı, ağızda kuruluk, diyare, sindirim güçlüğü, kabızlık
Yaygın olmayan: Gaz, reflü, kusma, disfaji, glossit, ağız ülserleri
Deri ve deri altı doku hastalıkları
Yaygın olmayan: Terleme, döküntü, akne, kaşıntı
Bilinmiyor: Eritema Multiforme, Stevens-Johnson Sendromu, Toksik Epidermal Nekroliz ve
Eozinofili ve Sistemik Semptomlarla Seyreden İlaç Döküntüsü Sendromunu (DRESS) içeren ciddi
deri reaksiyonları
Kas-iskelet bozuklukları, bağ doku ve kemik hastalıkları
Yaygın olmayan: Sırt ağrısı, boyun ağrısı, miyalji, miyasteni, bacak krampları, artralji, seğirme
Böbrek ve idrar yolu hastalıkları
Yaygın olmayan: Anormal idrar, sık idrara çıkma
Üreme sistemi ve meme hastalıkları
Yaygın olmayan: Menstrüel bozukluk
Genel bozukluklar ve uygulama bölgesine ilişkin hastalıklar
Yaygın: Asteni, göğüs ağrısı
Yaygın olmayan: Periferal ödem, susama
Araştırmalar
Yaygın: Anormal karaciğer fonksiyon testleri, alkalen fosfataz ve gama glutamil transferazda doza
bağlı artışlar
Yaygın olmayan: Anormal EKG, kilo artışı, kilo azalması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta; tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Modafinilin, tek başına veya diğer ilaçlarla birlikte, aşırı dozda kullanılması ile ölüm meydana
gelmiştir. Tek başına veya diğer ilaçlarla birlikte modafinil aşırı dozda kullanıldığında çoğunlukla
eşlik eden semptomlar şunlardır: uykusuzluk; konfüzyon, ajitasyon, anksiyete, eksitasyon,
halüsinasyon, desoriyantasyon, huzursuzluk gibi santral sinir sitemi semptomları; bulantı, diyare
9gibi sindirim sistemi değişiklikleri ve taşikardi, bradikardi, hipertansiyon ve göğüs ağrısı gibi
kardiyovasküler sistem değişiklikleridir.
Tedavisi
Kusturmaya teşvik etme veya gastrik lavaj düşünülmelidir. Hastanın semptomları giderilene kadar,
hastaneye yatırma ve psikomotor durumun gözetimi; kardiyovasküler izleme veya gözetim
önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Psikoanaleptikler, santral etkili sempatomimetikler
ATC kodu: N06BA07
Modafinil insanlar dahil pek çok canlıda uyanık kalmayı tetikler. Modafinil’in uyanıklığı sağlayıcı
mekanizması tam olarak bilinmemektedir.
Klinik-dışı modellerde, modafinil uyku/uyanıklık durumlarının düzenlenmesinde yer alan
reseptörlerle zayıf veya ihmal edilebilir derecede etkileşir (ör; adenozin, benzodiazepin, dopamin,
GABA, histamin, melatonin, norepinefrin, oreksin ve serotonin). Modafinil aynı zamanda, tirozin
hidroksilaz, fosfodiesteraz II-VI, nitrik oksit sentetaz, glutamik asit dekarboksilaz MAO-A veya B,
katekol-O-metiltransferaz, adenilil siklaz aktivitelerini inhibe etmez. Modafinil dopamin reseptör
agonisti olarak direkt etkili değilken, in vitro ve in vivo veriler modafinil’in dopamin taşıyıcılarına
bağlandığını ve dopamin geri alımını inhibe ettiğini göstermiştir. Modafinil’in uyanıklığı artırıcı
etkileri D1/D2 reseptör antagonistleriyle antagonize edilir ve bu, modafinil’in indirekt agonist
aktiviteye sahip olduğunu gösterir.
Modafinil direkt α -adrenoseptör agonisti olarak görünmez. Fakat modafinil norepinefrin
1
taşıyıcılarına bağlanır ve norepinefrin geri alımını inhibe eder; ancak bu etkileşmeler dopamin
taşıyıcılarıyla görülen etkilerden daha zayıftır. Her ne kadar modafinil ile indüklenmiş uyanık
kalma α -adrenoseptör antagonisti olan prazosinle azaltılsa da, α-adrenoseptör agonistlerine yanıt
1
veren diğer tayin sistemlerinde (ör; vas deferens) modafinil inaktiftir.
Klinik-dışı modellerde, metilfenidat ve amfetaminin uyanıklığı artırıcı eşit dozları beyin içinde
nöronal aktivasyonu artırırken, klasik psikomotor stimülanların aksine modafinil uyarılma, uyku,
uyanıklık, dikkat regülasyonuna etki eden beyin bölgelerini ağırlıklı olarak etkiler.
İnsanlarda, modafinil dozla ilişkili olarak uyanık kalma süresini, düzeyini ve gün içindeki
uyanıklığı artırır ve/veya iyileştirir. Modafinil uygulaması, uyanıklığı sürdürme yeteneğinin objektif
ölçümlerinde iyileşme ve artan uyanıklığın göstergesi olarak elektrofizyolojik değişikliklere neden
olur.
10Sürekli pozitif hava yolları basıncı (CPAP) ile tedaviye karşın gün içinde aşırı uyku eğilimi
gösteren obstrüktif uyku apnesi (OSA) olan hastalarda modafinilin etkililiği, kısa dönem randomize
kontrollü klinik çalışmalarda çalışılmıştır. Her ne kadar, uyanık kalmada istatistiksel olarak anlamlı
iyileşme kaydedildiyse de, modafinil’e yanıt oranı ve etkinin büyüklüğü objektif ölçümlerle
değerlendirildiğinde, azdır ve tedavi gören hastaların küçük bir alt popülasyonu ile sınırlıdır. Bunun
ışığında, bilinen güvenlilik profili nedeniyle, görülen yarar risklere göre daha ağır basmaktadır.
5.2. Farmakokinetik özellikler
Genel özellikler
Modafinil, rasemik bir bileşiktir ve enantiyomerleri farklı farmakokinetiklere sahiptir. Yetişkin
insanlarda R-izomeri’nin eliminasyon yarılanma ömrü (t ), S-izomerinin yarılanma ömrünün üç
1/2
katıdır.
Emilim:
Modafinil uygulandıktan yaklaşık iki-dört saat sonra pik plazma konsantrasyonuna erişerek iyi
absorbe olur. Modafinil’in genel biyoyararlanımı üzerine yiyeceklerin bir etkisi yoktur; ancak
yiyeceklerle beraber alınırsa absorbsiyon (t ) yaklaşık olarak bir saat gecikir.
maks
Dağılım:
Modafinil başta albumin olmak üzere plazma proteinlerine orta derecede bağlanır (yaklaşık olarak
%60) ve kuvvetli bağlanan ilaçlarla zayıf bir etkileşim riski vardır.
Biyotransformasyon:
Modafinil karaciğer tarafından metabolize edilir. Esas metabolit olan modafinil asit (dozun %40-
50’si) farmakolojik etkiye sahip değildir.
Eliminasyon:
Modafinil ve metabolitlerinin, ufak bir kısmı değişmemiş olarak (dozun <%10’u) başlıca
böbreklerden atılır. Çoklu dozlardan sonra modafinil’in efektif eliminasyon yarılanma ömrü
yaklaşık 15 saattir.
Doğrusallık / doğrusal olmayan durum:
Modafinil farmakokinetik özellikleri lineerdir ve zamana bağlıdır. Sistemik maruziyet 200-600 mg
aralığında dozla orantılı olarak artar.
Hastalardaki karakteristik özellikler
Böbrek yetmezliği:
Şiddetli kronik böbrek yetmezliği (20 mL/dakikaya kadar kreatinin klerensi), 200 mg olarak
uygulanan modafinil’in farmakokinetiğini anlamlı olarak etkilemez, ama modafinil aside maruziyet
119 kat artar. Böbrek yetmezliği olan hastalarda güvenli ve etkili dozu tayin etmek için yeterli bilgi
mevcut değildir.
Karaciğer yetmezliği:
Sirozlu hastalarda modafinil’in oral klerensi yaklaşık olarak %60 azalır ve sağlıklı bireylerdeki
değerlere kıyaslandığında kararlı durum konsantrasyonu iki katına çıkar. Modafinil dozu şiddetli
karaciğer yetmezliği olan hastalarda yarıya düşürülmelidir.
Geriyatrik popülasyon:
Yaşlı hastalarda modafinil kullanımı üzerine sınırlı veri mevcuttur. Artan sistemik maruziyet ve
düşük klerens potansiyeli nedeniyle, 65 yaşın üzerindeki hastalara günlük 100 mg kullanımı
önerilir.
Pediyatrik popülasyon:
6-7 yaşındaki hastalar için, tahmini yarılanma ömrü yaklaşık 7 saattir ve yetişkinlerdeki yarılanma
ömrü değerlerine ulaşıncaya kadar (yaklaşık olarak 15 saat) yaşla beraber artar. Karşılaştırılabilir
dozların uygulanmasını takiben karşılaştırılabilir maruziyetle sonuçlanan klerensteki bu farklılık,
daha genç hastaların daha düşük kilosu ve daha küçük boyutları ile kısmen dengelenir. Kan
dolaşımındaki metabolitlerden biri olan modafinil sülfonun daha yüksek konsantrasyonları,
yetişkinlere kıyasla çocuklar ve adelosanlarda mevcuttur.
İlave olarak çocuk ve adelosanlara tekrarlanan dozların uygulanmasını takiben, yaklaşık olarak 6.
Haftada plato değeriyle sistemik maruziyette zamana bağlı bir azalma gözlenir. Kararlı duruma
erişildiğinde, modafinil’in farmakokinetik özellikleri 1 yıl kadar uygulamanın sürdürülmesiyle
değişiklik göstermez.
5.3. Klinik öncesi güvenlilik verileri
Tek ve tekrarlanan doz toksisitesi, genotoksisite ve karsinojenik potansiyele ilişkin geleneksel
çalışmalara dayanan klinik dışı veriler, insanlar için özel bir tehlike ortaya koymamaktadır. Ancak
hayvanlarda modafinilin plazma maruziyeti genellikle insanlarda beklenenden daha az veya buna
benzer olmuştur.
Önerilen insan dozunda insan seviyelerine benzer maruziyetlerde modafinil, dişi sıçanlarda
çiftleşme süresini hafifçe arttırmıştır ve iki türde (sıçan ve tavşan) embriyo-toksik etki yaratmıştır,
ancak teratojenik etki yaratmamıştır. Sıçanlarda yapılan peri-postnatal çalışmada, ölü doğan
yavruların bulunduğu annelerin sayısı, insan seviyelerinin altındaki maruziyetlerde biraz artmıştır,
ancak doğum sonrası gelişim, insan seviyelerine benzer maruziyetlerde olumsuz olarak
etkilenmemiştir. Sütteki modafinil konsantrasyonu plazmadakinden yaklaşık 11,5 kat daha
yüksektir.
126. FARMASÖTİK ÖZELLİKLER
6.1. Yardımcı maddelerin listesi
Krospovidon
Prejelatinize nişasta
Mikrokristalize selüloz
Povidon
Saflaştırılmış su
Laktoz monohidrat (inek sütü kaynaklı)
Kolloidal anhidr silika
Talk
Magnezyum stearat (bitkisel kaynaklı)
6.2. Geçimsizlikler
MODİWAKE diğer tıbbi ürünlerle birlikte alınırken dikkat edilmelidir (bkz. Bölüm 4.5).
6.3. Raf ömrü
36 ay
6.4. Saklamaya yönelik özel tedbirler
MODİWAKE tablet, 25oC’nin altındaki oda sıcaklığında, orijinal ambalajı içinde saklanmalıdır.
Aşırı ısı, ışık ve nemden korunmalıdır.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
PVC-Aclar blisterlerde 30 tablet, kullanma talimatı ile birlikte karton kutuda bulunur.
6.6. Beşeri tıbbı üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve “
Ambalaj Atıklarının Kontrolü Yönetmeliğine” uygun olarak imha edilmelidir.
7. RUHSAT SAHİBİ
GENVEON İLAÇ SAN. VE TİC. A.Ş.
Maslak-Sarıyer/İSTANBUL
Tel: 0 212 376 65 00
Faks: 0 212 213 53 24
8. RUHSAT NUMARASI
230/41
139. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.03.2011
Ruhsat yenileme tarihi: -
10. KÜB’ÜN YENİLENME TARİHİ
-
14