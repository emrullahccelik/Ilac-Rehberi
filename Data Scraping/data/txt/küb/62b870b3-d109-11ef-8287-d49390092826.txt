KISA ÜRÜN BİLGİSİ
1. BEŞERİ TIBBİ ÜRÜNÜN ADI
LETU 2,5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Letrozol 2,5 mg
Yardımcı maddeler:
Laktoz monohidrat (sığır kaynaklı) 61,5 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Film kaplı tablet.
Sarı renkte, yuvarlak, bikonveks, her iki yüzü düz film-kaplı tabletler
4. KLİNİK ÖZELLİKLER
4.1. Terapötik endikasyonlar
Letrozol hormon reseptörü negatif hastalıkta endike değildir.
Letrozol aşağıdaki durumlarda endikedir:
 Postmenopozal, hormon reseptörü (estrojen (ER) ve/veya progesteron (PR) reseptörü)
pozitif, erken evre invazif meme kanseri olan kadınların adjuvan tedavisinde,
 Postmenopozal, hormon reseptörü (ER ve/veya PR reseptörü) pozitif, daha önce
standart (5 yıl süre ile) tamoksifen kullanmış erken evre invazif meme kanserli
hastalarda, uzamış adjuvan tedavide,
 Metastatik ve lokal, ileri meme kanserli, hormon reseptörü (ER ve/veya PR) pozitif
postmenopozal durumdaki kadın hastalarda ilk basamak tedavide endikedir.
 Ayrıca, tamoksifen tedavisinden sonra relaps ya da progresyon gösteren meme kanseri
bulunan postmenopozal durumdaki kadınların tedavisinde de endikedir.
4.2. Pozoloji ve uygulama şekli
Pozoloji / Uygulama sıklığı ve süresi
Yetişkinlerde LETU’nun önerilen dozu, günde bir defa 2,5 mg’dır. Adjuvan ve uzatılmış
adjuvan tedavide LETU tedavisine 5 yıl ya da hastalık nüksedinceye kadar (hangisi önce
gerçekleşirse) devam edilmelidir. Adjuvan ortamda tamoksifene karşı letrozol ile yapılan
geniş bir pilot çalışmada, 5 yıl boyunca sürekli letrozol uygulamasıyla karşılaştırıldığında bu
tedavilerin ardışık uygulamasıyla etkililik ve güvenlilik açısından bir yarar elde edilememiştir.
Metastatik hastalığı olan kadınlarda LETU ile tedaviye, tümörde progresyon görülene kadar
devam edilmelidir.
1Doktora danışmadan kullanılmamalıdır. Doktor tarafından başka bir şekilde tavsiye
edilmediği takdirde yukarıda belirtilen dozda kullanılır.
Uygulama şekli
LETU ağız yoluyla alınmalıdır ve gıdanın emilim miktarı üzerinde bir etkisi olmadığı için aç
ya da tok olarak alınabilir.
LETU, günde bir kez ve tercihen her gün aynı saatte kullanılmalıdır.
Unutulan doz hasta tarafından hatırlandığında en kısa zamanda alınmalıdır. Bununla birlikte,
bir sonraki dozun zamanı çok yakın ise unutulan doz atlanmalı ve hasta düzenli doz şemasına
geri dönmelidir. 2,5 mg olarak önerilen günlük dozların üzerine çıkıldığında sistemik
maruziyette orantılı olmayan bir artış olması nedeniyle dozlar ikiye katlanmamalıdır (bkz.
Bölüm 5.1).
Özel popülasyonlara ilişkin ek bilgiler
Böbrek yetmezliği: Kreatinin klerensinin (KLkr) ≥10mL/dak olduğu böbrek yetmezliği
hastalarında LETU dozunda bir ayarlama yapılması gerekli değildir. KLkr <10 mL/dak olan
böbrek yetmezliği olgularıyla ilgili yeterli veri yoktur (bkz. Bölüm 4. ve 5.2).
Karaciğer yetmezliği: Hafiften ortaya değişen düzeyde karaciğer yetmezliği (Child- Pugh
skoru A ya da B) bulunan hastalarda LETU dozunda bir ayarlama yapılması gerekli değildir.
Ağır karaciğer yetmezliği olan hastalarla ilgili yeterli veri yoktur, ancak ağır karaciğer
bozukluğu (Child-Pugh skoru C) olan hastalar yakın takip altında tutulmalıdır (bkz. Bölüm
4.4 ve 5.2).
Pediyatrik popülasyon: Çocuklar ve adolesanlarda LETU kullanılması önerilmez.
LETU’nun çocuklar ve 17 yaşına kadar olan adolesanlardaki güvenlilik ve etkililiği henüz
ortaya konmamıştır. Sınırlı veri vardır ve pozoloji açısından öneri yapılamamaktadır.
Geriyatrik popülasyon: Yaşlı hastalarda doz ayarlaması gerekli değildir.
4.3. Kontrendikasyonlar
 Etkin madde letrozole ya da yardımcı maddelerinden herhangi birine karşı aşırı
duyarlılığı olan hastalarda,
 Premenopozal endokrin durumundaki kadınlarda,
 Gebelik ve emzirme döneminde kontrendikedir. (bkz. Bölüm 4.6)
4.4. Özel kullanım uyarıları ve önlemleri
Menopozal durum
Menopozal durumu belirsiz olan hastalarda LETU ile tedaviye başlamadan önce lüteinleyici
hormon (LH), folikül stimüle edici hormon (FSH) ve/veya östradiol düzeyleri ölçülmelidir.
Sadece postmenopozal endokrin durumunda olan kadınlar LETU almalıdır.
Böbrek yetmezliği
LETU kreatinin klerensi < 10 ml/dak olan hastalarda araştırılmamıştır. Muhtemel risk/yarar
durumu bu tür hastalara LETU verilmeden önce dikkatle düşünülmelidir.
Karaciğer yetmezliği
2Şiddetli hepatik bozukluğu (Child-Pugh skoru C) olan hastalarda, sistemik maruziyet ve
terminal yarılanma ömrü sağlıklı gönüllülere kıyasla yaklaşık iki katıdır. Bundan dolayı, bu
tür hastalar yakın gözetim altında tutulmalıdır (bkz. Bölüm 5.2).
Kemik etkileri
LETU güçlü bir östrojen düşürücü ajandır. Osteoporoz ve/veya kırık öyküsü olan ya da
osteoporoz açısından daha yüksek risk altında olan kadınlar, adjuvan ve uzamış adjuvan
tedavisi başlamadan önce kemik mineral yoğunluğunu ölçtürmelidir ve letrozol ile tedavi
sırasında ve sonrasında izlem yapılmalıdır. Uygun şekilde osteoporoza yönelik tedavi veya
profilaksiye başlanmalı ve dikkatle izlenmelidir. Adjuvan koşullarında, hastanın güvenlilik
profiline bağlı olarak ardışık bir tedavi planı da düşünülebilir (2 yıl letrozol, ardından 3 yıl
tamoksifen) (Bkz. Bölüm 4.8 ve Bölüm 5.1).
Tendonit ve tendon rüptürü
Tendonit ve tendon rüptürleri (seyrek) görülebilir. Etkilenen tendon için hastaların yakın
takibi ve uygun önlemler (örn. immobilizasyon) başlatılmalıdır (bkz. Bölüm 4.8).
Diğer uyarılar
FEMARA'nın tamoksifen, diğer anti-östrojenler veya östrojen içeren terapilerle birlikte
uygulanmasından kaçınılmalıdır, çünkü bu maddeler letrozolün farmakolojik etkisini
azaltabilir (Bkz. Bölüm 4.5).
Yardımcı maddeler
Tabletler laktoz içerir. Nadir kalıtımsal galaktoz intoleransı, Lapp laktaz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Letrozol metabolizmasına kısmen CYP2A6 ve CYP3A4 aracılık etmektedir. CYP450
enzimlerinin zayıf ve spesifik olmayan bir inhibitörü olan simetidin, letrozolün plazma
konsantrasyonlarını etkilememiştir. Güçlü CYP450 inhibitörlerinin etkisi bilinmemektedir.
LETU’nun östrojenler ve tamoksifen hariç diğer anti-kanser ajanları ile kombinasyon halinde
kullanımına ilişkin günümüz itibariyle klinik deneyim bulunmamaktadır. Tamoksifen, diğer
anti-östrojenler veya östrojen içeren tedaviler letrozolün farmakolojik aktivitesini
hafifletebilirler. Ek olarak, tamoksifenin letrozol ile bir arada uygulanmasının, letrozolün
plazma konsantrasyonlarını önemli ölçüde azalttığı gösterilmiştir. Letrozolün tamoksifen,
diğer anti-östrojenler veya östrojenler ile bir arada uygulanmasından kaçınılmalıdır.
In vitro ortamda letrozol, sitokrom P450 izoenzimleri 2A6’yı ve orta dereceli olmak üzere
2C19’u inhibe eder fakat bunun klinik anlamı bilinmemektedir. Bu nedenle letrozol,
eliminasyonu temelde bu izoenzimlere bağlı olan ve terapötik indeksi dar olan tıbbi ürünlerle
(örn. fenitoin, klopidrogel) bir arada verilirken dikkatli olmak gerekir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: X
3Çocuk doğurma potansiyeli bulunan kadınlar/Doğum kontrolü (Kontrasepsiyon)
LETU sadece menopoz sonrası durumu açıkça belirlenmiş kadınlarda kullanılmalıdır (Bkz.
Bölüm 4.4). Tedavinin başlangıcında net bir postmenopozal duruma rağmen FEMARA ile
tedavi sırasında yumurtalık fonksiyonunun geri döndüğü kadınlara ilişkin raporlar
bulunduğundan, hekimin gerekli hallerde yeterli doğum kontrolü konusunu hastayla
görüşmesi gerekir.
Gebelik dönemi
LETU, gebelik döneminde kontrendikedir (bkz. Bölüm 4.3 ve Bölüm 5.3).
Pazarlama sonrası raporlarda LETU alan annelerle ilgili olarak spontan düşük ve bebeklerde
konjenital anomaliler bildirilmiştir (bkz. Bölüm 4.4). Hayvanlar üzerindeki çalışmalar üreme
toksisitesi göstermiştir.
LETU’nun gebelik ve/veya fetus/yeni doğan üzerinde zararlı farmakolojik etkileri
bulunmaktadır. LETU’ya maruz kalmış gebe kadınlarda izole doğum kusuru vakaları (labial
füzyon, belirsiz genitalya) bildirilmiştir (bkz. Bölüm 5.3).
Laktasyon dönemi
LETU, emzirme döneminde kontrendikedir. (bkz. Bölüm 4.3). LETU’nun anne sütüne geçip
geçmediği bilinmemektedir. Yeni doğan/çocuklar için risk göz ardı edilmemelidir.
Üreme yeteneği / Fertilite
Letrozolün farmakolojik etkisi, aromataz inhibisyonu yoluyla östrojen üretimini azaltmak
şeklindedir. Premenopozal kadınlarda östrojen sentezinin inhibisyonu, ters etkiyle
gonadotropin (LH, FSH) düzeylerinde bir artışa yol açar. Artan FSH düzeyleri de folüküler
büyümeyi uyarır ve ovülasyonu tetikleyebilir.
4.7. Araç ve makine kullanımı üzerindeki etkiler
LETU, araç ve makine kullanımı üzerinde minör etkiye sahiptir. FEMARA kullanımı ile
yorgunluk ve sersemlik hali gözlemlenmiş ve yaygın olmayan sıklıkla uyuklama hali
bildirilmiş olduğundan, araç ve makine kullanırken dikkatli olunmalıdır.
4.8. İstenmeyen etkiler
LETU için advers reaksiyonların sıklıkları temelde klinik çalışmalardan toplanan verilere
dayanmaktadır.
Metastatik hastalıkta LETU ile tedavi edilmiş olan hastaların üçte biri kadarı ve adjuvan
koşullarda ve ayrıca uzatılmış adjuvan koşullarında hastaların yaklaşık %80’i advers olaylar
deneyimlemiştir. Advers reaksiyonların çoğunluğu tedavinin ilk birkaç haftası sırasında
meydana gelmiştir.
Klinik çalışmalarda en sık bildirilen advers reaksiyonlar sıcak basması, hiperkolesterolemi,
artralji, yorgunluk, terlemede artış ve bulantı olmuştur.
LETU ile görülebilecek önemli ek advers reaksiyonlar şunlardır: osteoporoz ve/veya kemik
kırıkları gibi kemik olayları ve kardiyovasküler olaylar (serebrovasküler ve tromboembolik
olaylar dahil). Bu advers reaksiyonların sıklık kategorisi aşağıda tarif edilmektedir.
4Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100);
seyrek ≥ 1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar:
Yaygın olmayan: İdrar yolu enfeksiyonu
(Kist ve polipler de dahil olmak üzere) benign ve malign neoplazmalar:
Yaygın olmayan: Tümör ağrısı1
Kan ve lenf sistemi hastalıkları:
Yaygın olmayan: Lökopeni
Bağışıklık sistemi hastalıkları:
Bilinmiyor: Anafilaktik reaksiyon
Metabolizma ve beslenme hastalıkları:
Çok yaygın: Hiperkolesterolemi
Yaygın: İştah artışı, iştah azalması
Psikiyatrik hastalıklar:
Yaygın: Depresyon
Yaygın olmayan: Anksiyete (asabiyet dahil), irritabilite
Sinir sistemi hastalıkları:
Yaygın: Baş ağrısı, baş dönmesi
Yaygın olmayan: Somnolans, uykusuzluk, bellek bozukluğu, dizestezi (parestezi ve hipoestezi
dahil), tat alma duyusu bozuklukları, serebrovasküler olay, karpal tünel sendromu
Göz hastalıkları:
Yaygın olmayan: Katarakt, göz irritasyonu, bulanık görme
Kardiyak hastalıklar:
Yaygın: Palpitasyonlar1
Yaygın olmayan: Taşikardi, iskemik kardiyak olaylar (yeni ya da kötüleşen angina, cerrahi
gerektiren angina, miyokard infarktüsü ve miyokardiyal iskemiyi içerir)
Vasküler hastalıklar:
Çok yaygın: Sıcak basmaları
Yaygın: Hipertansiyon
Yaygın olmayan: Tromboflebit (yüzeyel ve derin tromboflebit dahil)
Seyrek: Akciğer embolisi, arter trombozu, serebrovasküler infarkt
Solunum, göğüs bozuklukları ve mediastinal hastalıklar:
Yaygın olmayan: Dispne, öksürük
Gastrointestinal hastalıklar:
Yaygın: Bulantı, kusma, dispepsi1, kabızlık, ishal, karın ağrısı
Yaygın olmayan: Stomatit1, ağız kuruması
5Hepato-bilier hastalıklar:
Yaygın olmayan: Karaciğer enzimlerinde yükselme, hiperbilirübinemi, sarılık
Bilinmiyor: Hepatit
Deri ve deri altı doku hastalıkları:
Çok yaygın: Terleme artışı
Yaygın: Alopesi, cilt kuruluğu, döküntü (eritematöz, makülopapüler, psoriaform ve veziküler
döküntüler dahil)
Yaygın olmayan: Kaşıntı, ürtiker
Bilinmiyor: Anjiyoodem, toksik epidermal nekroliz, eritema multiforme
Kas-iskelet bozuklukları, bağ doku ve kemik hastalıkları:
Çok yaygın: Eklem ağrısı
Yaygın: Kas ağrısı, kemik ağrısı1, osteoporoz, kemik kırıkları, artrit
Yaygın olmayan: Tendonit
Seyrek: Tendon rüptürü
Bilinmiyor: Tetik parmak
Böbrek ve idrar yolu hastalıkları:
Yaygın olmayan: Sık idrara çıkma
Üreme sistemi ve meme hastalıkları:
Yaygın: Vajinal kanama
Yaygın olmayan: Vajinal akıntı, vajinada kuruma, meme ağrısı
Genel bozukluklar ve uygulama bölgesine ilişkin hastalıklar:
Çok yaygın: Yorgunluk (asteni ve kırıklık dahil)
Yaygın: Periferik ödem, göğüs ağrısı
Yaygın olmayan: Genel ödem, pireksi, mukoza kuruması, susama hissi
Araştırmalar:
Yaygın: Kilo artışı
Yaygın olmayan: Kilo kaybı
1 Sadece metastatik evrede raporlanmış istenmeyen etkiler
Adjuvan tedavi sırasında özellikle farklı frekanslarda bazı yan etkiler bildirilmiştir. Aşağıdaki
tablolar, letrozole karşı tamoksifen monoterapisi ve Letrozol - Tamoksifen ardışık tedavi
terapisinde önemli farklılıklar hakkında bilgi vermektedir:
Tablo 1 Tamoksifen monoterapisine karşı adjuvan letrozol monoterapi - önemli
farklılıklara sahip istenmeyen olaylar
Letrozol, etki oranı Tamoksifen, etki oranı
N=2448 N=2447
Tedavi Randomizasyondan Tedavi Randomizasyondan
sırasında sonra herhangş bir sırasında sonra herhangş bir
(Medyan 5y) zaman (Medyan 8y) (Medyan 5y) zaman (Medyan
8y)
Kemik kırığı %10,2 %14,7 %7,2 %11,4
6Osteoporoz %5,1 %5,1 %2,7 %2,7
Tromboembolik %2,1 %3,2 %3,6 %4,6
olaylar
Miyokard %1 %1,7 %0,5 %1,1
enfarktüsü
Endometrial %0,2 %0,4 %2,3 %2,9
hiperplazi/
Endometrial
kanser
“Tedavi sırasında” son dozdan 30 gün sonra oluşur. “Herhangi bir zaman”, tamamlandıktan
ya da çalışma tedavisinin kesilmesinden sonraki takip süresini içerir. Farklılıklar risk
oranlarına ve %95 güven aralığına dayanıyordu.
Tablo 2 Letrozol monoterapiye karşı sıralı tedavi - önemli farklılıklara sahip istenmeyen
olaylar
Letrozol mono Letrozol> Tamoksifen Tamoksifen >
terapi Letrozol
N=1535 N=1527 N=1541
5 yıl 2 yıl >3 yıl 2 yıl >3 yıl
Kemik kırığı %10 %7,7* %9,7
Endometrial %0,7 %3,4** %1,7**
proliferatif
bozukluklar
Hiperkolesterolemi %52,5 %44,2* %40,8*
Ateş basması %37,6 %41,7** %43,9**
Vajinal kanama %6,3 %9,6** %12,7**
* Letrozol monoterapisinden önemli ölçüde daha az
** Letrozol monoterapisinden önemli ölçüde daha fazla
Raporlama süresi tedavi sırasında veya tedaviyi durdurmanın 30 günü içindedir.
Seçilmiş advers ilaç reaksiyonlarının tanımı
Kardiyak advers reaksiyonlar
Adjuvan ortamda, Tablo 2’de sunulan verilere ek olarak letrozol ve tamoksifen için sırasıyla
şu advers olaylar bildirilmiştir (medyan tedavi süresi 5 yıl): cerrahi gerektiren angina (%1,0
vs. %1,0); kalp yetmezliği %1,1 vs. %0,6); hipertansiyon %5,6 vs. %5,7); serebrovasküler
olay/geçici iskemik atak (%2,1 vs. %1,9).
Uzatılmış adjuvan tedavide letrozol (medyan tedavi süresi 5 yıl) ve plasebo (medyan tedavi
süresi 3 yıl) için sırasıyla şunlar bildirilmiştir: cerrahi gerektiren angina (%0,8 vs. %0,6); yeni
ya da kötüleşen angina (%1,4 vs. %1,0); miyokard infarktüsü (%1,0 vs. %0,7),
tromboembolik olay* (%0,9 vs. %0,3); inme/geçici iskemik atak* (%1,5 vs. %0,8).
* ile işaretlenmiş olaylar iki tedavi kolu arasında istatistiksel açıdan anlamlı düzeyde farklılık
göstermiştir.
İskelet ile ilgili advers reaksiyonlar
7Adjuvan ortamdaki iskelet güvenliliği verileri için lütfen Tablo 2’ye bakınız. Uzatılmış
adjuvan ortamda, kemik kırıkları ya da osteoporoz yaşayan hastaların oranı plasebo kolundaki
hastalara (sırasıyla %5,8 ve %6,4) kıyasla letrozol ile tedavi edilen hastalarda anlamlı biçimde
daha fazla olmuştur (kemik kırıkları %10,4 ve osteoporoz %12,2). Medyan tedavi süresi
letrozol için 5 yıl ve plasebo için 3 yıl olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Çok ender olgularda letrozol ile aşırı doz bildirilmiştir. Aşırı doz için spesifik tedavi
bilinmemektedir; tedavi semptomatik ve destekleyici olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hormon antagonistleri ve ilgili ajanlar: Aromataz inhibitörü (estrojen
biyosentezinin inhibitörü); antineoplastik ilaç
ATC kodu: L02BG04
Etki mekanizması:
Tümör dokusundaki büyümenin östrojenin varlığına bağlı olduğu durumlarda östrojen aracılı
tümör dokusunun büyümesini elimine eder veya durdurur. Postmenopozal kadınlarda,
östrojenler esas olarak adrenal androjenleri (öncelikle androstenedion ve testosteron), östron
(E1) ve östradiole (E2) dönüştüren aromataz enzimiyle. Bu nedenle spesifik olarak aromataz
enzimini inhibe ederek periferik dokularda ve kanser dokusunda östrojen biyosentezi
baskılanabilir.
Letrozol steroid olmayan bir aromataz inhibitörüdür. Enzimin sitokrom P450 altünitesinde
heme yarışmalı biçimde bağlanarak aromataz enzimini inhibe eder ve bunun sonucunda tüm
dokularda östrojen biyosentezi azalır.
Farmakodinamik:
Sağlıklı postmenopozal kadınlarda, tek 0,1 mg mg, 0,5 mg ve 2,5 mg dozlarda letrozol serum
estron ve estradiol seviyelerini başlangıç değerine oranla sırasıyla % 75-78 ve % 78 baskılar.
Maksimum baskılanma 48-78 saat içerisinde gerçekleşir.
İleri evre kanseri olan postmenopozal hastalarda, 0,1 mg ila 5 mg'lık günlük dozlar tedavi
edilen tüm hastalarda östradiol, östron ve östron sülfat plazma konsantrasyonlarını başlangıca
göre %75-95 oranında baskılamıştır. 0,5 mg veya daha yüksek dozlarla, birçok östron ve
östron sülfat değerinin analizlerde belirleme sınırının altında olması, bu dozlarla daha yüksek
östrojen baskılanmasının sağlandığına işaret etmektedir. Östrojen baskılanması bu hastaların
tümünde tedavi boyunca korunmuştur.
Letrozol aromataz aktivitesinin inhibisyonunda yüksek spesifiteye sahiptir. Adrenal
steroidogenez bozukluğu gözlenmemiştir. 0,1 ila 5 mg'lık günlük letrozol dozları ile tedavi
8edilen postmenopozal kadınlar arasında plazma kortizol, aldosteron, 11- deoksikortizol, 17-
hidroksiprogesteron ve ACTH konsantrasyonlarında veya plazma renin aktivitesinde klinik
açıdan ilgili bir değişiklik tespit edilmemiştir. Günlük 0,1 mg, 0,25 mg, 1 mg, 2,5 mg ve 5
mg'lık dozlarla tedavinin 6 ve 12 haftasından sonra yapılan ACTH stimülasyonu testi,
aldosteron veya kortizol üretiminde bir azalmaya işaret etmemiştir. Bu nedenle,
glukokortikoid ve mineralokortikoid takviyesi gerekli değildir.
Sağlıklı postmenopozal kadınlarda 0,1 mg, 0,5 mg ve 2,5 mg'lık tekli letrozol dozlarını
takiben plazma androjen konsantrasyonlarında (androstenedion ve testosteron) ya da 0,1 mg
ila 5 mg'lık günlük dozları ile tedavi edilen postmenopozal hastalarda plazma androstenedion
konsantrasyonlarında bir değişiklik not edilmemiş olup, bu durum östrojen biyosentezi
blokajının androjenik prekürsörlerin birikimine yol açmadığı anlamına gelmektedir. Plazma
LH ve FSH düzeyleri hastalarda letrozolden etkilenmez, aynı durum TSH, T4 ve T3 uptake
testi ile değerlendirilen tiroid fonksiyonu için de geçerlidir.
Klinik çalışmalar:
Adjuvan tedavi
Çalışma BIG1-98
BIG 1-98, hormon reseptörü pozitif erken meme kanseri olan 8.000'in üzerinde
postmenopozal kadının aşağıdaki tedavilerden birine randomize edildiği çok merkezli, çift-
kör bir çalışma olmuştur: A. 5 yıl süreyle tamoksifen; B. 5 yıl süreyle letrozol; C. 2 yıl süreyle
tamoksifenin ardından 3 yıl süreyle letrozol; D. 2 yıl süreyle letrozolün ardından 3 yıl süreyle
tamoksifen.
Primer sonlanma noktası hastalıksız sağkalım (DFS olayları: Bölgesel nüks, uzak metastaz,
invazif kontralateral meme kanseri, ikinci (meme dışı) primer malignite, daha önce bir kanser
olayı olmadan herhangi bir nedene bağlı ölüm) olurken, sekonder etkililik sonlanım noktalan
uzak metastaza kadar geçen süre (TDM), uzak hastalıksız sağkalım (DDFS), genel sağkalım
(OS), sistemik hastalıksız sağkalım (SDFS), invazif kontralateral meme kanseri ve meme
kanseri nüksüne kadar geçen süre olmuştur.
26 ve 60 aylık bir medyan takipte etkililik bulguları
Aşağıdaki veriler, monoterapi kolları ve (A ve B) ve medyan tedavi süresi 24 ay ve medyan
takip süresi 26 ay olan ve medyan tedavi süresi 32 ay ve medyan takip süresi 60 ay olan iki
geçiş kolundan (C ve D) elde edilen verilere dayanan Primer Çekirdek Analiz (PCA)
bulgularını yansıtmaktadır.
5 yıllık DFS oranlan letrozol için %84 ve tamoksifen için %81,4 olmuştur.
Tablo 3 Birinci Temel Analiz: 26 aylık medyan takip ve 60 aylık medyan takip
sürelerinde hastalıksız ve genel sağkalım (ITT popülasyonu)
Birinci Temel Analiz
Medyan takip 26 ay Medyan takip 60 ay
Letrozol Tamoksifen HR1 Letrozol Tamoksifen HR1
N=4003 N=4007 (%95 GA) N=4003 N=4007 (%95 GA)
P P
Hastalıksız 351 728 0,81 585 664 0,86 (0,77,
sağkalım (0,70, 0,93) 0,96)
(birincil) – 0.003 0,008
olaylar
9(protokol
tanımlı2)
Genel 166 192 0,86 330 374 0,87 (0,75,
sağkalım (0,70, 1,06) 1,01)
(ikincil)
Ölüm
sayısı
HR = Tehlike oranı; GA= Güven Aralığı
1 Log sıra testi, randomizasyon seçeneğine ve kemoterapi kullanımına (evet/hayır) göre
gruplandırılmış
2 DFS olayları: loko-bölgesel rekürens, uzak metastaz, invazif kontralateral meme kanseri,
ikinci (meme harici) primer malignite, önceden bir kanser olayı olmadan herhangi bir sebebe
bağlı ölüm.
96 aylık bir medyan takibin bulguları (sadece monoterapi kolları)
Tamoksifen monoterapisiyle karşılaştırmalı olarak letrozol monoterapisinin (adjuvan
tedavinin medyan süresi: 5 yıl) etkililiği ile ilgili Monoterapi Kolları Analizinin (MAA) uzun-
vadeli güncellemesi Tablo 4’te sunulmaktadır.
Tablo 4 Monoterapi Kolları Analizi: 96 aylık medyan takip süresinde hastalıksız ve
genel sağkalım (ITT popülasyonu)
Letrozol Tamoksifen Tehlike Oranı 1 P Değeri
N=2463 N=2459 (%95 GA)
Hastalıksız 626 698 0,87 (0,78, 0,97) 0,01
sağkalım
olayları
(birincil)2
Uzak metastaza 301 342 0,86 (0,74, 1,01) 0,06
kadar geçen süre
(ikincil)
Genel sağkalım 393 436 0,89 (0,77, 1,02) 0,08
(ikincil) –
ölümler
DSF3’ün 626 649 0,83 (0,74, 0,92)
sansürlü analizi
OS3’ün sansürlü 393 419 0,81 (0,7)
analizi
1 Log sıra testi, randomizasyon seçeneğine ve kemoterapi kullanımına (evet/hayır) göre
gruplandırılmış
2 DFS olayları: loko-bölgesel rekürens, uzak metastaz, invazif kontralateral meme kanseri,
ikinci (meme harici) primer malignite, önceden bir kanser olayı olmadan herhangi bir sebebe
bağlı ölüm.
3 Tamoksifen kolunda gözlemler, letrozole selektif geçiş tarihinde sansürlemiştir
Ardışık Tedaviler Analizi (STA)
Ardışık Tedaviler Analizinde (STA), BIG 1-98’in ikinci primer sorusu, yani tamoksifen ile
letrozolün ardışık uygulanmasının monoterapiye üstün olup olmadığı ele alınmıştır. DFS, OS,
10SDFS ya da DDFS’de monoterapiye ile karşılaştırıldığında tedavi geçişinden kaynaklanan
anlamlı farklılıklar söz konusu olmamıştır (bkz. Tablo 5).
Tablo 5 Başlangıç endokrin ajanı olarak letrozol ile hastalıksız sağkalımın ardışık tedavi
analizi (STA geçiş popülasyonu)
N Olay Tehlike (%97,5 Cox
sayısı 1 oranı 2 güven modeli P-
aralığı) değeri
[Letrozol →] Tamoksifen 1460 254 1,03 (0,84, 1,26) 0,72
Letrozol 1464 249
1 Protokol tanımı, geçiş sonrasında / iki yılın ötesinde ikinci meme harici primer maligniteleri
içerir
2 Kemoterapi kullanımına göre ayarlı
Randomizasyon iki karşılaştırmalarından hiçbir STA’da DFS, OS, SDFS ya da DDFS’de
anlamlı farklılıklar söz konusu olmamıştır (bkz. Tablo 6).
Tablo 6 Hastalıksız sağkalımın randomizasyondan itibaren Ardışık Tedaviler Analizi
(STA-R) (ITT STA-R popülasyonu)
[Letrozol →] Tamoksifen Letrozol
Hasta sayısı 1540 1546
DFS olayları olan hasta 330 319
sayısı (protokol tanım) 1,04 (0,85, 1,27)
Tehlike oranı1 (%99 GA)
[Letrozol →] Tamoksifen Letrozol 2
Hasta sayısı 1540 1548
DFS olayları olan hasta 330 353
sayısı (protokol tanım)
Tehlike oranı1 (%99 GA) 0,92 (0,75, 1,12)
1 Kemoterapi kullanımına (evet/hayır) göre ayarlanmış
2 626 (%40) hasta, 2005’te tamoksifen kolunda körlük kaldırıldıktan sonra selektif olarak
letrozole geçmiştir
Çalışma D2407
Çalışma D2407, letrozol ve tamoksifen ile adjuvan tedavinin kemik mineral yoğunluğu
(KMY) ve serum lipid profilleri üzerindeki etkilerini karşılaştırmak için tasarlanan açık-
etiketli, randomize, çok merkezli onay sonrası güvenlilik çalışması olmuştur. Toplam 263
hasta 5 yıl süreyle letrozol almak üzere ya da 2 yılı süreyle tamoksifen ve ardından 3 yıl
süreyle letrozol almak üzere ayrılmıştır.
24. ayda primer sonlanma noktası açısından istatistiksel olarak anlamlı bir fark olmuş, lomber
omur KMY düzeyi (L2-L4) letrozol ile %4,1’lik medyan azalma gösterirken, tamoksifen ile
%0,3’lük bir medyan artış görülmüştür.
11Başlangıçta normal KMY bulunan hiç bir hasta 5 yıllık tedavi sırasında osteoporotik hale
gelmemiş ve sadece başlangıçta osteopenisi olan 1 hastada (T skoru -1,9) tedavi sırasında
osteoporoz gelişmiştir (merkezi inceleme ile değerlendirme).
Kırık oranı bakımından tedaviler arasında anlamlı fark söz konusu olmamıştır: Letrozol
kolunda %15 ve tamoksifen kolunda %17.
Tamoksifen kolunda medyan total kolesterol düzeyleri, 16 ay sonra başlangıca kıyasla %16
azalmıştır ve bu azalma takip eden vizitlerde 24 aya kadar korunmuştur. Letrozol kolunda
toplam kolesterol düzeyleri zaman içinde nispeten stabil seyrederek her bir zaman noktasında
tamoksifen için istatistiksel olarak anlamlı bir farklılık vermiştir.
Uzatılmış adjuvan tedavi (MA-17)
Çok-merkezli, çift-kör, randomize, plasebo-kontrollü bir çalışmada (MA-17), reseptör- pozitif
ya da bilinmeyen primer meme kanseri olan ve tamoksifen ile adjuvan tedaviyi tamamlamış
olan (4,5 ila 6 yıl) 5100’ün üzerindeki postmenopozal kadın 5 yıl süreyle letrozol ya da
plasebo almak üzere randomize edilmiştir.
Primer sonlanma noktası olan hastalıksız sağkalım, randomizasyon ile en erken bölgesel nüks,
uzak metastaz ya da kontralateral meme kanseri oluşumu arasındaki interval şeklinde
tanımlanmıştır.
Yaklaşık 28 aylık medyan takipte (hastaların %25'i en az 38 ay takip edilmiştir) yapılan ilk
planlanmış ara analiz, plasebo ile karşılaştırıldığında letrozolün meme kanseri nüksü riskini
%42 gibi anlamlı biçimde azalttığını göstermiştir (HR 0,58; %95 GA 0,45, 0,76; P=0.00003).
Nodal durumdan bağımsız olarak letrozol lehine yarar gözlenmiştir. Genel sağkalım açısından
anlamlı fark ortaya çıkmamıştır: (letrozol 51 ölüm; plasebo 62; HR 0,82; %95 GA 0,56, 1,19).
Sonuç olarak, ilk ara analizin ardından çalışmanın körlüğü kaldırılmış, açık-etiketli olarak
devam etmiş ve plasebo kolundaki hastaların 5 yıla kadar letrozole geçmelerine izin
verilmiştir. Uygun hastaların (körlük kaldırıldığı sırada hastalıksız) %60'ından fazlası
letrozole geçmeyi tercih etmiştir. Son analiz, tamoksifen adjuvan tedavisini tamamladıktan
sonra medyan 31 ayda (aralık 12 ila 106 ay) plasebodan letrozole geçen 1551 kadını
içermiştir. Geçişten sonra medyan letrozol süresi 40 ay olmuştur.
62 aylık medyan takiplerinde yapılan son analiz, letrozol ile meme kanseri nüksü riskinde
anlamlı azalmayı doğrulamıştır.
Tablo 7 Hastalıksız ve genel sağkalım (Modifiye edilmiş ITT popülasyonu)
Medyan 28 ay takipte Medyan 62 ay takipte
Letrozol Plasebo HR (%95 Letrozol Plasebo HR (%95
N= 2582 N=2586 GA)2 P N= 2582 N=2586 GA)2 P
değeri değeri
Sağkalım 3
Olaylar 92 (%3,6) 155 (%6) 0,58 209 286 0,75
(0,45, (%8,1) (%11,1) (0,63,
0,76) 0,89)
0,00003
4-yıllık %94,4 %89,8 %94,4 %91,4
12DFS oranı
Sağkalım3, herhangi bir sebepten ölümü içerir
Olaylar 122 193(%7,5) 0,62 344 402(%15,5) 0,89
(%4,7) (0,49, (%13,3) (0,77,
0,78) 1,03)
5-yıllık %90,5 %80,8 %88,8 %86,7
DFS oranı
Uzak metastazlar
Olaylar 57 (%2,2) 93 (%3,6) 0,61 142 169 (%6,5) 0,88
(0,44, (%5,5) (0,70,
0,84) 1,10)
Genel sağkalım
Ölümler 51 (%2) 62 (%2,4) 0,82 236 232 (%9,0) 1,13
(0,56, (%9,1) (0,95,
1,19) 1,36)
Ölümler -- -- 2365 1706 0,78
(%9,1) (%6,6) (0,64,
0,96)
HR: Risk oranı GA: Güven aralığı
1 Çalışma 2003 yılında körleştirildiğinde, randomize plasebo kolundaki 1551 hasta (%50'si -
yani hastalığı olmayan) geçişi, randomizasyondan sonra ortalama 31 ayda letrozole geçmiştir.
Burada sunulan analizler seçici geçişi göz ardı eder.
2 Reseptör durumu, nodal durumu ve önceki adjuvan kemoterapisi ile tabakalanır.
3 Hastalıksız sağkalım olaylarının Protokol tanımı: loko-bölgesel rekürrens, uzak metastaz
veya kontralateral meme kanseri.
4 Keşif analizi, plasebo kolunda anahtarın (eğer oluşmuşsa) takip zamanlarını sansürleme.
5 Medyan takip 62 ay.
6 Medyan takibe kadar (eğer gerçekleşirse) 37 ay.
Eşzamanlı olarak kalsiyum ve D vitamini verilen MA-17 kemik alt-çalışmasında, plaseboya
kıyasla letrozol ile başlangıç ile karşılaştırıldığında daha fazla KMY azalmaları ortaya
çıkmıştır. Tek istatistiksel açıdan anlamlı fark 2. yılda görülmüş ve total kalça KMY
düzeyinde meydana gelmiştir (plasebo ile %2,0'lık medyan azalmaya karşı letrozol ile
%3,8'lik medyan azalma).
MA-17 lipid alt-çalışmasında total kolesterol ya da herhangi bir lipid fraksiyonu açısından
letrozol ve plasebo arasında anlamlı farklılıklar olmamıştır.
Güncellenmiş yaşam kalitesi alt-çalışmasında SF-36 ölçeğindeki fiziksel bileşen özet skoru
veya mental bileşen özet skoru ya da herhangi bir alan skoru açısından tedaviler arasında
anlamlı farklılıklar olmamıştır. MENQOL ölçeğinde, plasebo koluna kıyasla letrozol
kolundan anlamlı sayıda daha fazla kadın östrojen eksikliğine bağlı olarak ortaya çıkan bu
semptomlardan (sıcak basmaları ve vaginal kuruluk) rahatsız olmuştur (genellikle tedavinin
ilk yılında). Her iki tedavi kolundaki çoğu hastayı rahatsız eden semptom, plasebo lehine
istatistiksel açıdan anlamlı fark sergileyen kas ağrıları olmuştur.
Neoadjuvan tedavi
Dört ay süreyle letrozol 2,5 mg ya da yine 4 ay süreyle tamoksifen gruplarına randomize bir
şekilde ayrılan 337 postmenopozal meme kanseri hastasında çift kör bir çalışma
13gerçekleştirilmiştir (P024). Başlangıçta tüm hastalarda aşama T2-T4c, N0-2, M0, ER ve/veya
PgR pozitif tümörler olduğu görülmüştür ve hastaların hiçbiri meme koruyucu ameliyata
uygun bulunmamıştır. Klinik değerlendirmeye dayalı olarak, letrozol kolunda %55 objektif
yanıt elde edilirken aynı oran tamoksifen kolunda %36 olmuştur (P<0,001). Bu bulgu ultrason
(letrozol %35 karşısında tamoksifen %25, P=0,04) ve mamografi (letrozol %34 karşısında
tamoksifen %16, P<0,001) ile istikrarlı bir şekilde doğrulanmıştır. Toplamda, letrozol
grubundaki hastaların %45’i ve tamoksifen grubundaki hastaların %35’i meme koruyucu
ameliyata girmiştir (P=0,02). Dört aylık pre-operatif tedavi periyodu sırasında letrozol ile
tedavi edilen hastaların %12’si ve tamoksifen ile tedavi edilen hastaların %17’sinde klinik
değerlendirmede hastalık progresyonu görülmüştür.
İlk-basamak tedavi
İlerlemiş meme kanseri bulunan postmenopozal kadınlarda ilk-basamak tedavi olarak letrozol
2,5 mg'ı (letrozol, N=453) tamoksifen 20 mg (N=454) ile karşılaştıran bir kontrollü çift-kör
çalışma yürütülmüştür. 907 kadında letrozol, ilerlemeye kadar olan süre (primer sonlanma
noktası) ve toplam objektif yanıt, tedavi başarısızlığına kadar olan süre ve klinik yarar
açılarından tamoksifenden üstün olmuştur.
Tablo 8 32 aylık takipte medyan sonuçları
Değişken İstatistik Letrozol N= 453 Tamoksifen N= 454
Progresyona kadar Medyan 9,4 ay 6 ay
geçen zaman
(Medyan için %95 (8,9, 11,6 ay) (5,4, 6,3 ay)
GA)
Risk oranı (HR) 0,72
(Risk oranı için (0,62, 0,83)
95%GA)
P<0,0001
Objektif yanıt oranı Tam yanıt + Kısmi 145 (%32) 95 (%21)
(ORR) Yanıt
(95% GA için oran) (28, %36) (%17, 25)
Olasılık oranı 1,78
(%95 GA için (1,32, 2,40)
olasılık oranı)
P=0,0002
Adjuvan anti-östrojen tedavisinin verilmiş olup olmadığına bakılmaksızın letrozol için
progresyona kadar geçen süre anlamlı ölçüde daha uzun ve yanıt oranı anlamlı düzeyde daha
yüksek olmuştur. Hastalığın dominant bölgesi fark etmeksizin progresyona kadar geçen süre
letrozol için anlamlı ölçüde daha uzun bulunmuştur. Progresyona kadar geçen medyan süre
sadece yumuşak doku hastalığı olan kişilerde letrozol için 12,1 ay ve tamoksifen için 6,4 ay
ve visseral metastazları olan hastalarda letrozol için 8,3 ay ve tamoksifen için 4,6 ay olmuştur.
Çalışma tasarımı hastalara, progresyon olduğunda başka bir tedaviye geçme veya çalışmadan
ayrılma imkânı tanımıştır. Hastaların yaklaşık %50’si karşı tedavi koluna geçiş yapmış ve
çapraz geçişler 36 ay itibariyle tamamen tamamlanmıştır. Çapraz geçişe kadar geçen medyan
süre 17 ay (letrozolden tamoksifene) ve 13 ay (tamoksifenden letrozole) olmuştur.
14İleri evre meme kanserinin birinci basamak tedavisi olarak letrozol tedavisi, tamoksifen için
30 ay karşısında 34 aylık bir medyan genel sağkalım ile sonuçlanmıştır (log sıra testi P=0,53,
anlamlı değil). Letrozolün genel sağkalım üzerinde bir avantajının olmayışı, çalışmanın
çapraz geçiş tasarımı ile açıklanabilmektedir.
İkinci basamak tedavi
Daha önce anti-östrojenlerle tedavi edilmiş ilerlemiş meme kanserli postmenopozal
kadınlarda iki letrozol dozunu (0,5 mg ve 2,5 mg) sırasıyla megestrol asetat ve
aminoglutetimid ile karşılaştıran iki iyi-kontrollü klinik çalışma yapılmıştır.
İlerlemeye kadar olan süre letrozol 2,5 mg ve megestrol asetat arasında anlamlı biçimde farklı
bulunmamıştır (P=0.07).
Genel objektif tümör yanıt oranı (%16'ya karşı %24, P=0.04) ve tedavi başarısızlığına kadar
olan süre (P=0.04) açısından megestrol asetat ile karşılaştırıldığında letrozol 2,5 mg lehine
istatistiksel açıdan anlamlı farklılıklar gözlenmiştir. Genel sağkalım 2 tedavi kolu arasında
anlamlı bir fark göstermemiştir (P=0.2).
İkinci çalışmada yanıt oranı letrozol 2,5 mg ve aminoglutetimid arasında anlamlı bir fark
ortaya koymamıştır (P=0,06). İlerlemeye kadar olan süre (P=0,08), tedavi başarısızlığına
kadar geçen süre (P=0,003) ve genel sağkalım (P=0,002) açısından letrozol 2,5 mg,
aminoglutetimidden istatistiksel olarak üstün bulunmuştur.
Erkeklerde meme kanseri
Erkeklerdeki meme kanserinde letrozol kullanımı çalışılmamıştır.
5.2. Farmakokinetik özellikler
Genel özellikler
LETU (Letrozol), non-steroidal aromataz inhibitörüdür ve antineoplastik bir ajandır. Letrozol,
beyaz-sarımsı renkte kristal tozdur. Letrozol, diklorometanda tamamen, etanolde ise kısmen
çözünmektedir. Letrozolün pratik olarak suda çözünürlüğü yoktur.
Emilim:
Letrozol gastrointestinal kanaldan hızla ve tamamen emilir (ortalama mutlak biyoyararlanımı:
%99,9). Besinler emilim hızını biraz azaltır (ortalama t : aç karnına 1 saat olmasına karşın
maks
tok karnına 2 saat; ortalama C : aç karnına 129 ± 20,3 nmol/L olmasına karşın tok karnına
maks
98,7±18,6 nmol/l). Fakat emilen miktar [EAA (Eğri altında kalan alan)] değişmez. Emilim
hızına olan düşük etkisinin klinik olarak ilişkisi kabul edilmemektedir ve bundan dolayı
yemek zamanları dikkate alınmadan letrozol kullanılabilir.
Dağılım:
Letrozolün plazma proteinlerine bağlanması başlıca albümine (%55) olmak üzere yaklaşık
%60’dır. Letrozolün eritrositlerdeki konsantrasyonu, plazmadakinin yaklaşık %80’idir. 2,5
mg 14C işaretli letrozolün uygulanmasından sonra plazmadaki radyoaktivitenin yaklaşık
%82’sinin değişmemiş bileşik olduğu görülmüştür. Dolayısıyla metabolitlere sistemik
maruziyet düşüktür. Letrozol dokulara hızla ve geniş ölçüde dağılır. Kararlı durumda görünen
dağılım hacmi yaklaşık 1,87 ± 0,47 L/kg’dır.
15Biyotransformasyon:
Farmakolojik olarak aktif olmayan karbinol metabolitine metabolik klirens, letrozol için ana
eliminasyon yoludur (CLm=2,1 L/saat), fakat hepatik kan akımı (yaklaşık 90 L/saat) ile
karşılaştırıldığında nispeten daha yavaştır. Sitokrom P450 (CYP) izoenzimleri CYP3A4 ve
CYP2A6’nın letrozolü bu metabolite dönüştürebildiği bulunmuştur. Minör tanımlanmamış
metabolitlerinin oluşumu ve direkt olarak böbrek ve feçesten atılımı letrozolün genel
eliminasyonunda sadece küçük bir rol oynar. Sağlıklı postmenopozal gönüllülerde 2,5 mg
14C işaretli letrozolün verilmesini takip eden 2 hafta içinde radyoaktivitenin %88,2 ± 7,6’sı
idrarda ve %3,8 ± 0,9’u feçeste tespit edilmiştir. İdrarda 216 saate kadar bulunan
radyoaktivitenin en az %75’i (dozun %84,7 ± 7,8’i) karbinol metabolitin glukuronatına,
yaklaşık %9’u tanımlanmamış iki metabolite ve %6’sı değişmemiş letrozole atfedilmiştir.
Eliminasyon:
Plazmadaki terminal eliminasyon yarılanma ömrü yaklaşık 2 ila 4 gündür. Günlük 2,5 mg
uygulamasından sonra kararlı durum düzeylerine 2 ila 6 hafta içinde ulaşır. Kararlı durumda
plazma konsantrasyonları, 2,5 mg’lık tek dozdan sonra ölçülen konsantrasyonlardan yaklaşık
olarak 7 kat daha yüksek, tek bir dozdan sonra ölçülen konsantrasyonlardan yola çıkılarak
öngörülen kararlı durum değerlerinden ise 1,5 ila 2 kat daha yüksek olarak günlük 2,5 mg
uygulama ile letrozolün farmakokinetiğinin hafif ölçüde doğrusal olmadığına işaret
etmektedir. Kararlı durum düzeyleri uzun zaman içinde devam ettiğinden, letrozolün devamlı
birikimi olmadığı sonucuna varılabilmektedir.
Doğrusallık/Doğrusal olmayan durum:
l0 mg'a kadarki tek oral dozlar (doz aralığı: 0,01 ila 30 mg) ve 1 mg'a kadarki günlük
dozlardan (doz aralığı: 0,1 ila 5 mg) sonra letrozolün farmakokinetiği dozla orantılı olmuştur.
30 mg'lık tekli oral dozun ardından EAA değerinde dozla orantılı artışın hafif üzerinde bir
artış görülmüştür. Dozla orantılı artışın üzerindeki bu artış olasılıkla metabolik eliminasyon
süreçlerinin satürasyonunun bir sonucudur. Test edilen tüm dozaj rejimlerinde (günlük 0,1-5
mg) 1 ila 2 ay sonra kararlı durumlara ulaşılmıştır.
Hastalardaki karakteristik özellikler
Böbrek yetmezliği:
Değişen derecelerde böbrek fonksiyonuna sahip (24-saatlik kreatinin klerensi 9 ila 116
mL/dak) 19 gönüllünün yer aldığı bir çalışmada 2,5 mg'lık tek bir dozun ardından letrozolün
farmakokinetiği üzerinde bir etki görülmemiştir. Böbrek bozukluğunun letrozol üzerindeki
etkisinin değerlendirildiği yukarıdaki çalışmaya ek olarak, iki pivot çalışmanın (Çalışma
AR/BC2 ve Çalışma AR/BC3) verileri üzerinde bir eşdeğişken analizi gerçekleştirilmiştir.
Hesaplanan kreatinin klirensi (CLcr) [Çalışma AR/BC2 aralık: 19 ila 187 mL/dk; Çalışma
AR/BC3 aralık: 10 ila 180 mL/dk] kararlı durumda letrozol plazma dip düzeyleri (Cmin)
arasında istatistiksel anlama sahip bir ilişki göstermemiştir. Ayrıca, ikinci basamak metastatik
meme kanserindeki Çalışma AR/BC2 ve Çalışma AR/BC3’ün verileri de letrozolün CLcr
üzerinde advers etkisi yönünde bir kanıt veya böbrek fonksiyonunda bir bozulma
göstermemiştir.
Bu nedenle böbrek bozukluğu olan hastalarda (CLcr≥10mL/dak) doz ayarlaması gerekli
değildir. Ağır böbrek bozukluğu (CLcr <10mL/dak) bulunan hastalarda az miktarda bilgi
mevcuttur.
16Karaciğer yetmezliği:
Hepatik fonksiyonları çeşitli derecelerde değişkenlik gösteren gönüllülerle yapılan bir
çalışmada, orta derecede hepatik bozukluğu (Child-Pugh skoru B) olan gönüllülerin ortalama
EAA değerleri normal hastalarınkinden % 37 daha yüksek, fakat yine de fonksiyon bozukluğu
olmayan hastalarda görülen sınırlar içerisinde bulunmuştur. Karaciğer sirozu ve şiddetli
hepatik bozukluğu (Child-Pugh skoru C) olan sekiz hasta ile sekiz sağlıklı gönüllüde tek oral
dozdan sonra letrozolün farmakokinetiğinin karşılaştırıldığı bir çalışmada, EAA değerleri ve
t sırasıyla % 95 ve % 187 artmıştır. Bundan dolayı, şiddetli hepatik bozukluğu olan meme
1/2
kanserli hastaların, şiddetli hepatik fonksiyon bozukluğu olmayan hastalardan daha yüksek
letrozol düzeylerine maruz kalacağı beklenir.
Bu nedenle, letrozol şiddetli hepatik bozukluğu olan hastalara dikkatle ve her bir hasta için
risk/fayda profili değerlendirildikten sonra uygulanmalıdır.
Pediyatrik popülasyon:
LETU, çocuklarda kullanılmaz.
Geriyatrik popülasyon:
Yaşın letrozolün farmakokinetiği üzerine etkisi görülmemiştir.
5.3. Klinik öncesi güvenlilik verileri
Standart hayvan türleri üzerinde yapılan çeşitli klinik öncesi güvenlilik çalışmalarında,
sistemik veya hedef organ toksisitesi ile ilgili herhangi bir bulgu yoktur.
Letrozol, 2000 mg/kg’a kadar doza maruz kalan kemirgenlerde düşük derecede akut toksisite
göstermiştir. Köpeklerde 100 mg/kg dozda letrozol orta şiddette toksisite belirtilerine sebep
olmuştur.
Sıçanlarda ve köpeklerde yapılan 12 aya kadar sürdürülen tekrarlanan dozda toksisite
çalışmalarında gözlenen başlıca bulgular bileşiğin farmakolojik etkisine atfedilebilir. Her iki
türde yan etkinin görülmediği düzey 0,3 mg/kg olmuştur.
Dişi sıçanlara oral olarak letrozol uygulanması çiftleşme ve gebelik oranlarında azalma ve
implantasyon öncesi kayıpta artışla sonuçlanmıştır.
Letrozolün mutajenik potansiyeli üzerine in vitro ve in vivo olarak yapılan araştırmalar
genotoksisite ile ilgili herhangi bir belirti ortaya çıkarmamıştır.
104 haftalık sıçan karsinojenisite çalışmasında, erkek sıçanlarda tedavi ile ilgili tümör
bildirilmemiştir. Dişi sıçanlarda letrozolün bütün dozlarında benign ve malign meme
tümörlerinin oluş sıklığında azalma bulunmuştur.
104 haftalık bir fare karsinojenisite çalışmasında, erkek farelerde tedaviyle ilişkili tümörler
saptanmamıştır. Dişi farelerde, test edilen tüm letrozol dozlarında genellikle dozla ilişkili
olarak benign över granüloza teka hücreli tümör insidansında artış gözlenmiştir. Bu tümörler
östrojen sentezinin farmakolojik inhibisyonuyla ilişkili kabul edilmiştir ve dolaşımdaki
östrojenin azalması sonucunda artmış LH düzeyine bağlı olabilir.
17Letrozol gebe sıçanlarda ve tavşanlarda, klinik olarak anlamlı dozlarda oral uygulama
sonrasında embriyotoksik ve fetotoksik etki göstermiştir. Canlı fetüsleri olan sıçanlarda kubbe
şekilli kafa ve servikal/sentrum vertebra füzyonu dahil fetal malformasyon insidansı daha
yüksek olmuştur. Tavşanlarda fetal malformasyon insidansında bir artış görülmemiştir. Bunun
farmakolojik özelliklerinin (östrojen biyosentezinin inhibisyonu) dolaylı bir sonucu mu, yoksa
doğrudan bir ilaç etkisi mi olduğu bilinmemektedir (bkz. Bölüm 4.3 ve 4.6).
Klinik öncesi gözlemler, hayvan çalışmalarından elde edilen ve insanda sadece emniyetle
kullanımı ile ilgili bilinen farmakolojik etki ile sınırlıdır.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Laktoz monohidrat (sığır kaynaklı)
Mısır nişastası
Hipromelloz (E464)
Mikrokristalin selüloz (E460)
Sodyum nişasta glikolat
Koloidal silikon dioksit (E551)
Magnezyum stearat (E572)
Film kaplama (Opadry 03B82927 sarı):
Hipromelloz (E464)
Titanyum dioksit (E171)
Demir oksit sarı (E172)
Makrogol
Talk (E553b)
6.2. Geçimsizlikler
Yeterli veri yoktur.
6.3. Raf ömrü
36 ay
6.4. Saklamaya yönelik özel tedbirler
25 ºC’ nin altındaki oda sıcaklığında saklayınız.
Nemden koruyunuz.
6.5. Ambalajın niteliği ve içeriği
Poliviniliden klorür (PVDC) ile kaplanmış şeffaf polivinil klorür (PVC) film kaplama ve düz
alüminyum folyodan oluşan blisterler içinde 30 film kaplı tablet içeren kutularda
6.6. Beşeri tıbbi üründen arta kalan maddelerin imhası ve diğer özel önlemler
18Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Onko İlaç San. Ve Tic. A.Ş.
Gebze OSB2 Mah. 1700.sok. No:1703/2
Çayırova Kocaeli
Telefon: 0850 250 66 56
8. RUHSAT NUMARASI
2016/597
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.08.2016
Ruhsat yenileme tarihi:
10. KÜB’ÜN YENİLENME TARİHİ
19