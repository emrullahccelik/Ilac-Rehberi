KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORMONİD 12+200 mcg inhalasyon için toz içeren kapsül
2. KALİTATİF VE KANTİTATİF BİLEŞİM
12 mcg formoterol içeren kapsül
Etkin madde:
Formoterol fumarat dihidrat 12 mcg (mikrogram)/inhalasyon
Yardımcı madde(ler):
Laktoz 24,988 mg
200 mcg budesonid içeren kapsül
Etkin madde:
Budesonid 200 mcg (mikrogram)/inhalasyon
Yardımcı maddeler
Laktoz 24,8 mg
Yardımcı maddeler için, 6.1’e bakınız.
3. FARMASÖTİK FORM
İnhalasyon için toz içeren kapsül
12 mcg formoterol içeren kapsül şeffaf kapak, natural transparan kapsül içinde, beyaz toz ve
200 mcg budesonid içeren kapsül pembe kapak natural transparan kapsül içinde, beyaz toz
şeklindedir.
4. KLİNİK ÖZELLİKLER
4.1. Terapötik endikasyonlar
Astım: Astım semptomlarının düzeltilmesi ve kontrol altına alınması amacıyla kullanılır.
Astım hastalığının basamaklı tedavisinde 3. basamaktan itibaren kullanılır.
1Amfizem ve kronik bronşit:
Formoterol, amfizem ve kronik bronşit hastalarında egzersiz kapasitesini artırmakta ve
semptomatik düzelme sağlamaktadır. Formoterol fumarat dihidrat, budesonid ile birlikte
düzenli kullanıldığında orta ve ağır amfizem ve kronik bronşit olgularında atak sıklığını ve
semptomları azaltmaktadır.
Budesonid, amfizem ve kronik bronşit hastalarında monoterapi olarak kullanılmamalıdır.
4.2. Pozoloji ve uygulama şekli
Pozoloji/ uygulama sıklığı ve süresi:
12 mcg formoterol içeren kapsül
Yetişkinler:
Astım: Düzenli idame tedavisi için, sabah ve akşam günde iki kez 1-2 inhaler kapsül (12-24
mcg). Önerilen en yüksek günlük idame dozu 48 mcg’dır.
Egzersizin neden olduğu bronkospazm veya bilinen kaçınılmaz bir alerjen ile temastan önce:
Egzersiz veya alerjenle temastan en az 15 dakika önce 1 inhaler kapsül (12 mcg) inhale
edilmelidir. Ciddi bronkospazm öyküsü olan hastalarda profilaktik olarak 2 inhaler kapsül (24
mcg) gerekli olabilir.
Amfizem ve kronik bronşit tedavisi: Düzenli idame tedavisi için günde iki kez 1-2 inhaler
kapsül (12-24 mcg).
5 yaş ve üzerindeki çocuklar:
Astım: Düzenli idame tedavisi için günde iki kez 1 inhaler kapsül (12 mcg).
Önerilen en yüksek günlük idame dozu 24 mcg’dır.
Egzersizin neden olduğu bronkospazm veya bilinen kaçınılmaz bir alerjen ile temastan önce:
egzersiz veya alerjenle temastan en az 15 dakika önce 1 inhaler kapsül (12 mcg) inhale
edilmelidir.
Formoterol dozu hastanın kişisel ihtiyacına göre ayarlanmalı ve terapötik amaca ulaşılmasını
sağlayan en düşük dozda uygulanmalıdır. Doz, önerilen maksimum dozu aşacak şekilde
artırılmamalıdır. Optimum yanıt elde etmek için 12 mcg formoterol içeren kapsül düzenli
olarak kullanılmalıdır.
İnhalasyondan 12 saat sonra formoterol, hala önemli bronkodilatör etki gösterdiğinden günde
iki kez şeklindeki idame tedavisi, kronik durumlarla ilişkili gündüz ve gece görülen
bronkokonstriksiyonu çoğunlukla kontrol eder.
2200 mcg budesonid içeren kapsül
Astımlı hastalarda daha önceki tedavilerine bağlı olarak önerilen dozlar aşağıdaki gibidir.
Önceki tedavi Önerilen başlangıç Önerilen maksimum
dozu doz
Günde iki kez 200-400 Günde iki kez 400 mcg
Tek başına bronkodilatör
mcg
Günde iki kez 200-400 Günde iki kez 800 mcg
Erişkinler İnhale kortikosteroid
mcg
Oral yoldan kullanılan Günde iki kez 400-800 Günde iki kez 800 mcg
kortikosteroid mcg
Günde iki kez 100-200 Günde iki kez 400 mcg
Tek başına bronkodilatör
mcg
Günde iki kez 100-200 Günde iki kez 400 mcg
Çocuklar İnhale kortikosteroid
mcg
Oral yoldan kullanılan Çocuklar için önerilen günlük maksimum doz günde
kortikosteroid iki kez 400 mcg
200 mcg budesonid içeren kapsül günde tek doz olarak sabah veya akşam uygulanabilir. Eğer
günde tek doz uygulanan budesonid astım semptomlarını önlemede yetersiz kalırsa günlük
doz artırılır ve/veya bölünerek uygulanır. Tedavinin amacı hastaları en düşük etkili dozda
idame ettirmektir.
İlacın semptomları azaltma derecesi ve etkinin başlama süresi kişiler arasında değişkenlik
gösterir. Bu nedenle doz bireysel olarak düzenlenir.
Bir inhale kortikosteroid olarak budesonidin etkisi genellikle hızlı başlar. 200 mcg budesonid
içeren kapsülün etkisi ilk kullanımı takiben 24 saat içinde ortaya çıkmaktadır, maksimum
etkinin oluşması 1-2 hafta veya daha uzun sürebilir. Önerilen dozlardan daha fazla kullanılan
budesonidin etkinlik ve güvenilirliği kanıtlanmamıştır.
Uygulama şekli:
12 mcg formoterol içeren kapsül
12 mcg formoterol içeren kapsül; ağız yoluyla inhalasyon şeklinde kullanılır.
200 mcg budesonid içeren kapsül
200 mcg budesonid içeren kapsül; ağız yoluyla inhalasyon şeklinde kullanılır ve
inhalasyondan sonra ağız su ile durulanmalıdır.
İnhalasyon cihazı kullanma talimatı için bakınız ekli talimat.
3Özel popülasyonlara ilişkin ek bilgiler:
Formoterol
Böbrek/Karaciğer yetmezliği:
Böbrek ve karaciğer fonksiyon bozukluğu olan hastalarda doz ayarlaması gerektiğini gösteren
klinik çalışma bulunmamaktadır.
Pediyatrik popülasyon:
Formoterolün, 5 yaşın altındaki çocuklarda idame astım tedavisindeki etkinlik ve güvenilirliği
tam olarak değerlendirilmemiştir. 5 yaşın altındaki çocuklarda formoterol kullanılması
önerilmez.
Egzersizin neden olduğu bronkospazma karşı koruyucu tedavinin etkinlik ve güvenilirliği 12
yaşın altındaki çocuklarda tam olarak değerlendirilmemiştir.
Geriyatrik popülasyon:
Formoterol ile ilgili olarak etkinlik ve güvenilirlik açısından genç ve yaşlılar arasında
önemsenecek farklılıklar olmamakla beraber, bazı yaşlılarda daha güçlü bir duyarlılığın söz
konusu olabileceği unutulmamalıdır.
Budesonid
Böbrek/Karaciğer yetmezliği:
Şiddetli karaciğer fonksiyon bozukluğu bulunan hastalarda hipotalamus-hipofiz-böbreküstü
bezi aksının fonksiyonları düzenli aralıklarla izlenmelidir.
Pediyatrik popülasyon:
Budesonid ile ilgili olarak 6 yaşın altındaki çocuklarda, güvenilirlik ve etkinliğine ait yeterli
veri henüz mevcut değildir.
Geriyatrik popülasyon:
Yaşlı hastalarda doz ayarlaması gerektiğini gösteren klinik çalışma bulunmamaktadır.
4.3. Kontrendikasyonlar
 Formoterol fumarat ve/veya ürünün içindeki yardımcı maddelerden herhangi birine
karşı aşırı duyarlılığı olanlarda kullanılmamalıdır.
 Budesonid, status asmatikus veya astımın diğer akut epizotlarında; budesonid ve/veya
ürünün içindeki yardımcı maddelerden herhangi birine karşı aşırı duyarlılığı olanlarda
kullanılmamalıdır.
44.4. Özel kullanım uyarıları ve önlemleri
İnhale steroidin kombine edildiği ileri yaş hastalarda pnömoni riski artabilmektedir.
Amfizem ve kronik bronşitte yüksek doz kullanımının avantaj sağladığına ilişkin yeterli
klinik kanıt yoktur.
Astımlı hastalarda kutu içinde bulunan iki ayrı ilaç doktorun önerisi doğrultusunda
mutlaka birlikte kullanılmalıdır. Sadece bir ilacın kullanımı tedavide eksiklik ve
yetersizlik yaratabilir.
Formoterol
Status astmatikus veya astımın diğer akut epizotlarında uzun etkili beta 2 agonistler
kullanılmamalıdır.
Uzun etkili beta 2 adrenerjik agonistler astımla ilişkili ölüm riskini artırabilir. Bu
nedenle formoterol, düşük veya orta doz inhale kortikosteroid gibi antiinflamatuvar
ilaçlar ile astımı yeterince kontrol altına alınamayan hastalarda, antiinflamatuvar
tedaviye ek olarak kullanılmalıdır.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
FORMONİD, astım hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
İnhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de
uzun etkili beta agonist içeren bir kombinasyon preparatı kullanılması önerilir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
Akut veya kötüleşmiş astım: Formoterol inhalasyon kapsülü astımın akut alevlenmelerinde ve
gittikçe kötüleştiği durumlarda kullanılmamalıdır. Daha önce etkili olan dozlara karşı yetersiz
cevap görülmesi astımın kötüleştiğini gösterebilir ve yeniden değerlendirme yapılması
gerekir. Eğer uygulanan beta 2 agonist bronkodilatör tedavi ile astım semptomları yeterli
5derecede kontrol edilemiyorsa tedaviye antiinflamatuvar bir ajanın eklenip eklenmeyeceği
yeniden gözden geçirilmelidir. Bu durumda formoterol dozunun artırılması önerilmez.
Paradoksal bronkospazm: Diğer inhalasyon tedavilerinde olduğu gibi, formoterol inhalasyonu
sırasında paradoksal bronkospazm görülebilir. Bu durumda formoterol tedavisi derhal
kesilmeli ve alternatif tedavi başlatılmalıdır.
Eş zamanlı antiinflamatuvar tedavi: Astımlı hastaların tedavisinde formoterol sadece, diğer
astım kontrol edici ilaç (örneğin inhale kortikosteroidler veya sodyum kromoglikat gibi)
tedavileriyle yeterince kontrol edilemeyen ya da hastalığının şiddeti formoterolü de içeren iki
idame tedavinin başlatılmasını kesin olarak gerektiren hastalarda ek tedavi olarak
kullanılmalıdır.
Formoterol reçete edilen hastalar, aldıkları antiinflamatuvar tedavinin yeterliliği açısından
değerlendirilmelidirler. Hastalara, formoterol almaya başladıktan sonra belirtilerde düzelme
olduğunda bile antiinflamatuvar tedaviye değişiklik yapmaksızın devam etmeleri gerektiği
öğütlenmelidir.
Eşzamanlı kısa etkili bronkodilatörler: Formoterol inhalasyon tedavisine başladığında, düzenli
olarak kısa etkili inhale beta 2 bronkodilatörler kullanılıyorsa bu ilaçların alınması
kesilmelidir. Bu ilaçlar sadece akut astım semptomlarının ortaya çıkması halinde
kullanılabilir.
Kardiyovasküler etkiler: İskemik kalp hastalığı, kardiyak aritmiler, hipertansiyon, özellikle
üçüncü derece atriyoventriküler blok, şiddetli kardiyak dekompansasyon, idiyopatik
subvalvüler aortik stenoz, hipertrofik obstrüktif kardiyomiyopati, tirotoksikoz ve/veya QT
aralığında bilinen veya şüphe edilen uzama olan hastalarda formoterol kullanımı sırasında
özellikle doz sınırları konusunda olmak üzere özel dikkat ve denetleme gerekir.
Metabolik etkiler: Beta 2 agonistlerin hiperglisemi yapıcı etkileri nedeniyle diyabetik
hastalarda formoterol tedavisi başlatıldığında kan şekeri düzeyleri takip edilmelidir.
Hipokalemi: Beta 2 agonist ile tedavi sonucunda ciddi hipokalemi olabilir. Hipoksi ve birlikte
uygulanan tedavi bu etkiyi şiddetlendirebileceğinden, şiddetli astımda özel bir dikkat önerilir.
Böyle durumlarda serum potasyum düzeylerinin izlenmesi tavsiye edilir.
6Laktoz uyarısı
12 mcg formoterol içeren kapsül yardımcı madde olarak laktoz içermektedir. Nadir kalıtımsal
galaktoz intoleransı, Lapp laktoz yetmezliği ya da glukoz-galaktoz malabsorpsiyon problemi
olan hastaların bu ilacı kullanmamaları gerekir.
Budesonid
Budesonid, status astmatikus veya akut dispne tedavisinde endike değildir. Bu durumlarda
rutin spesifik tedavi uygulanmalıdır.
Oral kortikosteroid kullanan hastaların inhale kortikosteroid tedavisine geçişleri ve tedavinin
bundan sonraki yönetimi özel dikkat gerektirmektedir. Sistemik kortikosteroid tedavisinin
idame dozuna ilave olarak günde iki doz uygulamasıyla yüksek dozda inhale kortikosteroid
tedavisine başlanmadan önce hastaların stabil bir durumda olmaları gerekmektedir.
Tedavisi değiştirilen hastalardan, adrenokortikal fonksiyonları zayıflamış olanlara strese
maruz kaldıkları dönemlerde (cerrahi müdahale, enfeksiyon veya astım ataklarının
kötüleşmesi gibi) ek sistemik kortikosteroid vermek gerekebilir. Bu durum inhale
kortikosteroidler ile uzun süreli tedavi görmüş hastalar için de geçerlidir.
Uzun dönemli sistemik kortikosteroid tedavisi nedeniyle oral steroidlere bağımlı hale gelen
hastalarda adrenal fonksiyon yetmezliğinin bulguları gözlenebilir. Bu durumun düzelmesi ve
hipotalamus-hipofiz-böbreküstü bezi sisteminin yeniden çalışması için belli bir süre
gerekebilir. Bu sürede hastaların hipotalamus-hipofiz-böbreküstü bezi fonksiyonları düzenli
olarak izlenmelidir.
Oral tedaviden inhale kortikosteroid tedavisine geçiş döneminde, sistemik kortikosteroidlerin
baskıladığı rinit, konjunktivit ve egzama gibi alerjik hastalıkların semptomları yeniden ortaya
çıkabilir. Bu durumlarda spesifik tedaviler eşzamanlı olarak uygulanmalıdır.
Uzun süreli ve yüksek doz inhale kortikosteroid tedavisi sırasında böbreküstü bezlerinin
baskılanması, çocuklarda ve ergenlerde büyüme geriliği, kemik mineral yoğunluğunda
azalma, katarakt ve glokom gibi sistemik etkiler ortaya çıkabilir. Bu nedenle inhale
kortikosteroid dozunun, etkin astım kontrolü sağladığı en düşük dozda idame ettirilmesi
önemlidir.
7İnhale kortikosteroidlerin maksimum dozda uygulanmasına rağmen astım semptomları
yeterince kontrol edilemiyorsa hastalara kısa süreli sistemik kortikosteroid başlamak
gerekebilir. Bu durumda sistemik kortikosteroid tedavisi inhale kortikosteroid tedavisi ile
birlikte sürdürülmelidir.
Diğer inhalasyon tedavilerinde olduğu gibi inhale budesonid kullanımı sırasında da
paradoksik bronkospazm oluşabilir. Bu durumda budesonid uygulaması derhal kesilmeli ve
eğer gerekiyorsa bronkodilatör tedaviye başlanmalıdır.
İnhale kortikosteroidler ile uzun süreli tedavi gören çocukların boylarının düzenli olarak
izlenmesi önerilmektedir. Büyümenin yavaşladığının gözlenmesi durumunda inhale
kortikosteroid dozu etkin astım kontrolünün sağlandığı en düşük doza düşürülmelidir.
İnhale budesonid tedavisi sırasında ağız veya farenkste lokalize kandida enfeksiyonları
meydana gelebilir. Bunu önlemek amacıyla hastalar her inhale kortikosteroid uygulamasından
sonra ağızlarını çalkalamalı veya dişlerini fırçalamalıdırlar.
Aktif ve latent akciğer tüberkülozu olan hastalarda inhale kortikosteroid tedavisine
başlanmadan önce yeterli bakım ve kontrol sağlanmış olmalı, budesonid dikkatli
kullanılmalıdır.
Tedavi edilmeyen fungal, bakteriyel ve/veya sistemik viral enfeksiyonları olan hastalarda
budesonid dikkatli kullanılmalıdır. Kortikosteroid tedavisi kızamık veya su çiçeği gibi viral
hastalıklardan ciddi veya ölümcül enfeksiyon gelişme riskini artırabilir.
Dermatolojik enfeksiyonların varlığında lokal kortikosteroid tedavisi durdurulmalı ve uygun
antifungal veya antibakteriyel ajan kullanılmalıdır.
Topikal kortikosteroidler daha büyük miktarlarda absorbe edilebileceğinden, çocuklar
sistemik toksisiteye daha duyarlıdırlar.
Laktoz uyarısı
200 mcg budesonid içeren kapsül yardımcı madde olarak laktoz içermektedir. Nadir
kalıtımsal galaktoz intoleransı, Lapp laktoz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
84.5. Diğer tıbbi ürünler ile etkileşimler ve diğer etkileşim şekilleri
Formoterol
Formoterol kullanımı sırasında eş zamanlı olarak; kinidin, disopiramid, prokainamid,
fenotiyazinler, antihistaminikler, monoamin oksidaz inhibitörleri ve trisiklik antidepresanlar
gibi ilaçlar veya QT aralığını uzattığı bilinen herhangi bir ilaç kullanılıyorsa dikkatli
olunmalıdır. Bu ilaçlar, adrenerjik ilaçların kardiyovasküler sistem üzerindeki etkilerini
artırabilir. QT aralığını uzattığı bilinen ilaçlarla birlikte kullanımı ventriküler aritmi eşlik etme
riskini artırır.
Diğer sempatomimetik maddelerin birlikte verilmesi, formoterolün istenmeyen etkilerini
güçlendirebilir.
Ksantin türevleri, steroidler veya diüretikler ile birlikte tedavi, beta 2 agonistlerin muhtemel
hipokalemik etkisini kuvvetlendirebilir. Hipokalemi, kalp glikozitleri ile tedavi edilen
hastalarda kardiyak aritmilere duyarlığı artırabilir.
Beta adrenerjik blokerler formoterolün etkisini zayıflatabilirler veya antagonize edebilirler.
Bu yüzden formoterol, zorunlu olmadıkça, beta adrenerjik blokerler (göz damlaları dahil) ile
birlikte verilmemelidir.
Formoterol monoamin oksidaz inhibitörleri ile etkileşebildiğinden, bunları kullanmakta olan
veya tedavinin kesilmesinden 14 günden daha az süre geçmiş hastalara verilmemelidir.
Eş zamanlı olarak trisiklik antidepresan kullanan hastalarda aritmi riski artabilir.
Budesonid
Budesonidin metabolik dönüşümü, CYP3A4 enzimi aracılığıyla metabolize edilen diğer
maddeler (itrakonazol, ketokonazol ritonavir, nelfinavir, siklosporin, etinilestradiol ve
troleandomisin gibi) tarafından engellenir. Söz konusu CYP3A4 inhibitörü maddeler ile
eşzamanlı uygulanması budesonidin plazma düzeylerini artırabilir. Bu durum kısa dönemli (1-
2 hafta) tedaviler için önemli değildir ancak uzun dönemli tedavilerde göz önünde
bulundurulmalıdır.
Özel popülasyonlara ilişkin ek bilgiler
Özel popülasyonlara özgü etkileşim çalışması yapılmamıştır.
9Pediyatrik popülasyon:
Pediyatrik popülasyona özgü etkileşim çalışması yapılmamıştır.
4.6. Gebelik ve laktasyon
Formoterol
Genel tavsiye
Gebelik kategorisi: C
Formoterol’ün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalarda formoterole bağlı teratojenik etki gözlenmemiştir.
İnsanlara yönelik potansiyel risk bilinmemektedir.
12 mcg formoterol içeren kapsül gerekli olmadıkça gebelik döneminde kullanılmamalıdır.
Çocuk doğurma potansiyeli bulunan kadınlar/Doğum kontrolü
Formoterolün doğum kontrolü üzerine etkisi olduğunu gösteren klinik çalışma
bulunmamaktadır.
12 mcg formoterol içeren kapsülün eşzamanlı kullanımının, oral yolla alınan doğum kontrol
ilaçları ile etkileşime girdiğini gösteren klinik çalışma bulunmamaktadır.
Formoterol yararları risklerine göre kabul edilir olmadıkça gebelik döneminde
kullanılmamalıdır.
Gebelik dönemi
Gebelerde kullanımının güvenilirliği kanıtlanmamıştır. Daha güvenli bir alternatif varsa,
gebelik süresince formoterol kullanımından kaçınılmalıdır. Diğer beta 2 adrenerjik uyarıcılar
gibi formoterol, uterus düz kası üzerine gevşetici etkisi nedeniyle doğuma engel olabilir. Bu
nedenle doğumda fayda ve risk oranı dikkatli şekilde değerlendirilmelidir.
Laktasyon dönemi
Formoterolün anne sütüne geçip geçmediği bilinmemektedir. 12 mcg formoterol içeren kapsül
kullanan anneler emzirmemelidir.
Üreme yeteneği/Fertilite
Formoterolün üreme yeteneğini etkilediğini gösteren klinik çalışma bulunmamaktadır.
10Budesonid
Genel tavsiye
Gebelik kategorisi: B
200 mcg budesonid içeren kapsül gerekli olmadıkça gebelik döneminde kullanılmamalıdır.
Çocuk doğurma potansiyeli bulunan kadınlar/Doğum kontrolü
Budesonidin doğum kontrolü üzerine etkisi olduğunu gösteren klinik çalışma
bulunmamaktadır.
200 mcg budesonid içeren kapsülün eşzamanlı kullanımının, oral yolla alınan doğum kontrol
ilaçları ile etkileşime girdiğini gösteren klinik çalışma bulunmamaktadır.
Budesonid yararları risklerine göre kabul edilir olmadıkça gebelik döneminde
kullanılmamalıdır.
Gebelik dönemi
Gebe kadınlarda yapılmış kontrollü çalışmalar bulunmamaktadır. Budesonid gebelerde ancak
elde edilecek yarar ve fetüsün maruz kalabileceği potansiyel risk göz önüne alınarak
kullanılabilir. Yeterli astım kontrolünün sağlandığı en düşük etkin doz kullanılmalıdır.
Laktasyon dönemi
Kortikosteroidler insan sütüne geçebilirler. Her kortikosteroidin anne sütü ile beslenmekte
olan bebeklerde yan etki potansiyeli olduğundan, ilacın anne için önemi göz önüne alınarak,
anne sütü ile beslenmenin durdurulması ya da ilacı kesme yönünde karar verilmelidir.
Üreme yeteneği/Fertilite
Budesonidin üreme yeteneğini etkilediğini gösteren klinik çalışma bulunmamaktadır.
4.7. Araç ve makine kullanımı üzerindeki etkiler
Formoterol kullanımı sırasında baş dönmesi veya buna benzer yan etkiler gelişen hastalara
araç veya makine kullanmamaları önerilmelidir.
Budesonid, araç ve makine kullanma becerisini etkilememektedir.
114.8. İstenmeyen etkiler
Formoterol
Klinik çalışmalarda formoterol ile tedavi edilen hastalarda aşağıdaki istenmeyen etkilerin
görüldüğü gösterilmiştir. Listelenen advers ilaç reaksiyonları sırasıyla;
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Aşırı duyarlılık reaksiyonları (hipotansiyon, ürtiker, anjiyonörotik ödem, kaşıntı
ve egzantem dahil)
Psikiyatrik hastalıklar
Yaygın olmayan: Ajitasyon, anksiyete, sinirlilik ve uykusuzluk
Sinir sistemi hastalıkları
Yaygın: Baş ağrısı, tremor
Yaygın olmayan: Baş dönmesi
Çok seyrek: Tat alma duyusu bozuklukları
Kardiyak hastalıklar
Yaygın: Palpitasyonlar
Yaygın olmayan: Taşikardi
Çok seyrek: Periferik ödem
Solunum, göğüs bozuklukları ve mediastinal hastalıklar
Yaygın olmayan: Bronkospazm, boğaz irritasyonu
Gastrointestinal hastalıklar
Çok seyrek: Bulantı
Kas-iskelet bozuklukları, bağ doku ve kemik hastalıkları
Yaygın olmayan: Kas krampları, miyalji
12Budesonid
Klinik çalışmalarda budesonid ile tedavi edilen hastalarda aşağıdaki istenmeyen etkilerin
görüldüğü gösterilmiştir. Listelenen advers ilaç reaksiyonları sırasıyla;
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok yaygın: Orofaringeal kandidiyazis
Bağışıklık sistemi hastalıkları
Seyrek: Anafilaktik şok, döküntü, kontakt dermatit, ürtiker, anjiyoödem ve bronkospazm
dahil olmak üzere erken ve geç aşırı duyarlılık reaksiyonları
Endokrin hastalıklar
Çok seyrek: Hipokortisizm, hiperkortisizm, adrenal baskılanma
Psikiyatrik hastalıklar
Seyrek: Depresyon, agresif reaksiyonlar, huzursuzluk, anksiyete, psikoz, davranış
değişiklikleri ve motor aktivitede artış
Göz hastalıklar
Çok seyrek: Katarakt, glokom
Solunum, göğüs bozuklukları ve mediastinal hastalıklar
Yaygın: Öksürük
Seyrek: Paradoksal bronkospazm
Gastrointestinal hastalıklar
Seyrek: Yutma güçlüğü
Kas-iskelet bozuklukları, bağ doku ve kemik hastalıkları
Çok seyrek: Büyüme geriliği, kemik dansitesinde azalma
Genel bozukluklar ve uygulama bölgesine ilişkin hastalıklar
Yaygın: Boğazda lokal irritasyon ve boğaz ağrısı, ses kısıklığı
134.9. Doz aşımı ve tedavisi
Formoterol
Formoterolün aşırı dozuna bağlı olarak genel beta 2 adrenerjik uyarıcıların tipik etkilerinin
görülmesi beklenir. Bunlar; bulantı, kusma, baş ağrısı, tremor, uykusuzluk, palpitasyonlar,
taşikardi, ventriküler aritmiler, metabolik asidoz, hipokalemi ve hiperglisemidir.
Bu durumda formoterol kullanımı derhal kesilmeli, destekleyici ve semptomatik tedavi
uygulanmalıdır. Ciddi vakalar hastanede tedavi edilmelidir. Kardiyoselektif beta blokerler
kullanılması düşünülebilir, fakat beta 2 adrenerjik bloker kullanımı bronkospazma neden
olabileceğinden çok dikkatli olmalıdır. Hastaların serum potasyum düzeyleri monitörize
edilmelidir.
Budesonid
İnhalasyon yoluyla çok yüksek dozlarda budesonid alınsa bile genelde klinik bir sorun
yaratması beklenmez. Kronik olarak aşırı dozlarda kullanıldığında hiperkortisizm ve adrenal
supresyon gibi sistemik glukokortikosteroid kullanımının yan etkileri görülebilir. Bu nedenle
budesonid tavsiye edilen dozlarda kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Obstrüktif akciğer hastalıklarında kullanılan ilaçlar
ATC kodu: R03AK07
Formoterol
Formoterol güçlü ve seçici bir beta 2 adrenerjik uyarıcıdır. Hastalarda bronkodilatör etki
gösterir. İnhalasyondan sonra etkisi hızla ortaya çıkar (1-3 dakika içinde) ve inhalasyondan 12
saat sonra hala belirgin etki gösterir. Terapötik dozlarda kardiyovasküler etkileri hafiftir ve
nadiren ortaya çıkar.
Formoterolün insanlarda inhale edilen alerjenler, fiziksel aktivite, soğuk hava, histamin ve
metakolinle oluşan bronkospazmın profilaksisinde etkili olduğu gösterilmiştir. Formoterol
pasif bir şekilde duyarlılaşmış insan akciğerinde histamin ve lökotrien salınımını inhibe eder.
Günde iki kez 12 mcg veya günde iki kez 24 mcg dozlarda formoterol kullanımının, hızlı
etkiyle bronkodilatasyon sağladığı, etkisinin en az 12 saat sürdüğü ve yaşam kalitesini
artırdığı gösterilmiştir.
14Budesonid
Budesonid, yapısal olarak 16 alfa-hidroksi prednizolona benzeyen ve halojen içermeyen,
güçlü antiinflamatuvar etkisi olan bir glukokortikosteroiddir. İlaç 22R ve 22S epimerlerinin
1/1 oranında karışmasından oluşmuştur. 22R epimeri, 22S epimerinden 2-3 kat daha potenttir
ve farklı bir farmakokinetik profile sahiptir.
Budesonid topikal olarak uygulandığında solunum yolu mukozası üzerinde antiinflamatuvar
etki gösterir.
Kortikosteroidlerin astımlı olgulardaki inflamasyon süreci üzerine etki mekanizması tam
olarak bilinmemektedir. Budesonidin, alerjik ve alerjik olmayan solunum yolu
inflamasyonlarında rol oynayan çeşitli hücre tipleri (eozinofiller, makrofajlar, mast hücreleri,
nötrofiller ve lenfositler gibi) ile çeşitli mediyatörler (sitokinler, lökotrienler, histamin ve
eikozanoidler gibi) üzerinde değişik derecelerde baskılayıcı etki oluşturduğu gösterilmiştir.
Kortikosteroidlerin bu etkileri astım sürecindeki terapötik etkinliklerine katkı sağlamaktadır.
Glukokortikosteroid reseptör afinitelerine göre, budesonidin intrinsik etki gücü
prednizolondan yaklaşık 15 kat fazladır. Kortikosteroidler hasarlı alana hücre göçünü ve
bölgede oluşan vazodilatasyonu inhibe ederler. Bu etki damar dışına serum çıkışını, ödemi ve
rahatsızlık hissini azaltır. İmmünosüpresif özellikler ani ve geç aşırı duyarlılık reaksiyonlarını
azaltır.
Astımlı hastalarda inhalasyon yoluyla ve oral yoldan kullanılan budesonidin karşılaştırıldığı
bir klinik çalışmada, plaseboya göre inhalasyon yoluyla kullanılan budesonidin istatistiksel
açıdan anlamlı bir şekilde etkili olduğu; oral yoldan kullanılan budesonid ile plasebo arasında
ise anlamlı bir farkın olmadığı görülmüştür. Alışılmış dozlarda inhalasyon yoluyla kullanılan
budesonidin etkisi, solunum yolları üzerindeki doğrudan etkisi ile açıklanabilir.
Budesonid inhalasyonunu takiben astım kontrolündeki iyileşme, tedavi başladıktan sonraki 24
saat içinde kendini gösterir. Tedavi başlangıcından 2 gün sonra akciğer fonksiyonlarında
iyileşme gözlenirken maksimum etki birkaç haftalık sürekli tedavi sonrasında ortaya çıkar.
Yapılan provokasyon çalışmalarında budesonid, antianafilaktik ve antiinflamatuvar etki
göstermiş, hem erken hem de geç alerjik reaksiyonlarda bronşiyal obstrüksiyonu azaltmıştır.
Budesonidin, duyarlı hastaların doğrudan ve dolaylı provokasyona verdikleri solunum yolu
reaktivitesini de azalttığı gösterilmiştir. İnhalasyon yoluyla uygulanan budesonid tedavisi,
egzersizle ortaya çıkan astımın önlenmesinde de etkili olmuştur.
İnhalasyon yoluyla önerilen dozlarda kullanılan budesonid, ACTH testlerine göre, adrenal
fonksiyonlarını 10 mg prednizolondan belirgin olarak daha az etkiler. Üç ay boyunca
erişkinlere günde 1600 mcg, çocuklara 800 mcg dozlarında uygulanan budesonid, plazma
15kortizol düzeylerinde ve ACTH stimulasyonuna alınan yanıtta klinik açıdan önemli bir
değişikliğe neden olmamıştır. 52 haftaya varan uzun süreli takiplerde, hipotalamus-hipofiz-
adrenal bez aksında baskılanma olmadığı doğrulanmıştır.
Basınçlı ölçülü dozlu inhalasyon cihazlarıyla günde 600 mcg’a varan budesonid dozlarında 2-
6 yıl boyunca tedavi edilen çocukların büyümelerinin, steroid olmayan ilaçlarla tedavi
edilenlerden farklı olmadığı görülmüştür.
5.2. Farmakokinetik özellikler
Genel özellikler
FORMONİD 12+200 mcg combi inhalasyon için toz içeren kapsül; 12 mcg formoterol içeren
kapsül ve 200 mcg budesonid içeren kapsül şeklinde ambalajında bulunmaktadır.
12 mcg formoterol içeren kapsül içeriğinde güçlü, seçici bir beta 2 adrenerjik uyarıcı olan
formoterol bulunmaktadır. Formoterolün terapötik doz aralığı günde iki kez alınan 12-24
mcg’dır.
Formoterolün plazma farmakokinetiği sağlıklı gönüllülerde önerilen doz aralığından daha
yüksek dozlar ve hastalarda terapötik dozlar inhale edildikten sonra derlenmiştir. İdrarda
saptanan ve sistemik maruziyetin dolaylı bir göstergesi olarak kullanılan formoterol
düzeyleriyle, plazmadaki ilaç farmakokinetiği verileri arasında korelasyon vardır. İdrar ve
plazma eliminasyon yarı ömürleri birbirine yakındır.
200 mcg budesonid içeren kapsül içeriğinde insanlarda belirgin topikal etki göstermekle
birlikte önemli bir sistemik etkisi olmayan bir kortikosteroid olan budesonid bulunmaktadır.
200 mcg budesonid içeren kapsülün etkinliği, ana etkin madde olan ve iki epimerin (22R ve
22S) karışımı olarak sunulan budesonid ile ilişkilidir. Glukokortikoid reseptör afinitesi
çalışmalarında, 22R formu 22S epimerinden iki kat daha etkin bulunmuştur. Budesonidin bu
iki formu birbirine dönüşebilen özellikte değildir. Terminal yarı ömür her iki epimer için de
aynıdır.
Emilim:
Formoterol
Uygulanan formoterolün %90’ının yutulduğu ve gastrointestinal kanaldan emildiği
düşünülmektedir. Bu da oral bir formülasyonun farmakokinetik özelliklerinin inhalasyon tozu
için de geçerli olduğu anlamına gelir.
300 mcg’a kadar varan dozlarda oral yoldan uygulanan formoterol fumarat gastrointestinal
kanaldan hızla emilir. Alımından 0,5-1 saat sonra değişmemiş ilaç maksimum plazma
16konsantrasyonuna ulaşır. Oral yoldan 80 mcg verildiğinde bunun %65’i ya da daha fazlası
absorbe edilir.
Formoterolün farmakokinetiğinin incelenen doz aralığında (20-300 mcg) lineer olduğu
görülmüştür. 40 ila 160 mcg/gün dozun tekrarlayan uygulaması belirgin bir ilaç birikimine
neden olmamıştır.
Terapötik dozun inhalasyon yoluyla uygulanmasından sonra, genel analitik metotlarla
incelendiğinde plazmada formoterol tespit edilmemiştir. Rutin idrar atılımı analizlerinde
formoterolün hızla atıldığı görülmüştür. 12-96 mcg uygulamasının ardından, inhalasyondan 1
ila 2 saat sonra maksimum atılım hızına ulaşır.
İnhalasyon tozu (12 ila 24 mcg) ve iki farklı sprey formulasyonu (12 ila 96 mcg)
uygulandıktan sonra formoterolün kümülatif üriner atılımı, sistemik formoterol
konsantrasyonunda doza bağlı bir artış olduğunu göstermiştir.
Budesonid
Budesonid, oral uygulamayı takiben 1-2 saat içinde plazmada doruk konsantrasyona ulaşır.
Mutlak sistemik biyoyararlanımı % 6-13’tür. Diğer taraftan inhalasyon yoluyla
uygulandığında akciğerlere ulaşan budesonidin hemen hemen tamamı emilir ve inhalasyonu
takiben 30 dakikada plazmada doruk konsantrasyonuna ulaşır. Yapılan çalışmalarda
inhalasyon yoluyla uygulanan budesonidin mutlak biyoyararlanımının % 73 olduğu
belirlenmiştir.
Oral yoldan tek doz halinde 1 mg budesonid inhale edildikten sonra ulaşılan en yüksek
plazma konsantrasyonu yaklaşık 2 nmol/L’dir ve bu değere inhalasyondan yaklaşık 10 dakika
sonra ulaşır.
Dağılım:
Formoterol
Formoterolün plazma proteinlerine bağlanma oranı % 61-64’tür. İnsan serum albüminine
bağlanma oranı % 34’tür. Terapötik dozlarla ulaşılan konsantrasyon aralığında bağlanma
bölgelerinde doygunluk ortaya çıkmamaktadır.
Budesonid
Budesonidin emilimi takiben vücutta geniş ölçüde dağılır. Plazma proteinlerine ortalama %
85-90 oranında bağlanır.
17Biyotransformasyon:
Formoterol
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. İlacın bir bölümü ise glukuronidasyonun ardından
Odemetilasyon yoluyla metabolize edilmektedir.
Birden çok sitokrom P450 izoenzimi formoterolün O-demetilasyonunda rol oynar. Formoterol
terapötik konsantrasyonlarda sitokrom P450 izoenzimlerini inhibe etmez. Tek doz ve
tekrarlanan doz uygulamalarını takiben formoterol kinetikleri benzerdir. Bu durum, oto-
indüksiyonun veya metabolizma inhibisyonunun bulunmadığını göstermektedir.
Budesonid
Budesonid karaciğerde sitokrom P450 3A enzimi ile etkili şekilde metabolize edilir. En
önemli metabolitleri 6 beta-hidroksibudesonid ve 16 alfa-hidroksiprednizolondur. Bu
metabolitlerin glukokortikosteroid aktiviteleri budesonid aktivitesinin % 1’inden azdır.
Eliminasyon:
Formoterol
Formoterolün yarı ömrü incelenen zaman aralığına bağlıdır. Oral uygulamayı takiben 6., 8.
veya 12. saatlerde ölçülen plazma veya kan konsantrasyonları temel alındığında, eliminasyon
yarı ömrünün 2-3 saat olduğu görülür. İnhalasyondan sonraki 3. ve 16. saatlerde idrarla atılım
oranları dikkate alındığında ise yarı ömrünün 5 saat olduğu görülmüştür.
Formoterol ve metabolitleri vücuttan tamamen uzaklaştırılır. Oral uygulanan dozun 2/3’ü
idrar yoluyla ve 1/3’ü feçes yoluyla atılırlar. Uygulanan dozun % 6 ila 9’u idrarda değişmemiş
olarak bulunur. Formoterolün renal klirensi 150 mL/dk.’dır. Rutin idrar atılımı analizlerinde
formoterolün hızla atıldığı görülmüştür. 12-96 mcg uygulamasının ardından, inhalasyondan 1
ila 2 saat sonra maksimum atılım hızına ulaşır.
Budesonid
Budesonid idrar ve dışkı yoluyla, konjuge ve non-konjuge metabolitler şeklinde atılır. Ağız
yoluyla inhalasyonu takiben emilen dozun % 32’si idrar yoluyla atılır. İdrarda değişime
uğramamış halde budesonid bulunmaz. Budesonidin böbreklerden klirensi hızlıdır ve 84
L/saat olarak hesaplanmıştır. Plazma yarı ömrü 2.8 saattir.
18Doğrusallık/doğrusal olmayan durum:
Formoterolün farmakokinetiği incelenen doz aralığında (20-300 mcg) doğrusallık gösterir.
Klinikte kullanılan doz sınırları içinde budesonidin farmakokinetik profili doğrusallık
gösterir.
Hastalardaki karakteristik özellikler:
Formoterol
5-12 yaş grubundaki astımlı çocuklara 12 hafta boyunca inhalasyon yoluyla güne iki kez 12
veya 24 mcg formoterol fumarat verilerek yapılan bir çalışmada; değişime uğramadan idrar
ile atılan formoterol miktarı, ilk dozdan sonrakine kıyasla % 18 ile % 84 arasında değişen
oranlarda artmıştır. Çocuklardaki birikim, erişkin hastalarınkinden farklı olmamış ve % 63 ile
% 73 arasında değişen bir oranda artmıştır. İncelenen çocuklarda verilen formoterol dozunun
yaklaşık % 6’sı, değişmemiş formoterol olarak idrarda bulunmuştur.
Formoterolün karaciğer veya böbrek fonksiyon bozukluğu olan hastalardaki farmakokinetiği
incelenmemiştir.
Budesonid
Budesonidin plazma eliminasyon yarı ömrü, erişkinlerle karşılaştırıldığında çocuklarda
belirgin şekilde daha düşüktür.
Karaciğer hastalığı olan kişilerde budesonidin vücutta kalış süresi uzayabilir.
5.3. Klinik öncesi güvenlilik verileri
Formoterol
Yapılan çalışmalarda, terapötik dozlarda formoterol kullanımının genotoksik, karsinojenik ve
teratojenik etkilerinin olmadığı gösterilmiştir.
Konvansiyonel güvenilirlik, farmakoloji, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmaları temel alındığında, preklinik veriler
ilacın insanlar için özel bir tehlike oluşturmadığını göstermektedir.
Budesonid
Hayvan çalışmalarında budesonidle gözlenen toksisite, abartılmış farmakolojik etkinlikle
ilişkilendirilmiştir.
19Alışılmış genotoksisite testlerinde budesonidle ilişkili hiçbir genotoksik etki
gözlemlenmemiştir.
Hayvan üreme çalışmalarında, budesonid gibi glukokortikoidlerin malformasyonları (yarık
damak, iskeletsel malformasyonlar) tetiklediği gösterilmiştir. Benzer etkilerin insanlarda
terapötik dozlarda ortaya çıkması olası değildir.
6. FARMASÖTİK ÖZELLİKLERİ
6.1. Yardımcı maddelerin listesi
12 mcg formoterol içeren Kapsül
Laktoz
200 mcg budesonid içeren Kapsül
Laktoz
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
FORMONİD 12+200 mcg İnhalasyon İçin Toz İçeren Kapsül, Formoterol 12 mcg inhalasyon
için toz içeren 60 inhaler Kapsül (PVC/PVDC/Alü Blister) ve Budesonid 200 mcg inhalasyon
için toz içeren 60 inhaler Kapsül (PVC/PVDC/Alü Blister) ile karton kutuda 1 adet inhalasyon
cihazı ile beraber sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
207. RUHSAT SAHİBİ
Vitalis İlaç San. Tic. A.Ş.
General Ali Rıza Gürcan Cad. Merter İş Merkezi
Bağımsız Bölüm No:2/2
Güngören/İSTANBUL
Telefon: 0 212 481 20 95
Faks: 0 212 481 20 95
e-mail: info@vitalisilac.com.tr
8. RUHSAT NUMARASI(LARI)
240/30
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:16.02.2012
Ruhsat yenileme tarihi:
10. KÜB’ÜN YENİLENME TARİHİ
21İnhalasyon cihazı kullanım talimatları
1. Kapağı çekip çıkarınız.
2. İnhalerin tabanını sıkıca tutup, ağızlığı ok yönünde döndürerek açınız.
3. Kapsülü, kapsül şeklindeki boşluğa yerleştiriniz. Kapsülü kullanmadan hemen önce
ambalajından çıkarınız.
224. Ağızlığı kapalı duruma döndürünüz.
5. İnhaleri dik tutup SADECE BİR KEZ sıkıca mavi düğmelere basınız. Sonra düğmeleri
bırakınız.
Not: Kapsül bu aşamada parçalanabilir ve küçük jelatin parçacıkları ağzınıza veya
boğazınıza gelebilir. Jelatin yutulabilir ve bu yüzden zararlı değildir. Kapsülün
parçalanma eğilimi, kapsülü bir defadan fazla delmeyerek, saklama şartlarına uyarak
ve kapsülü ambalajından kullanmadan hemen önce çıkarmak suretiyle minimuma
indirilebilir.
6. Nefesinizi olabildiğince veriniz.
237. Ağızlığı ağzınıza yerleştiriniz ve başınızı hafifçe geriye doğru eğiniz. Dudaklarınızla
ağızlık etrafını sıkıca sarınız ve hızla ve alabildiğiniz kadar derin soluk alınız.
Kapsülün aletin odacığında dönmesinden, tozun dağılmasından kaynaklanan
vızıldama sesini duymalısınız. Eğer bu vızıldama sesini duymadıysanız, kapsül
odacıkta sıkışmış olabilir; bu durumda inhaleri açınız ve kapsülü odacıkta sıkışmış
olduğu yerden kurtarınız. Kapsülü kurtarmak için mavi düğmelere tekrar tekrar
BASMAYINIZ.
8. Vızıldama sesini duyduğunuzda, nefesinizi, rahatsız olmayacak şekilde, tutabildiğiniz
kadar tutunuz ve inhaleri ağzınızdan çıkarınız. Sonra nefes veriniz. İnhaleri açınız ve
kapsülde toz kalıp kalmadığını kontrol ediniz. Eğer kalmış ise 6-8. işlemleri
tekrarlayınız.
9. Kullandıktan sonra inhaleri açınız, boş kapsülü çıkarınız, ağızlığı kapatınız ve kapağı
tekrar kapatınız.
İnhalerin temizlenmesi
Tozları uzaklaştırmak için ağızlık ve kapsül yuvasını kuru bir bez veya temiz, yumuşak bir
fırça ile siliniz.
İlacın uygun kullanımından emin olmak için doktor veya bir başka sağlık personeli;
 Hastaya inhaleri nasıl kullanacağını göstermelidir.
 Kapsülü sadece inhaler ile birlikte vermelidir.
 Kapsüllerin inhalasyon amaçlı olduğu ve yutulmaması gerektiği konusunda hastayı
uyarmalıdır.
Jelatin kapsülün parçalanabileceği ve inhalasyondan sonra ağıza ve boğaza küçük jelatin
parçacıklarının ulaşılabileceği hastaya anlatılmalıdır. Bu durumun meydana gelme olasılığı
kapsülü bir defadan fazla delmeyerek minimuma indirilmiştir. Kapsüller blister ambalajından
kullanımdan hemen önce çıkarılmalıdır.
24