 1/8 KULLANMA TALİMATI  
 
TENORETIC 100 mg/25 mg film tablet   
Ağız yoluyla uygulanır.  
• Etkin maddeler : Her bir film kaplı tablet 100 mg atenolol ve 25 mg klortalidon içerir.  
• Yardımcı maddeler: Ağır magnezyum karbonat,  mısır nişastası, sodyum lauril  sülfat, 
sığırdan elde edilen jelatin, magnezyum stearat, metilhidroksipropilselüloz, gliserol,  
Opaspray Beyaz M -1-7120 , talk . 
  
 
 
 
 
 
 
 
 
 
 
 
 
 
 
 
Bu Kullanma Talimatında:  
 
1. TENORETIC nedir ve ne için kullanılır?  
2. TENORETIC’i kullanmadan önce dikkat edilmesi gerekenler  
3. TENORETIC nasıl kullanılır?  
4. Olası yan etkiler nelerdir?  
5. TENORETIC ’ in saklanması  
Başlıkları yer almaktadır.  
 
1. TENORETIC nedir ve ne için ku llanılır?  
 
TENORETIC yüksek kan basıncını (hipertansiyon) tedavi etmek için kullanılır. Bileşiminde iki farklı 
ilaç bulunur: atenolol ve klortalidon. Bu ilaçlar, kan basıncınızı düşürmek için birlikte çalışır.  
• Atenolol “beta blokerler” denilen bir ilaç grubuna aittir. Kalbinizin daha yavaş ve daha az güçle 
atmasını sağlayarak çalışır.  
• Klortalidon “diüretikler” denilen bir ilaç grubuna aittir . Böbreklerinizin ürettiği idrar miktarını 
artırarak çalışır.  
TENORETIC , yuvarlak, bir yüzü çe ntikli beyaz film kaplı tabletlerdir. 28 Tablet içeren blister 
ambalajlarda bulunur.  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmi ştir, başkalarına vermeyiniz.  
• Bu ilacın kullanımı sırasında, doktora veya hastaneye gitti ğinizde bu ilacı 
kullandı ğınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında 
yüksek veya düşük doz kullanmayınız.  
 2/8 2. TENORETIC ’i kullanmadan önce dikkat edilmesi gerekenler  
 
TENORETIC ’i aşağıdaki durumlarda KULLANMAYINIZ  
Eğer:  
• TENORETIC , atenolol veya klortalidona alerjiniz (hipersensitivite) varsa,  
• İlacınızın formülünde bulunan diğer bileşenlerden birine karşı alerjiniz varsa (bkz. yardımcı 
maddeler),  
• Aşağıdaki kalp problemlerinden herhangi birini daha önce yaşadıysanız:  
- Kontrol altında olmayan kalp yetmezliği (bu durum ge nellikle sizi soluk soluğa bırakır ve 
ayak bileğinizin  şişmesine neden olur)  
- İkinci veya üçüncü derece kalp bloğu (kalp pili ile tedavi edilebilecek bir durum ) 
- Çok yavaş veya çok düzensiz kalp atışı, çok düşük kan basıncı veya çok zayıf  kan dolaşımı  
• Böbreklerinizle ilgili probleminiz varsa,  
• Tedavi edilmemiş feokromositoma adı verilen tümörünüz varsa (Bu genellikle böbreğinizin 
hemen üstündedir  ve yüksek kan basıncına neden olabilir),  
• Size kanınızda normal seviyeden daha yüksek asit olduğu (metabolik asi doz) söylendiyse,  
• Yakın zamanlarda yemek yemediyseniz,  
• Hamileyseniz, hamile kalmaya çalışıyorsanız veya emziriyorsanız  
TENORETIC  kullanmayınız.  
Yukarıda bahsedilenlerden herhangi biri sizin için geçerliyse TENORETIC  kullanmayınız. Eğer 
emin değilseniz, TEN ORETIC  kullanmadan önce doktorunuza veya eczacınıza danışınız.  
 
TENORETIC’i aşağıdaki durumlarda DİKKATLİ KULLANINIZ  
Eğer:  
• Astım, hırıltılı solunum veya herhangi bir diğer  benzer  nefes alma probleminiz varsa 
veya alerjik reaksiyon gösteriyorsanız (örneğin böcek ısırmasına karşı).  Eğer daha önce 
herhangi bir zamanda astımınız veya hırıltılı solunumunuz olduysa, ilacı reçeteleyen 
doktorunuza bu belirtileri danışmadan bu ilacı almayınız.  
• Prinzmetal anjina denilen bir çeşit göğüs ağrın ız (anjina) varsa , 
• Kan dolaşımınız bozuksa veya kontrol altına alınmış kalp yetmezliğiniz varsa,  
• Birinci derece kalp bloğunuz varsa,  
• Şeker hastalığınız varsa. İlacınız düşük kan şekerinize karşı oluşan cevabı değiştirebilir. 
Kalbinizin daha hızlı attığını  hissedebilirsiniz.  
• Tirotoksikoz denilen tiroid bezinin aşırı aktif olmasının neden olduğu bir durumunuz varsa. 
İlacınız tirotoksikoz belirtilerini maskeleyebilir . 
• Böbreküstü  bezlerinizle ilgili problemleriniz varsa,  
• Karaciğer problemleriniz varsa,  
• Görmed e azalma veya göz ağrısı yaşarsanız. Bunlar, gözün vasküler tabakasında sıvı 
birikiminin semptomları (koroid al efüzyon) olabilir veya gözünüzde basınç artışı olabilir ve 
TENORETIC 'i aldıktan sonra saatler ila bir hafta içinde ortaya çıkabilir. Bu, tedavi e dilmezse 
kalıcı görme kaybına yol açabilir. Daha önce penisilin veya sülfonamid alerjiniz olduysa, bunu 
geliştirme riskiniz daha yüksek olabilir.  
 3/8 Yukarıda bahsedilenlerden herhangi birinin sizin için geçerli olup olmadığından emin değilseniz, 
TENORETIC  kullanmadan önce doktorunuza veya eczacınıza danışınız . 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışın.  
 
TENORETIC ’in yiyecek ve içecek ile kullanılması  
TENORETIC ’in yiyecek ve içecek ile kullanılması konusunda bilgi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile kalmaya çalışıyorsanız TENORETIC  kullanmayınız.  
 
Tedaviniz sırasında hamile olduğunuzu fark ederseniz hem en doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
Emziriyorsanız TENORETIC  kullanmayınız.  
Araç ve makine kullanımı  
 
• Bu ilacın araç, alet veya makine kullanmanızı etkilemesi beklenmez. Ancak, bu aktiviteleri  
denemeden önce bekleyip ilacınızın sizi nasıl etkilediğini görmenizi öneririz.  
• Eğer bu ilacı kullanırken sersemleme veya yorgunluk hissediyorsanız, doktorunuza danışınız.  
TENORETIC ’in içeriğinde bulunan bazı yardımcı maddeler hakkında önemli bilgiler  
 
Bu tıbbi ürün tablet  başına 1 mmol (23 mg)’dan daha az sodyum ihtiva eder; yani aslında “sodyum 
içermez” . 
 
Diğer ilaçlar ile birlikte kullanımı  
 
Eğer yakın zamanda başka bir ilaç kullandıysanız veya kullanma ihtimaliniz var ise lütfen 
doktorunuza veya eczacınıza söyleyiniz. Buna reçetesiz aldığınız ilaçlar veya bitkisel ilaçlar da 
dahildir. Bunun sebebi, TENORETIC  diğer bazı ilaçların çalışma şekli ni etkileyebilir ve bazı 
ilaçlar da TENORETIC  üzerine etki edebilir.  
 
Özellikle aşağıdaki ilaçlardan herhangi birini kullanıyorsanız doktorunuza bildiriniz:  
• Klonidin (yüks ek kan basıncı veya migren için). Eğer klonidin ve TENORETIC ’i birlikte 
kullanıyorsan ız, doktorunuz size söylemedikçe klonidin kullanmayı bırakmayınız.  Eğer 
klonidin kullanmayı bırakmanız gerekiyorsa, doktorunuz bunu nasıl yapmanız gerektiği 
konusunda gereken bilgileri verecektir.  
• Verapamil, diltiazem ve nifedipin (yüksek kan basıncı veya  göğüs ağrısı için)  
 4/8 • Disopiramid veya amiodaron (düzensiz kalp atışı için)  
• Digoksin (kalp problemleri için)  
• Adrenalin (epinefrin) (kalbi uyaran bir ilaç)  
• Baklofen (kas gevşe tilmesi için kullanılan bir ilaç)  
• İbuprofen veya indometazin (ağrı veya iltihaplanma  için) 
• İnsulin veya şeker hastalığı için ağızdan alınan ilaçlar  
• Lityum (bazı ruhsal bozukluklar için)  
• Burun veya sinüs tıkanıklığını tedavi etmek için kullanılan ilaçlar veya diğer soğuk algınlığı 
preparatları (eczaneden reçetesiz alabilecekleriniz dahil ) 
• Betaksolol, karteolol, levobunolol ve timolol (glokom için göz damlaları)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
Ameli yatlar  
Eğer ameliyat olmak üzere hastaneye giderseniz , anestezi uzmanına veya sağlık görevlisine  
TENORETIC  kullandığınızı söyleyiniz . Çünkü TENORETIC  kullanırken bazı anestezikler 
verildiğinde kan basıncınız düşebilir (hipotansiyon).  
 
3. TENORETIC nasıl kullanılır?  
 
Uygun kullanım ve doz/uygulama sıklığı için talimatlar:  
TENORETIC ’i her zaman doktorunuzun size tarif ettiği şekilde kullanınız. Eğer nasıl 
kullanacağınızdan emin değilseniz doktorunuza veya eczacınıza danışınız.   
 
• Doktorunuz günde kaç tablet ve ne zaman alacağınız konusunda size bilgi verecektir. 
Doktorunuzun size söylediklerini hatırlamak için kutu üzerindeki etiketi okuyunuz.  
 
Uygulama yolu  ve metodu : 
• TENORETIC  tabletinizi bir bardak su ile yutunuz.  
• Çentik tableti kırmak için değildir.  
 
Yetişkinler  
Yetişkinler için normal doz günde bir tablettir.  
 
Değişik yaş grupları:  
Çocuklarda kullanım: Bu ilaç çocuklarda kullanılmamalıdır.  
Yaşlılarda kullanımı: Bu yaş grubunda genellikle doz gereksinimleri düşüktür.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda, günlük dozda veya uygulama sıklığında bir azaltma yapılması 
gerekli olabilir . 
 
Karaciğer yetmezliği:  
Karaciğer yetmezliği olan hastalarda TENORETİC ile herhangi bir çalışma yapılmamıştır . 
 5/8  
Eğer TENORETIC’in etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla TENORETIC  kullandıysanız:  
TENORETIC’ten  kullanmanız gerekenden fazlasını kullanmışsanız derhal bir doktor veya eczacı 
ile konuş unuz veya bir hastaneye gidiniz.  
 
Tabletlerin tanımlanabilmesi için ilaç paketini de yanınıza alınız.  
 
TENORETIC’i kullanmayı  unutursanız:  
İlacınızı almayı  unutursanız, unuttuğunuzu fark eder etmez bu dozu alınız.  
Eğer, hatırladığınızda bir sonraki doz saati yakınsa, unuttuğunuz dozu atlayınız.  
Unutulan dozları dengelemek için çift doz almayınız.  
 
TENORETIC  ile tedavi sonlandırıldığında oluşabilecek etkiler:   
Doktorunuz tarafından belirtilmedikçe,  TENORETIC  kullanmayı bırakmayınız. Bazı durumlarda, 
kademeli olarak kullanmayı bırakmanız gerekebilir. Bu ilaç ile tedavi sonlandıktan sonra ortaya 
çıkan etkiler konusunda doktorunuzla konuşunuz.  
4. Olası yan etkiler nelerdir?  
 
Tüm ilaçlar gibi TENORETIC ’in içeriğinde bulunan maddelere duyarlı olan kişilerde yan etkiler 
olabilir.   
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın 1’inden az, fakat 100 hastanın birin den fazla görülebilir.  
Yaygın olmayan : 100 hastanın 1’inden az, fakat 1000 hastanın birinden fazla görülebilir.  
Seyrek : 1000 hastanın 1’inden az, fakat 10.000 hastanın birinden fazla görülebilir.  
Çok seyrek : 10.000 hastanın 1’inden az görülebilir.  
Bilin miyor : Eldeki verilerden hareketle tahmin edilemiyor  
 
Aşağıdakilerden biri olursa, TENORETIC ’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar:  
Eğer alerjik reaksiyon ortaya çıkarsa derhal doktorunuza başvurunuz. Belirtiler cildinizde 
döküntüler veya yüz, dudak, ağız, dil veya boğazınızda şişmeyi içerebilir.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TENORETIC 'e karşı ciddi alerjiniz var demektir.  Acil 
tıbbi müdahaleye veya hastaneye yatırılmanıza gerek olabilir.  
 6/8 Diğer olası yan etkiler:  
Yaygın  
• Soğuk el ve ayaklar  
• Tabletleri alırken kalp atış hızınızın yavaşl adığını fark edebilirsiniz. Bu normaldir, ancak 
endişelenecek olursanız lütfen doktorunuza bildiriniz.  
• İshal  
• Kendini hasta hissetme (bulantı)  
• Kendini yorgun hissetme  
• Kanınızdaki bazı maddelerin miktarında değişiklikler. Şunlara neden olabilir:  
-  normalde n daha yüksek kan şekeri (glikoz) seviyesi,  
- halsizlik, hasta hissetme (kusma) ve kramplara neden olabilen, düşük sodyum seviyesi  
- düşük potasyum seviyesi,  
- ürik asit miktarında artma  
Bu seviyeleri kontrol etmek için doktorunuz sık sık kan örnekleri alınmasını isteyebilir  
 
Yaygın olmayan  
• Huzursuz uyku  
• Karaciğer enzim (transaminaz) düzeylerinde artış   
 
Seyrek  
• Ciltte morumsu lekeler  
• Kanda trombosit sayısı düşüklüğü  
• Sersemlik  
• Kalp yetersizliğinin ağırlaşması  
• Kalp bloğu (anormal kalp atışı, baş  dönmesi, yorgunluk veya baygınlığa neden olabilir)  
• Aniden ayağa kalkma ile gelişen bayılma  
• Parmaklarda hissizlik ve spazmı takiben sıcaklık artışı ve ağrı (Raynaud hastalığı)  
• Eğer halihazırda varsa kesik topallama artabilir  
• Bronşiyal astımı veya astım şikayeti öyküsü olan hastalarda bronkospazm  
• Baş dönmesi (özellikle ayağa kalkarken)  
• Baş ağrısı  
• Kafa karışıklığı  
• Kişilik değişiklikleri (psikozlar) veya halüsinasyonlar  
• Ruh hali değişiklikleri  
• Kabuslar  
• Ağız kuruluğu  
• Saçlarda seyrekleşme  
• Göz kuruluğu  
• Deri döküntüsü  
• Sedef hastalığı benzeri deri reaksiyonu veya mevcut sedef hastalığının alevlenmesi  
• Karıncalanma, uyuşma  
• Görme bozuklukları  
• Ereksiyon olamama (impotans)  
• Sarılığa (ciltte veya göz akında sararmaya neden olur) neden olan karaciğer toksisitesi  
 7/8 • Pankreatit (midenin arkasındaki büyük bezin iltihaplanması)  
• Akyuvar sayısında azalma  
 
Çok seyrek  
Kandaki bazı hücrelerde veya diğer kısımlarda değişiklikler. TENORETIC’in kanınızı etkileyip 
etkilemediğini kontrol etmek için doktorunuz sık sık kan testi yaptırmanızı isteyebilir.  
 
Bilinmiyor  
• Kabızlık  
• Anjiyoödem ve ürtiker i içeren  aşırı duyarlılık reaksiyonları  
• Lupus benzeri sendrom  (bağışıklık sisteminin esas olarak cilde ve eklemlere saldıran antikorlar 
ürettiği bir hastalık ) 
• Yüksek basınca bağlı olarak g örmede azalma veya göz ağrısı  (gözün vasküler tabakasında sıvı 
birikiminin muhtemel işaretleri (koroid al efüzyon) veya akut kapalı  açılı glokom)  
 
Kötüye gidebilecek durumlar  
Eğer şu durumlardan biri sizde varsa, ilacınızı alma ya başladığınızda bu durum kötüye gidebilir. Bu 
1000 kişide birinden daha azını etkileyen sıklıkta, seyrek  olarak meydana gelir:  
• Sedef hastalığı (bir deri hastalığı)  
• Soluğu kesilmek veya şişmiş ayak bilekleri (kalp yetmezliğiniz varsa)  
• Astım veya nefes alma problemleri  
• Dolaşım bozukluğu  
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek  kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.   
 
Eğer yan etkilerden herhangi biri kötüleşirse veya bu kullanma talimatında bahsi geçmeyen 
herhangi bir yan etki ile karsılaşırsanız doktorunuzu v eya eczacınızı bilgilendiriniz . 
5. TENORETIC’in Saklanması  
 
TENORETIC ’i çocukların göremeyeceği, erişemeyeceği yerlerde ve ambalajında saklayınız.   
Tabletleri 25oC’nin altındaki oda sıcaklığında ve orijinal ambalajında saklayınız. Blisterleri karton 
kutuda sa klayınız. Bu ilacınızı ışıktan ve nemden koruyacaktır.  
Son kullanma tarihiyle uyumlu olarak kullanınız . 
Blisterdeki ve kartondaki son kullanma tarihinden sonra TENORETIC ’i kullanmayınız. Son 
kullanma tarihi o ayın son gününü ifade etmektedir.  
 
 8/8 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi :  
AstraZeneca İlaç San. ve Tic. Ltd. Şti  
Büyükdere Cad. Yapı Kredi Plaza, B Blok,  
Kat:3 - 4 Levent / İstanbul  
 
Üreti m yeri :  
Abdi İbrahim İlaç San. ve Tic. A.Ş.  
Esenyurt/İstanbul  
 
Bu kullanma talimatı ../../….  tarihinde onaylanmıştır.  
 
