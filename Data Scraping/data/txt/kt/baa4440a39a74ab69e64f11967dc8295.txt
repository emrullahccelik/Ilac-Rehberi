 
1 / 6 KULLANMA TALİMATI  
 
METSİL® 66.6 mg/mL damla  
Ağızdan alınır.  
 Etkin madde:  Her 1 mL damla 66,6 mg simetikon içerir.  
 
Yardımcı maddeler:  Karbopol 934 P, Hidroksipropil metil selüloz, Sodyum benzoat (E211), 
Sodyum sakarin, Food red 7 (Ponceau 4R) (E124), Meti l parahidroksibenzoat (E218), Propil 
parahidroksibenzoat (E216), Vanilya, Frambuaz esansı, Sodyum sitrat/Sitrik asit (pH 
ayarlayıcı), Saflaştırılmış su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli  bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 Bu Kullanma Ta limatında:  
 1. METSİL nedir ve ne için kullanılır?  
2. METSİL’i kullanmadan önce dikkat edilmesi gerekenler  
3. METSİL nasıl kullanılır?  
4. Olası yan etkiler nelerdir? 
5. METSİL’ in saklanması  
 
Başlıkları yer almaktadır. 
 
1. METSİL nedir ve ne için kullanılı r? 
 
METSİL damlanın her mL’sinde 66.6 mg simetikon bulunur ve her mL yaklaşık 27- 28 
damlaya eşdeğerdir.  
 METSİL’in damla formu 30 mL’lik damlalıklı ve koyu renkli cam şişelerde bulunur. Pembe 
renkli, homojen, viskoz sıvıdır.  METSİL, sindirim kanalında aşı rı gazın yarattığı ağrıyı dindirmek için kullanılan bir gaz 
gidericidir.  
 METSİL, hava yutulması, fonksiyonel dispepsi (yapısal nedenlere bağlı olmayan hazımsızlık), ameliyat sonrasında oluşan gaz gerginliği, mide -bağırsakta ülser, irritabl kolon  
2 / 6 (rahatsı zlık hissi ile beraber bağırsak alışkanlıklarında değişikliklere yol açan bir kalın 
bağırsak hastalığı), divertikülit (bağırsak duvarının zayıf noktalarında oluşan cepleşmelerin 
iltihabı nedeniyle karın ağrısıyla seyreden bir hastalık), postkolesistektomi sendromu (safra 
kesesi ameliyatından sonra şikayetlerin devam etmesi) ve kronik kolesistit (süregelen safra kesesi iltihabı) gibi şikayetlere bağlı olarak gaz çıkarılamamasının sorun yaratabileceği durumlarda ve karın içi röntgen çekimleri (safra kesesi, b ağırsak, böbrek gibi) öncesinde 
mide -bağırsak kanalındaki gaz birikimlerini gidermek için kullanılır. 
 
2. METSİL’i kullanmadan önce dikkat edilmesi gerekenler  
 
METSİL’i aşağıdaki durumlarda KULLANMAYINIZ:  
Eğer;  
• Simetikona ya da METSİL’de bulunan yardımcı m addelerden herhangi birine karşı aşırı 
duyarlılık varsa  
• Sindirim sisteminde delinme, tıkanma veya bunların şüphesi varsa.  
 
METSİL’ i aşağıdaki durumlarda DİKKATLİ KULLANINIZ:  
• METSİL tavsiye edilen günlük dozlarda kullanılmalıdır. 
 
Bu uyarılar, geçmişteki he rhangi bir dönemde dahi olsa sizin için geçerliyse lütfen 
doktorunuza danışınız.  
 
METSİL’in yiyecek ve içecek ile kullanılması  
METSİL’ in yiyecek ve içeceklerle bilinen bir etkileşimi bulunmamaktadır. 
 
Hamilelik  
İlacı kullanmadan önce doktorunuza veya eczacınıza danışınız . 
 
METSİL’i hamilelik sırasında kullanıp kullanmayacağınıza doktorunuz karar verecektir.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya ecz acınıza danışınız . 
 
METSİL’i emzirme sırasında kullanıp kullanmayacağınıza doktorunuz karar verecektir.  
 
Araç ve makine kullanımı  
METSİL’in araç ve makine kullanımı üzerine etkileri üzerine bir çalışma yapılmamıştır. 
METSİL’in olumsuz olarak etkilemediğine  yeterince emin oluncaya kadar motorlu taşıtlar 
dahil tehlikeli makineler kullanılmamalıdır.  
    
3 / 6 METSİL’in içeriğinde bulunan bazı yardımcı maddeler hakkında önemli bilgiler  
METSİL, metilparahidroksibenzoat ve propilparahidroksibenzoat içermektedir, bu nede nle 
alerjik reaksiyonlara (muhtemelen gecikmiş) sebebiyet verebilir.  
 
METSİL, sodyum benzoat içermektedir ancak kullanım yolu nedeniyle herhangi bir uyarı gerekmemektedir.  
 METSİL’in her dozu 1 mmol (23 mg)’dan daha az sodyum ihtiva eder; bu dozda sodyuma  
bağlı herhangi bir yan etki beklenmemektedir.  
 METSİL, içeriğindeki ponceau 4R maddesinden dolayı alerjik reaksiyonlara sebep olabilir.  
 
Diğer ilaçlar ile birlikte kullanımı 
Tiroid hastalıklarının tedavisinde kullanılan levotiroksin içeren bir ilaç kullan ıyorsanız bu 
durumu doktorunuza bildiriniz. METSİL levotiroksin içeren ilaçlar ile birlikte kullanılacaksa 
her iki ilaç uygulaması arasında en az 4 saat olması önerilir.  Eğer reçeteli ya da reçetesiz herhangi bir ilacı şu anda kullanıyorsanız veya son zam anlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. METSİL nasıl kullanılır? 
 
• Uygun kullanım ve doz/uygulama sıklığı için talimatlar:  
METSİL, doktorunuz başka şekilde önermediği takdirde günde 4 kez, yemeklerden sonra ve 
yatarken kullanılmalıdır.  
 2 yaş altındaki yeni doğan süt çocuklarında günde 4 kez 8 damla (20 mg),  
 2 yaş üstündeki çocuklarda günde 4 kez 15 damla  (40 mg) kullanılması önerilir.  
• Uygulama yolu ve metodu:  
METSİL günde 3 kez kullanılacaksa yemekler den sonra; günde 4 kez kullanılacaksa 
yemeklerden sonra ve yatmadan önce uygulanmalıdır.  
 METSİL su ile veya bebeğin herhangi bir içeceğine karıştırılarak verilebilir. Her kullanım öncesinde aşağıdaki şekilde hareket ediniz:  
1- Şişeyi çalkalayınız.  
2- Ürünün orijinal kapağını çıkarıp damlalığını yerleştiriniz.  
3- Önerilen miktarlardaki uygulamayı yapınız. 
4- Uygulama sonrasında damlalığı çıkarınız, ürüne tekrar orijinal kapağını yerleştiriniz. 
5- Damlalığı içme suyu ile temizleyiniz.  
6- Yıkanmış damlalık v e orijinal kapağı kapatılmış olan şişeyi kutunun içerisinde saklayınız.  
7- Her kullanım öncesinde yukarıda 1’den 6’ ya kadar sıralanan uyarılara dikkat ediniz. 
   
4 / 6 • Değişik yaş grupları:  
Çocuklarda kullanımı:   
Çocuklarda kullanımı için yukarıdaki uygulama yolu ve metodu bölümüne bakınız.  
 
Yaşlılarda kullanımı:   
Yaşlı hastalarda doz ayarlaması gerekmemektedir.  
 
• Özel kullanım durumları:  
Böbrek bozukluğu:  
Böbrek bozukluğu olan hastalarda doz ayarlaması gerekmemektedir.  
 
Karaciğer bozukluğu:   
Karaciğer bozukluğ u olan hastalarda doz ayarlaması gerekmemektedir.  
 Eğer METSİL’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  
Kullanmanız gerekenden daha fazla METSİL kullandıysanız:  
Kullanmanız gerekenden  fazla METSİL kullanmanızın, hayatı tehdit edici belirtilere yol 
açması beklenmez.  
 
METSİL’den kullanmanız gerekenden fazlasını kullanmışsanız bir doktor veya eczacı ile konuşunuz. 
 
METSİL kutusunu doktorunuz veya eczacınıza göstermek üzere yanınıza alınız . 
 
METSİL’ i kullanmayı unutursanız  
Unutulan dozları dengelemek için çift doz almayınız. 
 
Bir sonraki dozu zamanı gelince alınız. 
 
METSİL kullanmayı sonlandırırsanız  
İlk önce doktorunuzla konuşmadan METSİL almayı bırakmayınız. Bu ilacın kullanımı 
üzerine da ha fazla sorunuz varsa doktorunuz veya eczacınıza danışınız. 
 4. Olası yan etkiler nelerdir? 
 
Tüm ilaçlar gibi, METSİL’ in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, METSİL’ i kullanmayı durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ellerin, ayakların, bileklerin, yüzün, dudakların şişmesi ya da ağzın veya boğazın 
yutmayı veya nefes almayı zorlaştıracak şekilde şişmesi. 
  
5 / 6 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin METSİL’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.   
Bu çok ciddi yan etkilerin hepsi oldukça seyrek görülür.  
Aşağıdakilerden herhangi  birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
• Yaygın deri döküntüsü  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakiler den herhangi birini fark ederseniz, doktorunuza söyleyiniz:  
 
• Baş ağrısı  
• İshal  
• Mide bulantısı  
• Kusma  
• Mide ağrısı  
• Burun akıntısı  
 
Bunlar METSİL’in hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.ti tck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz i lacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. METSİL’ in saklanması  
 
METSİL’i çocukların göremeyeceği, erişemeyeceği yerlerde ve ambalajında saklayınız.   25°C’nin altındaki oda sıcaklığında saklanmalıdır.  
 
Son kul lanma tarihi ile uyumlu olarak kullanınız  
Ambalajdaki son kullanma tarihinden sonra METSİL’i kullanmayınız. 
 Eğer üründe ve/veya ambalajında bozukluklar fark ederseniz METSİL’i kullanmayınız.  
6 / 6  
Ruhsat sahibi:  
HÜSNÜ ARSAN İLAÇLARI A.Ş.  
Kaptanpaşa Mah. Zinci rlikuyu Cad. No:184  
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19 
 
Üretim yeri:  
BİLİM İLAÇ SAN. ve TİC. A.Ş.  
GOSB 1900 Sokak No: 1904 
41480 Gebze -KOCAELİ  
 Bu kullanma talimatı                   tarihinde onaylanmıştır.  