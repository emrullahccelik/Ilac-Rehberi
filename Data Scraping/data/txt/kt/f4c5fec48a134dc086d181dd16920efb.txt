1  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaçduyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen uyunuz. İlaç  hakkında size  önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
SİMLANDİ 80 mg/0.8 ml enjeksiyonluk çözelti içeren kullanıma hazır enjektör 
Steril  
Deri  altına  enjeksiyon  yoluyla uygulanır.  
 
• Etkin  madde: Her bir kullanıma  hazır  enjektör 80 mg/0,8 ml adalimumab  içerir.  
• Yardımcı maddeler: Sodyum klorür, sukroz, polisorbat 80, enjeksiyonluk su içerir. Gerektiğinde pH ayarlamak için hidroklorik asit ve sodyum hidroksit kullanılır. 
 
 Bu ilaç ek izlemeye  tabidir. Bu üçgen  yeni güvenlilik  bilgisinin  hızlı olarak  belirlenmesini 
sağlayacaktır.  Meydana gelen  herhangi  bir yan  etkiyi raporlayarak  yardımcı  olabilirsiniz.  Yan 
etkilerin nasıl raporlanacağını öğrenmek için Bölüm 4’ün sonuna bakabilirsiniz. 
 
 
Bu Kullanma  Talimatında:  
 
1. SİMLANDİ  nedir  ve ne için kullanılır?  
2. SİMLANDİ’yi  kullanmadan  önce dikkat edilmesi gerekenler  
3. SİMLANDİ  nasıl  kullanılır?  
4. Olası  yan etkiler  nelerdir?  
5. SİMLANDİ’nin  saklanması  
 
Başlıkları yer almaktadır.  
 
1. SİMLANDİ  nedir  ve ne için kullanılır?  
 
SİMLANDİ 80 mg/0,8 ml; 0,8 ml çözelti içinde çözünmüş 80 mg adalimumab etkin maddesini içeren berrak, renksiz, steril, koruyucu içermeyen çözelti halinde kullanıma hazır enjektördür.  
 
Bir kutuda 1 adet kullanıma  hazır  enjektör vardır;  enjektör 1 adet alkollü  ped ile birlikte  blister 
içinde ambalajlanmıştır.  
 
SİMLANDİ  aşağıda listelenen  iltihaplı hastalıkların  tedavisinde  endikedir;  
• Romatoid  artrit  (eklemlerin  yangısal  (inflamatuvar)  bir hastalığı),  
• Plak tipi sedef  hastalığı (plak  psöriyazis)  
2  • Hidradenitis  suppurativa  (HS,  cildin  yangısal  (inflamatuvar)  bir hastalığı),  
• Crohn hastalığı (sindirim kanalının yangısal  (inflamatuvar)  bir hastalığı),  
• Ülseratif  kolit (bağırsağın yangısal  (inflamatuvar)  bir hastalığı),  
• Enfeksiyöz  olmayan  üveit  (gözün  belirli  kısımlarını  etkileyen  yangısal 
(inflamatuvar) bir hastalık)  
 
SİMLANDİ’nin etkin maddesi olan adalimumab kültür hücrelerinde üretilen bir insan 
monoklonal antikorudur. Monoklonal antikorlar özel hedeflere bağlanan proteinlerdir.  
 
Adalimumabın hedefi, bağışıklık sisteminde yer alan ve yukarıda listelenen yangısal (inflamatuvar) hastalıklarda yüksek düzeylerde bulunan tümör nekroz faktörü (TNF -α) olarak 
adlandırılan bir proteindir. SİMLANDİ TNF -α’ya bağlanarak bu hastalıklarda yangısal süreci 
azaltır.  
 
Romatoid  artrit  
 
Romatoid  artrit  eklemlerin  yangısal  (inflamatuvar)  bir hastalığıdır.  
 
SİMLANDİ erişkinlerde romatoid artrit tedavisi için kullanılır. Eğer orta ila şiddetli  
derecede aktif romatoid artritiniz varsa, size öncelikle metotreksat gibi hastalık modifiye edici (hastalığın ilerlemesini yavaşlatmak için kullanılan) ilaçlar verilebilir. Eğer bu ilaçlara yeterince iyi yanıt vermezseniz, romatoid artritin tedavisi için size SİMLANDİ verilebilir.  
 
SİMLANDİ, ayrıca önceden metotreksat tedavisi olmaksızın şiddetli, aktif ve progresif 
(ilerleyen) romatoid artrit tedavisi için de kullanılabilir.  
 
SİMLANDİ, yangısal (inflamatuvar) hastalığın neden olduğu eklemlerdeki hasarı 
yavaşlatabilir ve bu bölgelerin daha rahat hareket etmesini sağlayabilir. 
 
SİMLANDİ'nin  metotreksat ile veya  tek başına  kullanılması gerektiğine  doktorunuz karar  
verecektir.  
 
Plak tipi sedef  hastalığı (plak  psöriyazis)  
 
Plak tipi sedef hastalığı; derinin gümüş pullarla kaplı, kırmızı, pul pul, kabuklu yamalar 
şeklinde olmasına neden olan bir cilt hastalığıdır. Plak tipi sedef hastalığı tırnakları da 
etkileyebilir; böylece parçalanmalarına, kalınlaşmasına ve ağrılı olabilecek tırnak yatağından uzaklaşmasına neden olur. 
 
SİMLANDİ,  
• Erişkinlerde  orta ila şiddetli derecede plak tipi sedef  hastalığı tedavisinde  kullanılmaktadır.  
 
Hidradenitis  suppurativa  
 
Hidradenitis  suppurativa  (bazen  akne inversa  olarak  da adlandırılır),  kronik ve sıklıkla  ağrılı bir 
yangısal (inflamatuvar) deri hastalığıdır. Belirtiler hassas nodülleri (düğümler) ve irin 
sızdırabilen apseleri (çıbanlar) içerebilir. Çoğunlukla memelerin altı, koltukaltları, uylukların 
iç kısımları,  kasık  ve kalçadaki  kaba etler gibi belirli deri bölgelerini  etkiler.  Etkilenen  
3  bölgelerde  yara da görülebilir.  
 
SİMLANDİ,  
• Erişkinlerde  orta ila şiddetli derecede hidradenitis  suppurativa  tedavisinde,  
• 12-17 yaş arasındaki  ergenlerde  orta ila şiddetli derecede hidradenitis  suppurativa 
tedavisinde kullanılmaktadır. 
 
SİMLANDİ, derinizde bulunan nodüller ve apselerin sayısını ve sıklıkla hastalıkla bağlantılı 
olan ağrıyı azaltabilmektedir. Size önce başka ilaçlar verilebilir. Bu tedavilere yeterli yanıt 
vermezseniz, size SİMLANDİ verilecektir.  
 
Crohn hastalığı  
 
Crohn hastalığı sindirim kanalının yangısal  (inflamatuvar)  bir hastalığıdır.  
 
SİMLANDİ,  
• Erişkinlerde  orta ila şiddetli derecede Crohn hastalığının  tedavisinde,  
• 6-17 yaş arasındaki  çocuklarda ve ergenlerde  orta ila şiddetli derecede Crohn  hastalığı 
tedavisinde kullanılır. 
 
Eğer sizde Crohn hastalığı varsa, size önce başka ilaçlar verilebilir. Eğer bu ilaçlara yeterli yanıt vermezseniz, hastalığın belirti ve bulgularını hafifletmek için size SİMLANDİ verilecektir.  
 
Ülseratif  kolit 
 
Ülseratif  kolit,  kalın  bağırsağın yangısal  (inflamatuvar)  bir hastalığıdır.  
 
SİMLANDİ, erişkinlerdeki orta  ila şiddetli derecede  ülseratif  kolit tedavisinde ve  6 ila 17 
yaşındaki çocuklarda ve ergenlerde orta ila şiddetli derecede ülseratif kolit tedavisinde kullanılır. Eğer sizde ülseratif kolit hastalığı varsa, size önce başka ilaçlar verilecektir. Eğer bu ilaçlara yeterli yanıt vermezseniz, hastalığın belirti ve bulgularını hafifletmek için size SİMLANDİ verilecektir.  
 
Enfeksiyöz  olmayan  üveit  
 
Enfeksiyöz olmayan üveit, gözün belirli kısımlarını etkileyen yangısal (inflamatuvar) bir hastalıktır.  
 
SİMLANDİ,  
• Erişkinlerde  gözün arkasını  etkileyen  enfeksiyöz  olmayan  iltihaplı üveit  tedavisinde  
• 2 yaşından büyük çocuklarda gözün önünü etkileyen  enfeksiyöz  olmayan iltihaplı 
üveit tedavisinde kullanılır. 
 
Bu iltihap, görmede azalmaya ve/veya gözde yüzen cisimcikler (görme alanında hareket eden siyah noktalar veya küçük çizgiler) ortaya çıkmasına neden olur. SİMLANDİ bu iltihabı azaltarak etki gösterir.  
 
Size
 önce başka ilaçlar  verilebilir.  Bu tedavilere  yeterince  cevap  vermezseniz,  size 
4  65 yaş üstü hastalarda ölümle  sonuçlanabilecek  ciddi  enfeksiyon  riski,  65 yaş altındakilere 
göre daha yüksektir. SİMLANDİ  verilecektir.  
 
2. SİMLANDİ’yi  kullanmadan önce dikkat  edilmesi  gerekenler  
 
 
TNF blokörlerinin kullanımına bağlı olarak lösemi kan kanseri (akut myeloid lösemi, 
kronik lenfositik lösemi ve kronik myeloid lösemi) geliştiği bildirilmiştir.  
 
Eğer  65 yaş üzeri  iseniz,  SİMLANDİ  kullanırken enfeksiyonlara  daha yatkın  olabilirsiniz. 
SİMLANDİ ile tedaviniz esnasında siz ve doktorunuz dikkatli olmalısınız.  
 
SİMLANDİ’yi  aşağıdaki  durumlarda  KULLANMAYINIZ:  
 
• Eğer, SİMLANDİ’nin içindeki etkin maddeye (adalimumab) veya SİMLANDİ’nin 
içindeki diğer  yardımcı  maddelerden  herhangi  birine karşı  alerjik  (aşırı  duyarlı)  iseniz.  
 
• Aktif tüberkülozunuz (verem) veya başka ciddi bir enfeksiyonunuz (mikrobik hastalık) varsa (örneğin ateş, yaralar, yorgunluk, diş sorunları gibi enfeksiyon belirtileri varsa), bunları doktorunuza söylemeniz önemlidir (bkz. “SİMLANDİ’yi aşağıdaki durumlarda DİKKATLİ KULLANINIZ”).  
 
• Orta ila şiddetli derecede kalp yetmezliğiniz var ise. Geçmişinizde veya şimdi ciddi 
bir kalp rahatsızlığınız varsa, bunu doktorunuza söylemeniz önemlidir (bkz. 
“SİMLANDİ’yi aşağıdaki durumlarda DİKKATLİ KULLANINIZ”).  
 
SİMLANDİ’yi aşağıdaki durumlarda DİKKATLİ KULLANINIZ 
SİMLANDİ’yi  kullanmadan önce  doktoruza ya da eczacınıza danışınız: 
Alerjik reaksiyonlar  
• Nefes darlığı, hırıltılı soluma, baş dönmesi, şişlikler veya  döküntü gibi alerjik olaylar 
oluşursa daha fazla SİMLANDİ enjekte etmeyiniz; nadiren de olsa bu reaksiyonlar 
hayati tehlike oluşturabileceğinden derhal doktorunuza haber veriniz.  
 
Enfeksiyonlar  
 
• Uzun süreli veya vücudun bir bölümünde olan enfeksiyonlar (örneğin bacak ülseri) dahil bir enfeksiyonunuz (yangısal (inflamatuvar) hastalık) varsa, SİMLANDİ’ye başlamadan önce doktorunuza başvurunuz. Eğer emin değilseniz, lütfen doktorunuz ile irtibata geçiniz.  
• SİMLANDİ tedavisi sırasında enfeksiyonlara daha kolay yakalanabilirsiniz. 
Akciğeriniz ile ilgili bir probleminiz varsa, bu risk artabilir. Bu enfeksiyonlar ciddi 
olabilir ve bunlara aşağıdakiler dahildir;  
• Tüberküloz  (verem),  
5  • Virüs,  mantar,  parazit  veya  bakterilerin  neden  olduğu enfeksiyonlar  
• Kanda  şiddetli enfeksiyon (sepsis).  
Nadiren bu enfeksiyonlar hayati tehlike oluşturabilir. Ateş, yaralar, halsizlik veya diş 
sorunları gibi belirtileriniz varsa, bunları doktorunuza söylemeniz önemlidir. Doktorunuz geçici olarak SİMLANDİ kullanımınızı durdurabilir. 
 
• Histoplazmozis, koksidiyoidomikozis ya da blastomikozis gibi mantar 
enfeksiyonlarının çok sık görüldüğü bölgelerde yaşıyor ya da bu bölgelere seyahat 
ediyorsanız, doktorunuza bildiriniz. 
• Geçmişte tekrarlayan enfeksiyonlar geçirdiyseniz veya enfeksiyon riskini artıran 
başka durumlarınız varsa, doktorunuza bildiriniz.  
• 65 yaş üzerindeyseniz, SİMLANDİ kullanırken enfeksiyonlara daha yatkın olabilirsiniz. Siz ve doktorunuz, SİMLANDİ ile tedavi edilirken enfeksiyon belirtilerine özellikle dikkat etmelisiniz. Ateş, yaralar, yorgunluk hissi veya diş problemleri gibi enfeksiyon belirtileri gelişirse, doktorunuza bildirmeniz önemlidir. 
Tüberküloz  
 
• Daha önce tüberküloz geçirdiyseniz veya tüberkülozlu biriyle yakın temasta bulunduysanız, bunu doktorunuza söylemeniz çok önemlidir. Eğer aktif tüberkülozunuz varsa, SİMLANDİ kullanmayınız.  
• SİMLANDİ tedavisi gören hastalarda tüberküloz (verem) vakaları bildirilmiştir; doktorunuz SİMLANDİ’ye başlamadan önce sizde tüberküloz bulgu ve belirtilerinin  olup olmadığını  kontrol edecektir. Bu,  tıbbi öykünüzü 
ve uygun tarama testlerinin de (örneğin akciğer röntgeni ve tüberkülin deri testi)  dahil olduğu kapsamlı  bir tıbbi  değerlendirmeyi  içerecektir.  Yapılan  bu 
testlerin yönetimi ve sonuçları “ Hasta Uyarı Kartı ”nıza” kaydedilmelidir.  
• Tüberküloz  için önleyici tedavi kullansanız  dahi, tedavi sırasında  tüberküloz 
gelişebilir.  
• Tüberküloz belirtileri (örneğin inatçı öksürük, kilo kaybı, halsizlik, hafif ateş,) varsa veya tedavi sırasında ya da sonrasında herhangi bir enfeksiyon 
ortaya çıkmışsa, derhal doktorunuza haber veriniz. 
Hepatit  B 
 
• Hepatit B virüsü (HBV (virüs nedenli karaciğer iltihabı)) taşıyıcısı iseniz, aktif HBV hastalığınız varsa, veya HBV bulaşma riski altında olduğunuzu düşünüyorsanız, doktorunuza söyleyiniz.  
• Doktorunuz size HBV testi yapmalıdır. SİMLANDİ bu virüsü taşıyan kişilerde hastalığın tekrar aktif hale gelmesine neden olabilir. 
• Bazı nadir durumlarda, özellikle  bağışıklık  sistemini baskılayan  başka  ilaçlar 
da almakta iseniz, HBV’nin tekrar aktif hale gelmesi hayati tehlike yaratabilir.  
Cerrahi  işlemler   ve diş tedavisi  
 
• Eğer  bir ameliyat  geçirecekseniz veya  dişlerinize  tedavi  uygulanacaksa,  doktorunuza  
SİMLANDİ almakta olduğunuzu bildiriniz.  Doktorunuz, geçici  olarak  SİMLANDİ tedavisinin 
kesilmesini tavsiye edebilir.  
6  Demiyelinizan  hastalıklar  
 
• Bir demiyelinizan hastalığınız (multipl skleroz gibi merkezi sinir sistemini etkileyen 
bir hastalık) varsa veya ortaya çıkarsa, doktorunuz SİMLANDİ  alıp almayacağınız  
veya almaya devam etmeniz konusunda bir karar verecektir. Görmenizde değişiklik, kollarınızda ya  da bacaklarınızda  güçsüzlük veya vücudunuzun herhangi  bir yerinde 
uyuşukluk ya da karıncalanma hissederseniz, derhal doktorunuza bildiriniz. 
 
Aşılar  
 
• Bazı aşılar enfeksiyona sebep olabilir ve SİMLANDİ tedavisi sırasında uygulanmamalıdır.  
• Herhangi  bir aşı  yaptırmadan önce  doktorunuza danışınız.  
• Eğer mümkünse, çocuklarda SİMLANDİ tedavisine başlamadan önce yaşlarına uygun tüm planlanmış aşıların tamamlanması önerilmektedir.  
• Hamileyken SİMLANDİ kullandıysanız, bebeğinizin hamilelik sırasında aldığınız son dozdan yaklaşık beş ay sonrasına kadar bu tür bir enfeksiyona yakalanma riski daha yüksek olabilir. Bebeğinize herhangi bir aşının ne zaman uygulanması gerektiğine karar verebilmeleri için, bebeğinizin doktorlarına ve diğer sağlık görevlilerine, hamileliğiniz sırasında SİMLANDİ kullandığınızı söylemeniz önemlidir. 
 
Kalp  problemleri  
 
• Hafif kalp yetmezliğiniz varsa ve SİMLANDİ ile tedavi ediliyorsanız, kalp 
yetmezliği durumunuz doktorunuz tarafından yakından izlenmelidir. Geçmişte veya 
şimdi ciddi bir kalp rahatsızlığınız varsa, bunu doktorunuza söylemeniz önemlidir. Yeni kalp yetmezliği belirtileri gelişirse veya mevcut belirtiler kötüleşirse (örneğin nefes darlığı veya ayaklarda şişme), derhal doktorunuzla iletişime geçmeniz gerekmektedir. Doktorunuz, SİMLANDİ alıp almamanız gerektiğine karar  
verecektir.  
 
Ateş,  morarma,  kanama veya  solgun görünüm  
 
• Bazı hastalarda, vücutta enfeksiyonlara karşı savaşta yardımcı olan veya kanamanın 
durmasını sağlayan kan hücreleri yeterince üretilemeyebilir. Doktorunuz tedaviyi durdurmaya karar verebilir. Eğer düşmeyen bir ateş gelişirse, vücudunuzda kolayca morarmalar ya da kanama oluşuyorsa veya çok soluk görünüyorsanız, derhal doktorunuza danışınız.  
 
Kanser  
 
• SİMLANDİ ya da diğer TNF bloke edici ilaçları almakta olan çocuk ve erişkin hastalarda, bazı kanser türlerinde çok ender vakalar ortaya çıkmıştır. 
• Uzun süreli hastalık geçmişi olan daha ağır seyirli romatoid artrit 
hastalarında, lenfoma (lenf sistemini etkileyen bir kanser) ve lösemi (kan ve  
kemik iliğini etkileyen bir kanser) ortaya çıkma riski, ortalamadan daha yüksek 
7  olabilir.  
• Eğer SİMLANDİ alıyorsanız, sizde lenfoma, lösemi veya diğer kanser 
türlerinin görülme riski artabilir. Seyrek olarak, SİMLANDİ almakta olan hastalarda yaygın olmayan ve ciddi seyreden bir tip lenfoma gözlenmiştir. Bu hastaların bazıları, ayrıca azatiyoprin veya 6 -merkaptopürin ile de tedavi 
görmüştür.  
• SİMLANDİ ile birlikte azatiyoprin veya 6 -merkaptopürin kullanıyorsanız, 
doktorunuza bildiriniz. 
• SİMLANDİ almakta olan hastalarda melanoma dışı cilt kanser vakaları gözlemlenmiştir.  
• Tedavi esnasında veya sonrasında yeni deri lezyonları (yara ve lekeler) oluşursa veya mevcut lezyonların görünümünde değişiklik olursa, doktorunuza bildiriniz. 
• SİMLANDİ kullanan 60 yaş üzeri hastalarda, periyodik servikal kanser (rahim ağzı kanseri) taramasına devam edilmelidir.  
 
• Başka bir TNF blokörü ile tedavi edilen ve Kronik Obstrüktif Akciğer Hastalığı (KOAH) olan hastalarda, lenfoma dışında kanser vakaları bildirilmiştir. Eğer KOAH’ınız  varsa veya yoğun sigara içicisiyseniz,  TNF  blokörü ile tedavinin sizin  için 
uygun olup olmadığını doktorunuz ile görüşünüz.  
 
Otoimmün  hastalıklar  
 
• SİMLANDİ tedavisi, nadir durumlarda lupus benzeri sendroma neden olabilir. Sürekli ve açıklanamayan döküntü, ateş, eklem ağrısı veya yorgunluk gibi belirtileriniz ortaya çıkarsa, doktorunuz ile iletişime geçiniz.  
 
Çocuklar ve ergenler  
 
• Aşılar: SİMLANDİ kullanmadan önce mümkünse çocukların tüm aşıları tamamlanmalıdır.  
 
Biyobenzer  ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir. 
 
Bu uyarılar,  geçmişteki  herhangi  bir dönemde  dahi olsa sizin  için geçerliyse,  lütfen  doktorunuza 
danışınız.  
 
SİMLANDİ’nin  yiyecek  ve içecek  ile kullanılması 
 
SİMLANDİ  derialtı yoluyla uygulandığı  için, yiyecek  ve içeceklerin  SİMLANDİ’yi  
etkilemesi beklenmemektedir.  
 
Hamilelik  
 
İlacı kullanmadan önce doktorunuza veya eczacınıza  danışınız. 
8  • Hamile kalmayı önlemek amacıyla etkili bir doğum kontrol yöntemi kullanmalısınız 
ve en son SİMLANDİ enjeksiyonundan sonra en az 5 ay süreyle etkili bir doğum kontrol yöntemi kullanmaya devam etmelisiniz. 
• Eğer hamile iseniz, hamile olduğunuzu düşünüyorsanız veya çocuk sahibi olmayı planlıyorsanız, bu ilacı kullanmadan önce doktorunuza veya eczacınıza danışınız. 
• SİMLANDİ  sadece gerektiğinde  hamilelik  sırasında  kullanılmalıdır.  
• Bir gebelik çalışmasına göre, gebelik esnasında SİMLANDİ kullanan anneler ile, 
SİMLANDİ kullanmayan ancak aynı hastalığa sahip anneler karşılaştırıldığında, 
hamilelik sırasında SİMLANDİ kullanan annelerin bebeklerinde doğum kusurları 
oluşma riski daha yüksek değildir. 
• Hamileliğiniz sırasında SİMLANDİ kullanırsanız, bebeğinizde enfeksiyon oluşma 
riski daha yüksek olabilir. 
• Bebeğinize herhangi bir aşı uygulanmadan önce bebeğinizin doktorlarına ve diğer sağlık görevlilerine hamilelik sırasındaki SİMLANDİ kullanımınızı bildirmeniz önemlidir (daha fazla bilgi için “Aşılar” bölümüne bakınız).  
 
Tedaviniz  sırasında hamile  olduğunuzu fark ederseniz,  hemen  doktorunuza veya eczacınıza 
danışınız.  
 
Emzirme 
 
İlacı kullanmadan önce  doktorunuza veya eczacınıza  danışınız. 
 
Emzirme  sırasında  SİMLANDİ  kullanılabilir.  
 
Araç ve makine  kullanımı  
 
SİMLANDİ’nin araba, motosiklet veya diğer makineleri kullanma yeteneği üzerinde az düzeyde etkisi olabilir. SİMLANDİ uygulanmasını takiben hafif baş dönmesi ve görme 
bozuklukları ortaya çıkabilir. 
 
SİMLANDİ’nin  içeriğinde bulunan bazı yardımcı  maddeler hakkında  önemli  bilgiler  
 
Bu tıbbi ürün her 0.4 ml’sinde 1 mmol (23 mg)’dan daha az sodyum ihtiva eder; yani aslında “sodyum içermez”.  
 
Diğer ilaçlar  ile birlikte kullanımı  
 
Başka ilaçlar alıyorsanız, yakın zamanda aldıysanız veya alma olasılığınız varsa doktorunuza veya eczacınıza söyleyiniz.  
 
SİMLANDİ,  ciddi  enfeksiyon riskindeki  artış nedeniyle  aşağıdaki  etkin  maddeleri  içeren 
ilaçlarla birlikte kullanılmamalıdır: 
• Anakinra  
• Abatasept  (bağışıklık  sistemine  etki eden  ilaçlar)  
 
SİMLANDİ  aşağıdaki  ilaçlarla  birlikte  kulanılabilir:  
• Metotreksat,  
9  • Belirli  hastalık  modifiye  edici anti-romatizmal  ilaçlar  (örneğin  sulfasalazin, 
hidroksiklorokin, leflunomid ve enjekte edilebilen altın preparatları),  
• Steroidler  veya  steroid  olmayan  anti-inflamatuvar  ilaçlar  ((NSAİİ);  steroid  yapıda 
olmayan yangı çözücü ilaçlar) dahil ağrı kesiciler.  
 
Bu konuda  sorunuz  olursa  doktorunuza  danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
3. SİMLANDİ  nasıl  kullanılır?  
 
Uygun  kullanım  ve doz/uygulama sıklığı için talimatlar:  
 
SİMLANDİ’yi  daima  doktorunuzun veya  eczacınızın  belirttiği şekilde  uygulayınız. Emin 
değilseniz, doktorunuza veya eczacınıza danışınız. 
 
SİMLANDİ’nin her bir onaylı kullanımı için önerilen dozlar aşağıdaki tabloda gösterilmiştir. 
Farklı bir doza ihtiyacınız varsa, doktorunuz başka bir SİMLANDİ dozu reçete edebilir. 
 
Romatoid  artrit  
Yaş ve vücut  ağırlığı  Ne kadar  ve ne sıklıkta 
alınmalı?  Notlar  
Erişkinler  İki haftada  bir 40 mg Romatoid   artritte 
SİMLANDİ kullanırken metotreksata devam edilir. Eğer doktorunuz 
metotreksatın    uygun 
olmadığına karar verirse, SİMLANDİ tek başına verilebilir.  
 
Eğer romatoid artritiniz varsa ve SİMLANDİ tedavisiyle  birlikte 
metotreksat almıyorsanız, doktorunuz haftada bir 40 mg veya  iki haftada bir 80 
mg SİMLANDİ almanıza 
karar verebilir.  
 
Plak  tipi sedef  hastalığı  
Yaş ve vücut  ağırlığı  Ne kadar  ve ne sıklıkta 
alınmalı?  Notlar  
Erişkinler  80 mg’lık (80 mg’lık bir 
enjeksiyon) başlangıç dozu 
ve bu başlangıç dozundan  bir İki haftada bir 40 mg 
SİMLANDİ’ye yetersiz yanıt  
verirseniz,  doktorunuz dozu 
10  hafta sonra başlamak üzere 
her iki haftada bir 40 mg doz 
uygulanır.  haftada bir 40 mg’a veya  iki 
haftada  bir 80 mg’a 
çıkarabilir.  
 
Hidradenitis  suppurativa  
Yaş ve vücut  ağırlığı  Ne kadar  ve ne sıklıkta 
alınmalı?  Notlar  
Erişkinler  160 mg’lık (bir günde 80 
mg’lık  iki enjeksiyon ya da 
birbirini    izleyen    iki   gün 
boyunca  her gün 80 mg’lık 
bir enjeksiyon)   başlangıç 
dozunu   takiben  iki  hafta 
sonra  80 mg’lık  (80 mg’lık 
bir  enjeksiyon)      doz 
uygulanır. İki hafta  sonra, 
doktorunuzun  size reçete 
ettiği şekilde haftada bir kez 
40 mg veya  iki haftada bir 
kez 80 mg dozla  devam 
edilir.  Etkilenen  bölgeleri  her gün 
bir antiseptik  kullanarak 
temizlemeniz önerilmektedir.  
12-17 yaş arası, vücut 
ağırlığı 30 kg veya daha fazla olan ergenler  80 mg’lık (80 mg’lık bir 
enjeksiyon),  başlangıç 
dozunu takiben bir hafta 
sonra sonra başlamak üzere iki haftada bir 40 mg doz uygulanır.  İki haftada bir 40 mg 
SİMLANDİ’ye yetersiz yanıt verirseniz doktorunuz dozu haftada bir 40 mg’a veya  iki haftada bir 80 mg’a 
çıkarabilir.  
 
Etkilenen  bölgeleri  her gün 
bir antiseptik  kullanarak 
temizlemeniz 
önerilmektedir.  
 
 
  
 
 
 
  
 
 
11  Crohn  hastalığı  
Yaş ve vücut  ağırlığı  Ne kadar  ve ne sıklıkta 
alınmalı?  Ne kadar  ve ne sıklıkta 
alınmalı?  
Vücut ağırlığı 40 kg veya 
daha fazla olan 6 ila 17 yaş 
arası çocuklar, ergenler ve erişkinler  80 mg’lık (80 mg’lık bir 
enjeksiyon)  başlangıç 
dozunun ardından iki hafta sonra 40 mg’lık doz uygulanır.  
 
Daha hızlı bir yanıt gerekli ise, doktorunuz başlangıç dozu olarak 160 mg (bir günde 80 mg’lık iki enjeksiyon ya da birbirini izleyen  iki gün boyunca  her 
gün 80 mg’lık bir enjeksiyon) ve takiben iki hafta sonra 80 mg’lık doz (80 mg’lık bir enjeksiyon) reçete edebilir.  
 
Bundan sonra  normal  doz iki 
haftada bir uygulanan 40 
mg’dır.  Doktorunuz  dozu  haftada  bir 
40 mg’a veya iki haftada bir 80 mg’a çıkarabilir. 
6-17 yaş arası,  vücut  ağırlığı 
40 kg’dan az olan çocuklar ve ergenler  40 mg’lık  başlangıç  dozunu 
takiben iki hafta sonra 20 mg’dır.  
 
Daha hızlı bir yanıt  gerekli 
ise, doktorunuz başlangıç dozu olarak 80 mg (80 mg’lık bir enjeksiyon) ve takiben iki hafta sonra 40 mg’lık doz reçete edebilir. 
 
Bundan sonra, normal doz iki haftada  bir uygulanan  20 
mg’dır.  Doktorunuz  doz sıklığını 
haftada bir 20 mg’a çıkarabilir.  
12  Ülseratif  kolit  
Yaş ve vücut  ağırlığı  Ne kadar  ve ne sıklıkta 
alınmalı?  Notlar  
Erişkinler  160 mg’lık (bir günde 80 
mg’lık iki enjeksiyon ya da 
birbirini izleyen iki gün boyunca her gün 80 mg’lık bir enjeksiyon) başlangıç 
dozunu takiben iki hafta 
sonra 80 mg’lık doz (80 mg’lık bir enjeksiyon) uygulanır.  
 
Bundan sonra  normal  doz iki 
haftada bir uygulanan 40 
mg’dır.  Doktorunuz  dozu haftada  bir 
40 mg’a veya iki haftada bir 80 mg’a çıkarabilir. 
Ağırlığı 40 kg'ın altında olan 6 
yaşından büyük çocuklar ve 
ergenler  80 mg'lık (bir günde iki 40 
mg'lık enjeksiyon) ilk doz, 
ardından iki hafta sonra 40 mg 
(bir 40 mg'lık enjeksiyon).  
 
Daha sonra normal doz iki 
haftada bir 40 mg'dır.  18 yaşına girdikten sonra dahi 
Adalimumabı normal dozunuzda almaya devam 
etmelisiniz.
 
Ağırlığı 40 kg veya daha fazla 
olan 6 yaşından büyük çocuklar 
ve ergenler  
 160 mg'lık (bir günde dört 40 
mg'lık enjeksiyon veya ardışık 
iki günde, günde iki 40 mg'lık 
enjeksiyon) ilk doz, ardından iki 
hafta sonra 80 mg (bir günde iki 
40 mg'lık enjeksiyon).  
 
Daha sonra normal doz iki 
haftada bir 80 mg'dır.  18 yaşına girdikten sonra dahi 
Adalimumabı normal 
dozunuzda almaya devam 
etmelisiniz.  
 
      
 
Enfeksiyöz  olmayan  üveit  
Yaş ve vücut  ağırlığı  Ne kadar  ve ne sıklıkta 
alınmalı?  Notlar  
Erişkinler  80 mg’lık (80 mg’lık bir 
enjeksiyon) başlangıç dozu 
ve bu başlangıç dozundan 
bir hafta sonra başlamak üzere iki haftada bir 40 mg’lık doz uygulanır. SİMLANDİ kullanırken 
kortikosteroidler veya bağışıklık   sistemini 
etkileyen diğer ilaçlara devam  edilebilir. 
SİMLANDİ  
ayrıca tek başına da 
verilebilir.  
13  2 yaşından büyük, vücut 
ağırlığı 30 kg’dan az olan 
çocuklar ve ergenler  İki haftada  bir 20 mg Doktorunuz  iki haftada  bir 
20 mg’lık normal dozun başlamasından  bir hafta önce 
uygulanacak olan 40 mg’lık bir başlangıç dozu reçete edebilir.  
 
SİMLANDİ’nin  
metotreksat  ile birlikte 
kullanılması 
önerilmektedir.  
2 yaşından büyük, vücut 
ağırlığı 30 kg veya  daha  fazla 
olan çocuklar ve ergenler  İki haftada  bir 40 mg Doktorunuz  iki haftada  bir 
40 mg’lık normal dozun başlamasından  bir hafta önce 
uygulanacak olan 80 mg’lık bir başlangıç dozu reçete 
edebilir.  
 
SİMLANDİ’nin  metotreksat  
ile birlikte  kullanımı  önerilir.  
 
 
    Uygulama yolu  ve metodu:  
 
SİMLANDİ,  deri altına  enjeksiyon yolu ile  uygulanır  (subkütan enjeksiyon). 
 
SİMLANDİ  enjeksiyonunu hazırlama  ve uygulama talimatları:  
 
• Aşağıdaki talimatlar SİMLANDİ kullanıma hazır enjektörü deri altına enjeksiyon 
yoluyla kendinize nasıl uygulayacağınızı açıklamaktadır. Lütfen bu talimatları 
dikkatle okuyunuz ve adım adım izleyiniz. 
• Kendi kendine enjeksiyon yapma tekniği doktorunuz, hemşireniz veya eczacınız tarafından size öğretilecektir. 
• Enjeksiyondan önceki hazırlıkları tamamlamadan ve uygulamayı anlamadan kendi 
kendinize  enjeksiyon yapmayı  denemeyiniz . Uygun eğitim aldıktan  sonra  enjeksiyonu 
kendiniz yapabilirsiniz veya bu eğitimi alan başka biri, örneğin bir aile üyesi ya da 
arkadaşınız da yapabilir.  
• Kullanıma  hazır  enjektör sadece  tek kullanımlıktır.  
 
SİMLANDİ  tek kullanımlık  kullanıma  hazır enjektör  
 
14   
Aşağıdaki  durumlarda  kullanıma  hazır enjektörü  kullanmayınız  ve doktorunuzu  veya 
eczacınızı arayınız.  
 
• Sıvı bulanık, rengi  değişmiş  veya  içinde parçacıklar  varsa  
• Son kullanma  tarihi (SKT)  geçmiş  ise, 
• Sıvı donmuş  ya da doğrudan güneş ışığına  maruz kalmış ise, 
• Kullanıma  hazır  enjektör düşmüş  ya da ezilmiş ise. 
 
Enjeksiyon  öncesine kadar  iğne kapağını  çıkarmayınız.  SİMLANDİ’yi  çocukların  
erişemeyeceği ve göremeyeceği bir yerde saklayınız. 
 
SİMLANDİ  kullanıma  hazır enjektörün  hazırlanması  
 
1. ADIM:  SİMLANDİ  kullanıma  hazır enjektörü  buzdolabından  çıkarınız  ve enjekte 
etmeden önce 15 -30 dakika oda sıcaklığında bekletiniz. 
 
Adım  1a. SİMLANDİ  kullanıma  hazır  enjektörü buzdolabından çıkarınız  (Bkz.  Şekil  A). 
 
Adım  1b. Enjeksiyondan önce  SİMLANDİ  kullanıma  hazır  enjektörü 15-30 dakika  oda 
sıcaklığında  bekletiniz  (Bkz.  Şekil  B). 
 
 
• SİMLANDİ  kullanıma  hazır  enjektörün  oda sıcaklığına  ulaşmasını beklerken gri iğne 
kapağını çıkarmayınız . 
• SİMLANDİ  kullanıma hazır enjektörü başka bir  şekilde  ısıtmayınız . Örneğin, mikrodalgada 
veya sıcak suda ısıtmayınız . 
• Sıvı donmuş  halde ise kullanıma  hazır  enjektörü kullanmayınız  (çözülse bile).  
 
2. ADIM:  Son kullanma  tarihini ve ilacı kontrol  ediniz.  
 
Adım  2a. SİMLANDİ  kullanıma  hazır  enjektörün üzerinde  yer alan son kullanma  tarihini 
kontrol ediniz (Bkz. Şekil C). 
• Son kullanma  tarihi (SKT) geçtiyse SİMLANDİ  kullanıma  hazır  enjektörü kullanmayınız . 
 
Adım 2b. Enjektörün içindeki ilacı kontrol ediniz, berrak ve renksiz olduğundan emin olunuz 
15  (Bkz. Şekil C). 
• Aşağıdaki  durumlarda  enjektörü kullanmayınız  ve doktorunuzu veya eczacınızı  arayınız: 
Sıvı bulanıksa, renginde değişiklik varsa veya parçacık içeriyorsa.  
 
 
3. ADIM:  Malzemeleri  hazırlayınız  ve ellerinizi  yıkayınız.  
 
Adım  3a. Aşağıdakileri  temiz,  düz bir yüzeye  koyunuz (Bkz.  Şekil  D): 
• 1 adet SİMLANDİ  kullanıma  hazır  enjektör ve alkol pedi  
• 1 adet  pamuk veya  gazlı bez (ambalaja dahil değildir)  
• Kesici  ve delici  alet atık kutusu (ambalaja dahil  değildir). Bkz.  9. Adım.  
 
Adım  3b. Ellerinizi yıkayınız  ve kurulayınız  (Bkz.  Şekil  E). 
 
 
SİMLANDİ  kullanıma  hazır enjektörü  enjekte ederken  
 
4. ADIM:  Enjeksiyon  yerini  seçiniz ve temizleyiniz.  
 
Adım  4a. Enjeksiyon için  bir bölge  seçiniz (Bkz.  Şekil  F): 
• Uyluklarınızın  ön tarafı  veya 
• Göbek deliğinizin  etrafındaki  5 santimetrelik  bölge  hariç karın  bölgeniz  
• Son enjeksiyon yerinden en az 3 santimetre  uzaklıktaki  bölge  
 
16  Adım  4b. Enjeksiyon yerini  alkol  pedi ile dairesel hareketlerle siliniz  (Bkz. Şekil  G). 
• Kıyafetler  üzerinden  enjeksiyon yapmayınız. 
• Yara, morluk, kızarıklık,  sertlik,  yara izi, çatlak  izi veya  plak  tipi sedef  olan alana enjeksiyon  
yapmayınız. 
 
 
 
 
5. ADIM:  İğne  kapağını  çıkarınız.  
 
Adım  5a. Kullanıma  hazır  enjektörü tek elinizde  tutunuz  (bkz. Şekil  H). 
 
Adım  5b. İğne kapağını, diğer  elinizle  yavaşça yukarıya  doğru çekerek  çıkarınız  (Bkz.  Şekil  H). 
• İğne kapağını  atınız.  
• Kapağı  tekrar  takmayınız. 
• İğneye  parmaklarınızla  dokunmayınız  veya iğnenin  hiçbir  şeye dokunmasına  izin 
vermeyiniz.  
• İğnenin ucunda  bir damla  sıvı görebilirsiniz.  Bu normaldir.  
 
 
 
17  
 
 
 
6. ADIM:  Enjektörü  kavrayınız  ve deriyi  sıkıştırınız.  
 
Adım  6a. Kullanıma  hazır  enjektörün gövdesini  kalem  tutar gibi, işaret  ve baş parmaklarınız 
arasında tek elinizde  tutunuz (Bkz.  Şekil  I). Pistonu  hiçbir zaman  geri çekmeyiniz.  
 
Adım 6b. Diğer elinizle enjeksiyon bölgesindeki deriyi kavrayınız yükseltilmiş ve sıkı bir yüzey 
oluşturmak için sıkıca tutunuz (Bkz. Şekil J).  
 
  
 
 
7. ADIM:  Enjeksiyonu yapınız. 
 
Adım  7a. İğneyi  tuttuğunuz  derinin içine  45 derecelik  açıyla,  tek bir hızlı ve kısa hareketle 
batırınız (Bkz. Şekil K).  
• İğne derinin içine  girdikten sonra  tuttuğunuz  deriyi bırakınız.  
 
Adım  7b. Tüm  sıvı enjekte edilene  kadar ve kullanıma  hazır  enjektör boşalana  kadar  pistonu 
yavaşça içeri itiniz (Bkz. Şekil L). 
 
18   
 
8. ADIM:  Kullanıma  hazır  enjektör iğnesinin  deriden  çıkmasını sağlayınız.  
 
Adım 8a. Parmağınızı yavaşça pistondan kaldırınız. Piston parmağınızla birlikte yukarı çıkacak 
ve iğneyi enjeksiyon yerinden çekerek iğne koruyucunun içine alacaktır (Bkz. Şekil M). 
• Sıvının tamamı enjekte edilmedikçe iğne geri çekilmeyecektir. Tam dozu uygulamadığınızı düşünüyorsanız doktorunuz, eczacınız veya hemşireniz ile görüşünüz.  
• İğne geri çekildikten  sonra  piston çubuğunun etrafında bir yay görmek normaldir.  
 
Adım  8b. Enjeksiyonu tamamladıktan sonra pamuk veya gazlı bezi enjeksiyon yerinin üzerine  
koyunuz.  
• Ovalamayınız.  
• Enjeksiyon yerinde ufak bir kanama olması normaldir.  
 
 
SİMLANDİ  kullanıma  hazır enjektörün  atılması  
 
9. ADIM:  Kullanılmış  enjektörü  kesici  ve delici  alet kutusuna  atınız.  
 
Adım 9a. Kullanılmış iğne, enjektör ve delici aletleri kullandıktan hemen sonra kesici ve delici  
alet kutusuna atınız (Bkz. Şekil N). 
• İğne ve enjektörleri  ev çöpünüze  atmayınız.  
 
Adım  9b. İğne kapağını, alkollü  pedi, pamuk  veya  gazlı  bezi ve ambalajı  ev çöpünüze 
atabilirsiniz.  
19   
Kesici  ve delici  alet atık kutunuz  yoksa, aşağıdaki  özelliklere  sahip  bir ev kabı  kullanabilirsiniz:  
• dayanıklı  plastikten  yapılmıştır,  
• sıkıca  oturan, delinmeye  dayanıklı  bir kapakla kapatılabilir  ve keskin- delici uçlar  dışarı 
çıkamaz,  
• kullanım  sırasında  dik ve  dengeli  durur,  
• sızdırmaz,  ve 
• kabın içindeki  tehlikeli atıklara  karşı  uyarmak  için uygun şekilde  etiketlenmiştir.  
 
Kesici  ve delici  alet atık kutunuz dolduğunda, kutunuzu doğru şekilde imha etmek  için yerel 
kılavuzlara uymanız gerekecektir.  
Kullanılmış  kesici  ve delici  alet atık kutusunu ev çöpünüze  atmayınız.  
Kullanılmış  kesici  ve delici  alet atık kutunuzu geri dönüşüme  atmayınız. 
Değişik yaş grupları:  
Çocuklarda  kullanımı:  
 
SİMLANDİ  2 yaş altındaki  çocuklarda kullanılmamaktadır.  
 
Yaşlılarda  (65 yaş ve üzeri)  kullanımı:  
 
65 yaş ve  üstü hastalar  için özel  bir doz önerisi yoktur.  
 
Özel  kullanım  durumları:  
 
Böbrek/Karaciğer yetmezliği  
 
SİMLANDİ  ile bu hasta popülasyonlarında  çalışma  yapılmamıştır.  Doz önerileri  yapılamaz.  
 
Eğer  SİMLANDİ’nin  etkisinin  çok güçlü veya zayıf  olduğuna dair bir izleniminiz  var ise, 
doktorunuz veya eczacınız ile konuşunuz. 
 
Kullanmanız  gerekenden  daha  fazla  SİMLANDİ  kullandıysanız:  
 
Eğer yanlışlıkla doktorun veya eczacının söylediğinden daha sık SİMLANDİ enjeksiyonu 
yaptıysanız, doktorunuza veya eczacınıza haber veriniz. Boş da olsa ilacın dış karton kutusunu 
göstermek üzere daima yanınıza alınız.  
 
SİMLANDİ’den kullanmanız gerekenden fazlasını kullanmışsanız, bir doktor veya eczacı ile konuşunuz.  
 
SİMLANDİ’yi  kullanmayı  unutursanız  
 
Eğer kendinize enjeksiyon yapmayı unutursanız, hatırladığınız anda bir sonraki SİMLANDİ dozunu enjekte etmelisiniz. Sonrasında, bir sonraki dozu, başlangıçta planlanan gününüzde alınız.  
 
Unutulan dozları  dengelemek için çift doz  almayınız. 
 
SİMLANDİ  ile tedavi  sonlandırıldığındaki  oluşabilecek  etkiler  
20  SİMLANDİ kullanımını durdurma kararı doktorunuzla görüşülmelidir. İlacın kesilmesini 
takiben belirtileriniz geri dönebilir.  
 
Bu ilacın  kullanımı hakkında  başka  sorularınız  varsa,  doktorunuza  veya eczacınıza danışınız.  
 
4. Olası yan etkiler nelerdir?  
 
Tüm ilaçlar gibi SİMLANDİ’nin içeriğinde bulunan maddelere duyarlı olan kişilerde yan etkiler olabilir.  
 
Yan etkilerin çoğu hafif ila orta derecelidir. Ancak, bazıları ciddi olabilir ve tedavi 
gerektirebilir. Yan etkiler, son SİMLANDİ enjeksiyonunun uygulamasından en az 4 ay sonrasına kadar ortaya çıkabilir. 
 
Yan etkiler  aşağıdaki  kategorilerde  gösterildiği  şekilde  sıralanmıştır. 
Çok yaygın: 10 hastanın en az birinde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat 1.000 hastanın  birinden fazla görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek:  10.000  hastanın birinden az görülebilir. 
Bilinmiyor: Eldeki  verilerden  hareketle tahmin  edilemiyor.  
 
Aşağıdakilerden  biri olursa,  SİMLANDİ’yi  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Şiddetli döküntüler  (çok yaygın), kurdeşen (yaygın)  veya  başka alerjik  belirtiler  (yaygın)  
• Yüz,  eller  ve ayaklarda şişlik  (yaygın)  
• Nefes  alıp vermede güçlük (yaygın), yutma  güçlüğü (yaygın olmayan)  
• Egzersiz yaparken  veya yatarken  nefes  darlığı (yaygın) veya ayakların şişmesi  (yaygın 
olmayan)  
Bunların hepsi  çok ciddi  yan etkilerdir.  
 
Eğer bunlardan biri sizde mevcut ise, sizin SİMLANDİ'ye karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
• Ateş,  kırıklık  hali, yaralar,  diş problemleri,  idrar  yaparken  yanma  gibi enfeksiyon belirtileri  
(seyrek)  
• Kendini  halsiz  veya  yorgun hissetme  (seyrek)  
• Öksürük (yaygın)  
• Karıncalanma (yaygın)  
• Uyuşma  (yaygın)  
• Çift görme  (yaygın)  
• Kol ya da bacaklarda dermansızlık  (seyrek)  
• Geçmeyen  şişlik  veya  açık yara (yaygın)  
• İnatçı  ateş, morarma,  kanama  ve derinin  soluklaşması  gibi kan hastalıklarını 
düşündürebilecek belirtiler (seyrek)  
Bunların hepsi  ciddi  yan etkilerdir.  Acil tıbbi  müdahale  gerekebilir.  
 
21  Yukarıda verilen belirtiler, SİMLANDİ ile gözlenmiş olan aşağıdaki yan etkilerin işaretleri 
olabilir:  
 
Çok yaygın  
- Enjeksiyon yeri reaksiyonları (enjeksiyon yeri eritemi (kızarıklık), ağrı, şişme, 
kızarıklık veya kaşıntı dahil)  
- Solunum  yolu enfeksiyonları  (alt ve üst solunum  yolu enfeksiyonları, soğuk algınlığı, 
burun akıntısı, sinüs enfeksiyonu, akciğer inflamasyonu (iltihaplanması) dahil, 
pnömoni (zatürre), farenjit (boğaz iltihaplanması), nazofarenjit (soğuk algınlığı) ve 
herpes virüsüne bağlı pnömoni (zatürre) dahil)  
- Baş ağrısı  
- Karın  ağrısı  
- Bulantı  ve kusma  
- Döküntü (cilt döküntüsü)  (eksfoliyatif  (pul pul) döküntü dahil)  
- Kas-iskelet  ağrısı  
- Lökopeni  (düşük seviyede  beyaz  kan hücresi)  (nötropeni  (düşük seviyede  nötrafil 
hücresi) ve agranülositoz düşük seviyede granülosithücresi) dahil), anemi  (kansızlık)  
- Yükselmiş  lipid değerleri (kandaki  yağ miktarının  fazlalğı)  
- Karaciğer  enzimlerinin  artması 
 
Yaygın  
- Ciddi  enfeksiyonlar  (grip ve  kan zehirlenmesi  dahil)  
- Sistemik  enfeksiyonlar  (sepsis (kana  bakteri  ve toksin karışması  sonucu bağışıklık 
sisteminin çökmesi), kandidiazis (mantar enfeksiyonu) ve grip dahil)  
- Bağırsak  enfeksiyonları  (kusma  ve ishale  neden  olan gastroenterit (bağırsak  
enfeksiyonu) dahil)  
- Deri ve yumuşak doku enfeksiyonları (parmak iltihabı, selülit, impetigo (bakteri 
kaynaklı cilt enfeksiyonu), nekrotizan fasiit (deri yağ ve kasları örten dokunun bir enfeksiyonu) ve zona (gövde acak ve yüz dersinde sinirler boyunca bir takım ağrılı döküntülerle gösteren mikroplu bir deri hastalığı) dahil)  
- Kulak  enfeksiyonları  
- Ağız  enfeksiyonları  (uçuk,  oral herpes  ve diş enfeksiyonları  dahil)  
- Üreme  sistemi enfeksiyonları  (vulvovajinal  mikotik  (vajinal  mantar)  enfeksiyon dahil)  
- İdrar  yolu enfeksiyonları  (piyelonefrit  (böbrek  enfeksiyonu)  dahil)  
- Mantar  enfeksiyonları  
- Eklem  enfeksiyonları  
- İyi huylu tümörler  
- Melanom  hariç cilt kanseri  (bazal  hücre  karsinomu (açık  yaralar  kırmızı lekeler  pembe 
oluşumlar parlak yüzeyli yumrular veya yara izleri olarak görülen bir cilt kaneri) ve skamöz cilt karsinomu (cildin en üst tabakasını kapsayan cilt kanseri) dahil)  
- Lökositoz  (kandaki  yüksek akyuvar  hücresi  sayısı)  
- Trombositopeni  (kandaki trombosit  hücresinin azlığı)  
- Alerjik  reaksiyonlar  (mevsimsel alerjiler  dahil)  
- Hipokalemi  (kandaki  potasyum  düşüklüğü)  
- Yükselmiş  ürik asit değerleri  
- Anormal  kan sodyum  değerleri  
- Hipokalsemi  (kandaki  kalsiyum  düşüklüğü)  
- Hiperglisemi (yüksek kan şekeri)  
- Hipofosfatemi  (kanda  düşük fosfat  seviyesi)  
- Sıvı kaybı  (İlk belirtileri susama  ve hafif  baş ağrısıdır.  Susuzluk arttıkça  idrarın  rengi 
koyulaşır.)  
22  - Ruh hali değişikliği  (depresyon dahil)  
- Endişe  hali 
- Uyuma  güçlüğü  
- Sızlama,  karıncalanma veya hissiyat  kaybı  gibi duyu bozuklukları  
- Migren  
- Sinir  kökü sıkışması  (bel ağrısı  ve bacak  ağrısı  dahil)  
- Görme  bozuklukları  
- Göz inflamasyonu  (iltihaplanması)  
- Göz kapağı  inflamasyonu (iltihaplanması)  
- Göz şişmesi  
- Vertigo  (denge  bozukluğundan kaynaklanan sersemlik  veya  baş dönmesi)  
- Kalbin  hızlı atma  hissi 
- Yüksek tansiyon  
- Kızarma (ateş  basması)  
- Hematom  (kan damarları dışında  kan birikmesi)  
- Öksürük  
- Astım 
- Nefes  darlığı  
- Mide bağırsak kanaması (Kırmızı veya siyah renkli kan bulaşık dışkılama şeklinde 
izlenebilir)  
- Dispepsi  (hazımsızlık,  midede  şişkinlik,  mide  ekşimesi)  
- Reflü  (Belirtileri yemek  borusunda  meydana  gelen  yanma  (göğüs  bölgesinde 
hissedilir), mide sıvısının ağıza gelmesi ve hazımsızlıktır.)  
- Sicca sendromu (göz  ve ağız kuruluğu dahil)  
- Kaşıntı  
- Kaşıntılı döküntü  
- Morarma  
- Derinin  inflamasyonu (iltihaplanması)  (egzama gibi) 
- El ve ayak  tırnaklarının  kırılması  
- Terlemede artış 
- Saç dökülmesi  
- Sedef  hastalığı oluşumu veya  kötüleşmesi  
- Kas kasılmaları (kan  kreatin  fosfokinaz  değerlerinin yükselmesi  dahil)  
- İdrarda  kan 
- Böbrek yetmezliği  
- Göğüs  ağrısı  
- Ödem  (şişme)  
- Ateş 
- Pıhtılaşma  ve kanama bozuklukları  (uzamış  tromboplastin  zamanı  dahil)  
- Pozitif  oto antikor  testi (çift sarmal  DNA antikor  dahil)  (antikorların  üretilip 
üretilmediğini kontrol etmek için bir test)  
- Yükselmiş  kan laktat  dehidrojenaz  düzeyleri  
- Yara  iyileşmesinde  gecikme  
 
Yaygın  olmayan  
- Fırsatçı  enfeksiyonlar  (verem  ve vücut  direnci  düştüğünde  ortaya çıkan  diğer 
enfeksiyonlar dahil)  
- Nörolojik enfeksiyonlar  (viral  beyin zarı  iltihabı dahil)  
- Göz enfeksiyonları  
- Bakteriyel  (Bakteri  denen bir  mikrop türüne  bağlı)  enfeksiyonlar  
- Divertikülit (kalın bağırsak inflamasyonu (iltihabı) ve enfeksiyonu (Kramp tarzında 
23  karın ağrısı, karında şişlik hissi, kabızlık, ishal, bulantı, kusma, idrar yaparken  
yanma gibi yakınmalar ile kendini gösterir.)  
- Kanser  
- Lenfoma  (lenf  sistemini etkileyen  kanser)  
- Solid  organ tümörü (meme  kanseri, akciğer  ve tiroid  dahil)  
- Melanom  (bir çeşit cilt kanseri)  
- Sebebi  bilinmeyen  trombositopenik purpura  (deri  içinde  kanamalar  sonucunda 
oluşan küçük kırmızı- mor renkte döküntüler)  
- Akciğer,  cilt ve lenf düğümlerini  etkileyebilen  immun  (bağışıklık)  bozuklukları  
(Çoğunlukla sarkoidoz olarak ortaya çıkar)  
- Vaskülit  (kan damarlarının  iltihaplanması)  
- Titreme  
- Nöropati (sinir sistemi hastalığı. Nöropati vücudun birçok organını etkileyebilen, 
sinirlerde hasar oluşmasıdır. El, ayak ve bacaklarda ağrı, uyuşukluk, karıncalanma 
hissedilebilir.)  
- Beyin -damar  hastalıkları  
- İnme  
- Çarpıntı  
- Çift görme  
- İşitme  kaybı, kulak çınlaması  
- Kalbin  düzensiz  attığı hissi (anlık  duraksaması  gibi)  
- Nefes  darlığı  veya  ayak  bileği şişmesine  sebep  olabilen  kalp  problemleri  
- Kalp  krizi 
- Kalp yetmezliği(Sıklıkla göğüsten omza ya da kollara, ense, dişler, çene, karın veya 
sırta doğru yayılan ağrı ile birlikte kendini gösterebilir. Bu ağrılara nefes darlığı, öksürük, baş dönmesi ve sersemleme, bayılma, mide bulantısı ve kusma eşlik edebilir.)  
- Atar damar duvarında kese oluşumu, toplardamarın inflamasyonu (iltihabı) ve pıhtı 
oluşumu, damar tıkanıklığı (Çok az bir kısmı belirti verir ve doktorunuz tarafından teşhis edilebilir. Vücudumuzda ağrı, morarma gibi belirtilere neden olabilir.)  
- Nefes  darlığına  sebep  olan akciğer  hastalıkları (inflamasyon (iltihap)  dahil)  
- Pulmoner  emboli  (akciğer  damarlarının  tıkanması: nefes  darlığı,  göğüs  ağrısı, 
öksürük, ağızdan kan gelmesi, bayılma ile kendini gösterir.)  
- İnterstisyel akciğer  hastalığı  (akciğerdeki  hava keseceklerinin  etrafının  kalınlaşması)  
- Kronik obstrüktif  akciğer  hastalığı (KOAH,  solunum  yollarının  daralması)  
- Akciğer  iltihabı  
- Plevral  efüzyon (akciğer  zarında  anormal  sıvı toplanması: göğüs  ağrısı,  öksürük nefes 
darlığı ile kendini gösterir.)  
- Karın  ve sırtta  şiddetli ağrılara sebep  olan  pankreasın inflamasyonu (iltihabı)  
- Yutmada  güçlük  
- Yüzde  ödem  (şişme)  
- Safra kesesi inflamasyonu (iltihabı) ve safra kesesi taşı (Karın ağrısı, sarılık, idrar 
renginin kırmızı veya kahverengi olması, bulantı, kusma ve bazen de ateş ile  kendini 
gösterebilir.)  
- Yağlı  karaciğer  
- Gece  terlemeleri  
- Yara izi 
- Anormal  kas zayıflığı  
- Sistemik lupus eritematöz (Ciltte pullanmayla kendini gösteren bir hastalık, derinin, 
kalbin, akciğerin, eklemlerin ve diğer organ sistemlerinin inflamasyonu 
(iltihaplanması) dahil)  
24  - Uyku bozuklukları  
- İktidarsızlık  
- İnflamasyonlar  (iltihaplanmalar)  
 
Seyrek  
- Lösemi  (kan ve kemik  iliğini etkileyen  kanser)  
- Düşük platelet,  beyaz  ve kırmızı kan  hücre  sayısı  
- Şokun eşlik  ettiği ciddi  alerjik  reaksiyonlar  
- Multipl skleroz (Doktorunuz teşhis edebilir; beyin ve omuriliği tutan bir hastalıktır. 
Görme bozuklukları, yorgunluk, uyuşukluk hissi gibi belirtileriolabilir.)  
- Sinir  hastalıkları (göz siniri inflamasyonu ve kas güçsüzlüğü, normal  olmayan  hisler, 
kollarda ve vücudun üst kısmında ürpermelere sebep olabilen Guillan- Barré 
sendromu gibi)  
- Kalbin pompalamayı durdurması sonucu kan dolaşımının ani olarak durması ve 
bunun neden olduğu ani bilinç kaybı  
- Pulmoner fibrozis (akciğer sertleşmeside yara izi oluşumu: kuru öksürük, nefes darlığı ile kendini gösterir.)  
- Bağırsak delinmesi(Şiddetli karın ağrısı, titreme, ateş, mide bulantısı, kusma ile kendini gösterir.)  
- Hepatit  (karaciğer  iltihabı)  
- Hepatit  B enfeksiyonunun tekrarlanması  
- Otoimmün  hepatit  (bağışıklık  sisteminin  baskılanmasından dolayı  karaciğerin  
iltihaplanması)  
- Eritema  multiforme  (hedef  tarzında lezyonların görüldüğü bir  deri hastalığı)  
- Derideki  kan damarlarının  iltihabı (kutanöz  vaskülit)  
- Stevens  Johnson sendromu (halsizlik,  ateş, başağrısı,  kızarıklık  gibi erken 
semptomlar içerir)  
- Alerjik  reaksiyonlara  bağlı  olarak  yüzde  şişme  
- Lupus  benzeri  sendrom (Sıklıkla  halsizlik,  cilt döküntüsü, eklem  tutulumu  ve ateş ile 
kendini gösterir.)  
- Anjiyoödem  (cildin  bölgesel  olarak  şişmesi).  
- Likenoid deri reaksiyonu  (kaşıntılı kırmızımsı- mor deri döküntüsü)  
 
Bilinmiyor  
- Hepatosplenik T-hücreli lenfoma  (nadir  bir kan kanseri)  
- Merkel  hücreli  karsinom (bir  cilt kanseri  tipi)  
- Karaciğer  yetmezliği  
- Dermatomiyosit (kas zayıflığına  eşlik  eden  deri kızarması)  semptomlarının  
kötüleşmesi  
- Kaposi  Sarkomu, İnsan  Herpes  Virüsü8 enfeksiyonu ile ilişkili nadir  bir kanser 
türüdür. Kaposi Sarkomu en yaygın olarak, ciltte mor lezyonlar halinde belirir. 
 
Adalimumab ile yapılan klinik çalışmalarda görülen istenmeyen bazı yan etkilerin belirtileri yoktur ve sadece kan testleri ile anlaşılabilir. Bunlar:  
 
Çok yaygın  
- Düşük beyaz kan hücresi  sayısı  
- Düşük kırmızı kan  hücresi  sayısı  
- Kanda  yükselmiş  lipid  değerleri  
- Yükselmiş  karaciğer  enzimleri  
 
25  Yaygın  
- Yüksek beyaz kan  hücresi sayısı  
- Düşük kan pulcuğu sayısı  (kanın pıhtılaşmasında  rol oynayan bir kan hücresi, 
trombosit)  
- Kanda  yükselmiş  ürik asit değerleri  
- Anormal  kan sodyum  değerleri  
- Düşük kan  kalsiyum  değerleri  
- Düşük kan fosfat  değerleri  
- Yüksek kan şekeri  
- Yüksek kan laktat  dehidrojenaz değerleri  
- Kanda  otoantikor varlığı  
- Düşük kan potasyumu  
 
Yaygın  olmayan  
- Yüksek bilirubin  ölçümü (karaciğer  kan testi)  
 
Seyrek  
- Düşük beyaz kan hücresi, kırmızı kan  hücresi ve  kan pulcuğu sayısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan  “İlaç  Yan  Etki Bildirimi”  ikonuna tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. SİMLANDİ’nin  saklanması  
 
SİMLANDİ’yi  çocukların  göremeyeceği, erişemeyeceği  yerlerde ve  ambalajında saklayınız.  
 
2-8ºC’de  buzdolabında  saklayınız. Dondurmayınız.  
 
Işıktan  korumak için  enjektör kullanım  anına  kadar kutusunun içinde muhafaza edilmelidir. 
Alternatif Saklama Koşulu:  
İhtiyacınız olduğunda (örneğin, seyahat ederken) tek bir kullanıma hazır enjektörü, oda sıcaklığında (25 ºC’ye kadar), ışıktan korunması şartı ile en fazla 14 gün saklayabilirsiniz. Buzdolabından alınıp oda sıcaklığına çıkartılan enjektör tekrar buzdolabına koyulsa dahi 14 
gün içinde kullanılmalı ya da kullanılmazsa mutlaka atılmalıdır. Enjektörün 
buzdolabından çıkarıldığı ilk tarih ile atılmasını gerektiren 14. günün bitiş tarihi mutlaka not edilmelidir.  
 
Son kullanma  tarihiyle  uyumlu olarak kullanınız.  
 
Ambalajdaki  son kullanma tarihinden sonra SİMLANDİ’yi  kullanmayınız.  
 
26  Son kullanma  tarihi belirtilen  ayın  son günüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığı’nca belirlenen toplama sistemine veriniz.  
 
Ruhsat  Sahibi:  
 
Abdi İbrahim İlaç San. ve Tic. A.Ş. Reşitpaşa Mah.  Eski Büyükdere  Cad. 
No:4 34467 Maslak  / Sarıyer  / İstanbul  
 
Üretim Yeri:  
 
Alvotech hf Sæmundargata  15-19 
Reykjavik, 102. İzlanda  
 
Bu kullanma talima tı 24.12.2024 tari hinde  onaylanmıştır.  
