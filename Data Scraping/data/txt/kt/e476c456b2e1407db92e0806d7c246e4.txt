 
1/10 
 KULLANMA TALİMATI  
 
DİLOXOL® 75 mg film kaplı tablet  
Ağızdan  yutarak  alınır.  
 
• Etkin madde:  
Her film kaplı tablet 75 mg klopidogrele eşdeğer 97 ,875 mg klopidogrel hidrojen sülfat içerir.  
 
• Yardımcı maddeler:   
Hidroksipropil selüloz, mannitol, mikrokristalin selüloz, polietilen glikol, hidrojene hint yağı, 
laktoz monohidrat  (sığır  kaynaklı ), hidroksipropil metil selüloz, titanyum dioksit, triasetin, 
kırmızı demir oksit  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. DİLOXOL  nedir ve ne için kullanılır?  
2. DİLOXOL ’ü kullanmadan önce dikkat edilmesi gerekenler  
3. DİLOXOL  nasıl kullanılır?  
4. Olası yan et kiler  nelerdir?  
5. DİLOXOL ’ün saklanması  
 
Başlıkları yer almaktadır.  
 
1. DİLOXOL  nedir ve ne için kullanılır?  
 
• DİLOXOL  75 mg  film kaplı tablet , 28 ve 90 film kaplı tablet içeren blister ambalajlarda 
kullanıma sunulmuştur. Film kaplı tabletler, açık pembe, yuvarlak ve  bikonvekstir.  
 
• DİLOXOL  tabletin etkin maddesi olan klopidogrel, antitrombositer ilaçlar adı verilen bir 
ilaç sınıfında yer alır. Trombositler, kırmızı ve beyaz kan hücrelerinden daha küçüktürler ve 
kan pıhtılaşması sırasında kümeler oluştururlar. Antitrombositer ilaçlar, bu küm elenmeyi 
engelleyerek, kan pıhtısı oluşumu riskini azaltır (kan pıhtısının oluşum sürecine tromboz adı 
verilir).  
 
• DİLOXOL , sertleşmiş kan damarları (atardamarlar) içinde kan pıhtısı (trombüs) oluşumunu 
önlemek amacıyla kullanılır. Bu süreç, aterotromboz olarak adlandırılmakta ve inme, kalp krizi 
veya ölüm gibi aterotrombotik olaylara yol açabilmektedir.   
2/10 
 • Doktorunuz size DİLOXOL ’ü aşağıdaki nedenlerden biri veya birkaçı dolayısıyla 
reçetelemiş olabilir:  
 
- Sizde damar sertliği (aterotromboz) varsa ve  
- Daha önce kalp krizi, inme veya periferik arter hastalığı olarak bilinen bir hastalık 
geçirdiyseniz,  
- “Kararsız an jina” adı verilen şiddetli göğüs ağrısı veya “miyokar d infarktüsü” (kalp krizi) 
geçirdiyseniz. Bu durumun tedavisi için doktorunuz kan akışını düzeltmek amacıyla 
daralmış veya tıkanmış atardamarınıza stent takmış olabilir. Bu durumda doktorunuzun  
size asetilsalisilik asit de (birçok ilaçta bulunan , ağrı kesici ve ateş düşürücü etkisi 
yanında kan pıhtılaşmasını önleyen bir madde) reçetelemiş olması gerekir.  
- Kısa bir süre içinde kaybolan inme semptomları (geçici iskemik atak olarak da bilinir) 
veya hafif şiddette inme geçirdiyseniz . İlk 24 saat içinde doktorunuz size asetilsalisilik 
asit de verilebilir.  
- Kalp atışlarınızın düzensiz olmasına neden olan “atriyal fibrilasyon” adı verilen bir 
durumunuz varsa ve yeni pıhtıların oluşmasını ve mevcut pıhtıların büyümesini 
engelleyen “oral antikoagülanlar” adı verilen ilaçları (K vitamini antagonistlerini) 
kullana mıyorsanız . Sizin durumunuzda , oral antikoagülanların asetilsalisilik asitten veya 
DİLOXOL  + asetilsalisilik asit tedavisinden daha etkili olduğu size söylenmiş olmalıdır. 
Doktorunuz DİLOXOL  + asetilsalisilik tedavisini, “oral antikoagülanları” 
kullanamama nız ve önemli kanama riskinizin olmaması halinde reçete edecektir.  
 
2. DİLOXOL ’ü kullanmadan önce dikkat edilmesi gerekenler  
 
DİLOXOL ’ü aşağıdaki durumlarda KULLANMAYINIZ  
Eğer : 
• Klopidogrele veya DİLOXOL ’ün içerdiği diğer maddelerden birine karşı alerjiniz varsa  
• Mide ülseri veya beyin kanaması gibi, kanamaya neden olabilen bir tıbbi durumunuz varsa  
• Ciddi karaciğer hastalığınız varsa  
 
DİLOXOL ’ü aşağıdaki durumlarda DİKKATLİ KULLANINIZ  
Eğer:  
• Kanama riskine yol açabilecek aşağıdaki durumlardan biri sizde varsa:  
- İç kanamaya yol açma riski bulunan tıbbi durumlar (örneğin, mide ülseri)  
- İç kanama eğilimini artıran bir kan hastalığı (vücudunuzun herhangi bir yerinde doku, 
organ veya eklem içi kanama)  
- Kısa süre önce geçirilmiş yaralanma  
- Kısa süre önce geçirilmiş cerrahi girişim (dişlerle ilgili girişimler de dahil olmak üzere)  
- 7 gün içinde yapılması planlanan cerrahi girişim (dişlerle ilgili girişimler de dahil olmak 
üzere)  
• Mide hastalıkları tedavisi için proton pompa sı inhibitör leri ilaç grubuna ait herhangi bir ilaç 
kullanıyorsanız (“ DİLOXOL  ile birlikte diğer ilaçların kullanımı” bölümüne bakınız) , 
• Karaciğer veya böbrek hastalığınız varsa , 
• Kan pıhtılaşma sürenizde uzama varsa, sizde pıhtılaşma yeteneğinde bozuklukla belirgin 
hemofili hastalığı gelişebilir. Bu hastalığın teşhis ve tedavisi uzman doktor denetiminde 
yapılmalıdır. Bu durumda, DİLOXOL  ile tedaviniz durdurulmalıdır.  
• Pıhtı oluşumu sonucu gelişen dolaşım bozukluğuna bağlı felç geçirme riski yüksek, yakın 
zamanda böyle bir bozukluk ya da felç geçirmiş hastalarda, aspirin ve klopidogrelin birlikte  
3/10 
 kullanılmasının büyük kanamaları artırdığı gösterilmiştir. Bu yüzden, yararının kanıtlandığı 
durumlar dışında, bu iki ilacın birlikte kullanılmasında tedbirli olunmalıdır.  
• Son 7 gün içinde beyninizdeki bir damarda pıhtı oluşmuş ise (iskemik inme) , 
• Daha önce aynı gruptan bir başka ilaca (örneğin ; klopidogrel veya prasugrel) karşı alerjik 
reaksiyon gösterdiyseniz, DİLOXOL ’e karşı da alerjik reaksiyon gösterebilirsiniz (döküntü, 
dudaklarda boğazda şişme, kan pulcuklarının veya beyaz kan hücrelerinin sayısında azalma).  
• Geçmişte travmaya bağlı olmayan beyin kanaması geçirdiyseniz.  
 
DİLOXOL  kullanırken aşağıdaki durumlardan herhangi birinde doktorunuzu bilgilendiriniz:  
• Diş işlemleri dahil olmak üzere herhangi bir ameliyat planlanıyorsa  
• Trombotik Trombositopenik Purpura (TTP) adı verilen ve ateş, deri altında kanamaya bağlı 
deride küçük kırmızı noktalar ve/veya aşırı yorgunluk, zihin karışıklığı, deri ve göz akında 
sararma ile seyreden tıbbi durum gelişirse  
• Bir yerinizi kestiğinizde normalden daha uzun sürede kanama duruyorsa , 
 
Doktorunuz kan testleri isteyebilir.  
 
Bu uyarılar , geçmi şteki herhangi bir dönemde dahi  olsa sizin için geçerliyse lütfen doktorunuza 
danışın ız. 
 
DİLOXOL ’ün, çocuklarda ve ergenlerde kullanımı uygun değildir.  
 
DİLOXOL ’ün yiyecek ve içecek ile kullanılması  
 
Besinler DİLOXOL ’ün emilmesini etkilemez. DİLOXOL  yemekle beraber veya yemek 
aralarında alınabilir.  
 
Hamilelik  
 
İlacı kullanmadan önce doktorunuza veya eczacınıza danışınız . 
 
DİLOXOL ’ün hamilelik döneminde kullanılması önerilmemektedir.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız . 
 
DİLOXOL ’ü kullanırken bebeğin izi emzirmeniz tavsiye edilmez.  
 
Bebeğinizi emziriyorsanız veya emzirmeyi planlıyorsanız, DİLOXOL ’ü almadan önce 
doktorunuzla konuşunuz.  
 
Araç ve makin e kullanımı  
 
DİLOXOL ’ün taşıt ve makin e kullanma yeteneğinizde herhangi bir değişikliğe yol açması 
beklenmez.   
4/10 
  
DİLOXOL ’ün içeriğinde bulunan bazı yardımcı ma ddeler hakkında önemli bilgiler  
 
DİLOXOL  film kaplı tabletler laktoz içerir. Daha önceden doktorunuz tarafından bazı şekerlere 
karşı dayanıksızlığınız olduğu söylenmişse, bu ilacı kullanmadan önce doktorunuzla temasa 
geçiniz.  
 
DİLOXOL ’ün bileşimindeki hidrojene hint yağı mide bulantısına ve  ishale sebep olabilir.  
 
Diğer ilaçlar ile birlikte kullanımı  
 
Bazı ilaçlar DİLOXOL ’ün kullanımını etkileyebilir veya DİLOXOL  bazı ilaçların kullanımını 
etkileyebilir.  
 
Eğer şu anda herhangi bir ilaç, özellikle de aşağıda sayılan ilaçlardan birini alıyorsanız veya 
son zamanlarda aldı nızsa, reçetesiz ilaçlar da dahil olma k üzere, lütfen doktorunuza veya 
eczacınıza bunlar hakkında bilgi veriniz:  
 
• Kanama riskini arttırabilecek;  
- Varfarin gibi oral antikoagülanlar (kan pıhtılaşmasını azaltmak amacıyla kullanılan 
ilaçlar ) 
- Steroid olmayan anti inflamatu var ilaçlar (genellikle kas veya eklemlerin ağrılı ve/veya 
iltihabi durumlarında kullanılan tıbbi ürünler)  
- Heparin veya kan pıhtılaşmasını azaltmak amacıyla kullanılan diğer bazı ilaçlar  
- Tiklopidin veya  diğer antitrombosit ilaçlar  
- Fluvoksamin veya fluoksetin gibi selektif serotonin geri alım inhibitörleri (depresyon 
tedavisinde kullanılan ilaçlar)  
- Rifampisin (şiddetli enfeksiyonların tedavisinde kullanılır)  
• Omeprazol, esomeprazol gibi proton pompa sı inhibitörleri ilaç sınıfına dahil olan ilaçlar 
(mide hastalıkları için kullanılan ilaçlar)  
• Vorikonazol, flukonazol (bakteri ve mantar enfeksiyonlarının tedavisinde kullanılan ilaçlar)  
• Efavirenz ve diğer anti -retrovial ilaçlar (AIDS hastalığı tedavisinde kullanılan ilaç lar) 
• Karbamazepin (sara hastalığının bazı tiplerinin tedavisinde kullanılan ilaçlar)  
• Moklobemid (depresyon tedavisinde kullanılan bir ilaç)  
• Repaglinid ( şeker hastalığı tedavisinde kullanılan bir ilaç)  
• Paklitaksel ( kanser tedavisinde kullanılan bir ilaç)  
• Opioidler: Klopidogrel ile tedavi edilirken, herhangi bir opioid (şiddetli ağrıyı tedavi etmek 
için kullanılır) reçete edilmeden önce doktorunuzu bilgilendirmelisiniz.  
• Rosuvastatin (Kolesterol seviyesini düşürmek için kullanılan bir ilaç)  
 
Bu tip ilaçların DİLOXOL  ile birlikte kullanımı önerilmez.  
 
Bu ilaçlardan birini kullanıyorsanız, mutlaka doktorunuza bildirmeniz gerekir.  
Şiddetli göğüs ağrısı  (kararsız an jina veya kalp krizi), kısa bir süre içinde kaybolan inme 
semptomları (geçici iskemik atak) veya hafif şiddette inme geçirdiyseniz doktorunuz size 
DİLOXOL’ü  asetilsalisilik asit ile birlikte reçetelemiş olabilir (asetilsalisilik asit, ağrı kesici ve 
ateş düşürücü birçok ilacın içinde bulunan bir maddedir). Asetilsalisilik asidin kısa süreli 
kullanımı (24 saatlik sürede 1000 mg’dan yüksek olmayan dozlar) genel likle bir soruna yol  
5/10 
 açmaz, ancak diğer durumlarda uzun süreli kullanım söz konusu olduğunda, doktorunuza 
danışmanız gerekir.  
 
Gelecekte DİLOXOL  tedavisi devam ederken başka bir ilaç almanız gerekirse de bu durumdan  
doktorunuzu haberdar ediniz.  
 
Eğer reçeteli ya da reçetesiz herhangi bir ilacı şu anda kullanıyorsan ız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz . 
 
3. DİLOXOL  nasıl kullanılır?  
 
Uygun kullanım ve doz/u ygulama sıklığı için talimatlar : 
Doktorunuz, ilacınızı nasıl ve hangi dozda kullanmanız gerektiğini size söyleyecektir.  
 
DİLOXOL ’ü her zaman doktorunuzun size söylediği şekilde kullanınız. İlacı nasıl 
kullanacağınızdan emin değilseniz, doktorunuza veya eczacınıza danışınız.  
 
Atriyal fibrilasyon (düzensiz kalp atımı) adı verilen durum dahil olmak üzere önerilen doz 
günde 75 mg DİLOXOL  tablet olup ağızdan, aç ya da tok karnına ve her gün aynı saatte alınır.  
 
Şiddetli göğüs ağrınız olduysa (kararsız anjina ya da kalp krizi), doktorunuz tedavinin 
başlangıcında size 300 mg veya 600 mg DİLOXOL  (300 mg’lık bir tablet ya da 75 mg’lık 4 
veya 8 tablet) reçete edebilir. Daha sonra önerilen doz yukarıda belirtildiği gibi günde 75 mg 
DİLOXOL  tablettir.  
 
Kısa bir süre içinde kaybolan inme semptomları (geçici iskemik atak) veya hafif şiddetli 
iskemik inme yaşadıysanız, doktorunuz size tedavinin başlangıcında bir kez 300 mg DİLOXOL 
(75 mg’lık 4 tablet) verebilir. Daha sonra önerilen doz, yukarıda açıklandığı  gibi 3 hafta  süreyle 
asetilsalisilik asit ile birlikte günde bir kez 75 mg DİLOXOL tablettir. Ardından doktor, tek 
başına DİLOXOL ya da tek başına asetilsalisilik asit reçete edebilir.  
 
Tabletleri her gün aynı saatte alınız. Tabletlerinizi her gün aynı saatte almanız, hastalığınız 
üzerinde en iyi etkiyi elde etmenizi sağlayacaktır. Aynı zamanda, tabletleri ne zaman 
alacağınızı hatırlamanıza da yardımcı olacaktır.  
 
Size cerrahi bir girişim yapılması planlanıyorsa (dişlerle ilgili girişimler de dahil olmak üzere), 
doktorunuza DİLOXOL  kullandığınızı mutlaka söyleyiniz.  
Doktorunuz ayrı bir tavsiyede bulunmadıkça, bu talimatları takip ediniz.  
 
DİLOXOL ’ü doktorunuz reçetelediği sürece almaya devam etmelisiniz.  
 
Uygulama yolu ve metodu:  
 
Film kaplı tabletleri, yemekler sırasında veya yemek aralarında herhangi bir zamanda, yeterli 
miktarda sıvı ile (1 bardak su ile) çiğnemeden yutunuz.  
 
Değişik yaş grupları:  
Çocuklarda kullanım ı: 
DİLOXOL , 18 yaşın altındaki çocuk ve genç erişkinlerin kullanımına uygun değildir.   
6/10 
  
Yaşlılarda kullanım ı: 
Yaşlı hastalarda doz ayarlamasına gerek yoktur.  Belli tipte kalp krizi (ST elevasyonlu akut 
miyokar d infarktüsü) geçiren 75 yaşın üzerindeki hastalarda klopidogrel tedavisine yükleme 
dozu verilmeden başlanmalıdır.  
 
Özel kullanım durumları : 
 
Alerjik çapraz reaktivite:   
Antitrombosit ilaçlara aşırı duyarlılığı olan hastalarda dikkatle kullanılmalıdır.  
 
Böbrek yetmezliği :  
Böbrek yetmezliği olan hastalarda dikkatle kullanılmalıdır.  
 
Karaciğer yetmezliği:   
Ciddi karaciğer yetmezliğinde kullanılmamalıdır. Hafif ve orta derecedeki karaciğer 
yetmezliğinde dikkatle kullanılmalıdır.  
 
Eğer DİLOXOL ’ün etkisinin çok güçlü veya zayıf olduğuna dair bir izle niminiz  var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİLOXOL  kullandıysanız : 
 
DİLOXOL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Aşırı doz sonucunda kanama riski artabilir.  
 
Yanlışlıkla bir tablet fazla almışsanız, bir şey olması beklenmez. Yanlışlıkla birden fazla tablet 
almışsanız, doktorunuzla konuşunuz veya tıbbi yardım için en yakın hastanenin acil merkezine 
başvurunuz. Mümkünse, doktora göstermek için  tabletleri veya ilaç kutusunu da yanınıza alınız.  
 
DİLOXOL ’ü kullanmayı unutursanız  
 
DİLOXOL ’ün bir dozunu almayı unutur, ancak 12 saat içinde almadığınızı hatırlarsanız, hemen 
tabletinizi yutunuz ve bir sonraki dozu zamanında alınız.  
 
Dozu atlamanızın üzerinden 12 saatten daha uzun bir süre geçtiyse, sadece bir sonraki dozu 
zamanında alınız.  
 
Unutulan dozları dengelemek için çift doz almayınız.  
 
DİLOXOL  ile tedavi sonlandı rıldığında oluşabilecek etkiler  
 
DİLOXOL  tedavisini doktorunuzun onayı olmadan bırakırsanız, kan damarları içinde kan 
pıhtısı oluşma riski artar. Buna bağlı olarak, inme, kalp krizi veya ölüm gibi aterotrombotik 
olaylar ortaya çıkabilir.  
  
7/10 
 Bu nedenle tedaviyi kesmeyiniz. Tedaviyi kesmeden önce mutlaka doktorunuza veya 
eczacınıza danışınız.  
 
4. Olası yan etkiler nelerdir?  
 
Tüm ilaçlar gibi, DİLOXOL ’ün içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Yaygın     : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla görülebilir.  
Seyrek     : 1.000 hastanın birinden az, fakat 10 .000 hastanın birinden fazla görülebilir.  
Çok seyrek    : 10.000 hastanın birinden az görülebilir.  
Bilinmiyor    : Mevcut verilerden sıklık tahmin edilememektedir.  
 
Aşağıdakilerden biri olursa, DİLOXOL ’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Seyrek görülen bazı kan hücrelerinin sayısında azalmaya bağlı olarak ateş, enfeksiyon 
belirtileri ve ya aşırı yorgunluk ortaya çıkarsa  
• Kanama ve/veya dalgınlığın eşlik ettiği veya etmediği, deri ve/veya gözlerde sarılık gibi 
karaciğer sorunları ortaya çıkarsa  
• Ağızda şişme veya ciltte kaşıntı, döküntü, kabarcık oluşumu gibi bozukluklar. Bunlar alerjik 
reaksiyon belirtileridir.  
 
Bunların hepsi çok ciddi yan etkilerdir. Eğer bunlardan herhangi biri sizde mevcut ise acil tıbbi 
müdahale ya da hastaneye yatırılmanız gerekebilir.  
 
Diğer  yan etkiler:  
 
Yaygın  
• Klopidogrel  ile bildirilen en yaygın yan etki kanamadır. Kanama, mide veya bağırsaklarda 
kanama, morarma, hematom (cilt altında olağan  dışı kanama veya morarma), burun 
kanaması, idrarda kan olarak ortaya çıkabilir. Az sayıda vakada, gözde, kafanın içinde, 
akciğerde veya eklemlerde kanama da bildirilmiştir.  
• Dokuda kan toplanması nedeniyle oluşan şişlik  
• Burun kanaması  
• Mide veya ba ğırsaklarda kanama  
• Ameliyat alanında kanama  
• İshal  
• Karın  ağrısı  
• Hazımsızlık veya göğüste ağrılı yanma hissi  
• Ciltte ezik  
 
Yaygın olmayan  
• Kan pulcuklarının  sayısında azalma  (trombositopeni)  
• Beyaz kan hücrelerinin sayısında azalma (lökopeni )  
• Beyaz kan hücrelerinin sayısında artış (eozinofili)  
• Kafa içi kanama (bazı vakalarda ölüm bildirilmiştir)   
8/10 
 • Baş ağrısı  
• Baş dönmesi  
• Karıncalanma/ürperme hissi (parestezi)  
• Gözde kanama  
• Mide mukozasında yara (mide ülseri )  
• Onikiparmak ba ğırsağında yara (duodenal ülser)  
• Mide mukozası iltihabı  
• Kusma  
• Bulantı  
• Kabızlık  
• Kızarıklık, kaşıntı, ciltte kanama (pu rpura)  
• İdrarın kanlı olması  
• Kanama süresinde uzama, nötrofil denilen beyaz kan hücrelerinin sayısında azalma, kan 
pulcuklarının sayısında azalma  
• Şişkinlik (b ağırsaklarda veya midede aşırı gaz görülmesi )  
 
Seyrek  
• Beyaz kan hücrelerinin sayısının ileri derecede azalması (ciddi nötropeni dahil nötropeni)  
• Denge kaybı ve göz kararmasının eşlik ettiği geçici sersemleme hali (vertigo)  
• Jinekomasti (erkeklerde meme büyümesi)  
• Karın zarının dış veya arka kısmında kanama (retroperitoneal kanama)  
 
Çok seyrek  
• Ateş, iğne başı şeklinde kırmızı morarmalar, bilinç bulanıklığı baş ağrısı ve trombositlerin 
sayısında azalma ile görülen hastalık (Trombotik trombositopenik purpura = TTP)  
• Kemik iliğinde bozukluk sonucu kan hücrelerinin oluşumunda azalma ile gelişen kansızlık 
türü (aplastik anemi)  
• Kanın tüm hücresel yapılarında yetersizlik (pansitopeni)  
• Granülosit adlı beyaz kan hücrelerinin sayısında azalma ve bunun sonucunda ; ağız, boğaz 
ve ciltte yaralar oluşması (agranülositoz)  
• Kan pulcuklarının sayısının ileri derecede azalması  (ciddi trombositopeni)  
• Granüler lökosit adlı beyaz kan hücrelerinin sayısında azalma (granülositopeni)  
• Kansızlık (anemi)  
• Kan pıhtılaşmasında bozukluk la belirgin hemofili A h astalığının ortaya çıkması  
• Ateş, ürtiker, ödem, eklem ağrısı, lenf düğümlerinde şişme belirtileri ile olan aşırı duyarlılık 
(serum hastalığı)  
• Alerjik (anaflaktik) reaksiyonlar  
• Mevcut olmayan bir şeyi görme, işitme, tat veya kokusunu alma (halüsinasyonlar)  
• Zihin karışıklığı  
• Tat duyusunda  bozulma ve ya tat alamama  
• Ciddi kanama  
• Ameliyat yarasında kanama  
• Damar iltihabı  
• Tansiyon düşüklüğü  
• Solunum yollarında kanama (hemoptizi)  
• Bronşlarda daralma  
• İnterstisyel zatürre (bazen öksürüğün de eşlik ettiği nefes daralması)   
9/10 
 • Eozinofilik pnömoni  (nadir görülen fakat ciddi bir akciğer hastalığı)  
• Mide veya ba ğırsaklarda, karın zarın da retroperitoneal ölümle sonuçlanan k anama  
• Pankreas iltihabı  
• Kalın bağırsak iltihabı (ülseratif ve lenfositik kolit dahil)  
• Ağız iltihabı  
• Akut karaciğer yetmezliği  
• Sarılık  
• Karaciğer fonksiyon testinde bozukluk  
• Deride su toplamış kabarcıklar (eritema multiforme, Stevens -Johnson Sendromu, toksik 
epidermal nekroliz vb.)  
• Kabartılı veya kabuklu kızarıklık, alerji sonucu yüz ve boğaz da şişme (anjiyoödem)  
• Kurdeşen  
• İlaca bağlı aşırı duyarlılık sendromu, akyuvar sayısında artış ve sistemik belirtilerle birlikte 
görülen DRESS sendromu  
• Çoğu kez akıntı ile  beraber gözlenebilen  belirgin kaşıntılı deri iltihabı (egzema)  
• Özellikle kol ve bacak derilerinde  kırmızılıklar (liken planus)   
• Ateşle birlikte tüm vücutta yaygın içi iltihaplı döküntü (akut jeneralize ekzantematöz 
püstülozis)  
• Deride kızarıklık  (eritem)  veya pullanmanın eşlik ettiği döküntü  (eksfoliyatif lezyon)  
• Kas-iskelet sisteminde kanama (hemartrozis)  
• Eklem iltihabı  
• Eklem ağrısı  
• Kas ağrısı  
• Böbrek kılcal damarlarında iltihap ve harabiyet ile belirgin böbrek hastalığı 
(glomerülonefrit)  
• Kan kreatinin düzeyinde artış  
• Ateş 
 
Bilinmiyor  
• Tienopiridinler (örneğin ; tiklopidin, prasugrel) arasında çapraz reaktif ilaç aşırı duyarlılığı 
(bk. Bölüm 2. DİLOXOL’ü kullanmadan önce dikkat edilmesi gerekenler), özellikle HLA 
DRA4 alt tipi bulunan hastalarda (Japon popülasyonunda daha sıklıkla) olmak üzere şiddetli 
hipoglisemiye (düşük kan şekeri) neden olabilen insülin otoimmün sendromu (vücudun 
insüline karşı antikor üretmesi ile gelişen durum) , 
• Göğüs veya karın ağrısı ile görülen alerjik reaksiyonlar (Kounis sendromu)  
 
DİLOXOL  tedavisi sırasında uzun süren kanama olması halinde  
Bir yerinizi kestiğiniz veya yaraladığınızda, kanın durması normalden daha uzun bir süre 
alabilir. Bu durum ilacınızın etki mekanizması yla ilişkilidir. Hafif kesik ve yaralanmalarda 
(örneğin , tıraş sırasında oluşan kesikler), bu durum bir önem taşımaz. Bununla beraber,  
herhangi bir şüphe duyarsanız, hemen doktorunuza başvurunuz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda , hekiminiz, eczacınız veya hemşireniz ile konuşunuz. Ayrıca karşılaştığınız yan  
10/10 
 etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne 
(TÜFAM)  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DİLOXOL ’ün saklanması  
 
DİLOXOL ’ü çocukların göremeyeceği , erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız.  
 
Son kullanma tari hi ile uyumlu olarak kullanınız . 
 
Ambalajdaki son kullanma tarihinden sonra DİLOXOL ’ü kullanmayınız.  
 
Eğer üründe ve/veya ambalajında bozukluklar fark ederseniz  DİLOXOL ’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri : 
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma tali matı …………….   tarihinde onaylanmıştır . 