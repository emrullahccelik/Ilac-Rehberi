KISA ÜRÜN BİLGİSİ
1. TIBBİ FARMASÖTİK ÜRÜNÜN ADI
PODOFILM® Topikal Solüsyon
2. KALİTATİF VE KANTİTATİF BİLEŞİM
Etkin madde: %25 oranında Podofilin reçinesi
Yardımcı maddeler: Yardımcı maddeler için 6.1’e bakınız
3. FARMASÖTİK FORM
Solüsyon
Topikal uygulama amaçlı, açık kahve renkli solüsyon.
4. KLİNİK ÖZELLİKLER
4.1 Terapötik endikasyonlar
Veneral siğiller (kondiloma akuminata), genel siğiller (genel wartlar = verruka
vulgaris) gibi iyi huylu epitelyal oluşumlar ile granüloma ingüinale ve plantar siğiller
gibi iyi huylu papillomaların tedavisinde endikedir.
4.2 Pozoloji ve uygulama şekli
Pozoloji / uygulama sıklığı ve süresi
İlaç uygulanırken çevre dokuların etkilenmemesine özellikle dikkat edilmelidir. Çevre
cilt dokusu vazelin kullanarak korunmalıdır. Her tedavi seansında 1-2 ml
PODOFILM®’den fazlası kullanılmamalıdır.
PODOFILM® uygulaması siğil tipine göre çeşitlilik göstermekle birlikte genel olarak
ilgili alan üzerine ince bir tabaka halinde uygulanır.
Tedavi süresi ve uygulama sıklığı da siğil tipine göre çeşitlilik göstermektedir.
Uygulama şekli:
Anogenital Siğiller (Kondiloma Akuminata): PODOFILM® tedavisi hekim
tarafından uygulanması gereken bir tedavidir. Bir pamuk aplikatör veya kürdan
kullanarak ilaç dikkatlice lezyon üzerine uygulanır. Yeni bir uygulamadan önce
kuruması beklenir. İlk uygulama sırasında uygulanan PODOFILM®, lezyon üzerinde 1
saat kalmalı ve sonrasında yıkanarak uzaklaştırılmalıdır. Bu ilk uygulama enflamatuar
reaksiyona neden olmamışsa ve ağrılı değilse sonraki uygulamalarda, PODOFILM®,
yıkanmadan önce lezyon üzerinde 4-6 saat bekletilebilir. Sonrasında ilaç, su ve sabun
kullanılarak ortamdan uzaklaştırılır. Gerekli olduğunda tekrar eden uygulamalar 1
hafta aralarla yapılabilir.
Podofilinin servikal siğillerde uygulanmasından sonra 6 ay içinde yapılacak olan PAP
smear testlerinin yalancı-pozitiflik verebileceği bildirilmiştir.
Genel Siğiller: Yöntem A (küret kullanmadan): Daha önceden siğilin kesilmesi
veya ön tedavi uygulanması gerekmemektedir (tırnak altını tutan lezyonlarda, sıklıkla
tırnak kesilerek alttaki dokuların etkilenmesine yardımcı olunur). Bir kulak çubuğu
veya kürdan kullanılarak PODOFILM® siğilin üzerine ve 1-3 mm çevresine tek bir
tabaka halinde uygulanır. Birkaç dakika kuruması için beklenir. Geçirgen olmayan
1 / 6plastik bir bant ile kapatılır. Hastaya bu bandı en az 4 saat aynı şekilde muhafaza
etmesi (24 saate kadar) söylenir. 24 saat içinde genellikle enflamasyonlu ve ağrılı
olabilen blister oluşur. Hastanın 1-2 hafta sonra kontrole gelmesi sağlanır. Kontrolde
nekrotik dokular temizlenir ve kalan herhangi bir siğil dokusu varsa aynı yöntemle
tedavi tekrarlanır. Tedavinin tekrarından önce dokunun re-epitelizasyonu
beklenmelidir.
Yöntem B (küret ile): Yöntem A’daki yöntem uygulanır. Farklı olarak hasta,
lezyonun küretajından bir gün sonra kontrole çağırılmalıdır. Lokal anestezi gerekli
olabilir. Bu metodun pek çok avantajı vardır. Küretajdan önce PODOFILM®
kullanıldığında, lezyonlu dokunun belirginliğini ve siğil dokusunun ayrılabilirliğini
artırır ve tedavinin tekrarı nadiren gerekli olur. Hasta, gözlem için bir ay sonra geri
gelmelidir (lezyon normalde 1-3 hafta içinde tamamen iyileşir). Lezyon alanı tamamen
iyileşene kadar topikal antibiyotik kullanmak yararlı olabilir.
Plantar siğiller: Kanamadan kaçınarak ve canlı dokuya zarar vermeden siğili
kaplayan keratin dokusu temizlenir. Bir kulak çubuğu veya aplikatör kullanarak
PODOFILM® siğilin üzerine ve çevredeki 1-3 mm genişliğindeki sağlam deri
bölgesine uygulanır. Birkaç dakika kuruması beklenir. Geçirgen olmayan plastik bir
bandaj ile kapatılır. Bu şekilde 48 saat kalması sağlanır, sonra nekrotik materyal
temizlenir. Temizlikten sonra geriye siğil dokusu kalırsa, yeniden küçük miktarda
PODOFILM® uygulanıp aynı şekilde bandaj ile kapatılır. Geniş lezyonlar için 3 veya
daha fazla uygulama gerekli olabilir. Siğilin yok edilmesi tamamlanmışsa, iyileşmiş
bölge düzgün ve normal deri çizgilerini içerecek şekilde düzelebilir.
Molloskum kontagiosum: Herbir lezyon üzerine ince bir tabaka PODOFILM®
uygulanır. Bir hafta sonra yeni lezyonlar veya dirençli lezyonlar üzerine aynı şekilde
PODOFILM® uygulanır. Bu kez küçük bir oklüziv bant ile üzerinin kapatılması
sağlanır. Bu bant 6-8 saat içinde kaldırılmalıdır.
Ağrının idaresi: Oluşacak olan blisterin ağrılı olabileceği ancak 2-4 gün içinde
geçeceği konusunda hastanın uyarılması gerekir. Asetilsalisilik asit veya parasetamol
gibi, kodeinli veya kodeinsiz şekilde, hafif bir anestezik gerekli olabilir. Hastaların
PODOFILM®’e hassasiyeti değişik olabilir ve nadir vakalarda sızlama, yanma veya
aşırı hassasiyet görülebilir. Ağrıyı en aza indirmek için siğilin üzerine ince bir tabaka
şeklinde PODOFILM® uygulanır ve hastaya semptomlar başlarsa bandajı kaldırması
ve ilgili alanı 10-15 dakika soğuk suyla yıkaması önerilir. Bu süre içinde ilacın
absorbsiyonu için yeterli süre geçmiş olacaktır. Eğer acı hissi sürerse, steril tekniklere
uyarak blister açılır. Antiseptik uygulanarak ilgili alan bandaj ile kapatılır. Hastanın
hassasiyeti konusunda tam fikir elde edilene kadar, ilk tedavi seansında yalnız bir veya
iki siğilin tedavi edilmesi önerilir.
Özel popülasyonlara ilişkin ek veriler
Böbrek/Karaciğer yetmezliği:
Böbrek/Karaciğer yetmezliği olan hastalarda kullanımına dair özel bir bilgi
bulunmamaktadır.
Pediyatrik popülasyon:
İletişim kuramayacak düzeyde küçük olan çocuklarda, ağrının kontrolü mümkün
olamayacağı için kullanılmamalıdır.
2 / 6Geriyatrik popülasyon:
Yaşlılarda kullanımına dair özel bir bilgi bulunmamaktadır.
4.3 Kontrendikasyonları
İçeriklerin herhangi birine karşı hassasiyeti olanlarda kontrendikedir.
Gebelikte ve emzirme dönemindeki annelerde kullanılmamalıdır.
İletişim kuramayacak düzeyde küçük olan çocuklarda, ağrının kontrolü mümkün
olamayacağı için kullanılmamalıdır.
4.4 Özel kullanım uyarıları ve önlemleri
Podofilin potent bir ilaçtır ve yalnızca hekim tarafından uygulanmalıdır. Hekim kendi
deneyimini ve tekniğini geliştirene kadar PODOFILM® tedavisi için seçilecek hastalar
ve kullanılan teknik konusunda dikkat göstermelidir. Nadiren rezidüel pigmentasyon
ortaya çıkabileceği için tedavi edilecek bölge dikkatli seçilmelidir. Hastanın tedavinin
etkileri ve muhtemel sonuçları konusunda bilgilendirilmesi önerilir. Gözlere yakın
bölgelerde, yüzde ve muköz membranlarda kullanılmamalıdır. Lezyon ve çevresindeki
doku enflamasyonlu veya irrite ise kullanılmamalıdır. Diyabetiklerde veya zayıf kan
sirkülasyonunun olduğu hastalarda, benlerde, doğumsal cilt lekelerinde (birthmarks)
ve malin bir nevus ile ayırıcı tanısı kesin olarak yapılmadan önce özellikle üzerinde
kılların bulunduğu siğillerde kullanılmaması önerilir.
Eğer, vajinal kondiloma çok geniş bir alana yayılmışsa, öncelikle vajinanın yarısını
tedavi ederek şiddetli enflamasyonun ortaya çıkması önlenir ve idrar yapma
fonksiyonunun bozulmaması amaçlanır. Geniş lezyonlarda, rahatsızlığın fazla
olabileceği ve cilt bütünlüğünün bozulmuş olduğu açık yaralarda irritasyonun ve doku
harabiyetinin artacağı unutulmamalıdır.
Podofilin güçlü bir ilaç olduğu için normal cilt veya mukoza bölgeleri ile temas ederse
blisterler oluşabilir. Deri üzerine dökülürse, hemen yıkayıp alkol, aseton veya kaldırıcı
bant kullanarak bölgeden ilacın uzaklaşmasını sağlamak gerekir. Ilık sabunlu su ile
iyice yıkanıp durulanması gerekir. Muköz membranlara ve göze temas ederse, su ile
hemen yıkanır. Presipite olmuş film kaldırılıp, yeniden 15 dakika boyunca su ile
yıkanır.
Hastalar podofiline değişik düzeylerde hassas olabilirler. Seyrek vakada sızlama,
yanma ve aşırı hassasiyet gelişebilir. Bu hastalarda uygulanmış olan bant hemen
kaldırılmalı ve 10-15 dakika boyunca soğuk su ile yıkanmalıdır. Eğer rahatsızlık hissi
devam ederse, steril teknikleri kullanarak blister açılır, antiseptik uygulanır ve steril
bandaj ile kapatılır. Hastanın hassasiyeti bilinmediği için ilk tedavi seansında, 1 veya 2
siğilin tedavisi önerilir.
Yalnızca haricen kullanılmalıdır.
4.5 Diğer tıbbi ürünlerle etkileşimler ve diğer etkileşim şekilleri
Deri üzerinde irritan etki yapan ilaçlar ile eş zamanlı veya birbiri ardına
kullanılmamalıdır. Kullanılma durumunda birkaç hafta ara verilmelidir.
Özel popülasyonlara ilişkin ek bilgiler
Özel popülasyonlarla ilgili herhangi bir etkileşim çalışması bulunmamaktadır.
Pediyatik popülasyon:
Pediyatrik popülasyonlara ilgili herhangi bir etkileşim çalışması bulunmamaktadır.
3 / 64.6 Gebelik ve laktasyon
Gebelik Kategorisi: C
Çocuk doğurma potansiyeli olan kadınlar/ Doğum Kontrolü (Kontrasepsiyon)
Uygulama sırasında çocuk doğurma potansiyeli bulunan kadınların etkin bir doğum
kontrol yöntemi kullanmasını gerektiren herhangi bir endikasyonu bulunmamaktadır.
PODOFILM®’in doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
PODOFILM®’in gebe kadınlarda kullanımına ilişkin yeterli veri mevcut değildir.
Hayvanlar üzerine yapılan araştırmalar üreme toksisitenin bulunduğunu göstermiştir
(bkz. kısım 5.3). İnsanlara yönelik potansiyel risk bilinmemektedir.
Gebelikte kullanımına ilişkin yapılmış kontrollü çalışmalar bulunmamaktadır. Bu
dönemde bütün ilaçların kullanımından sakınılmalıdır.
Laktasyon dönemi
Podofilinin insan sütüyle atılıp atılmadığı bilinmemektedir. Podofilinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya
da PODOFILM ® tedavisinin durdurulup durdurulmayacağına ilişkin karar verilirken,
emzirmenin çocuk açısından faydası ve PODOFILM ® tedavisinin emziren anne
açısından faydası dikkate alınmalıdır.
Üreme yeteneği/Fertilite
PODOFILM®’in üreme yeteneği üzerine etkisi ile ilgili kontrollü çalışmalar
bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerine bilinen bir etkisi yoktur.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerle tahmin edilemiyor)]
Kan ve lenf sistemi hastalıkları:
Seyrek: Lökopeni, trombositopeni
Sinir sistemi hastalıkları:
Seyrek: Polinevrit, parestezi
Gastrointestinal hastalıkları:
Seyrek: Paralitik ileus
Deri ve deri altı doku hastalıkları:
Seyrek: Ürtiker
4 / 6Genel bozukluklar ve uygulama bölgesine ilişkin hastalıklar:
Seyrek: Geçici ateş, sızlama, yanma, aşırı hassasiyet, koma ve ölüm
Lokal etkiler olarak anogenital alanda şiddetli nekroz ve skar, sünnete ihtiyaç duyan
parafimozis ve psödoepiteliomatöz hiperplazi gelişebilir.
Özel popülasyonlara ilişkin ek veriler
Pediyatrik popülasyon:
İletişim kuramayacak düzeyde küçük olan çocuklarda, ağrının kontrolü mümkün
olamayacağı için kullanılmamalıdır.
4.9 Doz aşımı ve tedavisi
PODOFILM® güçlü bir ilaçtır ve hem lezyonlu bölgede hem normal cilt veya mukoza
bölgelerinde önerilen miktardan fazla uygulandığında blisterler ve ülser oluşabilir. Bu
durumda tıbbi yara bakımı uygulanmalıdır.
Geniş alana uygulama ile sistemik absorbsiyonu mümkündür.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Dermatolojik ilaçlar, siğil tedavisi
ATC kodu: D06BB04
Podofilin’in temel etkisi, primer akantolitik özelliğinden kaynaklanır. Siğil (= wart =
verruka) tedavisindeki etkinliği ise akantolitik etki sonucu tümörün eksfoliasyonu
nedeni ile meydana gelir. Epitelyal hücrelerde yoğun morfolojik değişiklikler meydana
gelir. Podofilinin sitotoksik etkisi ile kolşisinin etkileri arasında benzerlikler vardır.
Podofilin, epitelyal hücrelerdeki mitozu metafaz safhasında durdurur. Podofilin yoğun
keratin depolanması olan siğillerden daha çok plantar siğiller gibi daha az keratin
depolanması olan siğiller üzerine çok etkilidir. Podofilin’in litik etkisi epidermal
hücrelerin ötesine geçmez, bazal tabaka intakt olarak kalır ve koryum üzerine minimal
etkisi mevcuttur. Sonuç olarak topikal uygulama sonrası skar oluşumu mevcut
değildir.
5.2 Farmakokinetik özellikleri
Topikal olarak uygulanan Podofilin’in sistemik etkisi bulunmamaktadır.
Emilim:
Topikal olarak uygulanan Podofilin’in sistemik emilimi yoktur.
5.3 Klinik öncesi güvenlilik verileri
Mevcut bilgilere göre mutajenik, teratojenik ve karsinojenik etkileri de içeren
toksikolojik bir risk ile ilgili herhangi bir bilgi bulunmamaktadır.
6. FARMASÖTİK BİLGİLER
6.1 Yardımcı maddelerin listesi
Benzoin tentür
Benzoin Sumatra tentür
6.2 Geçimsizlikler
Bilinen bir geçimsizliği yoktur.
5 / 66.3 Raf ömrü
Raf ömrü 36 aydır.
6.4 Saklamaya yönelik özel tedbirler
25oC'nin altındaki oda sıcaklığında muhafaza edilir.
6.5 Ambalajın niteliği ve içeriği
PODOFILM® 25ml’lik kahverengi tip I cam şişede, karton kutusunda kullanıma
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atıklar ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmeliklerine uygun olarak imha
edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE 34773, İSTANBUL
Tel: 216 612 9191
Fax: 216 612 9192
8. RUHSAT NUMARASI:
03.04.2008, 124/45
9. İLK RUHSAT TARİHİ/YENİLEME TARİHİ
İlk ruhsat tarihi: 03.04.2008
Ruhsat yenileme tarihi:
10. KÜB’ÜN YENİLENME TARİHİ
6 / 6