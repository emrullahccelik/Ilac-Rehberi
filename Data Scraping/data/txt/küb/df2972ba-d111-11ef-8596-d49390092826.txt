KISA ÜRÜN BİLGİSİ
1. BEŞERİ TIBBİ ÜRÜNÜN ADI
PHOSMYCİN 3 g granül içeren saşe
2. KALİTATİF VE KANTİTATİF BİLEŞİM
Etkin madde:
Her bir saşe;
Fosfomisin trometamol 5,631 g (3 gram fosfomisine eşdeğer)
Yardımcı madde(ler):
Şeker 2,173 g
Yardımcı maddeler için 6.1’e bakınız.
3. FARMASÖTİK FORM
Saşe
Beyaz beyazımsı renkli portakal mandalina aromalı homojen granüle toz
4. KLİNİK ÖZELLİKLER
4.1. Terapötik endikasyonlar
PHOSMYCİN kadınlarda ve kadın ergenlerde akut, komplikasyonsuz sistit tedavisinde
endikedir.
Yetişkin erkeklerde ve kadınlarda tanısal transüretral işlemlerde ve cerrahi transüretral
tedavilerde perioperatif antibiyotik profilaksisi için endikedir.
Transrektal prostat biyopsisi için antibiyotik profilaksisi endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kadın ve kadın ergenlerde (> 12 yaş) akut, komplikasyonsuz sistit: 3 g PHOSMYCİN bir kez
Yetişkin erkeklerde ve kadınlarda tanısal transüretral işlemlerde ve cerrahi transüretral
tedavilerde perioperatif antibiyotik profilaksisi:
1 / 11Transrektal prostat biyopsisi için antibiyotik profilaksisi endikedir.
3g PHOSMYCİN işlemden 3 saat önce ve 3g fosfomisin işlemden 24 saat sonra.
Uygulama şekli:
PHOSMYCİN içeriği oda ısısındaki bir bardak suda karıştırılarak çözündürülür, hazırlandıktan
hemen sonra tamamı içilir. PHOSMYCİN sulu çözeltisi homojen ve donuk renklidir (opelesan).
PHOSMYCİN aç karnına alınmalıdır (yemeklerden 2-3 saat sonra). Tercihen geceleri yatmadan
önce ve mesane boşaltıldıktan sonra kullanılması önerilir.
Özel popülasyonlara ilişkin ek bilgiler:
Böbrek yetmezliği:
Ciddi böbrek yetmezliği (kreatinin klerensi <10 mL/dak) olan hastalarda kullanılmamalıdır.
(Bkz. Bölüm 4.3.)
Karaciğer yetmezliği:
Karaciğer yetmezliği olan hastalar için özel bir doz ayarlaması bulunmamaktadır.
Pediyatrik popülasyon:
12 yaş ve altındaki çocuklarda fosfomisinin etkililik ve güvenliliği ile ilgili yeterli klinik
çalışma bulunmadığından, kullanımı önerilmemektedir.
Geriyatrik popülasyon:
Geriyatrik popülasyonda tedavi erişkinlerde önerilen ile aynıdır.
4.3. Kontrendikasyonlar
PHOSMYCİN’in kullanımı aşağıdaki durumlarda kontrendikedir:
• Fosfomisine veya üründeki herhangi bir maddeye karşı aşırı duyarlılığı olanlarda (Bkz.
Bölüm 6.1).
• Kreatinin klerensi 10 mL/dak altında olan, ciddi böbrek yetmezliği bulunan ve
hemodiyalize giren hastalarda
• Kalıtımsal fruktoz intoleransı, glukoz-galaktoz malabsorpsiyonu ya da sükroz-
izomaltaz yetmezliği olan hastaların bu ilacı kullanmamaları gerekir.
2 / 114.4. Özel kullanım uyarıları ve önlemleri
Aşırı duyarlılık reaksiyonları
Fosfomisin tedavisi esnasında anafilaksi ve anafilaktik şoku da içeren hipersensitivite
reaksiyonları ortaya çıkabilir ve hayati tehlikeye yol açabilir (Bkz. Bölüm 4.8.). Eğer bu
reaksiyonlar ortaya çıkarsa fosfomisin tekrar uygulanmamalıdır ve uygun bir medikal tedavi
gerekir.
Clostridium difficile-kaynaklı diyare
Fosfomisin ile Clostridium difficile ile ilişkili kolit ve psödomembranöz kolit bildirilmiştir ve
şiddeti hafiften yaşamı tehdit ediciye tehlikeye kadar değişebilir. (Bkz. Bölüm 4.8). Bu nedenle,
fosfomisin uygulaması sırasında veya sonrasında diyare olan hastalarda teşhisi dikkate almak
önemlidir. Fosfomisin ile tedavinin kesilmesi ve Clostridium difficile için spesifik tedavinin
uygulanması düşünülmelidir. Peristaltizmi inhibe eden tıbbi ürünler verilmemelidir
Pediyatrik popülasyon
12 yaş ve altındaki çocuklarda fosfomisinin etkililik ve güvenliliği ile ilgili yeterli klinik
çalışma bulunmadığından, kullanımı önerilmemektedir (Bkz. Bölüm 4.2).
Persistan enfeksiyon ve erkek hastalar
Persistan enfeksiyon durumunda, komplike idrar yolu enfeksiyonu veya dirençli patojen
prevalansı (örn. Staphylococcus saprophyticus (Bkz. Bölüm 5.1) nedeniyle kapsamlı bir
inceleme ve tanının yeniden değerlendirilmesi önerilir. Genel olarak, erkek hastalardaki idrar
yolu enfeksiyonları bu tıbbi ürünün endike olmadığı komplike idrar yolu enfeksiyonu olarak
düşünülmelidir. (Bkz. Bölüm 4.1)
PHOSMYCİN, şeker içerdiğinden nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Metoklopramid
Eşzamanlı metoklopramid uygulaması fosfomisinin serum ve idrar konsantrasyonlarını
düşürebileceğinden birlikte kullanılmamalıdır. Gastrointestinal motiliteyi arttıran diğer ilaçlar
benzer etkiler oluşturabilir.
3 / 11Yiyecek ve içecek ile kullanılması
Yiyecekler ile beraber alınması, pik plazma seviyelerinde ve idrar konsantrasyonlarında hafif
düşmeye neden olacak şekilde PHOSMYCİN’in etkin maddesinin emilimini geciktirebilir. Bu
nedenle ilacın aç karnına ya da yemeklerden 2-3 saat sonra alınması tercih edilir.
INR’deki değişiklikle ilgili özel durum
Antibiyotik tedavisi alan hastalarda, çok sayıda oral antikoagülan aktivitede artma vakası
bildirilmiştir. Ciddi enfeksiyon ya da inflamasyon, yaş ve genel sağlık durumunun bozukluğu
risk faktörleri kapsamındadır. Bu şartlar altında INR'nin değişiminin enfeksiyöz hastalıktan ya
da onun tedavisinden kaynaklı olup olmadığını belirlemek zordur. Ancak, bazı antibiyotik
sınıfları daha sık bu etkiyi gösterirler ve bu gruplar özellikle: florokinolonlar, makrolidler,
siklinler, kotrimoksazol ve bazı sefalosporinlerdir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Etkileşim çalışmaları yalnızca yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fosfomisinin doğum kontrol yöntemlerine bilinen bir etkisi bulunmamaktadır.
Gebelik dönemi
Gebeliğin ilk trimesterinde fosfomisin tedavisinin güvenliliğine ilişkin sınırlı sayıda veri
mevcuttur. (n = 152) Bu veriler şimdiye kadar teratojenite için herhangi bir güvenlilik sinyali
oluşturmamaktadır. Fosfomisin plasentadan geçer.
Hayvan çalışmaları, üreme toksisitesi açısından doğrudan veya dolaylı zararlı etkiler
göstermemektedir (Bkz. Bölüm 5.3).
PHOSMYCİN yalnızca, gerekli görülürse, gebelik döneminde kullanılabilir.
4 / 11Sınırlı sayıda gebelikte maruz kalma olgularına ilişkin veriler fosfomisinin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm
5.3). Gebe kadınlara verilirken tedbirli olunmalıdır.
Laktasyon dönemi
Fosfomisin düşük seviyelerde anne sütüne geçer. Kesinlikle gerekliyse, laktasyon döneminde
tek doz oral fosfomisin kullanılabilir.
Üreme yeteneği/Fertilite
Erkek ve dişi sıçanlara oral yoldan 1000 mg/kg/gün dozlara kadar fosfomisin uygulaması
fertiliteyi etkilememiştir. İnsanlarla ilgili veri mevcut değildir.
4.7. Araç ve makine kullanımı üzerindeki etkiler
PHOSMYCİN'in araç ve makine kullanımına etkisi üzerine spesifik bir çalışma yapılmamıştır
fakat, hastalar baş dönmesi rapor edildiği konusunda bilgilendirilmelidirler. Bu durum bazı
hastaların araç ve makine kullanımı yeteneğini etkileyebilir. (Bkz. Bölüm 4.8).
4.8. İstenmeyen etkiler
Tek doz fosfomisin trometamol uygulaması takiben en sık advers etkiler başta diyare olmak
üzere gastrointestinal sistemde görülür. Bunlar genellikle kendini kısıtlayan ve kendiliğinden
düzelen durumlardır.
Klinik çalışmalar ve satış sonrası gözetim çalışmalarından elde edilen verilere göre fosfomisin
trometamol kullanımı ile bildirilen istenmeyen etkiler aşağıda sistemlere ve sıklıklarına göre
sunulmuştur.
Sıklıklar şu şekilde tanımlanmıştır: çok yaygın (≥ 1/10); yaygın (≥ 1/100, < 1/10); yaygın
olmayan (≥ l/1000, < 1/100); seyrek (≥ l/l0000, < 1/1000); çok seyrek (< l/l0000); bilinmiyor
(eldeki verilerden hareketle tahmin edilemiyor)
5 / 11Enfeksiyonlar ve enfestasyonlar
Yaygın:
Vulvovajinit
Bağışıklık sistemi hastalıkları
Bilinmiyor:
Anafilaktik şokun da dahil olduğu anafilaktik reaksiyonlar, hipersensitivite (Bkz. Bölüm 4.4)
Sinir sistemi hastalıkları
Yaygın:
Baş ağrısı, baş dönmesi
Gastrointestinal hastalıklar
Yaygın:
Diyare, bulantı, hazımsızlık (dispepsi), abdominal ağrı
Yaygın olmayan:
Kusma
Bilinmiyor:
Antibiyotik ilişkili kolit (Bkz. Bölüm 4.4)
Deri ve deri altı doku hastalıkları
Yaygın olmayan:
Döküntü, ürtiker, kaşıntı
Bilinmiyor:
Anjiyoödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
6 / 114.9. Doz aşımı ve tedavisi
Oral fosfomisinin doz aşımına ilişkin deneyim sınırlıdır.
Fosfomisinin parenteral kullanımı ile hipotoni, somnolans, elektrolit bozuklukları,
trombositopeni ve hipoprotrombinemi vakaları rapor edilmiştir.
Doz aşımı olduğunda hasta monitorize edilmeli (özellikle plazma ve serum elektrolit seviyeleri)
ve semptomatik ve destekleyici tedavi uygulanmalıdır. İlacın idrar yolu ile elimine edilmesini
desteklemek için rehidratasyon önerilir. Fosfomisin vücuttan hemodiyaliz yoluyla etkin bir
şekilde yaklaşık 4 saatlik ortalama eliminasyon yarılanma ömrü ile atılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanılan antibakteriyeller (Diğer antibakteriyeller)
ATC kodu: J01XX01
Etki mekanizması
Fosfomisin, bakteriyel hücre duvarının enzimatik sentezini önleyerek proliferasyon yapan
patojenler üzerinde bakterisidal bir etki gösterir. Fosfomisin, peptidoglikan sentezini bloke
ederek bakteriyal hücre içi hücre duvarı sentezinin ilk aşamasını inhibe eder.
Fosfomisin, iki farklı taşıma sistemi (sn-gliserol-3-fosfat ve heksoz-6 taşınma sistemleri)
aracılığıyla bakteri hücresine aktif olarak taşınır.
Farmakokinetik/farmakodinamik ilişkiler
Sınırlı veriler, fosfomisinin büyük olasılıkla zamana bağlı olarak hareket ettiğini
göstermektedir.
Direnç mekanizması
Başlıca direnç mekanizması, bakteriyel fosfomisin taşıma sistemlerinde bir değişikliğe neden
olan kromozomal mutasyondur. Plazmid veya transpozon kaynaklı olan diğer direnç
mekanizmaları, sırasıyla molekülü glutatyona bağlayarak veya fosfomisin molekülündeki
karbon-fosfor bağının bölünmesiyle fosfomisinin enzimatik inaktivasyonuna neden olur.
Çapraz direnç
Fosfomisin ve diğer antibiyotikler arasında çapraz direnç bilinmemektedir.
7 / 11Duyarlılık testi sınır kırılma noktaları
Avrupa Antimikrobiyal Duyarlılık Testi Komitesi tarafından belirlenen duyarlılık sınır
değerleri aşağıdaki gibidir (EUCAST sınır değer tablosu sürüm 11):
Türler Duyarlı Dirençli
≤ 8 mg/L > 8 mg/L
Enterobakteriler
Edinilmiş direncin prevalansı
Bireysel türlerin edinilmiş direncinin yaygınlığı coğrafi olarak ve zamanla değişebilir. Direnç
durumu hakkında bölgesel bilgi, özellikle ciddi enfeksiyonların uygun tedavisini sağlamak için
gereklidir.
Aşağıdaki tablo, sürveyans programlarından ve çalışmalardan elde edilen verilere
dayanmaktadır. Onaylanmış endikasyonlarla ilgili organizmaları içerir.
Yaygın olarak duyarlı türler
Aerobik Gram negatif mikroorganizmalar Escherichia coli
Edinilmiş direncin sorun olabileceği türler
Aerobik Gram pozitif mikroorganizmalar Enterococcus faecalis
Aerobik Gram negatif mikroorganizmalar Klebsiella pneumonia
Proteus mirabilis
Doğal olarak dirençli türler
Aerobik Gram pozitif mikroorganizmalar Staphylococcus saprophyticus
5.2. Farmakokinetik özellikler
Genel özellikler
Emilim:
Tek doz oral uygulamadan sonra, fosfomisin trometamolün mutlak biyoyararlanımı yaklaşık
%33-53'tür. Emilim hızı ve miktarı yiyecek ile azalır, ancak zamanla idrarla atılan toplam aktif
madde miktarı aynıdır. Açlık veya tokluk durumunda, 3 gram oral uygulamadan sonra
fosfomisin ortalama üriner konsantrasyonları en az 24 saat boyunca 128 mcg/mL olan eşik MİK
8 / 11değerinin üzerindedir, ancak idrardaki maksimum konsantrasyonuna ulaşma süresi 4 saat
gecikir. Fosfomisin trometamol enterohepatik yeniden dolaşıma girer.
Dağılım:
Fosfomisin, böbrekler ve mesane duvarı dahil olmak üzere dokulara dağılır. Fosfomisin,
plazma proteinlerine bağlanmaz ve plasenta bariyerini geçer.
Biyotransformasyon:
Fosfomisin metabolize olduğu gözlenmemiştir.
Eliminasyon:
Fosfomisin glomerüler filtrasyonla atılım yarı ömrü yaklaşık 4 saat olmak üzere başlıca
böbreklerle (dozun %40-50’si idrarda bulunmuştur) ve daha az kısmı (dozun %18-28’lik kısmı)
feçesle değişmeden atılır. Yiyecekler ilaç emilimini geciktirse bile zamanla idrarla atılan toplam
ilaç miktarı aynıdır.
Doğrusallık/doğrusal olmayan durum:
2-4 gram doz aralığında fosfomisinin farmakokinetikleri dozdan bağımsızdır.
Hastalardaki karakteristik özellikler
Özel popülasyonlar
Böbrek fonksiyon bozukluğu olan hastalarda eliminasyon yarı ömrü böbrek yetmezliğinin
derecesiyle orantılı olarak artar.
Böbrek fonksiyon bozukluğu olan hastalarda kreatinin klirensi 10 mL/dak'nın üzerindeyse,
fosfomisin idrar konsantrasyonları normal bir dozdan sonra 48 saat boyunca etkili kalır.
Yaşlı kişilerde fosfomisin klirensi, böbrek fonksiyonundaki yaşa bağlı azalmaya paralel olarak
azalır.
5.3. Klinik öncesi güvenlilik verileri
Klinik dışı veriler, konvansiyonel güvenlilik farmakolojisi çalışmaları, tekrarlanan doz
toksisitesi, genotoksisite veya üreme toksisitesi çalışmalarına dayalı olarak insanlar için özel
bir tehlike ortaya koymamaktadır.
Fosfomisin için karsinojenisite verisi bulunmamaktadır.
9 / 116. FARMASÖTİK ÖZELLİKLER
6.1. Yardımcı maddelerin listesi
Şeker (Öğütülmüş)
Kolloidal silikon dioksit
Portakal esansı
Mandalina esansı
Sodyum sakkarin
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
8 gramlık kuşe kağıt/ LDPE/ Alu/ LDPE ambalaj içinde, 1 veya 2 adet saşe içeren karton
kutularda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic A.Ş.
Bağcılar/İstanbul
8. RUHSAT NUMARASI
2016/433
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.05.2016
Ruhsat yenileme tarihi:
10 / 1110. KÜB’ÜN YENİLENME TARİHİ
11 / 11