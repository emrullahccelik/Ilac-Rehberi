KULLANMA TALİMATI
MODİOGEN 200 mg Tablet  
Ağızdan alınır.
• Etkin madde:  Her tablet; 200 mg modafinil içerir.
• Yardımcı maddeler:  Laktoz monohidrat, prejelatinize nişasta, mikrokristalin selüloz, 
povidon, krospovidon ve magnezyum stearat.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.
•  Eğer, ilave sorularınız olursa, lütfen doktorunuza ve eczacınıza danışınız.
•  Bu ilaç kişisel olarak size reçete edilmiştir, başkalarına vermeyiniz.
•  Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında;
1 . MODİOGEN nedir ve ne için kullanılır?
2. MODİOGEN’i kullanmadan önce dikkat edilmesi gerekenler
3. MODİOGEN nasıl kullanılır?
4. Olası yan etkiler nelerdir?
5 . MODİOGEN’  in saklanması
Başlıkları yer almaktadır.
1. MODİOGEN nedir ve ne için kullanılır?
MODİOGEN beyaz renkli, bikonveks, oblong tabletler halindedir. Her kutuda 30 tablet vardır. 
MODİOGEN narkolepsiye bağlı aşırı uyku eğiliminin tedavisinde endikedir.
1/6
2. MODİOGEN’i kullanmadan önce dikkat edilmesi gerekenler  
MODİOGEN’i aşağıdaki durumlarda KULLANMAYINIZ.
Eğer,
• Modafinil veya MODİOGEN içinde bulunan herhangi bir bileşene karşı alerjiniz var ise,
• Hamileyseniz veya hamile kalmayı planlıyorsanız,
• Emziriyorsanız,
• Hipertansiyon (yüksek tansiyon) hastası iseniz,
• Anormal kalp ritmine (aritmi) sahipseniz, 
bu ilacı kullanmayınız.
MODİOGEN’i aşağıdaki durumlarda DİKKATLİ KULLANINIZ.  
Eğer;
• MODİOGEN kullandıktan sonra düşünme veya hareket becerilerinde değişikliğe 
neden olmuşsa,
• Göğüs ağrısı şikâyetiniz varsa veya kalp krizi geçirdiyseniz,
• Uyku yoksunluğunuz varsa,
• Böbrek ya da karaciğer yetmezliğiniz varsa, 
dikkatli kullanınız.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
MODİOGEN’ in yiyecek ve içecekle kullanılması
MODİOGEN tablet yiyecekle kullanılabilir.
Hamilelik
İlacı kullanmadan önce doktorunuza veya eczacınıza danışınız.
Hamilelik döneminde bu ilaç kullanılmamalıdır.
Tedaviniz sırasında hamile olduğunuzu fark ederseniz hemen doktorunuza danışınız.  
Emzirme
İlacı kullanmadan önce doktorunuza veya eczacınıza danışınız.
Bebeğinizi emziriyorsanız MODİOGEN’  i kullanmayınız.
2/6
Araç ve makine kullanımı
MODİOGEN’in araç ve makine kullanımı üzerine herhangi bir etkisi olup olmadığına dair 
yeterli veri mevcut değildir. Fakat bazı kişilerde bulanık görüş ve baş dönmesine neden olabilir.
MODİOGEN’ in içeriğinde bulunan bazı yardımcı maddeler hakkında önemli bilgiler
MODİOGEN 130 mg laktoz monohidrat içermektedir. Eğer daha önceden doktorunuz 
tarafından bazı şekerlere karsı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.
Diğer ilaçlar ile birlikte kullanımı
MODİOGEN tablet ile epilepsi (sara hastalığı) tedavisinde kullanılan ilaçlar (özellikle fenitoin), 
hormonal kontraseptifler (gebelik engelleyiciler), depresyon anksiyete tedavisinde kullanılan 
ilaçlar, uyku ilaçları, kan pıhtılaşmasını durduran ilaçlar (varfarin), siklosporin (artrit-eklem 
iltihabı veya psöriazis-sedef hastalıklarında), HIV enfeksiyonlarına karşı kullanılan antiviral 
ilaçlar (proteaz inhibitörü), yüksek kan basıncı ve kalp problemlerinde kullanılan ilaçlar 
(kalsiyum kanal blokörleri), kolesterol düşürücüler (statinler), MAO inhibitörleri ile birlikte 
kullanımında dikkatli olunmalıdır.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.
3. MODİOGEN nasıl kullanılır?
Uygun kullanım ve doz/uygulama sıklığı için talimatlar:
Doktorunuz başka şekilde önermemiş ise MODİOGEN tableti aşağıdaki şekilde kullanınız: 
Uygulama yolu ve metodu:
Narkolepside 200-400 mg alınır. Klinik yanıta göre günde bir kez veya ikiye bölünmüş olarak 
sabah ve öğlen verilebilir.
Tabletleri yeterli miktarda sıvı ile alınız.
Doktorunuz ayrı bir tavsiyede bulunmadıkça, bu talimatları takip ediniz. İlacı zamanında almayı 
unutmayınız.
Değişik yaş grupları:
Çocuklarda kullanım:
MODİOGEN 12 yaş altındaki çocuklardaki güvenliği henüz saptanmadığından 
kullanılmamalıdır.
3/6
Yaşlılarda kullanımı:
Hepatik ve renal fonksiyonlar nedeniyle, 65 yaş üzerindeki hastalarda düşük doz ile tedaviye 
başlanmalıdır.
Özel kullanım durumları:
Böbrek yetmezliği:
Şiddetli kronik böbrek yetmezliği (kreatin klerensi < 20 mL/dk) 200 mg tek doz uygulanan 
modafinilin farmakokinetiğini önemli ölçüde etkilemez. Böbrek fonksiyonlarında düşme olan 
hastalarda günlük düşük doz uygulamasından başlanmalıdır.
Karaciğer yetmezliği:
%50 azaltılmış doz şiddetli karaciğer yetmezliğinde tavsiye edilmektedir.
Şiddetli karaciğer yetmezliği olan hastalarda günde bir kez 100 mg modafinil uygulanması 
uygundur.
Eğer MODİOGEN’  in etkisinin çok güçlü veya zayıf olduğuna dair bir izleniminiz varsa  
doktorunuz veya eczacınızla konuşunuz.
Kullanmanız gerekenden daha fazla MODİOGEN kullandıysanız
İnsomnia (uykusuzluk), huzursuzluk, dinlenememe, dezoryantasyon (yönlenim bozukluğu), 
konfüzyon (kafa karışıklığı), eksitasyon (heyecanlandırma) gibi merkezi sinir sistemi 
bozuklukları, halüsinasyon, bulantı, ishal gibi sindirim sistemi bozuklukları, taşikardi (kalp 
çarpıntısı), bradikardi (yavaş kalp atımı), hipertansiyon, göğüs ağrısı gibi kardiyovasküler (kalp 
damar) sistem bozuklukları belirtileri gözlenirse kusturma veya gastrik lavaj (midenin 
boşaltılması) düşünülebilir.
MODİOGEN’ den kullanmanız gerekenden fazlasını kullanmışsanız bir doktor veya eczacı ile  
konuşunuz.
MODİOGEN’ i kullanmayı unutursanız
Unutulan dozları dengelemek için çift doz almayınız.
Diğer dozu gereken normal zamanında alınız.
MODİOGEN ile tedavi sonlandırıldığında oluşabilecek etkiler
Bu konuyla ilgili veri bulunmamaktadır.
4/6
4. Olası Yan Etkiler Nelerdir?
Tüm ilaçlar gibi, MODİOGEN ’in içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden biri olursa, MODİOGEN’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Göğüs ağrısı,
• Mental problemler,
• Alerjik reaksiyonlar
Bunların hepsi çok ciddi yan etkilerdir.
Eğer bunlardan biri sizde mevcut ise, sizin MODİOGEN’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:
• Ciddi atak veya ciddi alerjik reaksiyon,
• Depresyon, anksiyete (endişe), halüsinasyonlar, intihar eğilimi, saldırganlık ve diğer 
mental (psikiyatrik) problemler,
• Göğüs ağrısı içeren kalp problemleri
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.
Aşağıdakilerden herhangi birini fark ederseniz, doktorunuza söyleyiniz:
Anksiyete,
Başağrısı,
Bulantı,
Endişe,
Uykusuzluk,
Sırt ağrısı,
İştah azalması,
Diyare (ishal),
Ağız kuruluğu,
Cilt kuruluğu,
Ağız ülserleri (ağız yaraları),
Mide ekşimesi,
Cilt kızarıklığı,
Hazımsızlık,
5/6
• Kas sertliği,
• Tıkalı veya akan burun,
• Cilt batması, duyarlılığı,
• Titreme,
• Yorgunluk veya uykusuzluk,
• Kusma
Bunlar MODİOGEN’in hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. MODİOGEN’ in saklanması
MODİOGEN ’  i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.
Son kullanma tarihiyle uyumlu olarak kullanınız.
Etiketin veya ambalajın üzerinde belirtilen son kullanma tarihinden sonra MODİOGEN’ i  
kullanmayınız.
Eğer üründe ve/veya ambalajında bozukluklar fark ederseniz MODİOGEN ’i kullanmayınız. 
Ruhsat Sahibi:
GEN İLAÇ VE SAĞLIK ÜRÜNLERİ SAN. VE TİC. A.Ş.,
Mustafa Kemal Mah., 2119. Sok, No:3, D:2-3,
06520, Çankaya/Ankara/ Türkiye Tel: + 90 (312) 219 62 19 Fax:
+ 90 (312) 219 60 10 e-mail: info @ genilac.com
Üretim Yeri:
İLKO İlaç Sanayi ve Ticaret A.Ş., Kuddusi Cad., 23. Sok., No:1 Selçuklu, Konya, Türkiye 
Bu kullanma talimatı 17.08.2015 tarihinde onaylanmıştır.
6/6
