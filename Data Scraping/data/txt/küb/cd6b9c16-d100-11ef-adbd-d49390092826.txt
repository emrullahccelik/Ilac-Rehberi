KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİXOVUL 750 mg/200 mg/100 mg ovül
2. KALİTATİF VE KANTİTATİF BİLEŞİM
Etkin madde:
Her ovülde;
Metronidazol 750 mg
Mikonazol nitrat 200 mg
Lidokain 100 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Vajinal ovül.
Beyaza yakın renkte, homojen özel şekilli ovül.
4. KLİNİK ÖZELLİKLER
4.1 Terapötik endikasyonlar
Candida albicans’ın oluşturduğu kandidal vulvovajinit; Gardnerella vaginalis ve anaerob
bakterilerin oluşturduğu bakteriyel vajinoz ve karma vajinal enfeksiyonların tedavisinde
kullanılır.
4.2 Pozoloji ve uygulama şekli
Pozoloji/ Uygulama sıklığı ve süresi:
Doktora danışmadan kullanılmamalıdır.
Hekim tarafından başka şekilde tavsiye edilmediği takdirde:
Tedaviye başlarken 7 gün süreyle yalnızca akşamları birer ovül vajen derinliğine uygulanır.
Tekrarlayan dirençli vakalarda 14 gün süreyle, akşam 1 vajinal ovül önerilebilir.
Adet (menstrüasyon) döneminde kullanıldığında MİXOVUL’ün etkisi azalabileceğinden veya
kullanım zorluğu meydana gelebileceğinden, bu dönemde kullanılmaması tavsiye
edilmektedir.
Uygulama şekli:
Yalnız intravajinal kullanım içindir. MİXOVUL sırtüstü yatar pozisyonda vajen derinliğine
uygulanmalıdır.
Yutulmamalı veya başka bir yoldan uygulanmamalıdır.
Sayfa 1Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur, ancak hemodiyaliz gerektiren ciddi böbrek
fonksiyonu yetmezliğinde doz ayarı yapılmalıdır.
Ciddi karaciğer yetmezliğinde metronidazol klirensi zorlaşır. Hepatik ensefalopatili hastalarda
metronidazol plazma konsantrasyonu yükselerek ensefalopati semptomlarını
arttırabileceğinden, bu hastalarda dikkatle kullanılmalıdır. Metronidazolün günlük dozu,
hepatik ensefalopatili hastalarda üçte birine azaltılmalıdır.
Karaciğer fonksiyon bozukluğu olan hastalarda lidokainin yarı ömrü 2 katı ya da daha
fazlasına çıkabilir. Renal fonksiyon bozukluğu lidokain kinetiğini etkilemez fakat
metabolitlerin birikimini arttırabilir. MİXOVUL’ü kullanacak olan karaciğer ve/veya böbrek
fonksiyon bozukluğu bulunan hastalarda bu özellikler göz önünde bulundurulmalıdır.
Pediyatrik popülasyon:
12 yaş altındaki çocuklara uygulanmaz.
Geriyatrik popülasyon:
65 yaşın üstündekilere erişkin dozu uygulanır.
4.3 Kontrendikasyonlar
MİXOVUL ovül
- Bileşimindeki etkin maddelere veya imidazol türevleri gibi bunların türevlerine, 6.1’de
listelenen yardımcı maddeye karşı aşırı duyarlılığı bulunanlarda,
- Tedavi sırasında veya tedavi bitiminden en az 48 saat sonrasında alkol kullananlarda,
- Tedavi sırasında veya son 2 hafta içinde disülfiram kullananlarda,
- Gebeliğin ilk üç ayında,
- Gebeliğin ilk üç aylık süresi boyunca trikomonal vajiniti olan hastalarda,
- Porfiri, epilepsi ve ciddi karaciğer fonksiyon bozukluğunda kullanılmamalıdır.
4.4 Özel kullanım uyarıları ve önlemleri
MİXOVUL uygulamasının 10 günden uzun bir süre boyunca uygulanması gerekliyse düzenli
klinik ve laboratuvar takibi (özellikle lökosit sayısı) önerilmektedir ve hastalar periferik veya
merkezi nöropati gibi (parestezi, ataksi, baş dönmesi konvülzif nöbetler gibi) advers
reaksiyonlara karşı takip edilmelidir.
Sistemik metronidazol, nörolojik kötüleşme riski nedeniyle aktif veya kronik ciddi periferik
ve merkezi sinir sistemi hastalığı olan hastalarda dikkatli kullanılmalıdır.
Sistemik kullanım için metronidazol içeren ürünler ile Cockayne sendromlu hastalarda tedavi
başlangıcından sonra çok hızlı başlayan ölümcül sonucu olan vakalar da dahil olmak üzere
ciddi hepatotoksisite / akut karaciğer yetmezliği vakaları bildirilmiştir. Bu popülasyonda,
metronidazol, dikkatli yarar/risk değerlendirmesinden sonra ve yalnızca alternatif bir tedavi
mevcut değilse kullanılmalıdır. Karaciğer fonksiyon testleri, tedavinin başlamasından hemen
önce, tedavi süresince ve sonrasında karaciğer fonksiyonu normal sınırlar içinde olana kadar
Sayfa 2veya başlangıç değerlerine ulaşılana kadar yapılmalıdır. Karaciğer fonksiyon testleri tedavi
sırasında belirgin şekilde yükselirse, ilaç kesilmelidir.
Cockayne sendromlu hastalara olası karaciğer hasarı semptomlarını derhal doktora
bildirmeleri ve metronidazol almayı bırakmaları önerilmelidir.
Metronidazol ile, Stevens Johnson sendromu (SJS), toksik epidermal nekroliz (TEN) veya
akut jeneralize eksantematöz püstüloz (AGEP) gibi ciddi büllöz deri reaksiyonları vakaları
bildirilmiştir. SJS, TEN veya AGEP semptomları veya belirtileri varsa, MİXOVUL tedavisi
derhal kesilmelidir.
Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur. Ancak bu tür hastalarda metronidazolün
metabolitleri kanda birikebilir. Bunun şu an için klinik önemi bilinmemektedir.
Hemodiyaliz alan hastalarda metronidazol ve metabolitleri 8 saatlik bir diyaliz periyodunda
etkili bir şekilde uzaklaştırılır. Bu nedenle, metronidazol hemodiyalizden hemen sonra
yeniden uygulanmalıdır.
İntermitan periton diyalizi (IDP) veya sürekli ambulatuvar periton diyalizi (CAPD) geçiren
böbrek yetmezliği olan hastalarda, MİXOVUL dozunda rutin bir ayarlama yapılmasına gerek
yoktur.
Ciddi karaciğer yetmezliğinde metronidazol klirensi zorlaşır. Hepatik ensefalopatili hastalarda
metronidazol plazma konsantrasyonu yükselerek ensefalopati semptomlarını
artırabileceğinden, bu hastalarda dikkatle kullanılmalıdır. Metronidazolün oral günlük dozu,
hepatik ensefalopatili hastalarda üçte birine azaltılmalı ve tek doz olarak verilmelidir.
Hastalar, idrar renginde koyulaşma olabileceği konusunda uyarılmalıdır. İnsanlarda gözlenen
mutajenite riskine ilişkin yetersiz kanıt nedeniyle (bkz. bölüm 5.3), MİXOVUL’ün
gerekenden daha uzun süre kullanılması dikkatle düşünülmelidir.
Disülfiram benzeri reaksiyon görülebileceğinden tedavi süresince ve tedavi bittikten 48 saat
sonrasına kadar alkol alınmamalıdır.
Sistemik kullanıma bağlı olarak metronidazol yüksek dozlarda ve uzun süreli kullanımda
periferik nöropati ve konvülsiyona neden olabilmektedir. Sistemik olarak metronidazol ve
disülfiramı aynı anda kullanan hastalarda psikotik reaksiyonlar bildirilmiştir.
Cinsel olgunluğa erişmemiş kız çocuklarında ve bakirelerde kullanılmamalıdır.
Lidokain özellikle geniş deri yüzeylerine ve bilhassa da oklüzyon altında uygulandığında kalp
ritim bozuklukları, nefes alma zorluğu, koma ve hatta ölüme yol açabilmektedir.
MİXOVUL, ovül şeklinde, intravajinal olarak uygulandığından, “Pozoloji/ uygulama sıklığı
ve süresi” kısmında belirtildiği şekilde kullanıldığında bu etkilerin oluşması muhtemel
değildir.
Sayfa 3Lateks içeren kondom ve diyafram gibi kontraseptif ajanlar ile teması kontraseptif ajanların
etkililiğini düşürebilir. Bu nedenle MİXOVUL kontraseptif diyafram ve prezervatifle temas
etmemelidir.
MİXOVUL, tedavi süresince diğer vajinal ürünler (örn. tampon, duş ve spermisid) ile birlikte
kullanılmamalıdır.
Trikomonal vajinit vakalarında eş tedavisi de gereklidir.
İnsanlarda mutajenite riski konusunda yeterli kanıt bulunmadığından (bkz. bölüm 5.3),
MİXOVUL normalden daha uzun süreli kullanımı söz konusu olduğunda dikkatli
değerlendirilmelidir.
4.5 Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında metronidazolün emilmesine bağlı olarak etkileşim
görülebilir;
Alkol: Hastalarda metronidazol tedavisi sırasında ve disülfiram benzeri (antabus etki)
reaksiyon riski nedeniyle en az 48 saat boyunca alkol almamaları önerilmelidir.
Disülfiram: Aynı anda metronidazol kullanan hastalarda psikotik reaksiyonlar bildirilmiştir.
Varfarin tipi oral antikoagülanlar: Oral metronidazol ile birlikte kullanıldığında,
antikoagülan tedavisinin etki gücü artabileceğinden oral antikoagülan dozunun düşürülmesi
gerekebilir. Bu nedenle kombine kullanımda protrombin düzeyleri sık aralıklarla kontrol
edilmelidir. Heparin ile etkileşimi yoktur.
Lityum: Oral metronidazolle birlikte kullanıldığında hastalarda olası böbrek hasarına dair
kanıtlarla birlikte lityum tutulumu bildirilmiştir. Metronidazol verilmeden önce lityum
tedavisi azaltılarak kesilmeli veya bırakılmalıdır. Metronidazol alırken lityum tedavisi gören
hastalarda plazma lityum konsantrasyonları, kreatinin ve elektrolitler izlenmelidir.
Fenobarbital-fenitoin: Metronidazolün eliminasyonunu arttırarak yarılanma ömrünü 3 saate
düşürür.
5-fluorourasil: Metronidazol, 5 florourasilin klirensini azaltır ve bu nedenle 5-florourasilin
toksisitesinin artmasına neden olabilir.
Siklosporin: Siklosporin serum düzeylerinde yükselme meydana gelebilir. Metronidazolle
birlikte uygulama gerekiyorsa serum siklosporin ve serum kreatinin düzeyleri yakından
izlenmelidir.
Busulfan: Metronidazol busulfanın plazma konsantrasyonunu ve böylelikle busulfanın
toksisitesini arttırabilir.
Amiodaron: Metronidazol, amidaronun metabolizmasını inhibe eder. Kardiyotoksisite riski
artar (QTc aralığında uzama, torsades de pointes, kalp durması).
Sayfa 4Astemizol ve terfenadin: Kesinlikle kullanılmamalıdır.
Karbamazepin: Etkileşim mekanizması bilinmemektedir. Ancak, metronidazol muhtemelen
karbamazepinin metabolizmasını inhibe etmektedir.
Veküronyum: (depolarizasyonsuz nöromüsküler bloke edici ilaç): Metronidazol
veküronyumun etkisini güçlendirir.
Kolestiramin: Metronidazolün emiliminin azalmasına ve dolayısıyla etkisinin azalmasına yol
açabilir.
Ergot alkaloidleri: Metronidazol sitokrom P450 3A4 sistemini inhibe eder böylece ergot
türevlerinin metabolizması azalır. Ergotizm riski (bulantı, kusma, vazospastik iskemi) artar.
Metronidazol treponemayı immobilize eder ve bu nedenle Treponema pallidum
immobilizasyon testinde yanlış pozitif sonuç verir.
Metronidazol, ultraviyole absorbans yöntemi kullanılarak ölçüm yapıldığında AST (SGOT),
ALT (SGPT), LDH, trigliseridler veya glukoz ölçümlerinde değişiklik oluşturabilir.
Aşağıdaki ilaçlarla birlikte kullanıldığında mikonazol nitratın emilmesine bağlı olarak
etkileşim görülebilir;
Asenokumarol, Anisindion, Dikumarol, Fenindion, Fenprokumon, Varfarin: Kanama riskinde
artış,
Astemizol, sisaprid ve terfenadin: Mikonazol bu ilaçların metabolizmasını inhibe ederek
plazma konsantrasyonlarını artırır,
Fenitoin ve fosfenitoin: Fenitoin toksisite riskinde artış (ataksi, hiperrefleksi, nistagmus,
tremor),
Fentanil: Opioid etkilerin artması ya da uzun sürmesi (santral sinir sistemi depresyonu,
solunum depresyonu),
Glimepirid: Hipoglisemi,
Karbamazepin: Karbamazepin metabolizmasında azalma,
Oksibutinin: Oksibutininin metabolizmasının inhibe edilmesi sonucu oksibutinine maruziyet
veya plazma konsantrasyonunda artış (ağızda kuruluk, kabızlık, baş ağrısı),
Oksikodon: Oksikodon plazma konsantrasyonunda artış ve klerensinde azalma,
Pimozid: Kardiyotoksisite riskinde artış (QT uzaması, torsades de pointes, kalp durması),
Siklosporin: Siklosporin toksisite riskinde artış (renal disfonksiyon, kolestaz, parestezi),
Tolterodin: Zayıf sitokrom P450 2D6 aktivitesi olan bireylerde tolterodin biyoyararlanımında
artış,
Trimetreksat: Trimetreksat toksisitesinde artış (kemik iliği baskılanması, renal ve hepatik
disfonksiyon ve gastrointestinal ülserasyon).
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Antiaritmik ürünler: Lidokain toksisitesinde artış,
Fenitoin veya barbitüratlar: Lidokain plazma düzeyinde düşme,
Sayfa 5Propranolol: Lidokain plazma klirensinde azalma,
Simetidin: Lidokain plazma klirensinde azalma.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
MİXOVUL kombinasyonunu oluşturan etkin maddelerin fetus ve yeni doğan gelişimine
etkileri tam olarak bilinmediğinden, ilacı kullanmak zorunda olanlar uygun bir doğum kontrol
yöntemi ile gebelikten korunmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum ve/veya
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
Gebe kadınlarda MİXOVUL’ün birinci trimesterde kullanımına ilişkin yeterli veri mevcut
değildir. Bu yüzden MİXOVUL gebeliğin birinci trimesterinde kullanılmamalıdır. Gebeliğin
ikinci ve üçüncü trimesterlerinde yarar/zarar oranı hekim tarafından değerlendirilmeli, gerekli
olmadıkça gebelik döneminde kullanılmamalıdır.
Laktasyon dönemi
Metronidazol anne sütüne geçtiğinden tedavi sırasında bebek sütten kesilmelidir. Tedavi
bittikten 24-48 saat sonra emzirmeye devam edilebilir.
Lidokainin anne sütüne geçip geçmediği bilinmemekle birlikte emziren kadınlarda dikkatle
kullanılması tavsiye edilmektedir.
Üreme yeteneği/Fertilite
Tek başlarına verildiklerinde ne metronidazol ne mikonazol nitrat ne de lidokainin insan ya da
hayvanların fertilitesi üzerine zararlı etkisi olduğuna dair herhangi bir kanıt yoktur.
4.7 Araç ve makine kullanımı üzerindeki etkiler
Sistemik olarak kullanılan metronidazol motorlu araç ve makine kullanımını etkileyebilir.
Sistemik uygulamaya kıyasla metronidazol vajinal yoldan daha düşük oranlarda emilir.
MİXOVUL kullanımı baş dönmesi, ataksi, yorgunluk ve halsizlik yapabileceğinden, motorlu
araç ve makine kullanımını etkileyebilir.
4.8 İstenmeyen etkiler
Yan etkilerin sıklık gruplandırması şöyledir:
Sayfa 6Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metronidazolün vajinal yolla uygulanması, oral yolla kıyaslandığında çok düşük plazma
düzeylerine (%2-12) neden olduğundan, sistemik yan etki insidansı da çok düşüktür.
Mikonazol nitrat, vajinal yolla uygulanan diğer tüm imidazol türevi antifungal ilaçlar kadar
(%2-6) vajinal iritasyona (yanma kaşıntı) yol açabilir. Bu belirtiler ovül bileşiminde bulunan
lidokainin lokal anestetik etkisiyle önlenebilir. Vajinitlerde vajen mukozası iltihaplanmış
olabildiğinden; ilk vajinal ovül uygulandığında, ya da tedavinin üçüncü gününe doğru
vajinada yanma ve kaşıntı ile vajinal iritasyon bulguları ortaya çıkabilmektedir. Bu şikâyetler
tedaviye devam edildiğinde hızla azalarak kaybolmaktadır. Çok şiddetli iritasyon bulguları
varsa tedavi kesilmelidir. Lidokainin MİXOVUL’den emilimi çok düşük düzeydedir. Lokal
anesteziklerle gerçek anlamda görülen advers etkiler, hastaların 1/1.000’inden daha azında
görülür.
MİXOVUL’ün içerdiği etkin maddelerin sistemik kullanımına bağlı olarak görülebilen
istenmeyen etkiler aşağıda listelenmiştir:
Kan ve lenf sistemi hastalıkları:
Çok seyrek: Agranülositoz, nötropeni, trombositopeni, pansitopeni
Bilinmiyor: Lökopeni, methemoglobinemi
Bağışıklık sistemi hastalıkları:
Seyrek: Anafilaksi
Bilinmiyor: Anjiyoödem, ürtiker, ateş
Metabolizma ve beslenme hastalıkları:
Bilinmiyor: Anoreksi
Psikiyatrik hastalıklar:
Çok seyrek: Ruhsal değişiklikler, konfüzyon ve halüsinasyon dahil psikotik hastalıklar
Bilinmiyor: Depresif ruh hali
Sinir sistemi hastalıkları:
Çok seyrek: İlacın kesilmesi durumunda düzelebilen ensefalopati (örneğin, konfüzyon, ateş,
baş ağrısı, halüsinasyon, paralizi, ışığa hassasiyet, hareket bozukluğu, ense sertliği) ve
subakut serebellar sendrom (örneğin, ataksi, dizartri, yürüyüş bozukluğu, nistagmus ve
tremor). Sersemlik, konvülziyonlar, uykusuzluk, baş ağrısı
Bilinmiyor: Yoğun ve/veya uzun süreli metronidazol tedavisi sırasında periferik duysal
nöropati veya geçici epileptiform nöbetler bildirilmiştir. Birçok vakada tedavinin kesilmesi
veya dozajın azaltılması durumunda nöropati yok olmuştur. Yorgunluk veya halsizlik,
solgunluk, karıncalanma, his kaybı, parestezi, dezoryantasyon, ajitasyon, psikoz, nöbet,
konuşmanın bozulması, hiperestezi, hipoestezi, letarji, halüsinasyonlar, sıcaklık hissi,
sinirlilik, tedirginlik, öfori, uyku hali, bulanık veya çift görme, üşüme, tremor, bilinç kaybı,
koma (nadir), anksiyete, insomnia, aseptik menenjit.
Sayfa 7Göz hastalıkları
Çok seyrek: Çoğunlukla geçici olmak üzere diplopi ve miyopi gibi görme bozuklukları.
Bilinmiyor: Optik nöropati/nöritis
Kulak hastalıkları:
Bilinmiyor: İşitme bozukluğu veya işitme kaybı (sensorinöral dahil), kulak çınlaması
Gastrointestinal hastalıklar:
Bilinmiyor: Tat almada değişiklik, oral mukozit, ağızda metalik tat, bulantı, kusma,
epigastrik ağrı ve diyare gibi gastrointestinal bozukluklar, ağız kuruluğu, iştahsızlık,
abdominal ağrı veya kramp.
Hepatobiliyer hastalıklar
Çok seyrek: Karaciğer enzimlerinde (AST, ALT, alkalen fosfataz) artış, kolestatik hepatit
veya miks hepatit ve hepatoselüler karaciğer hasarı, ilaç kesilmesiyle geri dönüşümlü sarılık
ve pankreatit. Diğer antibiyotiklerle kombine olarak metronidazol ile tedavi edilen hastalarda
karaciğer transplantasyonu gerektiren karaciğer yetmezliği olguları bildirilmiştir.
Deri ve deri altı doku hastalıkları:
Çok seyrek: Cilt döküntüleri, püstüler döküntüler, akut jeneralize eksantematöz püstüloz,
kaşıntı, yüz kızarıklığı (flushing)
Bilinmiyor: Eritema multiforme, Stevens-Johnson sendromu, toksik epidermal nekroliz, fiks
ilaç erupsiyonu
Kas-iskelet bozukluklar, bağ doku ve kemik hastalıkları:
Çok seyrek: Miyalji, artralji
Böbrek ve idrar hastalıkları:
Çok seyrek: İdrar renginde koyulaşma (metronidazol metabolitine bağlı olarak)
Genel bozukluklar ve uygulama bölgesine ilişkin hastalıklar
Çok yaygın: Vajinal akıntı
Yaygın: Vajinit, vulvovajinal iritasyon, pelvik rahatsızlık
Yaygın olmayan: Susama hissi
Seyrek: Vajinada yanma, kaşıntı, tahriş, karın ağrısı, deri döküntüleri, alerjik reaksiyonlar
(anafilaktik şok)
Bilinmiyor: Lokal iritasyon ve hassasiyet, kontakt dermatit
İntravajinal uygulamada, metronidazol ve lidokainin kan düzeyleri sistemik uygulamalara
kıyasla çok daha düşük olduklarından bu yan etkiler çok daha seyrek görülür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
Sayfa 84.9 Doz aşımı ve tedavisi
Fazla miktarda ovül uygulandığında metronidazole bağlı sistemik etkiler görülebilir; ancak
vajinal yoldan uygulanan metronidazolün hayatı tehdit edici belirtilere yol açması beklenmez.
Doz aşımında semptomatik ve destekleyici tedavi uygulanır. Metronidazolün antidotu yoktur.
12 gram metronidazolün oral intihar amaçlı doz aşımı kullanımı raporlanmış, semptomlar
kusma, ataksi ve hafif dezoryantasyonla sınırlı kalmıştır. 12 gram metronidazol almış olan
hastalarda iyileşme sağlanabilir.
Metronidazole bağlı olarak bulantı, kusma, abdominal ağrı, diyare, kaşıntı, ağızda metalik tat,
ataksi, baş dönmesi, parestezi, konvülsiyon, lökopeni, idrar renginde koyulaşma; mikonazol
nitrata bağlı olarak ağızda ve boğazda yanma hissi, anoreksi, bulantı, kusma, baş ağrısı, diyare
görülebilir. Lidokain özellikle geniş deri yüzeylerine ve bilhassa çok yüksek dozda
uygulandığında kalp ritm bozuklukları, nefes alma zorluğu, koma ve hatta ölüme sebebiyet
verebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grubu: Antibakteriyel, antiprotozoal, antifungal, anestetik.
ATC Kodu: G01AF20
MİXOVUL ovül, antifungal olarak mikonazol nitrat ve antibakteriyel, antitrikomonal etkili
madde olarak metronidazol lokal anestetik etkili bir madde olarak da lidokain içerir.
Mikonazol nitrat, Candida albicans dahil patojen mantarlara etkili geniş spektrumlu sentetik
imidazol türevi bir antifungaldir. Gram pozitif bakterilere de etkilidir. Mikonazol nitrat
etkisini sitoplazmik membranda bulunan ergosterol sentezi üzerinden gösterir. Mikonazol
nitrat in vitro olarak Candida türlerine karşı mikotik hücrenin permeabilitesini değiştirir ve
hücrenin glukoz kullanımını inhibe eder.
Metronidazol, 5-nitroimidazol grubu, anaerobik bakterilerin karıştığı çoğu enfeksiyonlar ve
protozoaların sebep olduğu enfeksiyonlara karşı etkili antiprotozoal, antibakteriyel maddedir.
Metronidazol, Trichomonas vaginalis ve Gardnerella vaginalis ile anaerob streptokoklar
dahil anaerob bakterilere etkilidir.
Lidokain nöron mebranını stabilize ederek sinir iletimini bloke eden, lokal anestetik etkili bir
maddedir.
Mikonazol, metronidazol ve lidokain sinerjik veya antagonistik değildirler.
Mikonazol, metronidazol ve lidokain kombinasyonu ile 35 vajinitli hastada yapılan etkililik
ve güvenlilik çalışmasında mikrobiyolojik iyileşme oranları 8. gün (Vizit 2) ve 3. hafta için
(Vizit 3) sırasıyla %84 ve %92; aynı dönemlerde klinik iyileşme oranları ise %88 tespit
edilmiştir.
Sayfa 95.2 Farmakokinetik özellikler
Genel Özellikler
Emilim:
Mikonazol nitrat: İntravajinal uygulamada çok düşük miktarlarda emilir (dozun %1,4 kadarı).
Metronidazol-mikonazol nitrat-lidokain kombinasyonu uygulamasını takiben plazmada
mikonazol nitrat saptanamamıştır.
Metronidazol: İntravajinal uygulamada biyoyararlanımı oral yola kıyasla yaklaşık %20’dir.
Metronidazol-mikonazol nitrat-lidokain kombinasyonu uygulamasını takiben metronidazolün
plazma kararlı durum düzeyleri 1,1-5,0 µg/ml’ye ulaşmıştır.
Lidokain: Lidokain hasarlı deriden ve mukoz membranlardan çok düşük miktarlarda emilir.
Metronidazol-mikonazol nitrat-lidokain kombinasyonu uygulamasını takiben plazmada
lidokain çok düşük düzeyde emilmiş, plazma kararlı durum düzeyleri 0,04–1 µg/ml’ye
ulaşmıştır.
Dağılım:
Mikonazol nitrat: Proteinlere bağlanma oranı %90-93 kadardır. Beyin-omurilik sıvısına zayıf
şekilde dağılım gösterirken diğer dokulara geniş ölçüde dağılır. Dağılım hacmi 1400 L’dir.
Metronidazol: Metronidazol safra, kemik, göğüs, süt, serebral apse, beyin-omurilik sıvısı,
karaciğer ve karaciğer apsesi, salya, seminal ve vajinal sıvılar gibi vücut dokuları ve
sıvılarına, plazmadakine yakın konsantrasyonlarda ve geniş ölçüde dağılır. Plasentayı aşar ve
hızlı bir biçimde fetal dolaşıma girer. Plazma proteinlerine bağlanma oranı %20’den fazla
değildir. Dağılım hacmi 0,25-0,85 L/kg’dır.
Lidokain: Oral veya intravenöz yoldan uygulandığında lidokain bağırsaklarda, idrarda ve
düşük miktarda feçeste, saptanmıştır. Değişmemiş ilaç ve metabolitleri halinde idrarda tayin
edilmiştir. Lidokain plazma proteinlerine (primer olarak α1-asitglikoproteine, daha az olarak
da albümine) %33-%80 oranında bağlanır. Dağılım hacmi 0,8-1,3 L/kg’dır.
Biyotransformasyon:
Mikonazol nitrat: Karaciğerde metabolize edilir. Etkin olmayan iki metaboliti bulunmaktadır.
(2,4-diklorofenil-1 H imidazol etanol ve 2,4-dikloromandelik asit)
Metronidazol: Karaciğerde oksidasyon suretiyle metabolize edilir, hidroksi metaboliti
etkindir. İdrarla atılan iki major metaboliti hidroksi metaboliti ve asetik asit metaboliti olup,
hidroksi metaboliti metronidazolün biyolojik aktivitesinin %30’una sahiptir.
Lidokain: Karaciğerde metabolize edilir. Etkin olan monoetilglisinksilidid (MEGX) ve
glisinksilidid (GX) metabolitleri bulunmaktadır.
Eliminasyon:
Mikonazol nitrat: Yarı ömrü 24 saattir. %1’den azı böbrekler yolu ile atılır. Yaklaşık %50’si,
çoğunlukla değişmeden, feçes ile atılır.
Sayfa 10Metronidazol: Yarı ömrü 6-11 saattir. Sistemik veya topikal olarak uygulandığında,
metronidazol dozunun %6-15’i fekal yolla, %60-80’i değişmeden ve metabolitleri halinde
idrarla atılır. Değişmeden idrarla atılan ilaç oranı %20’dir.
Lidokain: Metabolitleri ve değişmemiş şekli (uygulanan dozun %10’u) halinde böbreklerden
atılır.
5.3 Klinik öncesi güvenlilik verileri
Metronidazolün kronik oral uygulamasını takiben, fare ve sıçanlarda kanserojen olduğu
gösterilmiştir. Bununla birlikte hamsterlarda yapılan benzer çalışmalarda, negatif sonuçlar
elde edilmiştir. Epidemiyolojik çalışmalarda insanlarda karsinojenik risk artışına ilişkin açık
bir kanıt elde edilmemiştir.
Metronidazolün bakterilerde in vitro olarak mutajenik olduğu gösterilmiştir. İn vitro olarak
yapılan memeli hücrelerindeki çalışmalarla, in vivo olarak yapılan kemirgen veya insanlardaki
çalışmaların bazılarında metronidazolün mutajenik etkileri rapor edilirken, bazı çalışmalarda
metronidazolün mutajenik etkisine dair yeterli kanıt bulunamamıştır.
6. FARMASÖTİK ÖZELLİKLER
6.1 Yardımcı maddelerin listesi
Makrogol Setostearil Eter
Witepsol S 55
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25oC’nin altındaki oda sıcaklığında saklayınız. Buzdolabına koymayınız.
Kutu üzerinde yazılı son kullanma tarihinden sonra kullanmayınız.
6.5 Ambalajın niteliği ve içeriği
Özel şekillendirilmiş PVC/PE ambalaj malzemesi ile ambalajlanır.
7 vajinal ovül kullanma talimatı ile birlikte karton kutuda ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği”
ve “Ambalaj Atıklarının Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
Sayfa 118. RUHSAT NUMARASI
246/60
9. RUHSAT TARİHİ/RUHSAT YENİLEME TARİHİ
İlk ruhsat tarihi: 10.12.2012
Ruhsat yenileme tarihi:
10. KÜB’ÜN YENİLENME TARİHİ
Sayfa 12