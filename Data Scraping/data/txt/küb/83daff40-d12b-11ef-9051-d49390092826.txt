KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİMAGAN 0.3 mg/ml Göz Damlası, Çözelti
2. KALİTATİF VE KANTİTATİF BİLEŞİM
Etkin maddeler:
1 ml çözelti etkin madde olarak 0,3 mg bimatoprost içerir.
Yardımcı maddeler:
1 ml çözelti 0,05 mg benzalkonyum klorür içerir.
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
Renksiz ve berrak çözeltidir.
4. KLİNİK ÖZELLİKLER
4.1. Terapötik endikasyonlar
BİMAGAN, kronik açık açılı glokom ve oküler hipertansiyon hastalarında yüksek göziçi
basıncının (GİB) düşürülmesi amacıyla monoterapi ajanı olarak ya da topikal beta-blokörler
ile yeterince kontrol altına alınamayan hastalarda beta-blokörlere ek tedavi ajanı olarak
endikedir.
4.2. Pozoloji ve uygulama şekli
Uygulama sıklığı ve süresi
Monoterapide veya adjuvant tedavide kullanıldığında, tavsiye edilen doz, etkilenen
göze/gözlere günde bir kez akşamları bir damladır. Doz, günde bir kez uygulamayı
aşmamalıdır, zira daha sık uygulama, göziçi basıncını düşürücü etkiyi azaltabilir.
Uygulama şekli
Birden fazla topikal oftalmik ilaç kullanıldığı takdirde, ilaçların en az 5 dakika ara ile
uygulanması gerekir. Damlalık ucunun ve çözeltinin kontamine olmasını önlemek için,
şişenin damlalık ucunun göz kapaklarına, çevresine veya başka yüzeylere temas etmemesine
dikkat edilmelidir.
Kullanılmadığı sürece şişe sıkı bir şekilde kapalı tutulmalıdır.
1Özel popülasyonlara ilişkin ek bilgiler
Böbrek/Karaciğer yetmezliği:
BİMAGAN, renal veya orta ile şiddetli hepatik bozukluğu olan hastalarda çalışılmamıştır. Bu
nedenle, bu hastalarda dikkatli kullanılmalıdır. BİMAGAN’ın başlangıçta hafif karaciğer
hastalığı veya anormal alanin aminotransferaz (ALT), aspartat aminotransferaz (AST) ve/veya
bilirubin geçmişi olan hastalarda, 24 ay boyunca karaciğer fonksiyonu üzerinde istenmeyen
etkisi olmamıştır.
Pediyatrik popülasyon:
BİMAGAN’ın etkililik ve güvenlilik verilerinin yetersiz olması nedeniyle 18 yaşın altındaki
çocuklarda kullanılması tavsiye edilmemektedir.
Geriyatrik popülasyon:
Yaşlı hastalarda herhangi bir dozaj ayarlamasına gerek yoktur.
4.3. Kontrendikasyonlar
Etkin madde bimatoprosta veya yardımcı maddelerden herhangi birine karşı aşırı duyarlılık
durumlarında kontrendikedir.
BİMAGAN, benzalkonyum klorüre karşı ilacın bırakılmasına sebep olan eski bir şüpheli
istenmeyen reaksiyonu olan hastalarda kontrendikedir.
4.4. Özel kullanım uyarıları ve önlemleri
Oküler
BİMAGAN ile tedaviye başlanmadan önce hastalar kirpik uzaması, göz kapağı renginin
koyulaşması ve artan iris pigmentasyonu ihtimali hakkında bilgilendirilmelidir, çünkü bu
olaylar BİMAGAN ile tedavi sırasında gözlemlenmiştir. Bu değişikliklerin bazıları kalıcı
olabilir ve sadece bir gözün tedavi edildiği olgularda, iki göz arasında görünüm açısından
farklılığa yol açabilir. İristeki pigmentasyonun kalıcı olması muhtemeldir. Pigmentasyon
değişikliğinin nedeni, melanosit sayısındaki artıştan ziyade, melanositlerdeki melanin
içeriğinde oluşan artıştır. Pigmentasyon artışının uzun süreli etkileri bilinmemektedir.
Oftalmik bimatoprost uygulamasıyla görülen iristeki renk değişikliği, aylar veya yıllar
boyunca fark edilmeyebilir. Tipik olarak, göz bebeği etrafında oluşan kahverengi
pigmentasyon eş merkezli olarak iris çevresine doğru yayılır ve irisin tamamı veya bir kısmı
daha kahverengimsi renk alır. İristeki renkli noktalar veya lekelerinin tedaviden etkilenmediği
2görülmüştür. BİMAGAN ile 12. aydaki iris pigmentasyonu insidansı %1.5’tir ve 3 yıllık
tedavi takibinde artmamıştır.
(bkz. Bölüm 4.8). Bazı hastalarda periorbital doku pigmentasyonunun geri dönüşümlü olduğu
bildirilmiştir. BİMAGAN tedavisini takiben yaygın olmayan sıklıkta (≥1/1.000 ila ≤1/100)
kistoid maküler ödem bildirilmiştir. Bu nedenle maküler ödem riski olduğu bilinen hastalarda
(örn: afakik hastalar, yırtık posteriör lens kapsülü olan psödofakik hastalar) BİMAGAN
dikkatli kullanılmalıdır.
BİMAGAN ile seyrek olarak önceki kornea infiltratlarında ya da oküler enfeksiyonda
reaktivasyon ile ilgili ani bildirimler olmuştur. Ciddi oküler viral enfeksiyon (örn: herpes
simplex) ya da üveit/iritit geçmişi olan hastalarda BİMAGAN dikkatli kullanılmalıdır.
BİMAGAN, inflamatuvar oküler durumları olan, neovasküler, inflamatuvar, kapalı açılı
glokom, konjenital glokom ya da dar açı glokomu olan hastalarda çalışılmamıştır.
Deri
BİMAGAN’ın cilt yüzeyiyle tekrarlanan şekilde temas ettiği alanlarda tüylenme potansiyeli
bulunmaktadır. Bu nedenle BİMAGAN’ın tavsiye edildiği şekilde uygulanması ve yanak veya
diğer cilt alanlarına akmasını önlemek önemlidir.
Solunum
BİMAGAN, kısıtlanmış solunum fonksiyonu olan hastalarda çalışılmamışır. Astım veya
KOAH geçmişi olan hastalarla ilgili sınırlı bilgi mevcuttur, ancak pazarlama sonrası
deneyimlerde astım, dispne ve KOAH’ın şiddetlenmesi ile astım bildirilmiştir. Bu
semptomların sıklığı bilinmemektedir. Başka nedenlerden dolayı KOAH’lı, astımlı ya da
kısıtlanmış solunum fonksiyonu olan hastalar, dikkatle tedavi edilmelidir.
Kardiyovasküler
BİMAGAN, birinci dereceden daha ciddi kalp bloğu ya da kontrol edilemeyen konjestif kalp
yetmezliği olan hastalarda çalışılmamıştır. BİMAGAN ile sınırlı sayıda spontan bradikardi
veya hipotansiyon bildirimleri olmuştur. BİMAGAN, düşük kalp atışı veya düşük tansiyona
meyilli hastalarda dikkatli kullanılmalıdır.
Diğer bilgiler
Glokom veya oküler hipertansiyonu olan hastalarda BİMAGAN ile yapılan çalışmalarda
3gözün günde bir dozun üzerinde bimatoprosta maruz kalmasının intraoküler basınç düşürücü
etkiyi azaltabileceği gösterilmiştir (bkz. 4.5 Diğer tıbbi ürünlerle etkileşim ve diğer etkileşim
şekilleri). Diğer prostaglandin analogları ile birlikte BİMAGAN kullanan hastalar intraoküler
basınçlarındaki değişiklikler açısından izlenmelidir.
BİMAGAN, koruyucu olarak yumuşak kontakt lensler tarafından absorbe edilebilen
benzalkonyum klorür içermektedir. Gözde iritasyon ve yumuşak kontakt lensin renginde
bozukluk oluşabilir. Göze uygulanmadan önce kontakt lensler çıkarılmalı ve uygulamadan 15
dakika sonra yeniden takılmalıdır.
Oftalmik ürünlerde yaygın olarak koruyucu olarak kullanılan benzalkonyum klorürün noktalı
keratopati ve/veya toksik ülseratif keratopatiye neden olduğu bildirilmiştir. BİMAGAN
benzalkonyum klorür içerdiğinden kuru göz hastalarında ya da hasarlı korneada sık veya uzun
kullanımı gözlem altında tutulmalıdır.
Çok dozlu topikal oftalmik ürün kullanımıyla ilişkili olarak bakteriyel keratit bildirimleri
bulunmaktadır. Bu ürünler çoğunlukla aynı zamanda oküler bir hastalığı olan hastalar
tarafından kazara kontamine edilmiştir. Oküler epitel yüzeyinde bozulma olan hastalar
bakteriyel keratit gelişimi açısından daha büyük risk altındadır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
BİMAGAN’ın oküler uygulamasından sonra bimatoprostun sistemik konsantrasyonları son
derece düşük olduğundan (0.2 ng/ml’nin altında) insanlarda etkileşim beklenmez.
Bimatoprost birden fazla enzim ve yolak aracılığı ile biyotransformasyona uğramaktadır ve
preklinik deneylerde karaciğerde ilaç metabolize eden enzimlerinden herhangi birine etkisi
gözlemlenmemiştir.
Klinik deneylerde BİMAGAN, çeşitli farklı oftalmik beta-blokörlerle birlikte kullanılmış ve
herhangi bir ilaç etkileşimi tespit edilmemiştir.
BİMAGAN’ın topikal beta-blokörler dışındaki antiglokom ajanlar ile birlikte kullanımı,
adjuvant glokom tedavisinde değerlendirilmemiştir.
Diğer prostaglandin analogları ile birlikte kullanıldığında, glokomu veya oküler
hipertansiyonu olan hastalarda, prostaglandin analoglarının (örn. BİMAGAN) göz içi basınç
düşürücü etkisinin azalma ihtimali vardır (bkz. 4.4 Özel kullanım uyarıları ve önlemleri).
4.6. Gebelik ve laktasyon
4Genel tavsiye
Gebelik Kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar, tedavi sırasında uygun bir kontraseptif yöntem
uygulamalıdır.
Gebelik dönemi
BİMAGAN, gebelik döneminde gerekmedikçe kullanılmamalıdır.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Laktasyon dönemi
Bimatoprostun insan sütüne geçip geçmediği bilinmemektedir. Hayvanlar üzerinde yapılan
çalışmalar, bimatoprostun süte geçtiğini göstermektedir. Emen bebeğe risk gözardı edilemez.
Laktasyona devam edilip edilmemesine veya BİMAGAN tedavisine devam edilip
edilmemesine, emzirmenin çocuğa yararı ve BİMAGAN tedavisinin anneye yararı
değerlendirilerek karar verilir.
Üreme yeteneği / Fertilite
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir. Ancak, hayvan çalışmalarında yüksek maternotoksik dozlarda üreme
toksisitesi gösterilmiştir.
4.7. Araç ve makine kullanımı üzerindeki etkiler
BİMAGAN’ın araç ve makine kullanma yeteneği üzerinde ihmal edilebilir bir etkisi vardır.
Herhangi bir oküler tedaviyle olduğu gibi, ilaç verildiğinde geçici bir görme bulanıklığı söz
konusu olursa, hastanın araç veya makine kullanmaya başlamadan önce görmesi tekrar
netleşene kadar beklemesi gerekir.
4.8. İstenmeyen etkiler
Klinik çalışmalarda 1800’den fazla hasta BİMAGAN ile tedavi edilmiştir. Faz III BİMAGAN
monoterapi ve adjuvant tedavi verilerinin birleştirilmesinden elde edilen verilere dayanarak,
bildirilen tedaviye bağlı en yaygın istenmeyen etkiler: 2. yılda %7 ve 3. yılda %2 yeni
5raporlar indidansıyla ilk yılda %45’e kadar kirpik uzaması, 2. yılda %13 ve 3. yılda %12 yeni
raporlar insidansıyla ilk yılda %44’e kadar konjunktival hiperemi (genelde eser miktar ila
hafif ve non-inflamatuar cinsi olduğu düşünülmüştür) ve 2. yılda %3 ve 3. yılda %0 yeni
raporlar insidansıyla ilk yılda hastaların %14’üne kadar oküler kaşıntı. İlk yılda hastaların
%9’undan azı istenmeyen etkilere bağlı olarak tedaviyi bırakmıştır. Daha fazla hastanın
tedaviyi bırakma indidansı 2. ve 3. yılda %3’tür.
Aşağıdaki istenmeyen etkiler, BİMAGAN ile klinik çalışmalar sırasında bildirilmiştir. Çoğu
oküler, hafif ila orta şiddettedir ve hiç biri ciddi değildir.
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Göz alerjisi ve alerjik dermatitin işaret ve semptomlarını içeren
aşırı duyarlılık reaksiyonu
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Göz hastalıkları
Çok Yaygın: Konjunktival hiperemi, kirpiklerde uzama ve oküler kaşıntı
Yaygın: Alerjik konjunktivit, astenopi, blefarit, konjunktival ödem, kornea
erozyonu, kirpiklerde koyulaşma, gözde ağrı, yabancı cisim hissi, iris
pigmentasyonunda artış, oküler yanma, oküler kuruluk, oküler
iritasyon, fotofobi, yüzeyel noktalı keratit, göz yaşarması, görme
bozukluğu ve görme keskinliğinin kötüleşmesi, göz akıntısı, göz
kapağında eritem, göz kapağında kaşıntı
Yaygın olmayan: Blefarospazm, kistoid maküler ödem, göz kapağı retraksiyonu, iritis,
üveit ve retinal hemoraji, periorbital eritem, göz kapağı ödemi
Bilinmiyor: Göz kapağı sulkusunun derinleşmesi de dahil periorbital ve göz
kapağındaki değişiklikler
Vasküler hastalıkları
Yaygın: Hipertansiyon
Solunum, göğüs ve mediyastinal hastalıklar
Bilinmiyor: Astım, astımın şiddetlenmesi, KOAH’ın şiddetlenmesi, dispne
Gastrointestinal hastalıkları
6Yaygın olmayan: Bulantı
Deri ve deri altı doku hastalıkları
Yaygın: Perioküler deri pigmentasyonu
Yaygın olmayan: Hirsutizm
Genel bozukluklar ve uygulama bölgesine ilişkin hastalıkları
Yaygın olmayan: Asteni
Araştırmalar
Yaygın: Anormal karaciğer fonksiyon testi
Fosfat içeren göz damlaları için bildirilen istenmeyen etkiler:
Ciddi kornea hasarı olan hastalarda, fosfat içeren göz damlaları kullanımıyla ilgili olarak çok
seyrek olarak kornea kalsifikasyonu vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Oküler uygulamadan sonra herhangi bir doz aşımı vakası bildirilmemiştir ve doz aşımı olması
muhtemel değildir.
Doz aşımı söz konusu olursa, semptomatik ve destekleyici tedavi uygulanmalıdır. BİMAGAN
yanlışlıkla yutulmuşsa, aşağıdaki bilgiler yararlı olabilir:
Ratlarda ve farelerde iki haftalık bir çalışmada, 100mg/kg/gün’e kadar olan dozların toksik
etkisi olmamıştır. mg/m2 olarak ifade edildiğinde bu doz, BİMAGAN’ın bütün şişesinin 10
kg’lık bir çocuk tarafından yutulmasından 70 kat daha yüksektir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmik ilaçlar, prostaglandin analogları
ATC Kodu: S01EE03
İnsanda bimatoprostun göziçi basıncını düşürmesinin mekanizması, hümör aközün trabeküler
7ağdan dışa akımını ve uveoskleral dışa akımını artırmaktır. Göziçi basıncındaki azalma ilk
uygulamadan yaklaşık 4 saat sonra başlar ve maksimal etkiye yaklaşık 8 ila 12 saat içinde
ulaşılır. Etki süresi en az 24 saattir.
Bimatoprost, kuvvetli oküler hipotansif bir ajandır. Sentetik bir prostamiddir ve yapısal olarak
prostaglandin F 2α (PGF 2α) ile ilişkilidir ve bilinen prostaglandin reseptörlerinden herhangi
biri ile etkileşmez. Bimatoprost selektif bir şekilde prostamidler adı verilen yeni keşfedilmiş
biyosentez maddelerinin etkilerini taklit eder. Ancak prostamid reseptörü yapısal olarak henüz
tanımlanmamıştır.
Erişkinlerde BİMAGAN’ın timolol ile karşılaştırmalı 12 aylık monoterapisi sırasında, göziçi
basıncında sabahleyin (08.00) başlangıca göre ortalama değişiklik -7,9 ila -8,8 mm Hg
olmuştur. Herhangi bir vizitte, 12 ay boyunca ölçülen diürnal ortalama göziçi basıncı
değerleri gün boyunca 1,3 mm Hg’den daha farklı olmamıştır ve hiçbir zaman 18,0 mm
Hg’den yüksek değildir.
BİMAGAN’ın latanoprost ile karşılaştırıldığı 6 aylık bir çalışmada, çalışma boyunca sabah
ortalama göziçi basıncında bütün vizitlerde istatistiksel olarak daha üstün azalma gözlenmiştir
(bimatoprost için -7,6 ila -8,2 mm Hg arasında, buna karşılık latanoprost için -6,0 ila -7,2 mm
Hg). Konjunktivada kızarıklık, kirpik uzaması, gözde kaşıntı latanoprosta kıyasla bimatoprost
ile istatistiksel olarak anlamlı şekilde daha yüksektir, ancak advers olaylara bağlı olarak ilaç
bırakma oranları düşüktür ve anlamlı olarak farklı değildir
Tek başına beta-bloker tedavi ile kıyaslandığında, kombine beta-bloker ve BİMAGAN
tedavisi ortalama sabah (08.00) göziçi basıncını -6,5 ila -8,1 mmHg düşürmüştür.
Psödoeksfoliyatif ve pigmenter glokomu olan açık açılı glokom hastalarında ve patent
iridotomili kronik kapalı açılı glokom hastalarındaki kullanımına ait veriler sınırlıdır.
Klinik çalışmalarda, kalp atış hızı ve kan basıncı üzerinde klinik açıdan önemli bir etkisi
görülmemiştir.
5.2. Farmakokinetik özellikler
Emilim:
Bimatoprost, insan kornea ve sklerasına in vitro olarak iyi penetre olur. Oküler uygulamadan
sonra, bimatoprostun sistemik etkisi çok düşüktür ve zamanla herhangi bir birikim olmaz.
Toplam iki hafta süreyle her iki göze günde bir kez bir damla % 0,03 bimatoprostun oküler
uygulanmasından sonra, kan konsantrasyonları dozlamadan sonra 10 dakika içinde pik
seviyesine ulaşmış ve dozlamadan sonra 1,5 saat içinde alt tespit sınırının (0,025 ng/ml) altına
düşmüştür. Ortalama Cmax ve EEA0-24saat değerleri, 7 ve 14. günlerde sırasıyla yaklaşık
80,08 ng/ml ve 0,09 saat/ml’dir. Bu da, oküler dozlamanın ilk haftası içinde kararlı bir
bimatoprost konsantrasyonuna ulaşıldığını göstermektedir.
Dağılım:
Bimatoprost, vücut dokularına orta düzeyde dağılmaktadır ve kararlı durumda insanlarda
sistemik dağılım hacmi 0,67 l/kg’dır. İnsan kanında, bimatoprost esas olarak plazmada
bulunur. Bimatoprostun plazma proteinlerine bağlanma oranı yaklaşık %88’dir.
Biyotransformasyon:
Bimatoprost oküler uygulamadan sonra, kanda dolaşıma giren esas maddedir. Daha sonra
bimatoprost oksidasyon, N-deetilasyon ve glukuronidasyona uğrayarak çeşitli metabolitlerini
oluşturmaktadır.
Eliminasyon:
Bimatoprost, esas olarak renal yolla atılır. Sağlıklı gönüllülere verilen intravenöz bir dozun
%67’si idrarla ve %25’i feçesle atılmıştır. İntravenöz uygulamadan sonra tespit edilen
eliminasyon yarı ömrü yaklaşık 45 dakikadır ve toplam kan klerensi 1,5 litre/saat/ kg’dır.
Hastalardaki karakteristik özellikler:
BİMAGAN’ın günde iki defa uygulanmasından sonra, yaşlılarda (65 yaş veya üstü
gönüllüler) ulaşılan 0,0634 ng•saat/ml ortalama EEA değeri, genç sağlıklı yetişkinlerde
0-24saat
ulaşılan 0,0218 ng•saat/ml’den önemli ölçüde yüksektir. Ancak bu bulgu, klinik olarak
anlamlı değildir, çünkü oküler uygulama nedeniyle hem yaşlılarda hem de genç yetişkinlerde
sistemik maruziyet çok düşük kalmıştır.
Bimatoprost zaman içinde kanda birikmez ve genç ve yaşlı hastalarda güvenlilik profili
benzerdir.
5.3. Klinik öncesi güvenlilik verileri
Klinik olmayan çalışmalardaki etkiler yalnızca insandaki maksimal maruz kalınan dozdan
yeterince yüksek maruziyetlerde gözlenmiştir ve klinik kullanım ile ilişkisi azdır.
Maymunlarda 1 yıl süreyle günde ≥0,3mg/ml konsantrasyonlarında oküler bimatoprost
uygulaması, iris pigmentasyonunda artışa ve üst ve/veya alt sulkus belirginleşmesi ve
palpebral fissürün genişlemesi ile karakterize olan dozla bağlantılı reversibl perioküler
etkilere sebep olmuştur. İris pigmentasyonundaki artışın, melanosit sayısındaki artıştan
ziyade, melanositlerde melanin üretimi uyarımının artmasından kaynaklandığı görülmektedir.
9Perioküler etkiler ile ilişkili olarak fonksiyonel veya mikroskopik değişiklikler
gözlenmemiştir ve perioküler değişikliklerin mekanizması bilinmemektedir.
Bimatoprost, bir dizi in vitro ve in vivo deneyde mutajenik veya sitojenik değildi.
Bimatoprost, 0,6 mg/kg/gün dozlarına (amaçlanan insan dozunun yaklaşık 103 katı) kadar,
ratlarda fertiliteyi bozmamıştır. Embriyo/fetal gelişme çalışmalarında, fare ve ratlarda
insanlardaki dozdan 860 ile 1700 kat daha yüksek dozlarda düşük olmuş, gelişme üzerinde
herhangi bir etki görülmemiştir. Bu dozlar, amaçlanan insan dozunun sırasıyla en az 33 ile 97
katı olan sistemik maruziyetle sonuçlanmıştır. Ratlarda yapılan peri/postnatal çalışmalarda,
maternal toksisite ≥ 0,3 mg/kg/gün (amaçlanan insan maruziyetinin en az 41 katı) doz verilen
dişilerde gebelik süresinde azalma, fetus ölümü ve yavru vücut ağırlığında azalmaya neden
olmuştur. Yavrunun nöro davranışsal işlevleri etkilenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür,
Sodyum klorür,
Sodyum fosfat dibazik heptahidrat,
Sitrik asit monohidrat,
Hidroklorik asit,
Sodyum hidroksit (pH ayarı için),
Saf su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25°C'nin altındaki oda sıcaklığında saklayınız.
İlk açılıştan sonra 4 hafta içinde kullanılmalıdır.
6.5. Ambalajın niteliği ve içeriği
Göz Damlası, beyaz koruyucu halkalı HDPE vidalı kapak ile kapatılan 5 ml’lik beyaz LDPE
damlalıklı beyaz LDPE şişelere doldurulur. Her karton kutu, 1 adet kullanma talimatı ve 1
adet şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
10Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar / İstanbul
8. RUHSAT NUMARASI
2018/303
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.06.2018
Ruhsat yenileme tarihi:
10. KÜB'ÜN YENİLENME TARİHİ
11