1 
 KISA  ÜRÜN  BİLGİSİ  
 
1. BEŞERİ  TIBBİ  ÜRÜNÜN  ADI 
 
FEXONAD  120 mg film kaplı  tablet  
 
2. KALİTATİF  VE KANTİTATİF  BİLEŞİM   
 
Etkin  madde:  
Feksofenadin  hidroklorür  120 mg 
 
Yardımcı  maddeler:  
Kroskarmelloz Sodyum     24 mg  
 
Yardımcı  maddeler  için 6.1’e  bakınız.  
 
3. FARMASÖTİK  FORM  
 
Film  kaplı  tablet.  
Somon renkli, oblong, bombeli film kaplı tabletler.  
 
4. KLİNİK  ÖZELLİKLER  
 
4.1 Terapötik  endikasyonlar  
Erişkinler  ile 12 yaş ve üzerindeki  adolesanlarda , mevsimsel  alerjik  rinitin  aksırma,  burun  
akıntısı, burun, damak ve boğazda kaşıntı, gözde sulanma ve kızarıklık gibi semptomlarının 
giderilmesinde endikedir.  
 
4.2 Pozoloji  ve uygulama  şekli   
 
Pozoloji/uygulama sıklığı ve süresi:  
Erişkinler  ile 12 yaş ve üzerindeki çocuklar  için önerilen feksofenadin hidroklorür  dozu günde 
tek doz 120 mg’dır.  
 
Uygulama  şekli:  
FEXONAD  oral uygulanır.  
 
FEXONAD ’dan 15 dakika önce alüminyum ve magnezyum hidroksit jel içeren bir antiasidin 
uygulanması, büyük olasılıkla gastrointestinal sistemde bağlanmaya bağlı olarak, 
biyoyararlanımda bir azalmaya neden olmuş ve dolayısıyla feksofenadinin gastrointestinal 
emilimini azaltmıştır. Bu nedenle, FEXONAD  uygulanması ile alüminyum ve magnezyum 
hidroksit içeren antasitlerin uygulanması arasında 2 saatlik süre bırakılması önerilmektedir.  
 
Özel  popülasyonlara  ilişkin  ek bilgiler:  
 
Böbrek/Karaciğer yetmezliği:  
Böbrek veya karaciğer yetmezliği olan hastalarda uygulanmasına ilişkin çok sınırlı veri 
bulunmaktadır. Bu hasta gruplarında feksofenadin hidroklorür dikkatle uygulanmalıdır.  
 
 2 
 Pediyatrik  popülasyon:  
Feksofenadin hidroklorürün etkililik ve güvenliliği 12 yaşın altındaki çocuklarda 
araştırılmamıştır.  
 
Geriyatrik  popülasyon:  
Yaşlılarda uygulanmasına ilişkin çok sınırlı veri bulunmaktadır. Bu hasta gruplarında 
feksofenadin hidroklorür dikkatle uygulanmalıdır.  
 
4.3 Kontrendikasyonlar  
 
FEXONAD  bileşenlerinden herhangi birine karşı aşırı duyarlı olduğu bilinen hastalarda 
kontrendikedir.  
 
FEXONAD , yeterli güvenlilik ve etkililik verisi bulunmadığından, 12 yaşın altındaki 
çocuklarda kontrendikedir.  
 
4.4 Özel  kullanım  uyarıları  ve önlemleri  
 
Yaşlılarda, böbrek veya karaciğer yetmezliği olan hastalarda uygulanmasına ilişkin çok sınırlı 
veri bulunmaktadır. Bu hasta gruplarında feksofenadin hidroklorür dikkatle uygulanmalıdır.  
 
Kardiyovasküler hastalığı veya kardiyovasküler hastalık geçmişi olan hastalar, 
antihistaminikler terapötik grubunun taşikardi ve palpitasyon istenmeyen etkileri ile ilişkili 
olduğu konusunda uyarılmalıdır (Bkz. Bölüm 4.8).  
 
Bu ilaç her film kaplı tablet başına 1 mmol sodyum (23 mg)’dan daha az sodyum içerir yani 
aslında “sodyum içermez”.  
 
4.5 Diğer  tıbbi  ürünler  ile etkileşimler  ve diğer  etkileşim  şekilleri  
 
Feksofenadin hepatik biyotransformasyona uğramaz ve bu nedenle hepatik mekanizma  
yoluyla diğer ilaçlarla etkileşime girmez.  
 
Feksofenadin, P -glikoprotein (P -gp) ve polipeptit (OATP) taşıyan organik anyonların bir  
substratıdır. Feksofenadin'in P -gp inhibitörleri veya indükleyicileri ile birlikte kullanımı  
feksofenadin maruziyetini arttırabilir veya azaltabilir.  
 
Kullanım  önerileri  gerektiren  kombinasyonlar  
Feksofenadin hidroklorürün eritromisin ya da ketokonazol gibi P -gp inhibitörleri ile birlikte 
uygulanmasının feksofenadinin plazma düzeyinde 2 -3 kat artışa yol açtığı saptanmıştır. Bu 
değişikliklere QT aralığı üzerinde herhangi bir etki gözlenmemiştir ve bu değişiklikler ilaçlar 
tek başına verildiğinde gözlenenlere kıyasla, istenmeyen etkilerde herhangi bir artışla ilişkili 
bulunmamıştır.  
 
Bir klinik ilaç etkileşim çalışması, apalutamid (zayıf bir P -gp indükleyicisi) ile tek bir oral doz  
30 mg feksofenadin birlikte uygulanmasının, feksofenadin EAA'sında %30'luk bir düşüşe yol  
açtığını göstermiştir.  
 
Hayvan çalışmaları, eritromisin ya da ketokonazol ile birlikte uygulama sonrasında 
feksofenadinin plazma düzeylerinde görülen artışın gastrointestinal emilimde meydana gelen 3 
 bir artışa ve safra yoluyla atılımda ya da gastrointestinal sekresyonda meydana gelen bir 
azalmaya bağlı olabileceğini göstermiştir.  
 
Lokal etkili gastrointestinal ajanlar, antasitler ve adsorbanlar:  
Omeprazol ile herhangi bir ilaç etkileşimi gözlenmemiştir. Bununla birlikte, a lüminyum ve 
magnezyum hidroksit tuzları içeren bir antasidin feksofenadin hidroklorürden 15 dakika önce 
uygulanması, büyük olasılıkla gastrointestinal sistemde bağlanmaya bağlı olarak,  
biyoyararlanımda  bir azalmaya  ve dolayısıyla  feksofenadinin  gastrointestinal  emilimini 
azaltmaya neden olur. Bu nedenle, feksofenadin hidroklorür uygulanması ile lokal etkili  
gastrointestinal ajanların uygulanması arasında 2 saatlik süre bırakılması önerilmektedir.  
 
Özel  popülasyonlara  ilişkin  ek bilgiler  
Veri bulunmamaktadır.  
 
Pediyatrik  popülasyon : 
Veri bulunmamaktadır.  
 
4.6 Gebelik  ve laktasyon  
 
Genel tavsiye  
Gebelik  kategorisi:  C 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
Veri bulunmamaktadır.  
 
Gebelik  dönemi  
Gebe kadınlarda feksofenadin uygulamasının potansiyel teratojenik veya fetotoksik etkilerini 
değerlendirmek için klinik veri halihazırda mevcut değildir.  
 
Hayvanlarda  teratojenik  etki gözlenmediğinden  insanlarda  malformatif  etki beklenmemektedir. 
Bugüne  kadar  her iki türde  yapılan  iyi kontrollü  çalışmalarda,  insanlarda  malformasyona  neden 
olan maddelerin hayvanlarda teratojenik olduğu gösterilmiştir.  
 
Kısıtlı hayvan çalışmaları, gebelik, embriyonal/fetal gelişim, doğum veya doğum sonrası 
gelişim üzerinde doğrudan veya dolaylı zararlı etki göstermemiştir.  
 
Bu nedenle,  FEXONAD  kesinlikle  gerekli  olmadıkça  gebelik  döneminde  kullanılmamalıdır.  
 
Laktasyon dönemi  
Feksofenadin hidroklorürün anne sütüne geçip geçmediğine dair herhangi bir veri yoktur. 
Bununla birlikte, emziren annelere terfenadin uygulandığında, feksofenadinin insan sütüne 
geçtiği saptanmıştır.  
Bu nedenle,  feksofenadin hidroklorür  emziren  anneler  için önerilmemektedir.  
 
Üreme  yeteneği/  Fertilite  
Feksofenadin hidroklorürün doğurganlık üzerindeki etkisi hakkında insan bilgisi 
bulunmamaktadır.  Farelerde  feksofenadin  hidroklorür  tedavisinin  doğurganlık  üzerinde  hiçbir 
etkisi olmamıştır (bkz. Bölüm 5.3).  
 
 4 
 4.7 Araç  ve makine  kullanımı  üzerindeki  etkiler  
 
FEXONAD ’ın araç ve makine kullanımı üzerinde belirli bir etkisi yoktur veya sadece ihmal 
edilebilir etkisi vardır.  
 
Farmakodinamik profil ve bildirilen advers reaksiyonlar göz önüne alındığında, feksofenadin 
hidroklorür tabletlerinin araç veya makine kullanma yeteneği üzerinde bir etki yaratması olası 
değildir. Objektif testlerde feksofenadin ’in merkezi sinir sistemi işlevi üzerinde önemli bir 
etkisinin olmadığı gösterilmiştir. Bu da hastaların konsantrasyon gerektiren görevleri 
sürdürebileceği veya gerçekleştirebileceği anlamına gelmektedir. Bununla birlikte, tıbbi 
ürünlere olağandışı bir reaksiyon gösteren hassas kişileri belirlemek için, araç sürmeden veya 
karmaşık görevleri gerçekleştirmeden önce bireysel yanıtların kontrol edilmesi tavsiye edilir.  
 
4.8 İstenmeyen  etkiler  
 
Advers  ilaç reaksiyonları  aşağıdaki  sıklık  derecesine  göre belirtilmiştir:  
 
Çok yaygın  (≥1/10);  yaygın  (≥1/100  ila ≤1/10);  yaygın  olmayan  (≥1/1 .000 ila ≤1/100);  seyrek 
(≥1/10 .000 ila ≤1/1 .000); çok seyrek (≤1/10.000); bilinmiyor (eldeki verilerden hareketle 
tahmin edilemiyor).  
 
Plasebo ile tedavi edilen hastalarla feksofenadin ile tedavi edilen hastaların karşılaştırıldığı 
yetişkinlerde yürütülen kontrollü klinik çalışmalarda aşağıdaki istenmeyen etkiler 
raporlanmıştır.  
 
Sinir  sistemi  hastalıkları  
Yaygın:  Baş ağrısı,  uyuşukluk,  baş dönmesi  
 
Gastrointestinal  hastalıklar  
Yaygın:  Bulantı  
Bilinmiyor:  Ağız  kuruluğu  
 
Genel  bozukluklar  ve uygulama  bölgesine  ilişkin  hastalıklar  
Yaygın  olmayan:  Yorgunluk  
 
Yetişkinlerde  pazarlama  sonrası  deneyimde  aşağıdaki  istenmeyen  etkiler  raporlanmıştır.  
 
Bağışıklık  sistemi  hastalıkları  
Bilinmiyor: Anjiyoödem,  göğüste sıkışma, dispne, yanma hissi ve sistemik  anafilaksi ile ifade 
edilen hipersensitivite reaksiyonları.  
 
Psikiyatrik hastalıklar  
Bilinmiyor:  Uykusuzluk,  sinirlilik,  uyku  bozuklukları  veya  kabuslar/aşırı  rüya görme 
(paroniri)  
 
Göz Hastalıkları  
Bulanık görme  
 
Kardiyak hastalıklar  
Bilinmiyor:  Taşikardi,  palpitasyon  5 
  
Gastrointestinal  hastalıklar  
Bilinmiyor: Diyare  
 
Deri  ve deri altı doku  hastalıkları  
Bilinmiyor:  Döküntü,  ürtiker,  pruritus  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne  bildirilmesi  gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99).  
  
4.9 Doz aşımı ve tedavisi  
 
Feksofenadin hidroklorür doz aşımı ile sersemlik, baş dönmesi, yorgunluk ve ağız kuruluğu 
semptomları  rapor  edilmiştir.  Çocuklarda  2 hafta  boyunca  günde  iki kez 60 mg’a  kadar  dozlarda 
sağlıklı gönüllülerde bir ay boyunca 800 mg’a kadar tek doz ve 690 mg’a kadar günde iki doz 
veya 1 yıl boyunca her gün 240 mg ile yapılan çalışmalarda, plaseboya kıyasla klinik olarak 
anlamlı  herhangi  bir advers  etki görülmemiştir.  Feksofenadin ’in maksimum  tolere  edilen  dozu 
saptanmamıştır. Absorbe edilmemiş herhangi bir tıbbi ürünü elimine etmek için standart 
önlemler düşünülmelidir.  
 
Aşırı  doz aşımının  yönetimi:  
• Semptomatik  tedavi  
• Hayati  fonksiyonların  takibi  
 
Diyaliz feksofenadin  hidroklorürü  kandan etkili  biçimde  uzaklaştırmamaktadır.  
 
5. FARMAKOLOJİK  ÖZELLİKLER  
 
5.1 Farmakodinamik  özellikler  
Farmakoterapötik  grup:  Sistemik  kullanılan  diğer  antihistaminikler  
ATC kodu: R06AX26  
 
Etki mekanizması  
Feksofenadin hidroklorür, sedatize edici etkisi olmayan bir H1 reseptör antihistaminiğidir. 
Feksofenadin, terfenadinin farmakolojik olarak aktif bir metabolitidir.  
 
Klinik  etkililik ve güvenlilik  
Günde  tek ve iki doz feksofenadin  hidroklorür  kullanarak  histaminin  yol açtığı  deri kabarcıkları 
ve kızarıklıklarını inhibe etmek üzere erişkinlerde yürütülen klinik çalışmalar bileşiğin 
antihistaminik  etkisinin  bir saat içinde  başladığını,  maksimum  etkisine  6 saatte  ulaştığını  ve 24 
saatte sona erdiğini göstermektedir.  Uygulamadan 28 gün sonra antihistaminik etkilerde 
düşmeye ilişkin bir kanıt bulunmamaktadır. 10 mg ile 130 mg arası oral dozlar için doz -cevap 
ilişkisi  olduğu  bulunmuştur.  Derideki  kabarcıklı  ve kızarmış  bölgenin  maksimum  inhibisyonu  
%80’den fazladır. Mevsimsel alerjik rinitte yapılan klinik araştırmalar, 24 saatlik etkinlik için 
120 mg'lık bir dozun yeterli olduğunu göstermiştir.  
 6 
 Klinik çalışmalar sırasında, plaseboya kıyasla hiçbir kardiyotoksik etki veya QT aralığı  
süresinde anlamlı bir uzama gösterilmemiştir.  
 
5.2 Farmakokinetik  özellikler  
 
Genel özellikler  
Emilim:  Oral yolla  alınımını  takiben  feksofenadin  hidroklorür  vücut  tarafından  hemen  
emilerek, dozu takip eden 1 -3. saatlerde T maks değerine ulaşır. Tek doz 120 mg uygulamasının 
ardından Cmaks yaklaşık 427  ng/m L’dir. 
 
Dağılım:  Feksofenadin,  plazma  proteinlerine  %60-70 oranında  bağlanır.  
 
Biyotransformasyon:  Feksofenadin ihmal edilebilir düzeyde değişime uğrar. Feksofenadin, 
hayvan  ve insanda,  dışkı  ve idrarla  atılan  tek ana bileşik  olduğu  için biyotransformasyon  ihmal 
edilebilir.  
 
Eliminasyon:  Eliminasyon esas olarak safra yoluyla atılımdır  ve uygulanan dozun %10’u 
değişmeden üre ile atılır. Feksofenadinin plazma konsantrasyon profili, tekrarlayan uygulama 
sonrası 11 ila 15 saat arasında değişen terminal eliminasyon yarılanma ömrü ile ikili -üstel bir 
düşüş izler.  
 
Doğrusallık/doğrusal olmayan durum:   
Feksofenadin hidroklorür tek ve çoklu dozunun farmakokinetiği  günde  iki kez 120 mg’a  kadar  
doğrusaldır.  Günde  iki kez 240 mg’ın  alımından sonra eğri altında kalan alanda orantılı olarak 
artış (%8 ,8) olmuştur.  
 
5.3 Klinik  öncesi  güvenlilik  verileri  
 
Köpekler 6 ay süreyle günde iki kez uygulanan 450 mg/kg dozu tolere etmiş ve nadir görülen 
kusma  dışında  toksisite  göstermemiştir.  Ayrıca, tek  dozluk  köpek ve kemirgen  çalışmalarında, 
nekropside dozla ilişkili gözle görülür herhangi bir bulguya rastlanmamıştır.  
 
Sıçanlarda doku dağılım çalışmalarında radyoişaretli feksofenadin hidroklorür feksofenadinin 
kan beyin bariyerini geçmediğini göstermiştir.  
 
Feksofenadin hidroklorürün çeşitli in vitro ve in vivo mutajenisite çalışmalarında mutajenik 
olmadığı saptanmıştır.  
 
Feksofenadin hidroklorürün karsinojenik potansiyeli, feksofenadin hidroklorür maruziyetini 
gösteren (plazma EAA  değerleri aracılığıyla)  destekleyici farmakokinetik çalışmalarla  birlikte 
terfenadin çalışmaları kullanılarak değerlendirilmiştir. Terfenadin verilen sıçanlarda ve 
farelerde hiçbir karsinojenite kanıtı gözlenmemiştir (150 mg/kg/gün'e kadar).  
 
Farelerde gerçekleştirilen üreme toksisitesi çalışmalarında, feksofenadin fertiliteye zarar 
vermemiştir, teratojenik bulunmamıştır ve prenatal veya postnatal gelişime zarar vermemiştir.  
 
6. FARMASÖTİK  ÖZELLİKLER  
 
6.1 Yardımcı  maddelerin  listesi  
  Mikrokristalin selüloz pH 102  7 
   Prejelatinize nişasta  
  Kroskarmelloz sodyum  
  Magnezyum stearat  
 
  Film Kaplama:  
  Opadry orange 03B230054  
  Hipromelloz  
  Titanyum dioksit  
  Polietilen glikol/makrogol  
  Povidon  
  Silika  
  Sarı demir oksit  
  Kırmızı demir oksit  
 
6.2 Geçimsizlikler  
 
Geçerli  değildir.  
 
6.3 Raf ömrü  
 
24 ay 
 
6.4 Saklamaya  yönelik  özel tedbirler  
 
25ºC altındaki  oda sıcaklığında  saklayınız.  
 
6.5 Ambalajın  niteliği  ve içeriği  
 
FEXONAD  10 ve 20 film kaplı  tablet  içeren  opak PVC -PE-PVDC -Aluminyum blister  
ambalajlarda  kullanıma sunulmuştur.  
 
6.6 Beşeri  tıbbi  üründen  arta kalan  maddelerin  imhası  ve diğer  özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”  ve 
Ambalaj Atıklarının Kontrolü Yönetmeliği’ne  uygun olarak imha edilmelidir.  
 
7. RUHSAT  SAHİBİ  
   
  NOBEL İLAÇ SANAYİİ VE TİCARET A.Ş.  
  İnkılap  Mah. Dr. Adnan Büyükdeniz Cad. No:14  
  34768 Ümraniye / İSTANBUL  
  Tel: (216) 633 60 00  
  Faks: (216) 633 60 01  
 
8. RUHSAT  NUMARASI(LARI)  
 
 2025/110  
 
 
 8 
 9. İLK RUHSAT  TARİHİ  /RUHSAT  YENİLEME  TARİHİ  
 
İlk ruhsat  tarihi:  20.03.2025  
Ruhsat yenileme tarihi:  
 
10. KÜB’ÜN  YENİLENME  TARİHİ  