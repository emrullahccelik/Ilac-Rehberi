1 / 13 KULLANMA TAL İMATI  
 
ONCOPOZİD 100 mg/5 mL I.V. infüzyonluk konsantre çözelti   
Seyreltildikten sonra damar içine uygulanır.  
Steril, sitotoksik  
 Etkin madde: 1 mL çözelti 20 mg etoposid  içerir. Her bir flakon 5 mL’lik 100 mg etoposid  
içerir.  
 Yardımcı madde (ler): Susuz sitrik asit,  polisorbat 80 , susuz etanol ve makrogol 400  (PEG 
400). 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına  vermey iniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
 Bu talimatta  yazılanlara  aynen  uyunuz.  İlaç hakkında  size önerilen  dozun  dışında 
yüksek veya  düşük doz kullanmayınız.  
 
Bu Kullanma Talimatında:  
1. ONCOPOZİD  nedir ve ne için  kullanılır?  
2. ONCOPOZİD ’i kullanmadan önce dikkat edilmesi  gerekenler  
3. ONCOPOZİD  nasıl  kullanılır?  
4. Olası yan etkiler  nelerdir?  
5. ONCOPOZİD ’in saklanması  
Başlıkları yer almaktadır.  
 
1. ONCOPOZİD  nedir ve ne için  kullanılır?  
 ONCOPOZİD  berrak,  renksiz ila açık  sarı renkte çözeltidir. ONCOPOZİD  kutusunda 5 
mL’lik 1 adet flakon bulunur. Her flakon 100 mg etoposid içerir. Her  bir flakon tek 
kullanımlıktır.  
 Etoposid sadece damar içine  uygulanır.  
 Etoposid tek başına veya  diğer kanser ilaçları ile birlikte aşağıda belirtilen kanser türler inin 2 / 13 tedavisinde kullanılan bir ilaçtır:  
 Küçük hücreli akciğer  kanseri,  
 Seminomatöz olmayan testis kanseri (testisin belirli bir bölümünü tutan  kanser) , 
 Küçük hücreli olmayan akciğer kanserinin belirtilere yönelik hafifletici  tedavisi,  
 Hodgkin hastalığı adı verilen bir tür lenf kanserinin yeniden alevlenme  dönemleri,  
 Hodgkin türü olmayan lenf  kanseri,  
 Akut myelositik löseminin (genellikle 40 yaşın üzerinde görülen bir tür kan kanseri) 
başlangıç tedavisi,  
 Koriyon karsinomanın (ana rahminin içinde gelişen bir tür kötü huylu tümör) başlangıç 
ve yeniden alevlenme  tedavisinde.  
 
2. ONCOPOZİD ’i kullanmadan önce dikkat edilmesi ge rekenler  
ONCOPOZİD ’i aşağıdaki  durumlarda KULLANMAYINIZ  
Eğer:  
 Aktif bileşen, etoposidin de içinde bulunduğu podofilotoksinler veya podofilotoksin 
türevleri veya yardımcı maddelerden herhangi birine aşırı duyarlılığınız  varsa,  
 Ağır karaciğer yetmezliğiniz  varsa,  
 Ağır böbrek yetmezliğiniz  varsa,  
 Ağır kemik iliği baskılan manız  varsa,  
 Emziriyorsanız,  
 Bağı şıklık sisteminiz düşükse, sarı hummaya karşı veya herhangi başka bir canlı aşı ile 
aşılandıysanız.  
 Etoposid v ücut boşluklarının içine (ör. midenize) ya da bir atardamar içine enjekte 
edilmemelidir.  
 
ONCOPOZİD ’i aşağıdaki durumlarda D İKKATL İ KULLANINIZ  
ONCOPOZİD  enjeksiyonu uygulanmadan önce doktorunuzla ya da tıbbi personelle konuşunuz. 
ONCOPOZİD ’i, sadece sağlık personeli ve kanser tedavisi ilaçlarının kullanımında deneyimli 
doktorların denetiminde uygulatınız.  
 
ONCOPOZİD  yavaş intravenöz (damar içine) infüzyon ile, yani damarlarınızdan birine 
yerleştirilen iğne veya küçük bir tüp yoluyla uygulanmalıdır. İnfüzyon süresi 30 dakika ile 60 
dakika arasındadır.  3 / 13 Yakın zamanda ışın tedavisi ya da ilaçla kanser tedavisi aldıysanız  doktorunuza söyleyiniz.  
 Tedavi sadece kemik iliğiniz düzeldikten ve yeterli hücre  üretimi sağladıktan sonra 
başlayacaktır.  
 Enfeksiyonunuz varsa etoposid ile tedavinize başlamadan önce bakteri ve virüse bağlı 
enfeksiyonlarınız etkin biçimde tedavi edilmeli dir. 
 Kalp ritminizde düzensizlikler varsa veya daha önceden kalp krizi geçirdiyseniz,  
 Karaciğer ve/veya böbrek hastalığınız varsa , 
 El ve ayaklarınızda karıncalanma varsa , 
 İdrar yapma güçlüğünüz varsa , 
 Sara (epilepsi) hastalığınız varsa , 
 Ağzınızda iltihap y a da ülser varsa , 
 Halen alkol bağımlılığı sorununuz varsa ya da tedavi görüyorsanız veya geçmişte 
yaşadıysanız . 
Doktorunuz sizdeki özel durumlara göre tedavinizi düzenleyecektir.  
 
Titreme, ateş, sıcak basması, kalp atışının hızlanması, nefes almada güçlük ve düşük tansiyonla 
bağlantılı alerjik reaksiyonlar yaşayabilirsiniz.  
 
Kemik iliği baskılanması yönünden hem tedaviniz sırasında hem de tedaviden sonra sık olarak 
gözlenmelisiniz. Kemik iliği baskılanması etoposid tedavisiyle ilişkili en önemli zararlı etk idir. 
Etoposid tedavinize başlamadan önce ışın tedavisi ve/veya ilaç tedavisi almışsanız, kemik 
iliğinizin düzelebilmesi için belirli bir süre beklenecektir. Kan değerleriniz uygun bir seviyeye 
gelene dek tedaviniz ertelenecektir. Etoposidin tek başına vey a başka ilaçlarla birlikte 
kullanılmasına bağlı olarak, kan tablonuz normalde 21 gün içinde düzelir. Kan değerleriniz ve 
karaciğer işlevleriniz takip edilmelidir.  
 
Tedaviniz sırasında yaşayabileceğiniz bulantı ve kusma şikayetlerinizi gidermede doktorunuz 
uygun ilaçları reçeteleyebilir. Böyle sorunlarınız olduğunda hekiminize bildiriniz.  
 
Etkili kanser tedavisi hızlıca çok sayıda kanser hücresini yok eder. Çok seyrek vakalarda bu 
durum kanser hücresi kaynaklı zararlı miktardaki maddenin kanda serbest kalmas ına neden 
olabilir. Bu durum meydana gelirse, karaciğer, kalp ve kanda problemlere neden olur, eğer 
tedavi edilmezse ölüme neden olabilir. Bu durumu önlemek için doktorunuz ilaçla tedaviniz 4 / 13 süresince karaciğer ve böbrek işlevlerinizi takip etmek ve kan say ımınızı yapmak için düzenli 
olarak kan testleri yapacaktır.  
 
Eğer deriniz ya da vücudunuzun yüzey alanları etoposide maruz kalırsa bu kısımları çok bol su 
ile durulayınız.  
 
ONCOPOZİD  ile tedavi sonrasında kemik iliği ve kan yapımını etkileyen hastalıklarla  beraber 
de görülebilen akut lösemi (kan kanseri) gelişebileceği bildirilmiştir. Kan sayımlarınızın ve 
diğer laboratuvar değerlerinizin takip edilmesi için size reçete edilen testleri düzenli olarak 
yaptırmalısınız. Herhangi bir sorunuz olursa lütfen dokto runuza danışınız.  
 
Çocuk doğurma potansiyeli bulunan kadınlar ve erkekler tedavi süresi boyunca ve tedaviden 
sonraki 6 ay içinde etkin bir doğum kontrol yöntemi kullanmalıdır. Eğer etoposid tedavisini 
takiben çocuk sahibi olmayı planlıyorsanız mutlaka gene tik yönden bir uzmana danışmalısınız.  
 
ONCOPOZİD  üreme yeteneğinde azalmaya nede n olabilir. Erkeklerde g eri dönüşü olmayan 
kısırlık olasılığı vardır . Tedaviden önce sperm saklanması ve korunması konusunda 
doktorunuza danışınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danış ınız. 
 
ONCOPOZİD ’in yiyecek ve içecek ile kullanılması  
Uygulama yöntemi açısından yiyecek ve  içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Etoposidin hamilelikte uygulanmasının şiddetli doğumsal kusurlara neden olabileceği 
düşünülmektedir. Etoposid tedavisi süresince hamile kalmamalısınız ve etkin bir doğum kontrol 
yöntemi kullanmalısınız.  
 
Çocuk d oğurma potansiyeli bulunan kadınlar ve erkekler tedavi süresi boyunca ve tedaviden 
sonraki 6 ay içinde etkin bir doğum kontrol yöntemi kullanmalıdır. Eğer etoposid tedavisini 5 / 13 takiben çocuk sahibi olmayı planlıyorsanız mutlaka genetik yö nden bir uzmana danı şmalısınız.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza ya da eczacınıza danışınız.  
Emziriyorsanız ONCOPOZİD ’i kullanmayınız. Emzirme dönemindeyken ONCOPOZİD ’i 
kullanmanız gerekirse emzirmeyi derhal kesiniz.  
 
Araç ve makine kullanımı  
Yorgunluk ve beyin kaynaklı geçici körlük gibi yan etkiler n edeniyle tedaviden hemen sonra 
araç ve makine kullanmayınız. ONCOPOZİD ’in içindeki alkol nedeniyle araç ve makine 
kulla nma yeteneğiniz zarar  görebilir.  
 
ONCOPOZİD ’in içeri ğinde bulunan bazı yardımcı maddeler hakkında önemli bilgiler  
Bu tıbbi üründe h acmin  %20’si kadar etanol (alkol) vardır; örneğin, her dozda 790 mg’a kadar, 
her dozda 20 mL biraya eşdeğer, her dozda 8 mL şaraba eşdeğer gibi. Alkol bağımlılığı olanlar 
için zararlı olabilir. Hamile ve emziren kadınlar, çocuklar ve karaciğer hastalığı ya da epilepsi 
gibi yüksek risk grubundaki hastalarda dikkate alınmalıdır . 
 
Diğer ilaçlar ile birlikte kullanımı  
Işın tedavisi  ve kemik iliği baskılanmasına neden olabilecek ilaçlar etoposidin neden olduğu 
kemik iliği baskılanmasını artırabilir.  
 
Etoposid diğer ilaçların (ör. , organ nakillerinden sonra vücudun nakledilen organı kabul etmesi 
için kullanılan bir ilaç olan siklosporin) hücre üzerine zararlı etkilerini ve kemik iliği 
baskılanmasını artırabilir. Yüksek doz siklosporin tedavisi etoposide maruz kalmayı artırır, 
etoposidin atılımını azaltır.  
 
Kanser tedavisinde kullanılan bir ilaç olan sisplatin etoposidin seviye sini ve dolayısıyla zararlı 
etkilerini artırabilir.  
 
Fenitoin, fenobarbital gibi (sara (epilepsi) hastalığının tedavisinde kullanılır) ilaçlar, etoposidin  6 / 13 etkisini azaltır.  
 
Kan inceltici ilaçlar alıyorsanız (varfarin  gibi) doktorunuza söyleyiniz, doktorunuz ilacınızı 
ayarlayabilir.  
 
Fenilbutazon, sodyum salisilat ve salisilik asit (bir ağrı kesici) gibi ilaçlar etoposidin kan 
proteinlerine bağlanmasını etkileyebilir.  
 
Kanser tedavisinde kullanılan a ntrasiklin grubu il açlar ve etoposid arasında çapraz direnç 
(ilaçlardan birine karşı direnç gelişirse diğer ilaca karşı da direnç gelişir) deneysel olarak 
gösterilmiştir.  
 
Fosfataz aktivitesini a zalttığı bilinen ilaçlarla (ör ., bağırsak parazitlerinin tedavisinde kullanılan 
levamizol hidroklorür) etoposidin birlikte kullanımı ile ilgili herhangi bir bilgi yoktur.  
 
Etoposid tedavisi süres ince herhangi bir canlı aşı (ör ., sarı hummaya karşı) yaptırmamalısınız.  
 
Disülfiram (alkol bağımlılığını tedavi etmek için kullanılır) içere n ilaçlar kullanıyorsanız 
doktorunuza söyleyiniz, çünkü ONCOPOZİD  alkol içerir.  
 
Yararlı olma olasılığı olan etkileşimler:  
Etoposid genellikle diğer hücre üzerine zararlı ilaçlarla birlikte kullanılır ve bu etkisi yönünden 
birbirlerinin etkilerini artırdık ları varsayılır. Metotreksat ve sisplatin gibi bazı ilaçlarla böyle bir 
etkileşim gösterilmiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkın da bilgi veriniz.  
 
3. ONCOPOZİD  nasıl  kullanılır?  
 Uygun kullanım ve doz/uygulama sıklı ğı için  talimatlar:  
ONCOPOZİD  için uygun kullanı m ve doz/uygulama  sıklığı  uzman  doktorunuz  tarafından 
belirlenecektir.  
ONCOPOZİD ’i alırken her zaman doktorunuzun talimatlarına kesin olarak uyunuz.  
 7 / 13  Uygulama yolu ve  metodu:  
Bu ilaç sağlık personeli tarafından uygulanacaktır , kendi başınıza kullanmayınız.  
ONCOPOZİD  seyreltildikten sonra sadece damar içine uygulanır.  
Vücut boşluklarına  ya da atardamarların içine uygulanmamalıdır . 
 
 Değişik ya ş grupları:  
Çocuklarda  kullanım ı: 
Çocuklarda etkililik ve güvenliliği kanıtlanmamıştır.  
 
Yaşlılarda kullanım ı: 
Doz ayarlaması gerekli değildir.  
 
 Özel kullanım  durumları:  
Böbrek  yetmezli ği: 
Böbrek yetmezliğiniz varsa, ancak karaciğer işlevleriniz normalse, etoposid dozunuz azaltılmalı 
ve kan ölçümlerinizin en alt değerleri ve böbrek işlevleriniz izlenmelidir.  
 
Karaci ğer yetmezli ği: 
Karaciğer yetmezliğiniz varsa sizin için dikkatli bir şekilde  doz ayarlaması yapılacaktır.  
 
Eğer ONCOPOZİD ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ONCOPOZİD  kullandıysanız:  
ONCOPOZİD ’den kullanmanız gerekenden fazlasını kullanmışsanız bir doktor veya eczacı ile 
konuş unuz . 
 
Damar içine yüksek doz 3 günden fazla uygulama ağır ağız iltihabı ve kemik iliği baskılanması 
ile sonuçlanır. Önerilenden yüksek dozda etoposid alanlarda metabolik asidoz (kanda asitlik 
derecesinin artmasıyla beliren bir hastalık tablosu) ve karaciğerde ağır zararlı etkiler 
bildirilmiştir.  
 
Yüksek doz tedavisi:  
Etoposid doz fazlalığında denenen ilaçların etkinliği belirlenmemiştir. Belirtilerinize yönelik 8 / 13 destekleyic i tedaviler yapılmalıdır.  
 
ONCOPOZİD ’i kullanmayı unutursanız:  
Bu ilaç deneyimli sağlık personeli tarafından size uygulanacağı için kullanımının unutulması 
söz konusu değildir. Eğer doz atlandığını düşünüyor iseniz doktorunuzla konuşunuz.  
 
Unutulan dozları  deng elemek için çift doz almayınız.  
 
ONCOPOZİD  ile tedavi sonlandırıldı ğında ki oluşabilecek etkiler:  
Tedaviyi önerilen zamandan önce keserseniz tedaviniz yetersiz kalacaktır. Bu durumda 
hastalığınızın ilerleme riski çok yüksektir.  
Tedavinizi doktorunu za danışmadan sonlandırmayınız.  
 
4. Olası yan etkiler  nelerdir?  
Tüm ilaçlar gibi, ONCOPOZİD ’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 ha stanın en az birinde görülebilir.  
Yaygın: 10 hastanın birinden az, fakat 100 hastanın birinden fazla gö rülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az  fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Verilerde s ıklık derecesi belirlenmemiştir.  
 
Aşağıdakilerden biri olursa, ONCOPOZİD ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 Üşüme, titreme, kızarma, ateş, taşikardi, dispne, bronkospazm ve hipotansiyon gibi 
anaflaktik reaksiyonlar (aşırı duyarlılık reaksiyonları)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ONCOPOZİD ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 9 / 13 Çok yaygın görülen yan etkiler  
 Kemik iliği hasarı (kemik iliğinin baskılanması), özellikle beyaz kan hücresi (lökopeni) ve 
kan pulcuğu sayısında (trombositopeni) azalma. Kan değerleri genellikle son doz 
uygulandıktan 24 ila 28 saat sonra  düzelir.  
 Kırmızı kan hücreleri sayısında düşme (anemi), beyaz kan hücreleri  sayısında azalma 
(nötropeni)  
 Karın ağrısı  
 Kabızlık  
 Kusma ve bulantı  
 İştah kaybı (anoreksi)  
 Karaciğerdeki zararlı etkiler  
 Geri dönüşlü saç kaybı (alopesi)  
 Deride renk değişikliği  
 Genel olarak iyi hissetmeme  
 Tükenmişlik  
 
Yaygın görülen yan etkiler  
 Diğer kanser ilaçlarıyla birlikte kullanıldığında kan kanseri (akut lösemi)  
 Ağır kemik iliği baskılanmasını takiben kanama ve enfeksiyonlar  
 Titreme, kızarıklık, ateş, kalp atımında hızlanma, nefes almada güçlük, nefes alma kasları 
ile ilgili kramplar (bronşiyal spazmlar) ve kan basıncında düşme ile karakterize aşırı 
duyarlılık reaksiyonları  
 Baş dönmesi  
 Kalp krizi ve kalp atımında değişiklikler  
 Hızlı intravenöz uygulamanın ardından görülen geçici kan basıncında düşme (hipo tansiyon)  
 Kan basıncında yükselme ve/veya ateş basmaları  
 Mide iltihabı (ağız ve yemek borusunun mukoza zarında)  
 İshal  
 Deride kızarıklık, deride solma ve kaşıntı (ürtiker), deri döküntüleri  
 Ağrı ile ortaya çıkan bir tür damar iltihabı (uygulama bölgesin de flebit)  
 Damar dışına kan veya lenf sızması (damar dışına kaçma, bölgesel yumuşak doku 
toksisitesi, şişlik, ağrı, deri altı dokuda iltihaplanma ve hücre tahribatı, derinin bazı 
bölgelerinin ölümü dahil)  10 / 13 Yaygın olmayan yan etkiler  
 El ve ayakta karıncala nma hissi, uyuşma ve ağrı ile ortaya çıkan tüm hareket ve duyumları 
denetleyen sinir sisteminin hastalığı (periferik nöropati)  
 Merkezi sinir sistemi üzerindeki etkilerine bağlı yorgunluk ve uyku hali  
 Kramplar  
 Görme alanında bozuklukla birlikte optik sinirde iltihaplanma  
 Darmarlarda iltihaplanma (flebit)  
 Tedavi kesilmesi sonrasında geri dönüşümlü solunumun durması  
 Bronşiyal spazmlarla ilişkili ani tepkiler (solunum kaslarında kramplar)  
 Öksürük, gırtlaktaki i stemsiz kas kasılması (laringospazm), deride renk değişimi (siyanoz)  
 Yüksek dozlardan sonra karaciğer enzimlerinde artış  
 Yüz ve dilde şişlik (ödem), terleme  
 
Seyrek görülen yan etkiler  
 Ateş  
 Sepsis (kan zehirlenmesi)  
 Uygulama süresince kanda yüksek mi ktarda ürik asit bulunması (hiperürisemi)  
 Zihin bulanıklığı (konfüzyon), uyku hali, tat değişiklikleri ve geçici görme kaybı  
 Alerjik reaksiyonlarla ilişkili sara nöbetleri, felç  
 Beyin kaynaklı görme kaybı, uyku hali ve yorgunluk gibi beyinle ilgili olum suz etkiler  
 Akciğerlerde iltihaplanma (interstisyel pnömoni) ve akciğerin hava kesecikleri arasında 
esnekliği bozan bağ dokusu oluşumu (fibrozis)  
 İstem dışı hareketler (hiperkinezi) ve hareketsizlik (akinezi)  
 Güçlükle yutkunma ve tat almada bozukluk  
 Ateş, halsizlik, deride karıncalanma, şiddetli deri döküntüsü, deride ve ayrıca yüz ve dudak 
çevresinde kabarcıklanma ve soyulma belirtilerini içeren şiddetli alerjik deri reaksiyonları 
(Stevens -Johnson sendromu, toksik epidermal nekroz)  
 İltihaplı deri deği şiklikleri (radyasyonla ortaya çıkana benzer dermatit)  
 
Sıklığı bilinmeyen yan etkiler  
 Kadınlarda yumurtlama olmadan adet görme, adet kanamalarının azalması (hipomenore) ve 
adet görememe, geri dönüşümü olmayan kısırlık olasılığı (fertilitede azalma)  
 11 / 13 Böbrekler  
Böbreklerde biriken yüksek konsantrasyonda etoposid böbrek işlevlerini etkileyebilir.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak doğrudan ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği ha kkında daha fazla bilgi edinilmesine katkı sağlamış  olacaksınız.  
 
Eğer bu kullanma  talimatında  bahsi geçmeyen herhangi bir yan etki  ile karşılaşırsanız 
doktorunuzu veya eczacınızı bilgilendiriniz.  
 
5. ONCOPOZİD ’in saklanması  
ONCOPOZİD ’i çocukların göremeyeceği, erişemeyeceği yerlerde ve ambalajında saklayınız.  
ONCOPOZİD ’i 25°C altındaki oda sıcaklığında, ışıktan koruyarak orijinal paketinde saklayınız.  
 
Tek kullanımlıktır.  ONCOPOZİD  %0,9 sodyum klorür (serum fizyolojik) veya %5 glikoz 
(şeker) çözeltisi ile 50’de 1 ve 100’de 1 oranında seyreltilmiş olan çözeltiler hazırlandıktan 
sonra yalnızca toplardamar içine yavaş akımla zerk edilmelidir, vücut boşlukları (akciğer zarı, 
karın içi zarı ve diğer boşluklar) içine zerk edilmemelidir. Topla rdamar içine yavaş akımla zerk 
için gerekli olan etoposid dozuna ulaşmak üzere uygulamadan hemen önce hazırlanan çözelti 
içindeki etoposid yoğunluğu 0,4 mg/mL’den fazla olmamalıdır. Kullanıldıktan sonra arta kalan 
çözeltiyi tıbbi atık olarak imha ediniz.  
Hazırlanan çözeltinin derhal kullanılması önerilir. Hazırlanan çözelti derhal kullanılmazsa PVC 
veya cam şişe ambalajda bulunan %0.9 sodyum klorür ve %5 glikoz çözeltisi ile seyreltilerek 
hazırlanan çözeltiler oda sıcaklığında en fazla 24 saat bekletilebilir. LDPE ambalajda bulunan 
%5 glikoz çözeltisi ile 0 .2 mg/ml ve 0.4 mg/ml konsantrasyonunda ve %0.9 sodyum klorür 
çözeltisi ile 0.2mg/ml konsantrasyonunda seyreltilerek hazırlanan çözeltiler 24 saat, %0.9 
sodyum klorür çözeltisi ile 0.4 mg/ml konsantrasyonunda hazırlanan çözeltiler ise 10 saat stabil 
kalmak tadır.  
 
 12 / 13 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ONCOPOZİD ’i kullanmayınız/son kulla nma 
tarihinden önce kullanınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehirci lik 
Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHL İKEL İ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımla nan Atık Yönetimi Yönetmeliğine göre yapılır.  
 
Ruhsat sahibi:       
VEM İlaç  San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
   
Üretim yeri:           
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Blv. No:38  
Kapaklı / TEKİRDAĞ  
 
Bu kullanma talimatı  …/…/… tarihinde onaylanmıştır.  
 
 
  13 / 13 AŞAĞIDAK İ BİLGİLER BU İLACI UYGULAYACAK SA ĞLIK PERSONEL İ 
İÇİNDİR 
Kullanıma hazırlama ve imha talimatları:  
ONCOPOZİD ’i sulandırılmadan kullanmayınız.  
Yalnızca yeni hazırlanmış, renksiz ve berrak çözeltileri kullanınız.  
Tek kullanımlıktır. Çözeltiyi kullanım anında şişeden alınız.  
 
ONCOPOZİD  %0,9 sodyum klorür (serum fizyolojik) veya %5 glikoz çözeltisi ile 1:50 ve 
1:100’lük dilüsyonları hazırlandıktan sonra yalnızca intravenöz infüzyonla verilmelidir, vücut 
boşlukları (plevra, periton ve diğer boşluklar) içine enjeksiyon şeklinde uygulanmamalıdı r. 
İntravenöz infüzyon için gerekli etoposid dozuna ulaşmak için, uygulamadan hemen önce 
hazırlanan çözeltinin etoposid konsantrasyonu 0 ,4 mg/ml’den fazla olmamalıdır.  
 
Tedavi başlangıcında, önce %0, 9’luk sodyum klorür çözeltisi ile toplardamarların 
permea bilitesini kontrol ediniz.  
 
Etoposidin damar dışına çıkmamasına dikkat ediniz, zira ülsera syon ve nekroza neden olabilir.  
 
Bütün sitostatik ajanlar gibi etoposidi de koruyucu elbise, eldiven, yüz maskesi kullanarak 
hazırlayınız. Eğer mümkünse çeker ocak i çinde hazırlayınız.  
 
Dikkatli kullanınız, deri ve mukoz membranlarla temasından kaçınınız. Hamile olan hastane 
personeli etoposidi uygulamamalıdır.  
 
Eğer göz kontamine olursa gözleri su ile yıkayınız ve eğer gerekirse dok tor yardımı isteyiniz.  
 
Sitostatik i laçların rekonstitüsyonu için kullanılan (şırınga, iğne gibi) atılacak eşyalar için ön 
tedbirler alınmalıdır. Atılacak eşyalar ve vücut artıkları iki polietilen torbaya konarak kapatılır 
ve 1.000°C’de yakılarak yok edilir. Sıvı artıklar defalarca su kullan ılarak tuvalet vasıtasıyla 
atılır.   