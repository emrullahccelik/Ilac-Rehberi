KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENZALİN® topikal jel
2. KALİTATİF VE KANTİTATİF BİLEŞİM
Etkin maddeler:
1gram jel:
10 mg (%1) klindamisin (fosfat olarak) ve 50 mg (%5) benzoil peroksit içerir.
Yardımcı maddeler:
Yardımcı maddeler için 6.1’ e bakınız.
3. FARMASÖTİK FORM
Jel
Renksiz homojen jel.
4. KLİNİK ÖZELLİKLER
4.1. Terapötik endikasyonlar
İnflamatuar lezyonların eşlik ettiği hafif ve orta şiddetli akne vulgaris topikal tedavisinde
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde ve Ergenlik Döneminde Kullanımı
Hekim tarafından başka şekilde önerilmediği takdirde, BENZALİN® akneli bölgelere, sabah
ve akşam olmak üzere günde iki kez uygulanmalıdır.
Uygulama şekli:
Yalnız haricen kullanılır. BENZALİN® günde iki kez cilt ılık su ile yıkanıp kurulandıktan
sonra, sabah ve akşam olmak üzere lezyonlu bölgelere yaygın olarak ince bir tabaka şeklinde
uygulanmalıdır.
Hazırlanması:
İlacın kullanıma hazırlanması işleminin ilaç hastaya verilmeden, eczacı tarafından yapılması
önerilir. Mümkün olmayan durumlarda aşağıda belirtilen prosedür izlenerek hazırlanmalıdır.
1• Karıştırmaya başlamadan önce klindamisin toz flakonun üzerine vurarak tozun
serbestçe hareket etmesini sağlayınız.
• Saf suyu flakona ekleyerek klindamisin toz tamamen çözününceye kadar çalkalayınız.
• Flakondaki solüsyonu jele ilave ediniz.
• Homojen bir karışım elde edilene kadar plastik çubuk vasıtasıyla karıştırınız ( 1- 1 ½
dakika kadar).
Böylece elde ettiğiniz BENZALİN® etiketinin üzerine 3 ay sonraki son kullanım tarihini
yazınız (hazırlandığı günden sonraki 3 ay). Yazılan tarihten sonra ürün kullanılmamalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Özel kullanımı yoktur.
Pediyatrik popülasyon:
Ergenlik çağından önceki dönemde (12 yaşından küçük çocuklarda) akne vulgarisin nadir
görülmesinden dolayı, BENZALİN®’ in etkinliği ve güvenilirliği bu yaş gurubunda
belirlenmemiştir.
Geriyatrik popülasyon:
Yaşlılarda özel kullanım önerisi yoktur.
4.3. Kontrendikasyonlar
BENZALİN®, klindamisin, linkomisin, benzoil peroksit ve formülasyonunda bulunan
yardımcı maddelere karşı aşırı duyarlılığı olan kişilerde kullanılmamalıdır.
BENZALİN® , daha önceden bölgesel enterit (Crohn’s hastalığı), ülseratif kolit veya
antibiyotiklerin neden olduğu kolit geçirmiş hastalarda kullanılmamalıdır.
4.4. Özel kullanım uyarıları ve önlemleri
Ağız, göz, dudak, mukoz membranlar, egzemalı ve hasarlı cilt ile temas ettirilmemelidir.
Hassas cilt bölgelerine dikkatle uygulanmalıdır. Kazara göz ile temas olursa bol su ile
yıkanmalıdır.
BENZALİN® daha önceden bölgesel enterit, ülseratif kol it veya antibiyotiklerin neden
olduğu kolit geçirmiş hastalarda dikkatli kullanılmalıdır. Ayrıca ciltte daha fazla kuruma
görülebileceğinden atopik hastalarda da dikkatli kullanılmalıdır.
2Aşırı irritasyon veya kuruluk görüldüğü takdirde uygulama sıklığı azaltılmalıdır.
Uzun süreli veya şiddetli diyare veya karın bölgesinde kramp görülürse, bu semptomlar
antibiyotiğe bağlı kolitin göstergesi olabileceklerinden dolayı, BENZALİN® ile tedavi hemen
durdurulmalıdır. Clostridium difficile ve toksin teşhisi ve gerekli ise, kolonoskopi gibi uygun
tanı yöntemleri uygulanmalı ve kolit için tedavi seçenekleri değerlendirilmelidir.
Saçları veya renkli giysileri beyazlatabilir.
BENZALİN® kullanımı esnasında güneş ve UV lambalarına maruziyet en aza indirilmelidir.
Tam olarak terapötik etkinliğinin görülebilmesi için, bazı olgularda 4-6 hafta boyunca tedavi
gerekebileceği konusunda hastalar uyarılmalıdır.
Linkomisin ve eritromisin gibi diğer antibiyotikler ile kullanımında çapraz direnç görülebilir.
Tedavinin değerlendirilmesi esnasında, diğer antibiyotiklerin kullanımı ve antibiyotiklere
karşı kazanılmış direnç prevelansı da göz önünde bulundurulmalıdır.
4.5. Diğer tıbbi ürünler ile etkileşim ve diğer etkileşim şekilleri
Daha fazla iritan etki görülebileceğinden topikal antibiyotikler, tedavi edici veya “peeling”
özellikli sabun ve temizleyiciler, güçlü kurutucu etkisi olan sabun ve kozmetikler, yüksek
konsantrasyonda alkol ve/veya astrenjan içeren ürünler ile birlikte dikkatli kullanılmalıdır.
BENZALİN® ve A vitamini türevlerini içeren topikal akne preperatlarının aynı anda
uygulanmasından kaçılmalıdır.
Klindamisin ve gentamisin arasında potansiyel sinerji mevcuttur.
4.6. Gebelik ve laktasyon
Genel tavsiye
Gebelik kategorisi klindamisin için B, benzoil peroksit için C' dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BENZALİN® çocuk doğurma potansiyeli bulunan kadınlarda kullanıldığında üreme
kapasitesini etkileyip etkilemediğine ilişkin yeterli veri mevcut değildir. Fakat, hamile
3kadınlarda klinik çalışma olmadığından dolayı BENZALİN® korunma yöntemi uygulamayan
kadınlarda dikkatle kullanılmalıdır.
Gebelik dönemi
BENZALİN® veya benzoil peroksit ile hayvanlar üzerinde üreme / gelişim toksisite çalışması
yapılmamıştır. Sıçan ve farelerde ağızdan 600 mg/kg/gün (Yetişkinlerde önerilen en yüksek
dozun mg/m2 olarak sırasıyla 240 ve 120 katı) ve deri altından 250 mg/kg/gün (Yetişkinlerde
önerilen en yüksek miktarın mg/m2 olarak sırasıyla 100 ve 50 katı) dozuna kadar teratojen
etkisi görülmemiştir.
BENZALİN® ile tedavi edilen gebe kadınlarda titizlikle denetlenerek uygulanmış bir çalışma
bulunmamaktadır. BENZALİN®’in gebe kadınlardaki güvenirliliği kanıtlanmamıştır. Bu
nedenle gebelikte doktor tarafından risk/yarar değerlendirilmesi yapıldıktan sonra
kullanılmalıdır.
Laktasyon dönemi
BENZALİN®’ in topikal uygulamadan sonra anne sütüne geçip geçmediği bilinmemektedir.
Ancak ağızdan ve parenteral uygulanan klindamisinin anne sütünde görüldüğü bildirilmiştir.
Süt emen bebeklerde çok önemli yan etkilere neden olabildiğinden anne için ilacın önemi
dikkate alınarak emzirmenin durdurulup durdurulmayacağına ya da BENZALİN®
tedavisinin durdurulup durdurulmayacağına tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve BENZALİN® tedavisinin emziren
anne açısından faydası dikkate alınmalıdır.
Üreme yeteneği/ Fertilite
BENZALİN®’in üreme yeteneği/ fertilite üzerine doğrudan veya dolaylı olarak zararlı
etkilerinin olduğu bilinmemektedir.
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥ 1/10); yaygın (≥1/100 ila < 1/10);yaygın olmayan (≥1/1.000 ila < 1/100);
seyrek (≥1/10.000 ila <1/1.000);çok seyrek (<1/10.000), bilinmiyor (eldeki verilerden
hareketle tahmin edilemiyor)
4BENZALİN® uygulama bölgesinde eritem, soyulma, kuruluk ve kaşıntıya neden olabilir. Çok
nadiren, parestezi, akne durumunun kötüleşmesi ve kontakt dermatit görülebilir. Bu lokal
etkiler genel olarak hafif ve orta şiddetlidir.
Klinik çalışmalarda rapor edilen lokal yan etkilerin sıklığı aşağıdaki gibidir:.
Deri ve deri altı dokusu bozuklukları
Çok yaygın: Eritem, soyulma, kuruluk
Yaygın: Yanma, kaşıntı
Yaygın olmayan: Akne durumunun kötüleşmesi
Sinir sistemi hastalıkları
Yaygın olmayan: Parestezi
Pazarlama sonrası elde edilen bulgular, belirtilen lokal etkilerin genel olarak hafif ve orta
şiddetli olduğunu göstermiştir.
Klindamisin içeren diğer topikal tedavilerin uygulanmasına bağlı olarak az sayıdaki duyarlı
hastada psödomembranöz kolit veya diyare olgusu rapor edilmiştir. Klindamisin’in
perkütanöz absorbsiyonu klinik olarak anlamlı bulunmadığından BENZALİN®
kullanımında bu etkilerin görülmesi muhtemel değildir.
BENZALİN® 'in uzun süreli kullanımı sonucu direnç gelişebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks : 0 312 218 35 99)
4.9. Doz aşımı ve tedavisi
Doz aşımı ile ilgili herhangi bir vaka bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Anti-akne preparatları, Akne tedavisi için antiinfektifler
Klindamisin kombinasyonları
5ATC kodu: D10AF51
Klindamisin:
Klindamisin, Gram pozitif aerob bakterilere ve anaerob bakterilerin çoğuna karşı
bakteriostatik etkili, linkozamid grubu bir antibiyotiktir. Klindamisin gibi linkozamidler,
bakteri ribozomunun 50S alt ünitesine bağlanır ve protein sentezinin erken evresini inhibe
eder. Klindamisin, esas olarak bakteriyostatik etkili olmasına rağmen, yüksek
konsantrasyonlarda duyarlı türlere karşı yavaş bakterisidal etki de gösterebilir.
İn vitro şartlarda klindamisin fosfat, inaktif olmasına rağmen, in vivo ortamda hızla hidroliz
edilerek antibakteriyel etkili aktif klindamisine dönüştürülür. Klindamisin’in komedonlu
hastalarda Propionibacterium acnes türlerine karşı olan klinik aktivitesinin yeterli düzeyde
olduğu gösterilmiştir. Klindamisin, in vitro ortamda bütün Propionibacterium acnes
kültürlerini inhibe eder (MIC 0.4 mcg/ml). Klindamisin uygulaması sonrasında cilt
yüzeyindeki serbest yağ asitlerinin düzeyi, yaklaşık olarak %14’den %2’ye inmiştir.
Benzoil peroksit:
Benzoil peroksit, komedon gelişiminin tüm evrelerinde hafif keratolitik etkilidir. Akne
vulgaris’e neden olan Propionibacterium acnes’e karşı bakterisidal etkili, okside edici bir
ajandır. Ayrıca, akneyle ilgili aşırı sebum üretimini azaltarak sebostatik etki gösterir.
BENZALİN® hafif keratolitik ve antibakteriyel özelliklerin kombinasyonu ile hafif ve orta
şiddetli akne vulgarisin özellikle inflamasyonlu lezyonlarına karşı etki sağlar.
Kazanılmış direncin prevalansı belirli türler için coğrafi olarak ve zaman ile
değişebilmektedir.Özellikle şiddetli enfeksiyon tedavilerinde direnç gelişimi ile ilgili bölgesel
özelliklerin bilinmesi gereklidir.
Benzoil peroksit’in formülasyonda bulunması, klindamisin’e dirençli organizmaların ortaya
çıkma potansiyelini azaltır.
Her iki etkin maddenin bir üründe bulunması daha uygun olup, hastanın tedaviye uyumunu
sağlamaktadır.
Yüz bölgesinde inflamasyonlu ve inflamasyonsuz lezyonların bulunduğu akne vulgarisi olan
1319 hastanın katıldığı randomize, çift-kör beş klinik çalışmada, 396 hasta %1 klindamisin +
%5 benzoil peroksit, 396 hasta benzoil peroksit, 349 hasta klindamisin ve 177 hasta sadece
6sıvağ kullanmıştır. Tedavi 11 hafta boyunca günde bir kez uygulama ile yapılmış ve 2., 5., 8.
ve 11. haftalarda lezyonlar sayılıp, hastalar değerlendirilmiştir.
11 hafta sonra lezyonların sayısındaki ortalama değişiklikler, yüzdesel olarak aşağıdaki
tabloda gösterilmiştir.
150 151 152 156 158*
(n=120) (n=273) (n=280) (n=287) (n=358)
İnflamasyonlu lezyonlar
%1klindamisin+%5 benzoil peroksit 65 56 42 57 52
Benzoil peroksit (%) 36 37 32 57 41
Klindamisin (%) 34 30 38 49 33
Sıvağ (%) 19 -0.4 29 - 29
İnflamasyonsuz lezyonlar
%1klindamisin+%5 benzoil peroksit 27 37 24 39 25
Benzoil peroksit (%) 12 30 16 29 23
Klindamisin (%) -4 13 11 18 17
Sıvağ (%) -9 -5 17 - -7
Total lezyonlar (inflamasyonlu lezyonlar ve inflamasyonsuz lezyonlar)
%1klindamisin+%5 benzoil peroksit 41 45 31 50 41
Benzoil peroksit (%) 20 35 23 43 34
Klindamisin (%) 11 22 22 33 26
Sıvağ (%) 1 -1 22 - 16
*merkezi çalışma
%1 klindamisin + %5 benzoil peroksit ile iyileşme tabloda koyu renkle gösterilen diğer
tedavilerden istatistiksel olarak daha anlamlı bulunmuştur.
Çalışmaların hepsinde, %1 klindamisin + %5 benzoil peroksit tedavisi ile total lezyon
sayısındaki azalma, tek başına kullanılan klindamisin veya sıvağdan daha anlamlı
bulunmuştur. %1 klindamisin + %5 benzoil peroksit ile iyileşme tek başına benzoil peroksit
kullanımına kıyasla daha fazla olmuş fakat bireysel çalışmalarda bu farklılık, istatistiksel
olarak anlamlı düzeylere ulaşmamıştır.
İnflamasyonlu lezyonlara karşı, %1 klindamisin + %5 benzoil peroksit beş çalışmanın
dördünde klindamisinden, üçünde ise benzoil peroksitten anlamlı olarak üstün bulunmuştur.
İnflamasyonsuz lezyonlara karşı, %1 klindamisin + %5 benzoil peroksit beş çalışmanın
7dördünde klindamisinden daha anlamlı fark ve benzoil peroksitten daha iyi olma eğilimini
sergilemiştir.
Aknedeki total iyileşme hekim tarafından değerlendirilmiş, %1 klindamisin + %5 benzoil
peroksit beş çalışmanın üçünde tek başına kullanılan benzoil peroksit veya klindamisinden
daha anlamlı bulunmuştur.
5.2. Farmakokinetik özellikler
Genel özellikler
Emilim:
Benzoil peroksitin, benzoik aside dönüştürüldüğü yer olan deri tarafından absorbe edildiği
gösterilmiştir. Benzoil peroksid dozunun %2’ sinden daha azı benzoik asid gibi sistemik
dolaşıma girer.
Benzoil peroksitin formülasyonda bulunması, klindamisinin perkutanöz absorpsiyonunu
etkilememektedir.
Dağılım
Radyoaktif işaretli madde ile yapılan çalışmalar, benzoil peroksitin sadece benzoik aside
dönüştükten sonra deriden emilebildiğini göstermiştir.
Biyotransformasyon:
Benzoil peroksit deride benzoik asite dönüşmektedir.
Eliminasyon
Benzoik asit büyük oranda hippurik asit formuna konjuge edilerek böbreklerden atılır.
5.3. Klinik öncesi güvenlilik verileri
%1 Klindamisin + %5 benzoil peroksit ile yinelenen doz ve dermal toksisite çalışması
yapılmış, 90 günden uzun süren bu uygulamada lokal iritasyon haricinde toksik etki
görülmemiştir.
Oküler iritasyon çalışmasında %1 klindamisin + %5 benzoil peroksit’in sadece çok hafif iritan
olduğu bulunmuştur.
%1 Klindamisin + %5 benzoil peroksit ile başka preklinik çalışma yapılmamıştır, sadece
benzoil peroksit ve klindamisinin ayrı ayrı kullanıldığı çalışmalar mevcuttur.
8Benzoil peroksit
Hayvan toksisite çalışmalarında, benzoil peroksit topikal olarak uygulandığında çok iyi tolere
edilmiştir.
Benzoil peroksitin yüksek dozlarda DNA zincirinde kırılmalara neden olduğu gösterilmiş olsa
da, diğer mutajenite, karsinojenite çalışmaları ve bir foto ko-karsinojenite çalışmasından elde
edilen veriler, benzoil peroksitin karsinojen veya fotokarsinojen etkisinin olmadığını
göstermektedir.
Üreme üzerine toksisitesi ile ilgili bilgi mevcut değildir.
Klindamisin
İn vitro ve in vivo çalışmalarda klindamisine ait herhangi bir mutajenik potansiyel
görülmemiştir. Klindamisinin tümörojenik potansiyelini belirleyen uzun süreli hayvan
çalışmaları yapılmamıştır.
Diğer taraftan, konvansiyonel tek doz ve yinelenen doz toksisite çalışmaları ve üreme
toksisitesi temelindeki preklinik çalışmalar, insanlar için özel bir risk oluşturmadığını
göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Karbomer
Sodyum hidroksit
Dioktil sodyum sulfasükinat
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
Karıştırılmadan önce:22 ay
Karıştırıldıktan sonra: 3 ay
96.4. Saklamaya yönelik özel tedbirler
Klindamisin toz içeren flakonu ve benzoil peroksit jel içeren kavanozu 25 °C’nin altındaki
oda sıcaklığında saklayınız.
Karıştırılmış ürün 25 ºC’ nin altındaki oda sıcaklığında ağzı sıkıca kapalı olarak 3 ay süre ile
saklanabilir.
6.5. Ambalajın niteliği ve içeriği
BENZALİN® Topikal Jel 25 g ambalaj içeriği:
- İçinde 25 g benzoil peroksit içeren jel bulunan beyaz plastik kavanoz
- 0,3 g klindamisin fosfat toz içeren propilen flakon
- 5 ml saf su içeren plastik flakon
- Karıştırıcı plastik çubuk
BENZALİN® Topikal Jel 50 g ambalaj içeriği:
- İçinde 50 g benzoil peroksit içeren jel bulunan beyaz plastik kavanoz
- 0,6 g klindamisin fosfat toz içeren propilen flakon
- 5ml (2 adet) saf su içeren plastik flakon
- Karıştırıcı plastik çubuk
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği”
ve “Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Farma-Tek İlaç San. ve Tic. Ltd. Şti.
Şerifali Mah. Bayraktar Bulvarı Beyan Sok. No:12
34775 Ümraniye/ İstanbul
8. RUHSAT NUMARASI
123/ 59
9. İLK RUHSAT TARİHİ/ RUHSAT YENİLEME TARİHİ
10İlk ruhsat tarihi: 26.11.2007
Ruhsat yenileme tarihi:
10. KÜB’ ÜN YENİLENME TARİHİ
11