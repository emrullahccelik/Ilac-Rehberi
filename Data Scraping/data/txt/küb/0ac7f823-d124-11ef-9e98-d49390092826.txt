KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOMESALİC %0,1 / %5 merhem
2. KALİTATİF VE KANTİTATİF BİLEŞİM
Etkin madde:
Mometazon furoat (%0,1) 1 mg
Salisilik asit (%5) 50 mg
Yardımcı maddeler:
Propilen glikol stearat 50 mg
Yardımcı maddeler için bölüm 6.1.’e bakınız.
3. FARMASÖTİK FORM
Topikal kullanım için merhem
Beyaz, homojen, hafif balmumumsu kokulu merhem
4. KLİNİK ÖZELLİKLER
4.1. Terapötik endikasyonlar
MOMESALİC kronik, orta dereceli ve ağır psoriasis vulgarisin inflamatuvar ve hiperkeratotik
manifestasyonlarının giderilmesinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Uygulama şekli:
MOMESALİC, etkilenen cilt bölgelerine, ince bir tabaka halinde uygulanmalıdır.
Uygulama sıklığı ve süresi:
Günde bir veya iki defa uygulanmalıdır. Maksimum günlük doz 15 gramdır ve vücut
yüzeyinin en fazla %30’una uygulanmalıdır. Üç haftalık uygulama sırasında veya sonrasında
iyileşme görülmeye başladığında, günde iki kez olan uygulama günde bir defaya indirilmeli
ve daha sonra kademeli olarak sonlandırılmalıdır.
Özel popülasyonlara ilişkin ek bilgiler:
Pediyatrik popülasyon:
MOMESALİC’in güvenlilik ve etkililiği 12 yaşın altındaki çocuklarda belirlenmemiştir.
Süt çocuğu ve küçük çocuklarda zorunlu kalınmadıkça kullanımı önerilmemektedir.
1 / 74.3. Kontrendikasyonlar
MOMESALİC, mometazon furoat, salisilik asit veya yardımcı maddelerden herhangi birine
aşırı duyarlılığı olan hastalarda kontrendikedir.
Diğer topikal glukokortikoidlerde olduğu gibi, MOMESALİC de aşağıdaki enfeksiyonları
olan hastalarda etkene yönelik tedavi eş zamanlı uygulanmıyorsa kontrendikedir:
 Bakteriyel enfeksiyon (örn., piyoderma, sifilis ve tüberküloz),
 Viral enfeksiyon (örn., herpes simpleks, suçiçeği, herpes zoster, verruca vulgaris,
condylomata acuminata, molluscum contagiosum)
 Fungal enfeksiyon (dermatofitler ve mayalar) ve
 Parazitik enfeksiyonlar.
MOMESALİC aşılama sonrası reaksiyonlar, perioral dermatit, rozasea, akne vulgaris ve deri
atrofisi olan hastalarda da kontrendikedir.
MOMESALİC gebeliğin son üç ayında kontrendikedir (bkz. Bölüm 4.6.).
4.4. Özel kullanım uyarıları ve önlemleri
Tüm kütanöz glukokortikoid preparatlarda olduğu gibi, geniş vücut yüzey alanları tedavi
edilirken önlem alınmalıdır.
MOMESALİC’in kapalı pansumanla birlikte kullanımı tavsiye edilmez. MOMESALİC yüz,
kasıklar, genital bölge veya diğer kıvrımlı bölgelerde kullanıma yönelik değildir.
MOMESALİC oftalmik kullanım için uygun değildir. MOMESALİC kullanılırken gözler,
mukozalar ve açık yaralar ile temasından kaçınmaya dikkat edilmelidir. MOMESALİC
ülserler, yaralar veya deri çatlakları üzerine uygulanmamalıdır.
MOMESALİC’in püstüler veya guttat psöriasisde kullanılması önerilmez.
Ciltte aşırı kuruma dahil tahriş gelişirse MOMESALİC kullanımı bırakılmalı ve uygun tedavi
verilmelidir.
Glukokortikoidler cilt enfeksiyonlarını maskeleyebilir, aktive edebilir veya cilt
enfeksiyonlarını alevlendirebilirler. Tedavi sırasında cilt enfeksiyonları geliştiğinde uygun bir
antifungal ya da antibakteriyel ajan kullanılmalıdır. Eğer olumlu yanıt alınmazsa
MOMESALİC kullanımı, enfeksiyon yeterince kontrol altına alınıncaya kadar kesilmelidir.
Salisilik asit güneş ışınlarına karşı bariyer oluşturan bir ajan gibi etki gösterebilir.
MOMESALİC ile cilt tedavisini UV tedavisiyle birlikte alan hastalar, ışığa karşı koruyucu
etkiyi azaltmak ve civardaki tedavi edilmeyen bölgede yanık riskini en aza indirmek için UV
tedavisine başlamadan önce ciltte kalan merhemi uzaklaştırmalı ve tedavi edilecek bölgeyi
temizlemelidir. UV tedavisinden sonra, merhem tekrar uygulanabilir.
2 / 7MOMESALİC ciltte tahrişe yol açabilen propilen glikol stearat içerir.
Çocuklarda kullanım
12 yaşından küçük çocuklarda MOMESALİC’in güvenliliği ve etkililiği belirlenmemiştir.
4.5. Diğer tıbbi ürünler ile etkileşim ve diğer etkileşim şekilleri
Bilinen bir ilaç etkileşimi yoktur.
4.6. Gebelik ve laktasyon
Genel tavsiye
Gebelik kategorisi
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik risk bilinmemektedir.
Gebelik dönemi
MOMESALİC’in gebe kadınlarda kullanımına ilişkin yeterli veri mevcut değildir.
Hayvanlarda mometazon furoat ve salisilik asit ile yürütülen çalışmalar teratojenik etkiler
göstermiştir (bkz. Bölüm 5.3.). İnsanlara yönelik potansiyel risk bilinmemektedir.
MOMESALİC gerekli olmadıkça gebelik döneminde kullanılmamalıdır.
Birinci ve ikinci trimesterde:
Gebe kadınlarda MOMESALİC’in güvenliliği belirlenmemiştir. Dolayısıyla, gebeliğin birinci
ve ikinci trimesterinde MOMESALİC kullanımından kaçınılmalıdır.
Üçüncü trimesterde:
Gebeliğin üçüncü trimesterinde, salisilik asit gibi tüm prostaglandin sentetaz inhibitörleri
fetusta kardiyopulmoner ve renal toksisiteyi indükleyebilir. Gebelik döneminin sonunda hem
annede hem de çocukta kanama görülebilir. Bu nedenle MOMESALİC gebeliğin son üç
ayında kontrendikedir (bkz. Bölüm 4.3.).
Hamilelikte, çok geniş vücut yüzey alanları tedavi edilirken öncelikle düşük potentli steroidler
kullanılmalıdır.
Laktasyon dönemi
Emzirme döneminde kullanılmamalıdır.
4.7. Araç ve makine kullanımı üzerindeki etkiler
Araç ve makine kullanma yeteneğini etkilemez.
3 / 74.8. İstenmeyen etkiler
Topikal kortikosteroidlerin kullanımında bildirilen istenmeyen etkiler aşağıdakileri
kapsamaktadır. Bu reaksiyonlar, görülme sıklığına [(çok yaygın (≥1/10), yaygın (≥1/100 ila
<1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000) veya sıklığı bilinmeyen] göre verilmektedir.
Enfeksiyonlar ve enfestasyonlar
Yaygın olmayan: Enfeksiyonlar
Bağışıklık sistemi hastalıkları
Seyrek: Aşırı duyarlılık
Endokrin hastalıkları
Seyrek: Adrenal korteksin baskılanması
Deri ve deri altı doku hastalıkları
Yaygın: Kaşıntı, atrofi
Yaygın olmayan: Strialar, rozasea benzeri inflamasyonlar, ekimozlar, folikülit
Seyrek: Hipertrikoz, hipopigmentasyon
Bilinmiyor: Cilt irritasyonu, ciltte kuruluk, akne, dermatit, kontakt dermatit, eksfoliasyon,
telanjiyektazi (kılcal damarların daha belirgin hale gelmesi), ciltte yumuşama veya beyaz
lekeler, miliaria
Genel bozukluklar ve uygulama bölgesine ilişkin hastalıklar
Yaygın: Uygulama alanındaki hafif ile orta derecede yanma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı ve uzun süreli topikal kortikosteroid kullanımı, hipotalamus-hipofiz-adrenal (HPA)
eksen işlevini baskılayabilir ve sekonder adrenal yetmezliğe neden olabilir. HPA ekseni
baskılanması saptanırsa ilacın kesilmesi veya uygulama sıklığının azaltılması denenmelidir,
bu durumlar dikkatli bir gözlem gerektirir.
Klinik programda, tavsiye edilen maksimum günlük dozdan (günde 15 gram) daha yüksek
dozlar hipotalamus-hipofiz-adrenal eksen üzerinde geçici bir etkiye yol açmıştır.
4 / 75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dermatolojik preparatlar, Güçlü kortikosteroidler, Diğer
kombinasyonlar
ATC kodu: D07XC03
MOMESALİC’in farmakodinamik aktivitesi, doğrudan, aktif bileşenleri olan mometazon
furoat ve salisilik asit ile merhem bazına bağlıdır.
Diğer topikal kortikosteroidler gibi, mometazon furoat antiinflamatuvar ve antiprüritik
özelliklere sahiptir. Topikal steroidlerin antiinflamatuvar aktivitesinin mekanizması genel
olarak açıklık kazanmamıştır.
Salisilik asidin stratum korneum tabakasını deskuame ettiği ancak gözle görülen epidermisin
yapısında değişikliklere yol açmadığı gösterilmiştir. Etki mekanizması, interselüler sement
maddesinin çözünmesiyle ilişkilendirilmiştir. Salisilik asit mometazon furoatın deri tabakaları
tarafından emilimini arttırır.
5.2. Farmakokinetik özellikler
Emilim:
Absorpsiyon ve sistemik etkilerin derecesi; tedavi edilen alan ve epidermisin durumuna,
tedavinin süresine, uygulama alanına, kapalı pansuman kullanımına bağlıdır.
H3-mometazon furoat %0,1 ve salisilik asit %5 kombinasyonu içeren merhemin 12 saat
süreyle, kapalı pansuman yapılmaksızın topikal olarak bir kez uygulanmasından sonra,
uygulanan dozun yaklaşık %1,5’i sistemik olarak emilmiştir. Ortalama doruk plazma salisilik
asit düzeyi 0,0066 mmol/L’dir. Salisilik aside bağlı sistemik toksik reaksiyonlar, genellikle
çok daha yüksek plazma düzeylerinde (2,17 ile 2,90 mmol/L) görülürler.
Hipotalamus-hipofiz-adrenal eksen üzerinde hafif etkiler, 7,5 g’a kadar Mometazon furoat
%0,1 – Salisilik asit %5 Merhem vücut yüzey alanının %30’una yedi gün süreyle günde iki
kez toplam 15 gram günlük dozda uygulandığında, bir hastada tek bir kez normalden düşük
plazma kortizol düzeyinin ortaya çıkmasıyla gözlenmiştir. Tedaviye devam edildiğinde bu
değer normale dönmüştür.
Dağılım:
Üç hafta süresince günde iki kez 7,5 g’a kadar Mometazon furoat %0,1 – Salisilik asit %5
Merhem’in, kapalı pansuman yapılmaksızın uygulanmasından sonra, kandaki salisilat
düzeyleri, en düşük saptama sınırı olan 0,36 mmol/L’nin altındadır.
Biyotransformasyon:
Absorbe edilen mometazon furoat, hızlı ve yoğun bir metabolizmaya uğrayarak, çok sayıda
metabolit oluşturur. Bunların farmakolojik aktiviteye sahip oldukları düşünülmemektedir.
Hiçbir majör metabolit oluşmamaktadır.
5 / 7Eliminasyon:
Psöriasisli hastalara H3-mometazon furoat %0,1 ve salisilik asit %5 kombinasyonu içeren
merhemin tek bir topikal uygulamasını (12 saat) izleyen 5 günlük bir toplama döneminde,
idrar ve feçeste sırasıyla yaklaşık %0,36 ve %1,11 oranlarında işaretlenmiş molekül
belirlenmiştir. Bu uygulamada salisilik asidin efektif yarı ömrü, 2,8 saattir.
5.3. Klinik öncesi güvenlilik verileri
Klinik öncesi veriler, mometazon furoatın güvenlilik toksikolojisi, genotoksisite ve
karsinojenitesine (nazal uygulama) ilişkin tipik çalışmalara dayanarak insanlarda,
glukokortikoidler için bilinenlerin dışında hiçbir özel tehlike olmadığını ortaya koymaktadır.
Hayvanlarda kortikosteroidler ile yürütülen çalışmalar üreme toksisitesini göstermiştir (damak
yarığı, iskelet malformasyonları).
Sıçanlarda yapılan üreme toksisitesi çalışmalarında, gestasyon süresinin uzadığı ve doğum
sürecinin uzadığı ve zorlaştığı saptanmıştır. Ayrıca doğan yavruların sağkalımında kısalma ve
vücut ağırlığında ve kilo alımında azalma gözlenmiştir. Fertilite üzerinde olumsuz bir etki
yoktur.
Salisilik asit için, üreme toksisitesi çalışmalarında iskelet ve viseral malformasyonlar şeklinde
kendini gösteren teratojenite gözlenmiştir. Güvenlilik değerlendirmesinde önemli olabilecek,
bu Kısa Ürün Bilgisinde belirtilenlerin dışında başka klinik öncesi veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Hekzilen glikol
Beyaz balmumu (bal arısından gelen bal mumu)
Beyaz vazelin
Propilen glikol stearat
Saf su
6.2. Geçimsizlikler
Geçimsizlik için herhangi bir çalışma yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
6 / 76.5. Ambalajın niteliği ve içeriği
Kutuda, 30 g veya 45 g merhem içeren HDPE kapaklı, laklı alüminyum tüplerde ve kullanma
talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
Kontrolü Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
216/62
9. RUHSAT TARİHİ/RUHSAT YENİLEME TARİHİ
İlk ruhsat tarihi: 08.08.2008
Ruhsat yenileme tarihi:
10. KÜB’ÜN YENİLENME TARİHİ
7 / 7