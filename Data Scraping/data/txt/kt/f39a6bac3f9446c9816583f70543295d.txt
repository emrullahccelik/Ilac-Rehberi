1 
 KULLANMA TALİMATI  
 
VİLDALİP® 50 mg tablet  
Ağızdan alınır.  
 
 Etkin madde: Her bir tablet 50 mg vildagliptin içerir.  
 Yardımcı maddeler: Laktoz , nişasta , kroskarmel loz sodyum , magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında , doktora veya hastaneye gittiğinizde bu ilacı kullandığınızı 
doktorunuza söyleyiniz.  
 Bu talimatta yazıl anlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. VİLDALİP nedir ve ne için kullanılır?  
2. VİLDALİP ’i kullanmadan önce dikkat edilmesi gerekenler  
3. VİLDALİP nasıl kullanılır?  
4. Olası yan etkiler nelerdir?  
5. VİLDALİP’in saklanması  
 
Başlıkları yer almaktadır.  
 
 
1. VİLDALİP nedir ve ne için kullanılır?  
VİLDALİP, ağız yolu ile kullanılan, kan şekerini düşüren ilaçlar olarak adlandırılan bir ilaç 
grubuna dahildir.  
 
VİLDALİP  28, 56 ve 180 adet tabletler şeklinde  PA/AL/PVC/Alüminyum b lister içinde 
kullanma talimatıyla beraber karton kutuda ambalajlanmıştır.  
 
Her bir tablet 50 mg vildagliptin etkin maddesi içerir.  
 
VİLDALİP , yalnızca diyet ve egzersizle kontrol altına alına mayan şeke r hastalığının (Tip 2  
diyabetin) tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  2 
 Şeker hastalığı (Tip 2 diyabet), vücudunuzun yeterli miktarda insülin üretemediği ya da 
üretilen insülin doğru şekilde çalışmad ığında gelişir. Hastalık ayrıca, çok fazla glukagon adı 
verilen hormonun üretildiği durumlarda da gelişebilir . 
 
İnsülin, özellikle yemeklerden sonra olmak üzere kanınızdaki şeker düzeyinin düşürülmesine 
yardım eden bir maddedir. Glukagon, karaciğerde şeker  üretimini tetikleyerek kan şekerinin  
yükselmesine neden olan bir maddedir. Bu maddelerin her ikisi de pankreas tarafından 
üretilir.  
 
VİLDALİP , pankreasın daha fazla insülin ve daha az miktarda glukagon üretmesini sağlar. Bu 
şekilde, kan şeker düzeyinin kontrol altında tutulmasına yardım eder.  
 
Doktorunuz VİLDALİP’i  size kan şeker düzeyinin tek başına kullanılan bir ilaçla kontrol 
altına alınamadığı durumlarda başka bir kan şekerini düşüren ilaç ile kombinasyon şeklinde 
kullanmak üzere reçete edecektir.  
 
VİLDALİP  ile tedavi görürken size önerilen diyet ve/veya egzersiz programına devam 
etmeniz önemlidir.  
 
2. VİLDALİP ’i kullanmadan önce dikkat edilmesi gerekenler  
VİLDALİP ’i aşağıdaki durumlarda KULLANMAYINIZ  
Eğer:  
 Vildagliptine ya da VİLDALİP’in  içerdiğ i yardımcı maddelerden herhangi birine karşı 
aşırı duyarlılığınız (alerjiniz) varsa (yardımcı maddeler listesine bakınız).  
 
 VİLDALİP ’i aşağıdaki durumlarda DİKKATLİ KULLANINIZ  
Eğer:  
 Orta derecede ya da ileri derecede böbrek hastalığınız varsa  (VİLDALİP dozunun 
azaltılması gerekebilir) , 
 Daha önce VİLDALİP kullandıysanız ve yan etkiler (karaciğer hastalığı) nedeniyle 
bırakmak zorunda kaldıysanız, yeniden VİLDALİP kullanmamalısınız.  
 Karaciğer hastalığınız varsa karaciğer fonksiyon testleri ve an omali oluşması durumunda 
tedavi kesilmelidir.  
 Diyaliz hastası iseniz,  
 Kalp yetmezliğiniz varsa (Doktorunuz rahatsızlığınızın derecesine göre VİLDALİP’i 
reçete edip etmeme kararı verecektir.)  
 Tip 1 diyabetiniz (tip 1 şeker hastalığı) varsa yani vücudunuz insülin üretmiyorsa 
VİLDALİP insülinin yerine geçmez.  
 Diyabetik ketoasidoz (şeker hastalığına bağlı olarak kanda keton cisimleri olarak 
adlandırılan maddelerin biriktiği ve koma öncesi bir dur uma neden olabilen bir 
rahatsızlıktır. Bu rahatsızlık nedeniyle karın ağrısı, hızlı ve derin soluma, uyku hali veya 
nefesin olağandışı meyvemsi bir kokuya sahip olması belirtiler ortaya çıkabilmektedir) 
olarak adlandırılan durumunuz varsa,  3 
  Sülfonilüre ola rak bilinen (diyabet için kullanılan başka bir ilaç) ilacı alıyorsanız 
(doktorunuz, kan şekerindeki düşüşün önüne geçme amacıyla, VİLDALİP ile birlikte 
aldığınız sülfonilüre dozunu düşürmek isteyebilir).  
 
Bu durumlar sizin için geçerli ise VİLDALİP kullanm adan önce doktorunuzla, eczacınızla 
veya diyabet hemşireniz ile görüşünüz.  
 
Şeker hastalığına bağlı deri yaraları şeker hastalığının sık görülen sonuçlarından biridir. 
Doktorunuz ya da hemşireniz tarafından verilen deri ve ayak bakımı tavsiyelerine uyunuz.  
Ayrıca, VİLDALİP kullanırken ortaya çıkan kabarcık ya da yaralar konusunda özellikle 
dikkatli olmanız tavsiye edilmektedir.  
 
Pankreatit (Pankreas iltihabı) ciddi, yaşamı tehdit eden tıbbi bir durum olabilir. Eğer kusma 
ile birlikte olan veya olmayan ciddi  ve inatçı karın ağrısı yaşarsanız pankreatitiniz olabilir, 
VİLDALİP’i kesip doktorunuza başvurunuz.  
 
VİLDALİP tedavisine başlamadan önce karaciğer fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodik olarak tekrar lanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilmesi için 
yapılmaktadır.  
 
DPP-4 inhibitörleri olarak adlandırılan gruba ait ilaçları kullanan hastaların bazılarında, 
şiddetli ve sakatlığa yol açabilen e klem ağrısı geliştiği bildirilmiştir. Belirtilerin ortaya çıkışı, 
tedavi başlangıcından itibaren bir gün ile yıllar arasında değişmiştir. İlaç kesildiğinde 
belirtiler sonlanmıştır ve hastalara aynı ilaç veya bu gruba ait başka bir ilaç yeniden 
verildiğinde  belirtilerin tekrar ortaya çıktığı gözlemlenmiştir. Bu ilaç grubu, şiddetli eklem 
ağrısının olası nedeni olarak düşünülmeli ve uygunsa ilaç bırakılmalıdır.  
 
Pazarlama sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu 
kabarcıkların patlayıp açılması ile üzeri kabuklanan, yüzeysel yaralar şeklinde seyreden bir 
deri hastalığı) olarak adlandırılan ve hastaneye başvurmayı gerektiren bir durumun  geliştiği 
rapor edilmiştir. İlaç bırakılması ve sistemik/topikal bağışıklık baskılayıcı ilaçlarla tedavi 
uygulanması durumunda hastaların birçoğunda durumun düzeldiği görülmüştür. VİLDALİP 
kullanırken cildinizde kabarcık ve yüzeysel yaralar ortaya çıktığı nı gözlemlemeniz 
durumunda bunun doktorunuza bildirmeniz gerekmektedir. Eğer kendinizde büllöz pemfigoid 
geliştiğinden şüpheleniyorsanız bu durumda VİLDALİP kullanmayı bırakmak konusunda  
doktorunuza danışmalı ve uygun tanı ve tedavi için bir dermatoloğa ba şvurulmalısınız.  
 
Bu uyarılar ; geçmi şteki herhangi bir dönemde dahi  olsa sizin için geçerliyse lütfen 
doktorunuza danışınız.  
 
VİLDALİP ’in yiyecek ve içecek ile kullanılması  
VİLDALİP ’i aç ya da tok karnına alabilirsiniz.  4 
  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olduğunuzu düşünüyorsanız ya da hamile kalmayı planlıyorsanız 
VİLDALİP  kullanmadan önce doktorunuza danışınız. Hamilelik sırasında VİLDALİP  
kullanmamalısınız.  
Tedaviniz sı rasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
VİLDALİP ’in anne sütüne geçip geçmediği bilinmemektedir. VİLDALİP  tedavisi sırasında 
bebeğinizi emzirmemelisiniz.  
 
Araç ve makine kullanımı  
VİLDALİP  kullanırken baş dönmesi ni de içeren sersemlik hali  gelişebilir. Bu neden le, araç 
veya makine kullanmaktan  kaçınmalısınız.  
 
VİLDALİP ’in içeriğinde bulunan bazı yardımcı maddeler hakkında önemli bilgiler   
VİLDALİP, süt şekeri (laktoz) adı verilen bir madde içermektedir. Eğer daha önce den 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
VİLDALİP, her dozunda 1 mmol (23 mg)’ dan daha az sodyum ihtiva eder. Bu değerde 
herhangi bir yan etki gözlenmez.  
 
Diğer ilaçlar ile birlikte kullanımı  
Başka ilaçlar (örneğin tiyazidler, kortikosteroidler, tiroid hastalığı ilaçları ve sinir sistemini 
etkileyen belirli bazı ürünler ile birlikte sülfonilüreler, meglitinidler ve biguanidler sınıfı 
olarak adlandırılan kan şekerini düşüren ilaçlar) alıyorsanız  doktorunuz VİLDALİP  dozunuzu 
değiştirmek isteyebilir.  
 
ADE inhibitörleri olarak adlandırılan gruba dahil olan ve yüksek tansiyon tedavisinde 
kullanılan ilaçları VİLDALİP ile birlikte kullanan hastalarda, anjiyoödem olarak adlandırılan 
ciddi bir alerjik reaksiyon görülme riskinde artış olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz.  
 
3. VİLDALİP  nasıl kullanılır?  
Uygun kullanım ve doz /uygulama sıklığı için talimatlar:  
Kullanılması gereken VİLDALİP  dozu hastanın durumuna bağlı olarak değişir. Tam olarak 
kaç tablet VİLDALİP  almanız gerektiğini doktorunuz size söyleyecektir.  
 
 5 
 Genellikle kullanılan VİLDALİP  dozu:  
 VİLDALİP ’i sülfonilüre isimli başka bir ilaçla birlikte kullanıyorsanız günde bir doz 
olarak sabahları 50 mg, ya da  
 
 VİLDALİP ’i tek başına, metformin veya glitazon isimli başka bir ilaçla birlikte, 
metformin ve bir sülfonilüre ya da insülin ile kombinasyon halinde kullanıyorsanız sabah 
50 mg ve akşam 50 mg olmak üzere günde 100 mg  
 
 Orta derecede ya da şiddetli böbrek hastalığınız varsa veya diyaliz tedavisi alıyorsanız 
günde bir doz olmak üzere sabah 50 mg  
 
 VİLDALİP ’i her gün, doktorunuzun size kullanmanızı söylediğ i süre boyunca 
kullanmaya devam ediniz. Bu tedaviyi uzun bir süre devam ettirmeniz gerekebilir. 
Doktorunuz tedavinin sizde istenen etkiyi sağlayıp sağlamadığını kontrol etmek üzere 
durumunuzu düzenli olarak izleyecektir.  
 
Doktorunuz size söylemedikçe VİLD ALİP  kullanmayı bırakmayınız.  
İlacınızı zamanında almayı unutmayınız.  
 
VİLDALİP ’i ne kadar süreyle kullanacağınız konusunda sorularınız varsa, doktorunuza 
danışınız.  
 
Uygulama yolu ve metodu:  
 VİLDALİP  yalnızca ağızdan kullanım içindir.  
 Tabletleri bütün olarak, bir bardak su ile yutunuz. Tabletler çiğnenmemeli, ezilmemeli ve 
bölünmemelidir.  
 VİLDALİP  aç ya da tok karnına alınabilir.  
 
Değişik yaş grupları:  
Çocuklar ve ergenlerde kullanım:  
VİLDALİP’in çocuklarda ve ergenlerde (18 yaşından  küçüklerde) kullanılmasıyla ilgili 
herhangi bir bilgi mevcut değildir. Bu nedenle VİLDALİP’in söz konusu hastalarda 
kullanılması önerilmemektedir.  
 
Yaşlılarda kullanım : 
VİLDALİP , 65 yaş ve üstü kişiler  de erişkinlerdeki ile aynı dozda kullanılabilir.  
Doktorunuz ayrı bir tavsiyede bulunmadıkça, bu talimatları takip ediniz.  
Doktorunuz VİLDALİP  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü VİLDALİP  tedavisini durdurmak hastalığınızın daha kötüye gitmesine 
neden olabilir.  
 
 
 6 
 Özel kullanım durumları  
Böbrek/Karaciğer yetmezliği:   
Hafif derecede böbrek yetmezliği olan hastalarda doz ayarlaması gerekli değildir.  
Orta ya da ileri derecede böbrek yetmezliği ya da son dönem böbrek yetmezliği (ESRD) 
bulunan hemodiyaliz  hastalarında önerilen VİLDALİP  dozu, günde bir defa 50 mg’dır.  
Karaciğer yetmezliği olan hastalarda VİLDALİP  kullanılması önerilmez.  
Doktorunuz ayrı bir tavsiyede bulunmadıkç a, bu talimatları takip ediniz.   
 
Eğer VİLDALİP ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla VİLDALİP  kullandıysanız:  
VİLDALİP ’ten kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
VİLDALİP ’i kullanmayı unutursanız:  
İlacınızı her gün aynı saatlerde, tercihen sabahları almanız önerilir. VİLDALİP  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız.  
Unutulan dozları dengel emek için çift doz almayınız.  
 
VİLDALİP  ile tedavi sonlandırıldığında oluşabilecek etkiler:  
VİLDALİP  tedavisini durdurmak hastalığınızın daha kötüye gitmesine neden olabilir.  
Doktorunuz tarafından belirtilmedikçe, tedaviyi durdurmayınız.  
 
4. Olası yan etkiler nelerdir?  
Tüm ilaçlar gibi , VİLDALİP ’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygı n  :10 hastanın 1’inden fazla görülebilir.  
Yaygı n   :10 hastanın birinden az, fakat 100 hastanın birinden fazla görülebilir.  
Yaygı n olmayan  :100 hastanın birinden az  fakat 1.000 hastanın birinden fazla görülebilir.  
Seyrek  :1.000 ha stanın birinden az fakat 10.000 hastanın birinden fazla 
görülebilir.  
Çok seyrek   : 10.000 hastanın birinden az görülebilir.  
Bilinmiyor    : Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, VİDALİP’i kullanmayı durdurunuz ve DERHAL 
doktorunuza bildiriniz veya size en yakın has tanenin acil bölümüne başvurunuz:  
 Anjiyoödem olarak adlandırılan ciddi alerjik bir reaksiyona işaret eden, yüzde, dilde ya 
da boğazda şişme, yutkunma zorluğu, solunum güçlüğü, aniden başlayan döküntü ya da 
kurdeşen  7 
  Karaciğer hastalığına (hepatit) işaret eden, gözlerde ve/veya  deride sarı renk, mide 
bulantısı, iştah kaybı ya da idrar renginde koyulaşma  
 Sırta yansıyabilen, bulantı ve kusma ile seyredebilen ş iddetli ve inatçı üst karın ağrısı 
(olası iltihaplı pankreas belirtisi)  
 Baş ağrısı, uyuklama hali, güçsüzlük, sersemlik, zihin karışıklığı, çabuk öfkelenme, açlık 
hissi, hızlı nabız, terleme, asabi hissetme (‘hipoglisemi’ adı verilen kanda kan şekeri 
düşüklüğünün olası semptomları)  
 
Bu çok ciddi yan etkilerin heps i oldukça seyrek görülür.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
 
VİLDALİP  ile metformin birlikte kullanıldığında oluş abilecek yan etkiler : 
Yaygın:  
 Titreme  
 Baş ağrısı  
 Sersemlik hali  
 Mide bulantısı  
 Kan şekeri düzeyinde azalma  
 
Yaygın olmayan:  
 Yorgunluk  
 
VİLDALİP  ile sülfonilüre grubu bir ilaç birlikte kullanıldığında oluş abilecek yan 
etkiler :  
Yaygın:  
 Titreme  
 Baş ağrısı  
 Sersemlik hali  
 Yorgunluk  
 Düşük kan şekeri  
 
Yaygın olmayan:  
 Kabızlık  
 
Çok seyrek:  
 Burun akıntısı  
 Boğaz ağrısı  
 
VİLDALİP ile glitazon grubu bir ilaç birlikte kullanıldığında oluşabilecek yan etkiler:  
Yaygın:  
 Kilo artışı  
 Eller, ayak bilekleri veya ayaklarda şişkinlik (ödem)  8 
  
Yaygın olmayan:  
 Baş ağrısı  
 Yorgunluk  
 Kan şekeri düzeyinde azalma  
 
VİLDALİP  tek başına kullanıld ığında oluşabilecek yan etkiler :  
Yaygın:  
 Sersemlik hali  
 
Yaygın olmayan:  
 Baş ağrısı  
 Kabızlık  
 Ellerde, ayak bileklerin de ya da ayaklarda şişme (ödem)  
 Eklem ağrısı  
 Kan şekeri düzeyinde azalma  
 
Çok seyrek:  
 Boğaz ağrısı  
 Burun akıntısı  
 Ateş  
 
VİLDALİP , metformin ve bir sülfonilüre ile birlikte kullanılırken oluşabilecek yan 
etkiler:  
Yaygın:  
 Sersemlik  
 Titreme  
 Yorgunluk  
 Düşük kan şekeri  
 Aşırı terleme  
 
VİLDALİP  ile insülin birlikte kullanılırken (metformin ile veya metforminsiz) 
oluşabilecek yan etkiler:  
Yaygın:  
 Baş ağrısı  
 Üşüme  
 Bulantı  
 Düşük kan şekeri  
 Mide ekşimesi (reflü)  
 
Yaygın olmayan:  
 İshal  
 Gaz 9 
  
Vildagliptin pazara sunulduktan sonra aşağıdaki yan etkil er bildirilmiştir:  
Bilinmiyor (Eldeki veriler ile sıklığı belirlenemiyor):  
 Kaşıntılı kurdeşen  
 Pankreas iltihabı  
 Derinin soyulmuş olduğu alanlar ve kabarcıklar  
 Kas ağrısı  
 İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma T alimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.com.tr  sitesinde yer alan “ İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha  fazla bilgi edinilmesine katkı sağlamış 
olacaksınız.  
 
5. VİLDALİP ’in saklanması  
VİLDALİP ’i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız. Nemden  korumak için orijinal ambalajında 
saklayınız.   
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra VİLDALİP ’i kullanmayınız.  
Eğer  ambalajın hasar görmüş olduğunu  fark ederseniz VİLDALİP ’i kullanmayınız.   
 
Ruhsat sahibi:  Neutec İlaç San. Tic. A.Ş  
 Yıldız Teknik  Üniversitesi Davutpaşa Kampüsü  
 Teknoloji Geliştirme Bölgesi  
 Esenler / İSTANBUL  
 Telefon : 0 850 201 23 23  
 Faks     : 0 212 481 61 11  
 E-mail  : bilgi@neutec.com.tr  
 
Üretim yeri:  Neutec  İlaç San. Tic. A.Ş.  
 1.OSB. 1.Yol No:3 Adapazarı / SAKARYA  
 
Bu kullanma talimatı 22.08.2017  tarihinde onaylanmıştır.  