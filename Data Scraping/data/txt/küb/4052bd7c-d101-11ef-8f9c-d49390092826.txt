KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİCLOCARD 250 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Tiklopidin hidroklorür 250 mg
Yardımcı madde(ler):
Yardımcı maddeler için bkz. 6.1.’e bakınız.
3. FARMASÖTİK FORM
Film kaplı tablet
Beyaza yakın renkte iki yüzü bombeli yuvarlak film tabletler.
4. KLİNİK ÖZELLİKLER
4.1. Terapötik endikasyonlar
• Ateroskleroza bağlı olarak ilk defa serebral iskemik atak geçiren hastalarda inme,
miyokard infarktüsü ve vasküler nedenli ölüm gibi arteryel trombotik komplikasyonların
önlenmesi.
• İntermitan klodikasyon teşhisi konmuş ve alt ekstremiteleri etkileyen ve kronik
arteriyosklerozis obliteransı bulunan hastalarda özellikle koroner arterlere ait ciddi iskemik
olayların önlenmesi.
• Kronik hemodiyaliz uygulanan hastalardaki, arterio-venöz fistüllerin tekrarlayıcı
trombozlarının önlenmesi.
• Koroner damarların içine yerleştirilen protezlerdeki (stent) subakut trombozların önlenmesi
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler:
• Ortalama günlük doz iki tablettir, sabah aksam yemeklerle birlikte ağız yolundan birer
tablet alınmalıdır.
1 / 16• Koroner stent uygulaması yapılacak vakalarda tedavi, implantasyonun yapılacağı gün veya
hemen öncesinde başlatılmalıdır ve günde 2 tablet (500 mg) dozunda ve aspirin ile (günde
100-325 mg) kombine olarak bir ay süreyle devam ettirilmelidir. Daha sonra tedavi sadece
aspirin ile sürdürülecektir (günde 75-100 mg; maksimum doz 300-325 mg). İmplantasyon
sonrasında subakut oklüzyonların önlenmesi durumlarında tedavi, implantasyonun hemen
öncesi veya hemen sonrasında başlatılmalıdır ve aspirin ile 1 ay tedaviye devam edilmelidir.
Uygulama şekli:
TİCLOCARD erişkinlerde oral yoldan kullanılır. Tabletler sabah ve akşam yemeklerle
beraber bir bardak su ile yutulmalıdır.
Özel popülasyonlara ilişkin ek bilgiler
Böbrek yetmezliği
Böbrek yetmezliği olan hastalarda kullanım tecrübesi sınırlıdır. Böbrek yetmezliğinde,
plazma klerensinde azalma, EAA (Eğrinin Altında Kalan Alan) değerlerinde artış ve kanama
sürelerinde uzama ortaya çıkabilir. Kontrollü klinik çalışmalarda, hafif böbrek yetmezliği
(Cl = 50-80 ml/dak) bir sorun olmamıştır; daha ileri derecedeki böbrek yetmezliklerinde
cr
(Cl = 20-50 ml/dak) doz ayarlaması ile ilgili herhangi bir tecrübe yoktur. Bununla birlikte,
cr
böbrek yetmezliği olan hastalarda, hemorajik ya da hematopoietik problemler ortaya çıkarsa,
tiklopidin dozunun azaltılması veya tiklopidin tedavisinin kesilmesi gerekebilir.
Karaciğer yetmezliği
Tiklopidin büyük ölçüde karaciğerde metabolize olduğu için, karaciğer fonksiyonu bozulmuş
hastalarda dikkatli kullanılmalıdır. Hepatit ve sarılık gelişirse, tedavi durdurulmalıdır ve
karaciğer fonksiyon testleri yapılmalıdır. Kanama diyatezi olabilen karaciğer hastalarındaki
sınırlı deneyimden dolayı TİCLOCARD kullanımı tavsiye edilmemektedir.
Pediatrik popülasyon
Pediyatrik hastalarda güvenliliği ve etkililiği kanıtlanmamıştır.
Geriyatrik popülasyon
Tiklopidin ile ilgili temel klinik araştırmalar, yaş ortalaması 64 olan hasta popülasyonunda
yürütülmüştür. Tiklopidinin farmakokinetik özellikleri yaşlılarda değişikliğe uğrar; ancak
günlük 500 mg’lık dozun farmakolojik ve tedavi edici etkililiği yaştan bağımsızdır.
2 / 164.3. Kontrendikasyonlar
• Kanama diyatezi
• Kanamaya meyilli organik lezyonlar: aktif peptik ülser veya akut fazdaki kanamalı
serebrovasküler hadiseler
• Kanama zamanında uzamaya neden olan kan hastalıkları
• Tiklopidine veya içerdiği yardımcı maddelere karşı aşırı duyarlılık hikayesi
• Ciddi karaciğer yetmezliği olan hastalar
• Lökopeni, nötropeni, trombositopeni, agranülositoz, TTP (trombotik trombositopenik
purpura) ve aplastik anemi öyküsü olanlar
4.4. Özel kullanım uyarıları ve önlemleri
Uyarılar:
• Tiklopidin hematolojik ve hemorajik tabiatlı istenmeyen etkilere neden olabilir. Bu
etkiler ciddi olabilir ve bazen ölümcül sonuçlara yol açabilir (bkz. bölüm 4.8).
• Hematolojik bozukluklar genellikle beyaz kan hücreleriyle ilgilidir.
• Vakaların çoğunda bu bozukluklar, tedavinin ilk üç ayı içinde meydana gelir.
• Bazı vakalar (ağır nötropeni, agranülositoz) ciddi olabilir ve ölümle sonuçlanabilir.
Bu ciddi istenmeyen etkiler en çok şu durumlarla ilişkili olarak meydana gelebilmektedir:
− Hastanın, tedavinin izlenmesi için yeterince uyunç göstermemesi, istenmeyen etkilerin
teşhis edilmesinde ve uygun tedavi önlemlerinin alınmasında gecikme
− Aspirin ve steroid olmayan antiinflamatuvar ilaçların, antikoagülanların veya antiplatelet
ajanların birlikte kullanımı. Bununla beraber stent implantasyonu durumlarında tiklopidin,
implantasyon işleminden sonra bir ay süreyle asetilsalisilik asit (günde 100–325 mg) ile
kombine edilmelidir.
Ruhsatlı endikasyonda kullanılması, özel kullanım uyarılarına ve kontrendikasyonlarına
harfiyen uyulması gerekir.
Önlemler:
− Hematolojik takip:
Tedavinin başlangıcında trombositleri de içeren tam kan sayımı yapılmalıdır, tiklopidin
tedavisinin sürdürüldüğü daha sonraki ilk üç ayda bu tetkik, her iki haftada bir
3 / 16tekrarlanmalıdır. Tiklopidin tedavisi ilk üç ay içinde kesilirse, tiklopidinin kesilmesinden
sonraki 15 gün içinde bu sayımlar tekrarlanmalıdır.
Nötropeni (<1500 nötrofil/mm3) veya trombositopeni (<100 000 trombosit/mm3) olması
halinde tedaviye son verilmelidir ve sonuçlar normale dönene kadar tam kan sayımı
izlenmelidir.
− Klinik takip:
Tüm hastalar özellikle tedavinin ilk üç ayı içinde, advers ilaç etkilerinin klinik bulgu ve
belirtileri yönünden dikkatle izlenmelidir.
Muhtemelen nötropeniye (ateş, boğaz ağrısı, ağız boşluğunda yaralar), trombositopeniye
ve/veya anormal hemostaza (uzamış veya alışılmadık kanama, morarma, purpura, koyu renkli
dışkı yapma) ve hepatite (sarılık, koyu renkte idrar, açık renkte dışkı yapma da dahil olmak
üzere) bağlı olabilecek belirti ve bulgular hastaya anlatılmalıdır.
Tüm hastalar yukarıdaki belirti ve bulguların oluşması halinde ilacı kesmeleri ve derhal
hekime başvurmaları konusunda uyarılmalıdır. Tedaviye tekrar başlama kararı ancak klinik ve
laboratuvar bulgularına göre alınmalıdır.
Trombositopeni, hemolitik anemi, nörolojik semptomlar, renal fonksiyon bozukluğu ve ateş
gibi belirtilerin saptanması durumunda trombotik trombositopenik purpura (TTP)
düşünülmelidir.
TTP ani başlayabilir. Vakaların çoğu, tedavi başlangıcının ilk 8 haftası içinde ortaya çıkar.
Ölümle sonuçlanma riski nedeniyle, TTP’den şüphelenilmesi durumunda danışmanlık uzman
bir tıbbi ekibe yönlendirilmelidir.
Plazmaferezle tedavinin prognozu iyileştirdiği bildirilmiştir.
Ciddi ishal gelişmesi durumunda tedavi sonlandırılmalıdır.
Tiyenopiridinler arasında çapraz-reaksiyon:
Tiyenopiridinler arasında çapraz reaktivite bildirildiğinden, hastaların başka bir tiyenopiridine
(örneğin tiklopidin, prasugrel) karşı aşırı duyarlılık öyküsü olup olmadığı değerlendirilmelidir
4 / 16(bkz bölüm 4.8). Tiyenopiridinler hafiften şiddetliye kadar değişebilen alerjik reaksiyonlara
(döküntü, anjiyoödem veya trombositopeni ve nötropeni gibi hematolojik reaksiyonlar) neden
olabilirler. Daha önce bir tiyenopiridine karşı alerjik reaksiyon ve/veya hematolojik reaksiyon
gelişen hastalarda, bir başka tiyenopiridine karşı aynı veya farklı bir reaksiyonun gelişme riski
daha yüksektir. Çapraz reaktivite açısından takip önerilir.
− Hemostaz takibi
Tiklopidin kanama riski yüksek olan hastalarda, dikkatli kullanılmalıdır.
İlaç, heparinler, oral antikoagülanlar ve antiplatelet ilaçlarla birlikte verilmemelidir (bkz.
bölüm 4.5). Buna rağmen birlikte kullanımın gerektiği istisnai vakalarda yakın klinik ve
laboratuvar takibi gereklidir.
Eğer hasta elektif bir ameliyat geçirecekse, ameliyattan en az 10 gün önce tiklopidin tedavisi
kesilmelidir.
Acil ameliyat halinde, kanama riskini azaltmak ve uzamış kanama zamanındaki uzamayı
sınırlandırmak için aşağıdaki 3 önlemden birinin veya tümünün uygulanması önerilmektedir:
— i.v. olarak 0,5-1 mg/kg metilprednizolon (bu uygulama tekrarlanabilir)
— 0,2–0,4 mikrog/kg dozda dezmopressin
— Konsantre trombosit ünitesi şeklinde taze trombosit transfüzyonu
Tiklopidin karaciğerde yüksek oranda metabolize olduğundan:
- Bu ilaç karaciğer yetmezliği olan hastalarda dikkatli kullanılmalıdır.
- Karaciğer fonksiyon bozukluğundan şüphelenilirse, karaciğer fonksiyon testleri
yapılmalıdır.
- Eğer hepatit veya sarılık oluşursa tedavinin kesilmesi gerekir.
4.5. Diğer tıbbi ürünler ile etkileşimler ve diğer etkileşim şekilleri
Aspirin ve steroid olmayan antiinflamatuvar ilaçlar (NSAİİ), tiklopidin ve klopidogrel,
tirofiban, eptifibatid, absiximab ve iloprost gibi çeşitli maddeler anti-platelet özellik
taşıdıkları için bu ilaçla etkileşim gösterebilirler. Trombosit agregasyon inhibitörü olan birçok
ilacın birlikte kullanımı ve benzer şekilde bunların heparin, oral antikoagülanlar ve
trombolitiklerle ilişkisi nedeniyle, kanama riski büyük ölçüde artabilir. Eğer asetilsalisilik asit
5 / 16ile kombinasyon yapmak zorunda kalınırsa, klinik ve biyolojik takip düzenli olarak
sürdürülmelidir.
Hemoraji riskini arttıran kombinasyonlar:
Steroid olmayan antiinflamatuvar ilaçlar:
Trombosit agregasyonunu engelleyici etkinin artması ve steroid olmayan
antiinflamatuvarların gastroduodenal mukoza membranı üzerindeki etkisi nedeniyle
hemorajik riskin artması. Eğer bu ilaçların kullanılması gerekiyorsa yakın klinik takip gerekir.
Antitrombosit ilaçlar:
Trombositlerin agregasyonunu engelleyici etkinin artması nedeniyle hemorajik riskin artması.
Eğer bu ilaçların kullanılması gerekiyorsa, yakın klinik takip gerekir.
Salisilat türevleri:
Trombosit agregasyonunu engelleyici etkinin artması ve salisilik asit türevlerinin
gastroduodenal mukoza membranı üzerine etkisi nedeniyle hemorajik riskin artması. Eğer bu
ilaçların kullanılması gerekiyorsa, yakın klinik takip gerekir. Stent implantasyonu yapılacak
vakalarda kullanımla ilgili olarak bölüm 4.4.’e bakınız.
Oral antikoagülanlar:
Antikoagülan etki ile trombosit agregasyonunu engelleyici etkinin birleşmesi nedeniyle
hemorajik riskin artması. Eğer bu ilaçların kullanılması gerekiyorsa, yakın klinik takip ve
biyolojik testlerle (INR) izlem gerekir.
Heparinler:
Antikoagülan etki ile trombosit agregasyonunu engelleyici etkinin birleşmesi nedeniyle
hemorajik riskin artması. Eğer bu ilaçların kullanılması gerekiyorsa, yakın klinik takip ve
biyolojik testlerle (aPTT) izlem gerekir.
Özel önlemler gerektiren kombinasyonlar:
Teofilin
Teofilinin plazma klerensinin azalmasına bağlı olarak, teofilinin plazma düzeylerinde artış
görülebilir ve teofilin doz aşımı riski ortaya çıkabilir. Klinik takip gerekir ve ihtiyaç
6 / 16duyulduğunda plazma teofilin düzeylerinin izlenmesi gerekebilir. Tiklopidin tedavisi
sırasında ve sonrasında teofilin dozunun ayarlanması gereklidir.
Digoksin
Tiklopidin ile birlikte digoksin kullanılması, plazma digoksin düzeyinde hafif bir düşüşe
(yaklaşık %15) neden olabilir. Bu durum digoksinin terapötik etkililiğini etkilemez.
Fenobarbital
Sağlıklı gönüllülerde, kronik fenobarbital kullanımı, tiklopidinin trombosit agregasyonunu
inhibe edici etkisini değiştirmemiştir.
Fenitoin
In vitro çalışmalar, tiklopidinin fenitoinin plazma proteinlerine bağlanmasını değiştirmediğini
göstermiştir. Ancak tiklopidin ve metabolitlerinin proteinlere bağlanma yönünden
etkileşimleri in vivo olarak araştırılmamıştır. Nadiren de olsa tiklopidin ile birlikte
kullanıldığında fenitoin düzeylerinin arttığı ve fenitoin toksisitesi görüldüğünü bildiren
raporlar bulunmaktadır. Bu ilaç tiklopidin ile birlikte kullanıldığında dikkatli olunmalıdır ve
fenitoinin kandaki konsantrasyonunun tekrar ölçülmesi yararlı olabilir.
Diğer kombine tedaviler:
Klinik çalışmalarda tiklopidin beta blokerlerle, kalsiyum kanal blokerleriyle ve diüretiklerle
birlikte uygulanmıştır ve klinik açıdan önem taşıyan hiçbir advers etkileşim bildirilmemiştir.
In vitro çalışmalar tiklopidinin %98 oranında plazma proteinlerine bağlandığını; ancak,
propranolol gibi proteinlere yüksek oranda bağlanan ilaçlarla, plazma proteinlerine bağlanma
açısından etkileşmediğini göstermektedir.
Çok nadir durumlarda, tiklopidin ve siklosporinin kombine olarak kullanılması halinde
siklosporinin kan düzeylerinde düşme olduğu bildirilmiştir. Bu nedenle, kombine kullanım
esnasında siklosporinin dozu yükseltilmeli ancak kan düzeyi de takip edilmelidir.
4.6. Gebelik ve Laktasyon
Genel tavsiye
Gebelik kategorisi: B’dir.
7 / 16Çocuk doğurma potansiyeli bulunan kadınlar/Doğum kontrolü (Kontrasepsiyon)
İnsanlara yönelik potansiyel risk bilinmemektedir.
Gebelik dönemi
Farelerde (200 mg/kg/gün’e kadar olan dozlar, 400 mg/kg/gün’e kadar olan dozlar) ve
tavşanlarda (200 mg/kg/gün’e kadar olan dozlar) teratoloji çalışmaları yapılmıştır. Farelerde
200 mg/kg, 400 mg/kg dozları, tavşanlarda 100 mg/kg dozları fetüste ve annede toksisiteye
yol açmıştır, bununla birlikte tiklopidinin teratojenik potansiyeli olduğuna dair bir kanıt
yoktur.
Tiklopidin için gebeliklerde maruz kalmaya ilişkin yeterli ve iyi kontrollü çalışmalardan
sağlanan klinik veri mevcut değildir. İnsanlara yönelik potansiyel riski bilinmemektedir.
Tiklopidinin gebe kadınlarda güvenliliği kanıtlanmamıştır. Tiklopidin mutlak bir gereklilik
olmadıkça gebelik döneminde kullanılmamalıdır.
Laktasyon dönemi
Tiklopidinin insan ya da hayvan sütü ile atıldığına ilişkin yetersiz/sınırlı bilgi mevcuttur.
Sıçanlarda yapılan çalışmalar tiklopidinin anne sütüne geçtiğini göstermiştir. Tiklopidinin süt
ile atılmasına yönelik fizikokimyasal ve eldeki farmakodinamik/toksikolojik veriler nedeniyle
memedeki çocuk açısından bir risk olduğu göz ardı edilemez. Tiklopidinin süt veren
kadınlarda güvenliliği belirlenememiştir. Mutlak bir endikasyon olmadıkça, tiklopidin
emzirme döneminde kullanılmamalıdır.
Üreme yeteneği/Fertilite
Tiklopidin in vivo fare spermatozoid morfoloji testinde mutajenik etki göstermemiştir. Erkek
ve dişi sıçanlarda, 400 mg/kg/gün’e kadar olan oral dozlarda tiklopidinin fertilite üzerine
etkisi olmadığı bulunmuştur.
4.7. Araç ve makine kullanımı üzerindeki etkiler
TİCLOCARD’ın baş dönmesi gibi istenmeyen etkileri, araç ve makine kullanma yeteneğini
olumsuz yönde etkileyebilir.
4.8. İstenmeyen etkiler
Klinik çalışmalarda ve pazarlama sonrası yapılan araştırmalarda rapor edilen advers etkiler
aşağıdaki sıklık derecelerine göre listelenmiştir.
8 / 16Çok yaygın (≥1/100 ila <1/10); yaygın olmayan (≥1/1000 ila <1/100); seyrek (≥1/10000 ila
<1/1000); çok seyrek (<1/10000), bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Serebrovasküler hastalığı (TIA/felç) olan ve tiklopidin ile tedavi edilen 2048 hastada
yürütülen, büyük ölçekli iki klinik araştırmada (CATS ve TASS olarak bilinen çok merkezli
kontrollü araştırmalar) kan hücreleri sayımı yakından takip edilmiştir ve aşağıdaki etkiler
rapor edilmiştir. (bkz. Bölüm 4.4).
Yaygın:
Ciddi nötropeniyi de içeren nötropeni
Vakaların çoğunda ciddi nötropeni veya agranülositoz, tiklopidin tedavisinin ilk 3 ayı içinde
gelişmiştir (Bu nedenle kan sayımı takibine ihtiyaç vardır). Bu gibi vakalarda kemik iliğinde
tipik olarak miyeloid prekürsör hücrelerinde bir azalma görülmüştür.
Yaygın olmayan:
İzole trombositopeni veya hemolitik anemi ile birlikte trombositopeni
Seyrek:
Kemik iliği aplazisi, pansitopeni, trombotik trombositopenik purpura (TTP) (Bkz. Bölüm 4.4)
Bağışıklık sistemi hastalıkları
Çok seyrek:
Değişik şekillerde kendini gösteren immünolojik reaksiyon vakaları; örneğin, alerjik
reaksiyonlar, anafilaksi, Quincke ödemi, artralji, vaskülit, lupus sendromu, bazen böbrek
yetmezliğine neden olabilen hipersensitivite nefropatisi, alerjik pnömopati, eozinofili
Bilinmiyor:
Tiyenopiridinler (örn. klopidogrel, prasugrel) arasında çapraz ilaç aşırı duyarlılığı.
Sinir sistemi hastalıkları
Bilinmiyor:
Başağrısı, baş dönmesi ve periferik nöropati
Vasküler hastalıklar
Bilinmiyor:
9 / 16Başta deride çürük oluşması, morluk oluşması veya burun kanaması (epistaksis) olmak üzere,
ancak bunlarla sınırlı olmayan hemorajik komplikasyonlar, operasyon sırasında ve sonrasında
kanama (bkz. bölüm 4.4), intraserebral kanama, hematüri ve konjunktiva kanaması.
Gastrointestinal hastalıkları
Çok yaygın:
İshal, bulantı
İshal genellikle hafif şiddette ve geçicidir, daha ziyade tedavinin ilk 3 ayı içinde meydana
gelir. Bu rahatsızlıklar tedavinin kesilmesine ihtiyaç duyulmadan genellikle 1-2 hafta içinde
düzelir.
Çok seyrek:
Kolit ile birlikte ciddi ishal (lenfositik kolit de dahil)
Eğer istenmeyen etki ciddi ve inatçı ise, tedavinin kesilmesi gerekir.
Bilinmiyor:
Gastroduodenal ülser
Hepato-biliyer hastalıklar
Bilinmiyor:
Karaciğer enzimlerinde yükselme
Gerek tiklopidin gerek plasebo alan grupta, alkalen fosfatazlarda ve transaminazlarda
yükselme görülmüştür (normalin üst sınırının iki katından daha yüksek) (bkz. Bölüm 4.4).
Tiklopidin tedavisine aynı zamanda bilirubin seviyesinde hafif bir artış eşlik etmiştir.
Seyrek:
Tedavinin ilk aylarında hepatit (sitolitik ve/veya kolestatik)
Tedavi kesildikten sonra hepatitin seyri genellikle olumludur.
Çok seyrek:
Ölümle sonuçlanan hepatit, fulminant hepatit vakaları
Deri ve derialtı doku hastalıkları
Çok seyrek:
Eritema mültiforme, Stevens Johnson sendromu ve Lyell sendromu vakaları
Bilinmiyor:
Özellikle makülopapüler veya ürtikeriyal tarzda olmak deri döküntüleri, sıklıkla beraberinde
kaşıntı, eksfolyatif dermatit
10 / 16Genel olarak deri döküntüleri tedavinin ilk 3 ayı içinde meydana gelmiştir, ortalama olarak
tedavinin başlamasından sonra 11. günde ortaya çıkmıştır. Eğer tedavi kesilirse, semptomlar
birkaç gün içinde kendiliğinden düzelmektedir. Bu deri döküntüleri yaygın olabilmektedir.
Genel bozukluklar ve uygulama bölgesine ilişkin hastalıklar
Çok seyrek:
İzole ateş yükselmesi
Araştırmalar
Kronik tiklopidin tedavisi serum kolesterol ve trigliserid seviyelerinde artış ile ilişkilidir.
Serum HDL-K, LDL-K, VLDL-K ve trigliserid seviyeleri 1-4 aylık tedaviden sonra %8-10
oranında artış gösterebilir. Tedavi sürdürüldüğünde daha ileri bir artış görülmemektedir.
Lipoprotein alt fraksiyonlarının oranları (özellikle HDL’nin LDL’ye oranı) değişmeden
kalmaktadır. Klinik araştırmalardan elde edilen veriler bu etkinin yaş, cinsiyet, alkol
kullanımı, diyabet gibi özelliklere bağlı olmadığını ve kardiyovasküler risk üstüde herhangi
bir etkisinin bulunmadığını göstermiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Tiklopidinin farmakodinamik özelliklerine dayanarak, kanama riski beklenebilir.
Hayvanlar üzerindeki çalışmalarda doz aşımı halinde ağır gastrointestinal tahammülsüzlük
görülmüştür. Yaşamsal bulguların ve hemostazın dikkatle takip edilmesi (kanama zamanı
ölçümleriyle) gerekir. Doz aşımı halinde kusturma, mide lavajı yapılmalı ve diğer genel
destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
11 / 16Farmakoterapötik grup: Anti-trombotik ajanlar/Trombosit agregasyonu inhibitörleri (heparin
hariç)
ATC kodu: B01AC05
Tiklopidin bir trombosit agregasyonu inhibitörüdür. Doza bağlı olarak trombosit
agregasyonunu ve trombosit faktörlerinin serbestleşmesini inhibe eder ve kanama zamanını
uzatır. Bu aktivitesi in vitro koşullarda belirgin değildir ve sadece in vivo olarak aktiftir. Buna
karşın dolaşımdaki aktif bir metaboliti tespit edilmemiştir.
Etki mekanizması
Tiklopidin, fibrinojenin ADP etkisiyle trombosit membranına bağlanmasını inhibe ederek,
trombosit agregasyonunu engeller. Asetilsalisilik asidin (aspirin) tersine, siklooksijenaz
inhibisyonuna neden olmaz. Etki mekanizmasında trombositlerdeki siklik AMP’nin herhangi
bir rol oynadığı tespit edilmemiştir. Kanama zamanı (IVY metodu ile tansiyon aleti 40 mm
Hg basınca şişirilerek ölçüldüğünde) başlangıçtaki değerinin iki katından daha fazla
uzamaktadır. Tansiyon aleti kullanılmadan ölçüldüğünde, kanama zamanındaki uzama daha
önemsiz olmaktadır. Tedavinin bitiminde hastaların çoğunda, kanama zamanı ve diğer
trombosit fonksiyon testleri bir hafta içinde normale dönmektedir. Günde iki kez uygulanan
tiklopidin ile iki gün içinde trombosit agregasyonu inhibisyonu görülür. Günde iki kez 250
mg tiklopidin uygulamasıyla maksimum anti-platelet etkisi, 5-8 gün içinde elde edilir.
Tiklopidin terapötik dozlarda, ADP ile oluşan trombosit agregasyonunu (2,5 mikromol/l)
%50-70 oranında inhibe eder. Daha düşük dozlar ile, trombosit agregasyonu inhibisyonu
üstünde orantılı bir şekilde daha azalmış etki görülür.
Klinik Çalışmalar
Tiklopidinin vasküler olay riski üzerindeki etkisi çok sayıda kör, kontrollü çalışmada
araştırılmıştır.
Kuzey Amerika’da yapılan çift-kör, randomize bir klinik araştırmada (TASS) transient
iskemik atak (TİA) veya minör felç şeklinde serebral bir iskemik olay geçiren 3069 hastaya,
tiklopidin veya aspirin (günde 1300 mg) verilmiştir ve hastalar ortalama üç yıl (en az 2 en
fazla 5 yıl) süreyle izlenmiştir. Tiklopidin çalışma süresince ölümcül veya ölümcül olmayan
inme riskini aspirine kıyasla %27 oranında (p=0,011) azaltmıştır. İnme riskinin en yüksek
12 / 16olduğu ilk yıl içinde, inme riskinde aspirine kıyasla azalma oranı %48’dir. Azalma oranı
kadınlarda ve erkeklerde benzerdir.
Tiklopidin ile tedavi edilen grupta araştırma süresince aşağıdaki hususlarda anlamlı bir
azalma görülmüştür:
• Ölümcül-olmayan iskemik serebrovasküler olayların sayısı ve/veya bütün nedenlere bağlı
mortalite sayısı (birleştirilmiş primer sonlanım noktası)
• Ölümcül olan ve olmayan iskemik serebrovasküler olayların sayısı (birleştirilmiş sekonder
sonlanım noktası)
Tiklopidin ve plasebonun karşılaştırıldığı bir çalışmada (The Canadian American Ticlopidine
Study - CATS), daha önce aterotrombotik inme geçiren 1073 hasta 3 yıl süreyle tedavi
edilmiştir. Tiklopidin inme riskini plaseboya kıyasla %34 oranında azaltmıştır (p=0,017). İlk
yılda, ölümcül ve ölümcül olmayan inme riskinde plaseboya kıyasla saptanan azalma
%33’tür.
Tiklopidin ile plasebonun kıyaslandığı bir başka çalışmaya (The Swedish Ticlopidine
Multicentre Study, STIMS), intermitent klodikasyonu olan 687 hasta dahil edilmiştir.
Çalışmaya girişten son değerlendirmeye kadar ortalama hasta gözlem süresi 5,6 yıldır.
Tiklopidin toplam mortaliteyi %29 oranında (p=0,015) azaltmıştır. Ölümcül veya ölümcül
olmayan kardiyovasküler ve serebrovasküler olay insidansı %41 oranında azalmıştır
(p=0,007).
5.2. Farmakokinetik özellikler
Emilim:
Tiklopidinin tek bir standart dozu (250 mg), oral yoldan uygulandıktan sonra emilim hızla
gerçekleşir ve doruk plazma konsantrasyonuna 2 saat içinde ulaşılır. Gastrointestinal kanaldan
emilimi tama yakındır (>%80). Tiklopidinin biyoyararlanımı yemeklerden sonra alındığında
en uygun düzeydedir.
Dağılım:
Tiklopidin hidroklorür serum albumini ve lipoproteinler başta olmak üzere reversibl olarak
plazma proteinlerine bağlanır (%98). Albumin ve lipoproteinlere bağlanma yüksek
13 / 16konsantrasyon aralığı üstünde doymamıştır. Tiklopidin ayrıca terapötik konsantrasyon
düzeylerinde, α -asit glikoproteine bağlanma oranı %15 veya altındadır.
1
Biyotransformasyon:
Tiklopidin hidroklorür büyük oranda karaciğerde metabolize olur.
Eliminasyon:
Radyoaktif olarak işaretlenmiş tiklopidinin oral yoldan alınmasından sonra, radyoaktivitenin
%50-60’ı idrarda, %23-30’u feçeste bulunmuştur. Terminal eliminasyon yarılanma ömrü
yaklaşık 30-50 saattir.
Doğrusallık/doğrusal olmayan durum:
Günde iki defa 250 mg tiklopidin dozuyla 7-10 günlük tedaviden sonra plazma düzeyleri
kararlı duruma ulaşır. Ancak trombosit agregasyonunun inhibisyonu ile ilacın plazmadaki
konsantrasyonu arasında karşılıklı bir ilişki (korelasyon) yoktur.
Hastalardaki karakteristik özellikler
Yaşlılarda farmakokinetik özellikler
En temel klinik araştırmalar yaş ortalaması 64 olan hasta popülasyonlarında yapılmıştır.
Tiklopidinin farmakokinetik özellikleri yaşlılarda değişiklik göstermektedir ancak günde 500
mg’lık dozun farmakolojik ve terapötik aktivitesi yaştan bağımsızdır.
5.3. Klinik öncesi güvenlilik verileri:
Karsinojenite -mutajenite- fertilite:
Sıçanlarda 2 yıl boyunca oral yoldan 100 mg/kg (610 mg/m2) dozunda tiklopidin
uygulanmasıyla tümör oluşmamıştır.
Farelerde yapılan 78 haftalık oral karsinojenite çalışmasında, tiklopidinin 275 mg/kg’a varan
dozlarda uygulanmasıyla tümör oluşmamıştır.
Tiklopidin için Ames testi, sıçanlarda hepatosit DNA repair tayini veya çin hamsterlerinde
fibroblast kromozomal sapma testi içeren in vitro çalışmalarda, mutajenik bir etkiye dair hiç
bir kanıt gözlenmemiştir.
14 / 16Erkek ve dişi sıçanlarda 400 mg/kg/günlük dozlarda oral olarak uygulanan tiklopidinin
fertilite üzerinde olumsuz etkisi görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz
Mısır nişastası
Stearik asit
Sitrik asit
Film kaplama:
Hidroksipropilmetil selüloz
Titanyum dioksit
Polietilen glikol
Metilen klorür*
İzopropil alkol*
* İmalat esnasında uçurulur.
6.2. Geçimsizlikler
Bildirilmemiştir.
6.3. Raf ömrü
24 aydır.
6.4. Saklamaya yönelik özel tedbirler
Oda sıcaklığında (25oC’nin altında) ve nemden koruyarak saklayınız.
6.5. Ambalajın niteliği ve içeriği
30 film tabletlik PVC-Alu blister ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
15 / 167. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Mahmutbey Mah. 2477. Sok. No:23
Bağcılar / İSTANBUL
Tel: (212) 410 39 50
Faks: (212) 447 61 65
8. RUHSAT NUMARASI(LARI)
214/43
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.02.2008
Ruhsat yenileme tarihi:
10. KÜB’ÜN YENİLENME TARİHİ
16 / 16