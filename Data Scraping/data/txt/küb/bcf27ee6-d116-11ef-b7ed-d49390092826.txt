KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEFTOP 750 mg IM enjeksiyonluk çözelti için toz içeren flakon
Steril
2. KALİTATİF VE KANTİTATİF BİLEŞİM
Etkin maddeler:
Bir flakonda;
Sefuroksim sodyum ............ 788,843 mg (750 mg sefuroksime eşdeğer)
Bir çözücü ampulde (3 ml);
Lidokain hidroklorür........... 30 mg (% 1)
Yardımcı maddeler:
Sodyum hidroksit (pH ayarı için k.m. kullanılır)
Yardımcı maddeler için 6.1. ’e bakınız.
3. FARMASÖTİK FORM
Enjeksiyonluk toz; sefuroksim, krem renkli, homojen görünüşlü tozdur.
Çözücü (% l’lik lidokain hidroklorür çözeltisi); renksiz, kokusuz berrak solüsyondur.
Uygulama için hazırlandığında berrak çözelti halini alır.
4. KLİNİK ÖZELLİKLER
4.1. Terapötik endikasyonlar
CEFTOP belirli mikroorganizmaların duyarlı suşlarının sebep olduğu aşağıdaki
enfeksiyonların tedavisinde endikedir;
1. Alt solunum yolu enfeksiyonları: Streptococcus pneumoniae, Haemophilus influenza
(ampisiline dirençli suşlar dahil), Klebsiella spp., Staphylococcus aureus (penisilinaz
üreten ve üretmeyen suşları), Streptococcus pyogenes ve Escherichia coli kökenlerinin
etken olduğu pnömoni dahil olmak üzere,
2. Üst solunum yolu enfeksiyonları: Streptococcus pneumoniae, Moraxella catarrhalis ve
Haemophilus influenzae kaynaklı otitis media, Staphylococcus aureus kaynaklı sinüzit
3. İdrar yolu enfeksiyonları: Escherichia coli ve Klebsiella spp.,
1 / 144. Deri ve yumuşak doku enfeksiyonları: Metisiline duyarlı Staphylococcus aureus
(penisilinaz üreten ve üretmeyen suşlar), Streptococcus pyogenes, Escherichia coli,
Klebsiella spp., Enterobacter spp.,
5. Septisemi: İntramusküler uygulamalar hariç (sadece IV olarak kullanıldığında),
Staphylococcus aureus (penisilinaz üreten ve üretmeyen suşlar), Streptococcus
pneumoniae, Escherichia coli, Haemophilus influenza (ampisiline dirençli suşlar dahil) ve
Klebsiella spp.,
6. Menenjit: İntramusküler uygulamalar hariç (sadece IV olarak kullanıldığında),
Streptococcus pneumonia, Haemophilus influenza (ampisiline dirençli suşlar dahil),
Neisseria meningitidis ve metisiline duyarlı Staphylococcus aureus (penisilinaz üreten ve
üretmeyen suşlar)
7. Gonore: Kadınlarda ve erkeklerde Neisseria gonorrhoeae ’nin yol açtığı komplikasyon
yapmamış ve dissemine gonokokal enfeksiyonları,
8. Kemik ve eklem enfeksiyonları: Staphylococcus aureus (penisilinaz üreten ve üretmeyen
suşlar)
Profilaksi: CEFTOP’un operasyon öncesi proflaktik kullanımı, temiz-kontamine veya
potansiyel kontamine olarak sınıflandırılan, cerrahi prosedür uygulanmış hastalarda (örn.
Vajinal histerektomi) patojenik duyarlı bakterilerin büyümesini önleyerek bazı operasyon
sonrası enfeksiyonların insidansını azaltır.
Cerrahi prosedürlerde antibiyotiklerin etkin profilaktik kullanımı, ilacın zamanlamasına
bağlıdır. Cerrahi prosedür boyunca yara dokusunda etkin bir konsantrasyon elde etmek için,
CEFTOP ameliyattan 1 ila 1,5 saat önce uygulanmalıdır. Cerrahi prosedürün daha uzun
sürmesi bekleniyorsa, prosedür sırasında doz tekrarlanabilir.
Normalde cerrahi prosedürden sonra ilacın profilaktik olarak uygulanması gerekmemektedir.
Ancak profilaktik uygulama cerrahi prosedürden sonra 24 saat içerisinde durdurulmalıdır.
Açık kalp ameliyatında, CEFTOP’un perioperatif kullanımı, ameliyat bölgesinde ciddi
enfeksiyon riski taşıyan hastalarda etkindir. Bu hastalarda CEFTOP tedavisinin ameliyat
sonrasında 48 saate uzatılması tavsiye edilmektedir. Enfeksiyon durumunda ilgili
mikroorganizmanın tanımlanması ve uygun antibiyotik tedavisine başlanması için kültivasyon
amaçlı numune alınmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
Sefuroksim sodyum enjektabl, intramüsküler (IM) uygulamalar için kullanılır.
Aynı intramüsküler alan üzerine 750 mg’dan fazlası enjekte edilmemelidir.
Yetişkinlerde:
Genel kullanım: Birçok enfeksiyon günde üç kez IM ya da IV yol ile 750 mg enjeksiyona
cevap verecektir. Daha ağır enfeksiyonlarda bu doz günde 3 kez IV yol ile 1.500 mg’a kadar
2 / 14arttırılmalıdır; IM ya da IV enjeksiyonlar eğer gerekirse günlük 3 ila 6 g total doz verilerek 6
saatlik aralarda yapılabilir.
Klinik olarak endike olduğunda bazı enfeksiyonlar günde 2 kez 1.500 mg ya da 750 mg (IV
ya da IM) parenteral uygulamanın ardından oral tedaviye cevap verir.
Gonore: Gonorede 1.500 mg tek doz olarak verilmelidir. Bu, farklı yerlerden örneğin her bir
kalçadan 2x750 mg uygulama şeklinde yapılabilir.
Menenjit: CEFTOP duyarlı türlerin sebep olduğu bakteriyel menenjitin tedavisi için
uygundur. Erişkinlerde her sekiz saatte bir sefuroksimin IV formu şeklinde 3 g kullanılması
önerilir.
Profilaksi: Genellikle abdominal, pelvik ve ortopedik operasyonlar için doz, anestezinin
indüksiyon safhasında sefuroksimin IV formu kullanıldığında1.500 mg’dır. Buna, 8 ve 16 saat
sonra IM olarak iki kez daha 750 mg’lık dozlar ilave edilebilir.
Kardiyak, pulmoner, özofajiyel ve vasküler operasyonlarda genel doz anestezinin indüksiyon
safhasından daha sonraki 24 ila 48 saat içinde günde üç kez 750 mg IM olarak devam ettirilir.
Artroplasti (Total eklem replasmanı) ameliyatlarında: Likit monomer ilavesinden önce kuru
metilmetakrilat alçısının her paketine total 1.500 mg sefuroksim toz ilave edilebilir.
Ardışık sıralı tedavi:
Pnömoni: 48-72 saat, günde iki kez 1.500 mg (IV ya da IM) enjeksiyonu takiben tedaviye 7-
10 gün, günde iki kez 500 mg sefuroksim aksetil ile oral yoldan devam edilir.
Kronik bronşitin akut alevlenmeleri: 48-72 saat, günde iki kez 750 mg (IV ya da IM)
enjeksiyonu takiben tedaviye 5-10 gün, günde iki kez 500 mg sefuroksim aksetil ile oral
yoldan devam edilir. Parenteral ve oral tedavinin süresi enfeksiyonun şiddeti ve hastanın
klinik durumu tarafından belirlenir.
Çocuklarda:
Genel kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük sefuroksimin IV formu üçe ya da
dörde bölünerek verilir. Yeni doğan bebeklerde sefuroksimin IV formu günlük doz 100 mg/kg
olacak şekilde kullanılır.
Uygulama şekli:
Büyük bir kas kitlesi içine (gluteal ya da kalçanın dış kısmı) derin IM enjeksiyon şeklinde
uygulanabilir.
3 / 14CEFTOP 750 mg IM Enjeksiyonluk Çözelti İçin Toz İçeren Flakon, çözücü olarak 3 ml %1
lidokain hidroklorür çözeltisi içerir ve yalnız intramusküler yoldan uygulanır.
İntramüsküler kullanım için solüsyon hazırlanması:
CEFTOP 750 mg IM enjeksiyonluk çözelti için toz içeren flakon, 3 ml %1 lidokain
hidroklorür çözeltisi ile sulandırılır ve berrak çözelti oluşuncaya kadar iyice çalkalanır.
Çözeltinin tümü enjektöre çekilerek intramusküler yoldan uygulanır. 3 ml % l’lik lidokain
hidroklorür çözeltisi ile hazırlanan bu çözelti intravenöz yoldan uygulanmamalıdır.
Sadece intramusküler kullanım içindir.
Özel popülasyonlara ilişkin ek bilgiler:
Böbrek yetmezliği:
Renal fonksiyon bozukluğunda dozaj: Sefuroksim böbrekler ile itrah edilir. Bundan dolayı
tüm böyle antibiyotiklerde olduğu gibi renal fonksiyon bozukluğu olan hastalarda CEFTOP
dozajı, onun yavaşlayan itrahını dengeleyecek şekilde azaltılarak tavsiye edilmelidir. Fakat
kreatinin klerensi 20 ml/dk veya altına düşünceye kadar, standart dozu (750 mg/1.500 mg
3x1) düşürmek gerekli değildir. Belirgin yetersizliği olan erişkinlerde (kreatinin klerensi 10
ila 20 ml/dk) günde 2 kez 750 mg tavsiye edilir. Şiddetli yetmezlikte (kreatinin klerensi <10
ml/dk) günde bir kez 750 mg yeterlidir. Hemodiyalizdeki hastalar için her diyaliz sonunda
ilave 750 mg’lık doz olarak verilmelidir.
Parenteral kullanıma ilaveten sefuroksim peritonal diyaliz sıvısına katılabilir (genellikle her
iki litre diyaliz sıvısına 250 mg). Böbrek bozukluğu olan, yoğun tedavi ünitesinde devamlı
arteriyovenöz hemodiyaliz ya da yüksek akışlı hemofıltrasyondaki hastalar için uygun olan
doz günde iki kez 750 mg’dır. Düşük akışlı hemofiltrasyon için böbrek fonksiyon bozukluğu
altında önerilen dozaj takip edilmelidir.
Karaciğer yetmezliği:
Veri yoktur.
Pediyatrik popülasyon:
Genel kullanım:Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/ günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük sefuroksimin IV formu üçe ya da
dörde bölünerek verilir. Yeni doğan bebeklerde sefuroksimin IV formu günlük doz 100 mg/kg
olacak şekilde kullanılmalıdır.
Geriatrik popülasyon:
Veri yoktur.
4 / 144.3. Kontrendikasyonlar
Sefalosporin antibiyotiklere veya ürünün herhangi bir bileşenine karşı aşırı duyarlılığı olan
hastalarda kontrendikedir.
Herhangi bir çeşit beta-laktam antibakteriyel ajanlara (penisilin, monobaktamlar ve
karbapenemler) karşı şiddetli hipersensitivite (örn. anaf1aktik şok) geçmişi olan durumlarda
kontrendikedir.
4.4. Özel kullanım uyarıları ve önlemleri
Penisilin veya diğer beta-laktam antibiyotiklere karşı alerjik reaksiyon geçirmiş
hastalarda tedaviye başlamadan önce dikkatli bir değerlendirme yapılmalıdır. Beta
laktam antibiyotiklere karşı çapraz aşırı duyarlılık reaksiyonu gelişebileceğinden
penisilin alerjisi olan hastalara verildiğinde, bu hastaların %10 kadarında çapraz aşırı
duyarlılık reaksiyonu gelişebileceği bildirilmiştir. Klinik olarak anlamlı düzeyde alerjik
reaksiyon gelişirse ilaç kullanımı kesilmeli ve uygun bir tedaviye başlanmalıdır. Ciddi ve
akut hipersensitivite reaksiyonları geliştiğinde epinefrin tedavisi ve klinik olarak gerekli
diğer acil uygulamaların (Oksijen, intravenöz sıvılar, intravenöz antihistaminler,
kortikosteroidler, presör aminler, hava yollarına uygulanacak işlemler gibi
uygulamalar) yapılması gerekli olabilir.
Yüksek dozda sefalosporinlerle eş zamanlı olarak furosemid veya aminoglikozitler gibi güçlü
diüretik tedavisi gören hastalarda böbrek yetmezliği bildirildiğinden dolayı, bu
kombinasyonun kullanımında dikkatli olunmalıdır. Bu hastalarda, yaşlılarda ve daha önceden
böbrek yetmezliği olan hastalarda renal fonksiyon kontrol edilmelidir (Bkz. Bölüm 4.2.
Pozoloji ve uygulama şekli).
Menenjit tedavisinde kullanılan diğer terapötik rejimlerde olduğu gibi sefuroksim sodyum ile
tedavi edilen az sayıda hastada hafif veya orta derecede işitme kaybı bildirilmiştir.
Diğer antibiyotik tedavilerinde olduğu gibi, sefuroksim sodyum enjeksiyonu ile 18 ve 36’ıncı
saatlerde yapılan serebrospinal sıvı (SSS) kültürlerinde Haemophilus influenzae ’nın pozitif
olmaya devam ettiği görülmüştür, bununla beraber bu olayın klinik önemi bilinmemektedir.
Ardışık tedavi protokolünde oral tedaviye geçişin zamanı enfeksiyonun ciddiyetine, hastanın
klinik durumuna ve şüphelenilen patojenlere göre değişiklik gösterir. Eğer 72 saat içinde
klinik düzelme görülmezse tedavi parenteral olarak devam ettirilmelidir.
CEFTOP enjektabl, glikozüri için yapılan enzimatik esasa dayanan testleri bozmaz. Bakırın
indirgenmesine dayanan (Benedict, Fehling, Clinitest) metodları hafifçe etkileyebilir. Bununla
birlikte bu diğer bazı sefalosporinlerde olduğu gibi hatalı pozitif sonuçlara neden olmaz.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
5 / 14Diğer antibiyotikler ile olduğu gibi, sefuroksimin kullanılması Candida’nın aşırı üremesi ile
sonuçlanabilir. Uzun süreli kullanım ise aynı zamanda duyarlı olmayan mikro-organizmaların
(örneğin enterekoklar ve Clostridium difficile) aşırı çoğalmasına neden olabilir, bu durum
sefuroksim tedavisinin kesilmesini gerektirebilir.
Antibiyotik kullanımı ile psödomembranöz kolit bildirilmiştir ve şiddeti hafiften, hayatı tehdit
edici seviyeye kadar değişebilir. Bu nedenle, antibiyotik kullanımı sırasında veya sonrasında
diyare gelişen hastalarda bu tanının dikkate alınması önemlidir. Psödomembranöz kolit
tanısını takiben uygun bir tedaviye başlanmalıdır. Hafif psödomembranöz kolit vakaları
genellikle sadece ilaç kullanımının kesilmesine yanıt verirler. Ancak orta dereceli ve şiddetli
vakalarda sıvı ve elektrolit uygulamaları, protein takviyesi, Clostridium difficile’ye karşı etkili
antibiyotik kullanımı gibi yöntemlerin kullanılması gerekli olabilir. Uzun süreli veya şiddetli
ishal olması veya hastada karın krampları görülmesi durumunda tedavi derhal kesilmeli ve
hasta ileri düzeyde araştırılmalıdır.
Bir gram CEFTOP 1,7 mmol sodyum içerir. Bu durum, kontrollü sodyum diyetinde olan
hastalar için göz önünde bulundurulmalıdır.
4.5. Diğer tıbbi ürünler ile etkileşim ve diğer etkileşim şekilleri
Diğer antibiyotiklerde de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkinliğinin azalmasına yol açabilir.
CEFTOP, glikozüri için yapılan enzimatik esasa dayanan testleri bozmaz.
Bakırın indirgenmesine dayanan (Benedict, Fehling, Clinitest) metotları hafifçe etkileyebilir.
Bununla birlikte bu diğer bazı sefalosporinlerde olduğu gibi hatalı pozitif sonuçlara neden
olmaz.
Sefuroksim glomerüler filtrasyon ve tübüler sekresyon ile atılır. Eşzamanlı probenisid
kullanımı önerilmemektedir. Eşzamanlı probenesid kullanımı, sefuroksimin atılımını uzatır ve
yüksek pik serum seviyesi verir.
Eş zamanlı oral antikoagülan kullanımı artmış Uluslararası Normalleştirilmiş Oran (INR)’ye
yol açabilir.
Yüksek dozda sefalosporinlerle eş zamanlı olarak furosemid gibi güçlü diüretiklerin veya
aminoglikositler gibi potansiyel nefrotoksik preparasyonlarla tedavi gören hastalarda böbrek
yetmezliği bildirildiğinden dolayı, bu kombinasyonun kullanımında dikkatli olunmalıdır.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Sefuroksim sodyum alan hastalarda kan/plazma glukoz seviyelerini tayin için glikoz oksidaz
veya heksokinaz metotları kullanılması tavsiye edilir.
Alkalin pikrat ile yapılan kreatinin miktar tayinini etkilemez.
6 / 14Özel popülasyonlara ilişkin ek bilgiler
Pediyatrik popülasyon:
Çocuklara özgü hiçbir etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Gebelik dönemi:
Hamile kadınlarda sefuroksim kullanımı ile ilgili sınırlı veri bulunmaktadır. Hayvanlar
üzerinde yapılan çalışmalar gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Sefuroksimin intramüsküler veya intravenöz yolla anneye verilmesini takiben plasentayı geçip
amniyotik sıvıda ve kordon kanında terapötik seviyelere eriştiği gösterilmiştir.
Laktasyon dönemi:
Sefuroksim az miktarda anne sütü ile de atılır. Terapötik dozlarda alındığında ishal ve mukoz
membranlarda mantar riski dışında istenmeyen etki görülmesi beklenmemektedir.
Sefuroksim ile tedavi sırasında emzirmeye devam edilip edilmeyeceği ya da tedavinin
durdurulup durdurulmayacağına fayda/zarar değerlendirmesinin dikkatlice yapılması sonucu
karar verilmelidir.
Üreme yeteneği/fertilite:
Veri yoktur.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
Sefuroksim sodyumun yan etkileri genellikle hafif ve geçici özelliktedir.
En yaygın istenmeyen etkiler nötropeni, eozinofili, karaciğer enzimlerinde veya bilirubinde
özellikle öncesinde karaciğer hastalığı bulunan hastalarda geçici artıştır. Ancak karaciğer
hasarı ya da uygulama bölgesinde reaksiyona dair herhangi bir kanıt bulunmamaktadır.
7 / 14Yan etkiler için belirlenen sıklık kategorileri tahminidir, plasebo kontrollü çalışmalarda da
olduğu gibi birçok reaksiyonda insidansı hesaplamak için elverişli veri bulunmamaktadır.
Ayrıca sefuroksim sodyuma bağlı yan etkilerin insidansları endikasyona göre
değişebilmektedir.
Çok yaygından seyreğe, istenmeyen etkilerin sıklıklarının belirlenmesinde klinik
çalışmalardan elde edilen veriler kullanılmıştır. Bunun dışında kalan istenmeyen etkilerin
sıklıkları (<1/10.000), esas olarak pazarlama sonrası deneyimlerden yola çıkarak
belirlenmiştir ve rapor edilme oranına işaret etmektedir.
İstenmeyen etkiler aşağıdaki sıklık sınıflandırmasına göre sıralanmıştır.
Çok yaygın (≥1/10);
Yaygın (≥1/100 ila <1/10);
Yaygın olmayan (≥1/1.000 ila <1/100);
Seyrek (≥1/10.000 ila <1/1.000);
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Enfeksiyon ve enfestasyonlar:
Bilinmiyor: Candida aşırı çoğalması, Clostridium difficile çoğalması
Kan ve lenfatik sistem hastalıkları:
Yaygın: Eozinofili, nötropeni, hemoglobin seviyesinde düşüş
Yaygın olmayan: Pozitif Coomb’s testi, lökopeni
Bilinmiyor: Trombositopeni, hemolitik anemi
Bağışıklık sistemi hastalıkları:
Bilinmiyor: İlaç ateşi, intersitisyel nefrit, anafilaksi, kutanöz vasküliti
Gastrointestinal hastalıklar:
Yaygın olmayan: Gastrointestinal rahatsızlıklar
Bilinmiyor: Psödomembranöz kolit (bkz.Bölüm 4.4.Özel kullanım uyarıları ve önlemleri)
Hepato-bilier hastalıklar:
Yaygın: Hepatik enzim düzeylerinde geçici yükselmeler
Yaygın olmayan: Serum bilirubin düzeylerinde geçici yükselmeler
Deri ve deri altı doku hastalıkları:
Aşağıdakiler dahil olmak üzere aşırı duyarlılık reaksiyonları
Yaygın olmayan: Deri döküntüleri, ürtiker, kaşıntı
8 / 14Bilinmiyor: Eritema multiforme, Stevens-Johnson sendromu, toksik epidermal nekroliz
(ekzantematik nekroliz), anjiyonörotik ödem
Böbrek ve idrar yolu hastalıkları:
Bilinmiyor: Serum kreatinin ve/veya kan üre, azot değerlerinde yükselmeler ve kreatinin
klirensinde azalma gözlenmiştir(bkz. Bölüm 4.4. Özel kullanım uyarıları ve önlemleri).
Genel bozukluklar ve uygulama bölgesine ilişkin hastalıklar:
Yaygın: Enjeksiyon yerinde ağrı ve tromboflebit olabilir.
Sefalosporinler kırmızı hücre membranlarının yüzeyine emilme ve pozitif Coomb testine (bu
da kanın çapraz eşleştirilmesini etkileyebilir) ve çok nadiren hemolitik anemiye neden olacak
şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Yüksek dozlarda intramüsküler uygulama bölgesinde ağrı olabilir. Bu durum tedavinin
durdurulması için bir neden değildir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Sefalosporinler aşırı dozda serebral irritasyon sonucu konvülsiyon ve komaya neden
olabilirler. Sefuroksimin serum düzeyleri hemodiyalizle ya da periton diyalizi ile
düşürülebilir.
5. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grup: İkinci kuşak sefalosparinler
ATC kodu: J01DC02
Sefuroksim, beta-laktamaz üreten suşlar da dahil olmak üzere sık görülen patojenlerin geniş
bir bölümüne karşı bakterisidal aktiviteye sahip, iyi karakterize edilmiş ve etkin bir
antibakteriyel ajandır.
Sefuroksim, bakteriyel beta-laktamazlara karşı iyi bir stabilite gösterir ve sonuç olarak
ampisilin veya amoksisiline dirençli suşların pek çoğuna etkilidir. Sefuroksim önemli hedef
proteinlere bağlanarak bakterilerde hücre duvarı sentezini önleyerek bakterisit etki gösterir.
9 / 14Kazanılmış direnç sıklığı coğrafyaya ve zamana bağlıdır ve seçilmiş türler için çok yüksek
olabilir. Özellikle şiddetli enfeksiyonların tedavisinde, yerel direnç bilgisi istenebilir.
Mikroorganizmaların Sefuroksime in vitro duyarlılığı
Sefuroksimin klinik etkililiğinin klinik çalışmalarda gösterildiği durumlar asteriks (*) ile
işaretlenmiştir.
Sıklıkla duyarlı olan türler
Gram-Pozitif Aeroblar:
Staphylococcus aureus (metisiline duyarlı izolatlar)*
Koagulaz negatif staphylococcus (metisiline duyarlı izolatlar)
Streptococcus pyogenes*
Beta-hemolitik streptokoklar
Gram-Negatif Aeroblar:
Ampisiline dirençli suşları da içeren Haemophilus influenzae*
Haemophilus parainfluenzae*
Moraxella catarrhalis*
Penisilinaz üreten ve üretmeyen suşları da içeren Neisseria gonorrhoea*
Neisseria meningitidis
Shigella spp.
Gram-Pozitif Anaeroblar:
Peptostreptococcus spp.
Propionibacterium spp.
Spiroketler:
Borrelia burgdorferi*
Edinilmiş direnç problemi olabilecek mikro-organizmalar
Gram-Pozitif Aeroblar:
Streptococcus pneumoniae*
Viridansgrubu streptokok
Gram-Negatif Aeroblar:
Bordetella pertussis
C. freundii hariç Citrobacter spp.
E. aerogenes ve E. cloacae hariç Enterobacter spp.
Escherichia coli*
K. pneumoniae dahil Klebsiella spp. *
Proteus mirabilis
P. penneri ve P. vulgaris hariç Proteus spp.
Providencia spp.
Salmonella spp.
Gram-Pozitif Anaeroblar:
C. difficile hariç Clostridium spp.
Gram-Negatif Anaeroblar:
B. fragilis hariç Bacteroides spp.
Fusobacterium spp.
Kalıtımsal olarak dirençli mikroorganizmalar
Gram-Pozitif Aeroblar:
E. faecalis ve E. Faecium dahil Enterococcus spp.
Listeria monocytogenes
Gram-Negatif Aeroblar:
Acinetobacter spp.
Burkholderia cepacia
10 / 14Campylobacter spp.
Citrobacter freundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
P. aeruginosa dahil Pseudomonas spp.
Serratia spp.
Stenotrophomonas maltophilia
Gram-Pozitif Anaeroblar:
Clostridium difficile
Gram-Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
5.2. Farmakokinetik özellikler
Genel özellikler:
Emilim:
Normal gönüllülere intramüsküler (IM) enjeksiyondan sonra ortalama pik serum
konsantrasyonları 750 mg doz için 27 ila 35 mcg/ml ve 1.000 mg doz için 33 ila 40 mcg/ml
arasında değişmiş ve uygulamayı takiben 30 ila 60 dakika için elde edilmiştir. 750 ve 1.500
mg’lık intravenöz (IV) dozları takiben serum konsantrasyonları 15. dakikada sırasıyla
yaklaşık 50 ve 100 mcg/ml’dir.
EAA ve C IM ve IV uygulamayı takiben 250 ila 1.000 mg’lık tekli doz aralığında dozda
maks
artışla doğru orantılı olarak artar görünmektedir. Her 8 saatte bir 1.500 mg’lık dozların
tekrarlanan intravenöz uygulamasını takiben normal gönüllülerden serumda sefuroksim
birikimine dair kanıta rastlanmamıştır.
Dağlım:
Kullanılan metodolojiye bağlı olarak proteinlere bağlanma oranı % 33-50'dir.
Kemik, sinovyal sıvı ve aköz hümör içerisinde sefuroksim konsantrasyonu sık görülen
patojenler için minimum inhibitör seviyesin üzerine çıkabilir. Sefuroksim meninksler inflame
iken kan beyin bariyerini geçer.
Biyotransformasyon:
Sefuroksim metabolize edilemez.
11 / 14Eliminasyon:
Sefuroksim glomerüler filtrasyon ve tübüler sekresyonla atılır. İntramüsküler veya intravenöz
enjeksiyon sonrası serum yarılanma ömrü yaklaşık 70 dakikadır. Yaşamın ilk haftalarında
sefuroksim serum yarılanma ömrü yetişkinlerdekinin 3-5 katı olabilir. Probenesid ile birlikte
verilmesi antibiyotiğin atılımını geciktirir ve yüksek serum düzeyleri oluşturur. Yirmi dört
saat içinde verilen ilacın hemen tamamı (%85-90’ı) değişmemiş sefuroksim şeklinde idrarda
bulunur. Büyük bir bölümü ilk 6 saatte atılır. Sefuroksim serum seviyeleri diyaliz ile
düşürülür.
Hastalardaki karakteristik özellikler
Cinsiyet
Sodyum tuzu olarak 1.000 mg sefuroksimin tekli IV bolus enjeksiyonunu takiben erkekler ve
kadınlar arasında sefuroksimin farmakokinetiği açısından bir fark gözlenmemiştir.
Yaşlılar
IM veya IV uygulamayı takiben, yaşlı hastalarda sefuroksimin emilimi, dağılımı ve atılımı
eşdeğer renal fonksiyona sahip daha genç hastalardakine benzerdir. Yaşlı hastalarda azalmış
renal fonksiyon daha olası olduğundan, sefuroksim dozu seçilirken dikkat gösterilmelidir ve
renal fonksiyon takibi faydalı olabilir (bkz. Bölüm 4.2. Pozoloji ve uygulama şekli).
Pediyatrik
Sefuroksimin serum yarılanma ömrünün gestasyonel yaşa göre neonatlarda önemli ölçüde
uzadığı gösterilmiştir. Bununla birlikte daha büyük bebeklerde (>3 haftalık) ve çocuklarda 60
ila 90 dakikalık serum yarılanma ömrü yetişkinlerde gözlenene benzerdir.
Renal bozukluk
Sefuroksim başlıca böbreklerden atılır. Bu tip tüm antibiyotiklerle olduğu gibi renal
fonksiyonu belirgin olarak azalmış hastalarda (yani kreatinin klerensi <20 ml/dakika)
sefuroksimin dozajının daha yavaş atılımı telafi etmek üzere azaltılması düşünülmelidir (bkz.
Bölüm 4.2. Pozoloji ve uygulama şekli). Sefuroksim hemodiyaliz ve peritoneal diyalizle etkili
bir şekilde uzaklaştırılır.
Hepatik bozukluk
Sefuroksim başlıca böbreklerden elimine edildiğinden hepatik fonksiyon bozukluğunun
sefuroksimin farmakokinetiği üzerinde bir etkiye sahip olması beklenmemektedir.
FK/FD ilişkisi
Sefalosporinler için in vivo etkililik ile korelasyon gösteren en önemli farmakokinetik
farmakodinamik indeksin, bağlanmamış konsantrasyonun ayrı ayrı hedef türler için
sefuroksimin minimum inhibe edici konsantrasyonun (MIK) (yani, %T> MIK) üzerinde
kaldığı doz uygulama aralığı yüzdesi olduğu (%T) gösterilmiştir.
5.3. Klinik öncesi güvenirlik verileri
Veri yoktur.
12 / 146. FARMASÖTİK ÖZELLİKLERİ
6.1. Yardımcı maddelerin listesi
Çözücü Ampul:
Sodyum hidroksit (pH ayarı için)
Enjeksiyonluk su
6.2. Geçimsizlikler
CEFTOP, aminoglikozid grubu antibiyotiklerle aynı enjektörde karıştırılmamalıdır.
%2,74 a/h Sodyum Bikarbonat Enjeksiyon BP’nin pH’sı çözeltinin rengini etkilediğinden
CEFTOP enjektabl seyreltilmesi için tavsiye edilmez. Bununla beraber gerektiğinde, infüzyon
ile Sodyum Bikarbonat Enjeksiyon alan hastalara CEFTOP enjektabl, takılan set içine
zerkedilerek verilebilir.
6.3. Raf ömrü
24 ay
6.4. Saklamaya yönelik özel uyarılar
25 °C’nin altındaki oda sıcaklığında ve ışıktan koruyarak saklayınız.
% l’lik lidokain HCl ile hazırlanan çözelti buzdolabında (2-8 °C’de) 24 saat süreyle
etkinliğini korur.
6.5. Ambalajın niteliği ve içeriği
Aluminyum flip-off kapak ve teflon tıpa ile kapatılmış renksiz cam flakonlar (Tip III) ve 3 ml
% 1’ liklidokain HCl çözeltisi içeren renksiz, halkalı, cam ampul (Tip 1).
Her bir karton kutu; 1 adet flakon ve 1 adet çözücü ampul içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ:
Toprak İlaç ve Kim. Mad. San. ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İstanbul
13 / 148. RUHSAT NUMARASI
253 / 32
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.09.2013
Ruhsat yenileme tarihi:
10. KÜB’ÜN YENİLENME TARİHİ
14 / 14