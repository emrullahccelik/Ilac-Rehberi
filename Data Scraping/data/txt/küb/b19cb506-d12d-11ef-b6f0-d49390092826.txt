KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRAVATAN® % 0.004 steril oftalmik solüsyon
2. KALİTATİF VE KANTİTATİF BİLEŞİM
Etkin madde:
Travoprost 40 mikrogram/ml
Yardımcı maddeler:
Polikuaterniyum-1 (POLYQUAD) 10 mikrogram/ml
Propilen glikol 7.5 mg/ml
Polioksietilen hidrojene hint yağı 40 (HCO-40) 2.0 mg/ml
Yardımcı maddeler için bölüm 6.1’e bakınız.
3. FARMASÖTİK FORM
Göz damlası.
Berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
Oküler hipertansiyon ve açık-açılı glokom hastalarında yükselmiş intraoküler
basıncın düşürülmesinde endikedir (bkz. bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi:
TRAVATAN’ın dozu, etkilenen gözün/gözlerin konjunktival kesesine günde bir
kere bir damladır. Doz akşam uygulandığında optimal etki elde edilir.
Damlatmadan sonra nazolakrimal açıklıkların tıkanması veya gözkapaklarının
hafifçe kapatılması önerilir. Bu, oküler yoldan uygulanan ilaçların sistemik
absorpsiyonunu azaltabilir ve sistemik yan etkilerde azalmaya neden olabilir.
Eğer birden fazla topikal oftalmik tıbbi ürün kullanılıyorsa, uygulamalar arasında
en az 5 dakika olmalıdır (bkz. bölüm 4.5).
Eğer bir doz kaçırılırsa tedaviye planlandığı şekilde bir sonraki dozla devam
edilmelidir. Hasta göze uygulanan doz miktarı günlük olarak bir damlayı
geçmemelidir.
Diğer bir antiglokom ajanını TRAVATAN ile değiştiriyorsanız, diğer ajanla
tedaviyi kesip, ertesi gün TRAVATAN ile tedaviye devam ediniz.
Sayfa 1/11Uygulama şekli:
Yalnızca oküler kullanım içindir.
Hastalar koruyucu folyo kılıfı, ilk kullanımdan önce çıkarmalıdır. Damlatıcı ucun
ve çözeltinin kirlenmesini önlemek için, şişenin damlatıcı ucunun göz
kapaklarına, etrafına veya diğer yerlere değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ila ciddi karaciğer yetmezliği ve hafif ila ciddi böbrek yetmezliği (kreatinin
klerensi 14 ml/dakikaya kadar düşmüş) olan hastalarda TRAVATAN çalışılmıştır.
Bu hastalarda dozaj ayarlaması gerekli değildir.
Pediyatrik popülasyon:
18 yaşın altındaki hastalarda TRAVATAN’ın etkinliği ve güvenliliği
saptanmamıştır ve daha ayrıntılı veriler temin edilene kadar TRAVATAN’ın
pediyatrik yaş grubunda kullanılması tavsiye edilmemektedir.
Geriyatrik popülasyon:
Özel bir kullanım bulunmamaktadır.
4.3. Kontrendikasyonlar
Travoprost ya da ilacın içerdiği diğer maddelere aşırı duyarlılık durumunda
kontrendikedir.
4.4. Özel kullanım uyarıları ve önlemleri
TRAVATAN, melanositler içindeki melanozomların (pigment granülleri) sayısını
artırarak zamanla göz rengini değiştirebilir. Tedavi başlamadan önce hasta göz
renginin kalıcı olarak değişme olasılığı hakkında bilgilendirilmelidir. Tek taraflı
tedavi, kalıcı heterokromi ile sonuçlanabilir. Melanositler üzerindeki uzun vadeli
etkileri ve bundan doğacak sonuçlar şu anda bilinmemektedir. İris rengindeki
değişim yavaş yavaş meydana gelir ve aylar hatta yıllar boyunca fark
edilemeyebilir. Bu değişim baskın olarak karışık renkli irislerde, yani mavi-
kahverengi, gri-kahverengi, sarı-kahverengi ve yeşil-kahverengi irislere sahip olan
hastalarda görülmüştür, ancak kahverengi gözlü hastalarda da gözlemlenmiştir.
Tipik olarak, göz bebeğinin etrafındaki kahverengi pigmentasyon konsentrik
olarak etkilenen gözün periferine doğru yayılır, fakat irisin tümünün veya bir
kısmının da kahverengiliği artabilir. Tedavinin kesilmesinden sonra kahverengi
iris pigmentlerinde daha fazla artış gözlenmemiştir.
Kontrollü klinik çalışmalarda, TRAVATAN kullanımı ile ilgili olarak, hastaların
%0.4’ünde göz etrafı ve/veya göz kapağı derisinin koyulaşması rapor edilmiştir.
TRAVATAN tedavi gören gözün/gözlerin kirpiklerinde değişikliğe neden olabilir;
bu değişiklikler klinik çalışmalarda hastaların yaklaşık yarısında gözlenmiştir ve
kirpiklerde uzunluğun, kalınlığın, rengin ve/veya sayının artmasını kapsamaktadır.
Kirpik değişikliklerinin mekanizması ve uzun dönem etkileri henüz
bilinmemektedir.
Sayfa 2/11Maymun çalışmalarında TRAVATAN’ın palpebral açıklığın hafifçe büyümesine
neden olduğu gösterilmiştir. Ancak, klinik çalışmalarda bu etki gözlenmemiştir ve
türe özel olduğu varsayılmaktadır.
TRAVATAN’la inflamatuvar oküler durumlarda ve neovasküler, kapalı açılı, dar
açılı ve konjenital glokomda deneyim yoktur; tiroit göz hastalığında, psödofakik
hastalardaki açık açılı glokomda, pigmenter veya psödoeksfoliatif glokomda
sınırlı deneyim vardır. Bu nedenle TRAVATAN aktif intraoküler inflamasyonu
olan hastalarda dikkatli kullanılmalıdır.
Prostaglandin F2a analoglarıyla tedavide maküler ödem bildirilmiştir. Afakik
hastalarda, yırtılmış arka lens kapsülü veya ön kamara lensi olan psödofakik
hastalarda veya kistoid maküler ödem açısından bilinen risk faktörleri olan
hastalarda TRAVATAN kullanırken dikkat edilmesi önerilir.
Prostaglandin analoglarıyla göz kapağı sulkusunda derinleşme dahil periorbital ve
göz kapağı değişiklikleri bildirilmiştir.
Tavşanlarda travoprostun transdermal emilimi gösterildiğinden, TRAVATAN’ın
deriyle temasından kaçınılmalıdır.
TRAVATAN’ın içerdiği propilen glikol ciltte iritasyona neden olabilir.
TRAVATAN’ın içerdiği polioksietilen hidrojene hint yağı 40, deri
reaksiyonlarına sebep olabilir.
İrit/üveyite yatkınlaştıran risk faktörleri bilinen hastalarda olduğu gibi intraoküler
inflamasyonu bulunanlarda TRAVATAN ihtiyatla kullanılabilir.
Prostaglandinler ve prostaglandin analogları cilt tarafından emilebilen biyolojik
olarak aktif materyallerdir. Gebe olan veya gebe kalmaya teşebbüs eden kadınlar,
şişenin içeriğine direk maruz kalmaktan korunmak için uygun önlem almalıdırlar.
Şişenin içeriğinin önemli bir bölümü ile istenmeyen bir şekilde temas kurulması
durumunda, etraflıca maruz kalan bölge anında temizlenmelidir.
Hastalara TRAVATAN uygulamasından önce kontakt lenslerini çıkarmaları ve
TRAVATAN’ı damlattıktan sonra, kontakt lenslerini takmadan 15 dakika
beklemeleri anlatılmalıdır.
2 aylık bebekler ve 3 yaşından küçük (9 hastada) çocuklarda etkililik ve güvenirlik
verileri limitlidir. 2 aydan küçük bebekler için bir veri bulunmamaktadır.
PKG’li (primer konjenital glokom), ameliyat geçiren (örn.
Trabekülotemi/goniyotomi) 3 yaşından küçük çocuklarda ilk basamak tedavisidir.
Pediyatrik popülasyonda uzun süreli güvenlilik verileri bulunmamaktadır.
4.5. Diğer tıbbi ürünler ile etkileşimler ve diğer etkileşim şekilleri
TRAVATAN’ın diğer ilaçlarla etkileşimi, henüz açık olarak
değerlendirilmemiştir.
Sayfa 3/114.6. Gebelik ve laktasyon
Genel Tavsiye
Gebelik kategorisi: C
Çocuk Doğurma Potansiyeli Olan Kadınlar/Doğum Kontrolü
(Kontrasepsiyon)
TRAVATAN, yeterli doğum kontrolü yöntemi kullanmayan çocuk doğurma
potansiyeli olan kadınlarda kullanılmamalıdır (bkz. bölüm 5.3.).
Gebelik Dönemi
Travoprost hamilelikte ve/veya fetus/yenidoğan çocuklarda zararlı farmakolojik
etkiye sahiptir. Hayvanlarda yapılan çalışmalar travaprost’un üreme toksisitesine
neden olduğunu göstermiştir.
TRAVATAN gerekli olmadıkça gebelik döneminde kullanılmamalıdır.
Laktasyon Dönemi
Travoprost’un insan sütüyle atılıp atılmadığı bilinmemektedir. Hayvanlar üzerinde
yapılan çalışmalar travoprost ve metabolitlerin sütle atıldığını göstermektedir.
Emzirmenin durdurulup durdurulmayacağına ya da TRAVATAN tedavisinin
durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve TRAVATAN tedavisinin
emziren anne açısından faydası dikkate alınmalıdır. Emziren annelerde
TRAVATAN kullanımı önerilmemektedir.
Üreme yeteneği/Fertilite
TRAVATAN ile üreme yeteneği üzerine herhangi bir çalışma yapılmamıştır.
Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz. bölüm 5.3). İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
Herhangi bir göz damlasında olduğu gibi görmede meydana gelen bulanıklık araç
ve makine kullanımını etkileyebilir. Eğer damlatma sırasında görmede bulanıklık
meydana geliyorsa, hastalar araç veya makine kullanmadan önce görüşün
netleşmesi için beklemelidirler.
4.8. İstenmeyen etkiler
TRAVATAN’ın klinik çalışmalarında, en yaygın görülen advers reaksiyonlar
oküler hiperemi ve iris hiperpigmentasyonu, sırasıyla hastaların yaklaşık %
20'sinde ve % 6'sında ortaya çıkmaktadır.
Aşağıda yer alan istenmeyen etkiler, tedaviye bağlı (TRAVATAN [koruyucu
olarak polikuaterniyum içeren] ile monoterapi olarak) olarak değerlendirilmiştir
ve şu şekilde sınıflandırılmışlardır: çok yaygın (≥1/10); yaygın (>1/100 ila <1/10);
yaygın olmayan (>1/1,000 ila ≤1/100); seyrek (>1/10,000 ila ≤1/1000); ya da çok
seyrek (≤1/10,000) bilinmiyor (eldeki verilerden hareketle tahmin edilemiyor).
Her bir sıklık grubunda istenmeyen etkiler en şiddetliden en az şiddetliye doğru
bir sırayla sunulmaktadır.
Enfeksiyonlar ve enfestasyonlar
Sayfa 4/11Seyrek: Herpes simplex, herpetik keratit
Bağışıklık sistemi hastalıkları
Yaygın olmayan: Aşırı duyarlılık, mevsimsel alerji
Psikiyatrik hastalıklar
Bilinmiyor: Depresyon, anksiyete
Sinir sistemi hastalıkları
Yaygın olmayan: Baş ağrısı, baş dönmesi, görme alanında bozukluk
Seyrek: Disguzi, baş dönmesi
Göz hastalıkları
Çok yaygın: Oküler hiperemi
Yaygın: İris hiperpigmentasyonu, göz ağrısı, gözde iritasyon, göz kuruluğu, göz
kaşıntısı, oküler rahatsızlık
Yaygın olmayan: Korneal erozyon, üveit, iritis, ön kamara inflamasyonu, keratit,
punktat keratit, fotofobi, gözde akıntı, blefarit, göz kapağında eritem, periorbital
ödem, göz kapağında kaşıntı, görme keskinliğinde azalma, bulanık görme,
lakrimasyon artışı, konjonktivit, ektropionkatarakt, göz kapağının kenarında
çapaklanma, kirpiklerde uzama, kirpikte renk değişimi, astenopi
Seyrek: İridosiklit, göz inflamasyonu, fotopsi, göz kapağı egzaması, konjuktival
ödem, halo görme, konjonktivital foliküller, gözde duyarlılığın azalması,
meibomian bezlerinde inflamasyon, ön kamara pigmentasyonu, midriazis,
kirpiklerde kalınlaşma
Bilinmiyor: Maküler ödem, gözde çökme
Kulak ve iç kulak hastalıkları
Bilinmiyor: Vertigo, Tinnitus
Kardiyak hastalıklar
Yaygın olmayan: Kalp çarpıntısı
Seyrek: Kalp ritminde düzensizlik, Kalp ritminde azalma
Bilinmiyor: Göğüs ağrısı, bradikardi, taşikardi
Vasküler hastalıklar
Seyrek: Diyastolik kan basıncında azalma, Sistolik kan basıncında artış,
Hipotansiyon, hipertansiyon
Solunum, göğüs bozuklukları ve mediastinal hastalıklar
Yaygın olmayan: Dispne, astım, nazal konjestiyon, boğaz iritasyonu
Seyrek: solunum bozuklukları, yutak ve gırtlak ağrısı, öksürük, disfoni
Bilinmiyor: Ağırlaşmış astım
Gastrointestinal hastalıklar
Seyrek: Peptik ülser reaktivasyonu, gastrointestinal bozukluklar, Kabızlık, ağız
kuruluğu
Bilinmiyor: Diyare, abdominal ağrı, bulantı
Deri ve deri altı doku hastalıkları
Sayfa 5/11Yaygın olmayan: Deri hiperpigmentasyonu (perioküler), deride renk değişimi, kıl
dokusunda anormallik, hipertrikoz
Seyrek: Alerjik dermatit, kontakt dermatit, eritem, kıl rengi değişiklikleri,
madarozis
Bilinmiyor: Kaşıntı, kıl uzamasında anormallik
Kas-iskelet bozuklukları, bağ doku ve kemik hastalıkları
Seyrek: Kas-iskelet ağrısı
Bilinmiyor: Artralji
Böbrek ve idrar yolu hastalıkları
Bilinmiyor: Dizüri (ağrılı idrar yapma), idrar kaçırma
Genel bozukluklar ve uygulama bölgesine ilişkin hastalıklar
Yaygın olmayan: Asteni
Araştırmalar
Bilinmiyor: PSA artışı
Pazarlama sonrası deneyimlerde tanımlanan istemeyen etkiler, monoterapi olarak
TRAVATAN ile yapılan klinik çalışmalarda önceden rapor edilmemiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın risk/yarar dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi (TÜFAM)’ne
bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0
800 314 00 08; faks: 0 312 218 35 99)
4.9.Doz aşımı
Hiçbir doz aşımı vakası bildirilmemiştir. Topikal bir doz aşımı oluşması ya da
toksisite ile ilişkili olması beklenmemektedir. TRAVATAN’ın topikal bir doz
aşımı olduğunda gözler ılık su ile yıkanmalıdır. Şüphelenilen bir oral yutmanın
tedavisi semptomatik ve destekleyicidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler - antiglokom preparatları ve miyotikler –
prostaglandin analogları
ATC kodu: S01EE04
Etki mekanizması
Bir prostaglandin F analoğu olan travoprost, aköz hümörün dışarıya akışını
2α
trabeküler kanal ve üveoskleral yollarla arttırarak göz içi basıncını azaltan
prostaglandin FP reseptörleri için yüksek afiniteli, oldukça selektif tam bir
agonisttir. İnsanda intraoküler basıncın düşmesi, uygulamadan 2 saat sonra
Sayfa 6/11başlamakta ve 12 saat sonra maksimum etkiye ulaşmaktadır. Basınçta elde edilen
düşüş tek bir dozla en az 24 saat korunabilmektedir.
Birincil tedavi olarak günde tek doz uygulanan Travoprost %0.004 oftalmik göz
damlası, intraoküler basıncı 7 ila 9 mmHg düşürmüştür. Üç iyi kontrollü çalışma
kapsamında intraoküler basınçta tedavi başlangıcından sadece 2 hafta sonra kararlı
diürnal düşüşler sağlanmış ve 6 ila 12 aylık tedavi süresi boyunca sürdürülmüştür.
Farmakodinamik etkiler
Travoprost’un intraoküler basıncın düşürülmesine ek olarak optik sinir başında
kan akışını arttırdığı ve gözyaşı film stabilitesi ve gözyaşı sekresyonunu azalttığı
da kanıtlanmıştır. Travoprost, egzersiz ve iyileşme sırasında solunum
hızını/hacmini veya sistolik kan basıncını etkilememektedir. Prostaglandin F2α
analogları saç foliküllerinde anajen fazı indükleyebilir ve ciltte melanojeneziyi
stimüle edebilir.
Benzalkonyum klorürle muhafaza edilen göz damlalarına kıyasla polikuaternium-
1 ile korunan travoprost %0.004 göz damlasının tetiklediği oküler yüzey
toksisitesi, insan kornea hücre kültürleri üzerinde ve tavşanlara topikal oküler
uygulamayı takiben minimal düzeydedir.
Klinik etkililik ve güvenlilik
Bir klinik çalışmada akşamları günde tek doz TRAVATAN (koruyucu olarak
polikuaterniyum içeren) ile tedavi edilen açık-açılı glokomu veya oküler
hipertansiyonu olan hastalar, tedavi başlangıcındaki 24 ila 26 mmHg’lık göz içi
basıncında 8 ila 9 mmHg’lık azalmalar göstermişlerdir (yaklaşık olarak %33).
TRAVATAN’ın timolol %0.5 ve sınırlı olarak %0.2 brimonidin ile ek tedavi
uygulamasına ait klinik çalışmaların verileri, TRAVATAN’ın bu glokom
ilaçlarıyla aditif bir etkisini göstermiştir. Diğer oküler hipotansif ilaçlarla eş
zamanlı kullanımı ile ilgili klinik veriler mevcut değildir.
Sekonder farmakoloji
Travoprost, topikal oküler uygulamayı izleyen 7 gün boyunca tavşanlarda optik
sinir başı kan akımını artırmıştır (1.4 mikrogram, günde bir kez).
Koruyucu olarak polikuaterniyum-1 içeren TRAVATAN, benzalkonyum klorür
içeren göz damlalarıyla kıyaslandığında, insan kornea hücre kültüründe ve
tavşanlarda topikal oküler uygulamayı takiben oküler yüzey toksisitesi minimal
olmuştur.
Pediatrik popülasyon
TRAVATAN’ın 2 ay ila 18 yaşın altında pediatrik hastalardaki etkililiği,
travoprostun oküler hipertansiyon veya pediatrik glokom bulunan 152 hasta
üzerinde timolol ile karşılaştırıldığı 12 haftalık, çift kör bir klinik çalışma ile
kanıtlanmıştır. Hastalara günde bir defa travoprost %0.004 veya günde iki defa
timolol %0.5 (veya 3 yaş altı hastalarda %0.25) verilmiştir. Primer etkililik
sonlanım noktası, başlangıçtan itibaren çalışmanın 12. Haftasına kadar olan göz
içi basınç (GİB) değişikliğidir. Travoprost ve timolol grupları arasındaki ortalama
GİB düşüşleri benzerdir (bkz. Tablo 1).
Sayfa 7/11Travoprost kolunda 12. haftada 3 ila < 12 yaş (n=36) ve 12 ila < 18 yaş (n=26)
gruplarında elde edilen ortalama GİB düşüşü, timolol kolundakilerle aynı
bulunmuştur. 2 ay ila < 3 yaş arası grupta 12. Haftadaki ortalama GİB düşüşü
travoprost kolunda 1.8 mmHg, timolol grubunda ise 7.3 mmHg olarak
gerçekleşmiştir. Bu gruba ait GİB düşüşleri timolol grubunda sadece 6, travoprost
grubunda ise sadece 4 hasta temelli iken, 12. Haftada travoprost grubundaki 4
hastaya karşılık timolol grubunda 0 hastada anlamlı ortalama GİB düşüşü
meydana gelmemiştir. 2 ayın altındaki çocuklarla ilgili veri bulunmamaktadır.
GİB’nin etkisi, tedavinin ikinci haftasından sonra görülmüş olup, 12 haftalık
çalışma süresince tüm yaş grupları için tutarlı bir biçimde sürdürülmüştür.
Tablo 1 – Başlangıçtan itibaren 12. Haftadaki Ortalama GİB Değişikliklerinin
Karşılaştırması
Travoprost Timolol
N Ortalama N Ortalama Ortalama (%95
(SH) (SH) farka GA)
53 -6.4 60 -5.8 -0.5 (-2.1, 1.0)
(1.05) (0.96)
SH = Standart Hata, GA = Güven Aralığı;
a Ortalama fark, Travoprost – Timolol’dür. En küçük kare ortalamalarına
dayalı tahminler, modele primer tanı ve başlangıç GİB katmanlarının
dahil olduğu hasta kapsamında ilişkili GİB ölçümlerine karşılık gelen bir
istatistiksel modelden elde edilmiştir.
5.2. Farmakokinetik özellikler
Emilim:
Travoprost ester yapılı bir ön ilaçtır. İzopropil esterinin aktif serbest asidine
hidrolize olduğu korneadan emilir. Tavşanlar üzerindeki çalışmalar,
TRAVATAN’ın topikal uygulamayı takip eden bir veya iki saat içinde, aköz
hümörde 20 nanogram/mililitre serbest asit pik konsantrasyonlarına ulaşıldığını
göstermiştir. Aköz hümör konsantrasyonları, yaklaşık olarak 1,5 saatlik bir yarı
ömürle azalmaktadır. Ayrıca düşük dozda serbest travoprost asidi de topikal doz
uygulamasını takiben plazmada bulunmuştur.
Dağılım:
TRAVATAN’ın sağlıklı gönüllülere topikal oküler uygulanmasını takiben, aktif
serbest asitlere düşük sistemik maruziyet gösterilmiştir. Dozlamadan sonra 10-30
dakika içinde aktif serbest asit plazma konsantrasyonları 25 pg/ml veya daha az
olarak gözlenmiştir. Daha sonra, plazma düzeyleri uygulamadan sonraki 1 saatten
önce 10 pg/ml olan ölçüm sınırının altına hızla düşmüştür. Düşük plazma
konsantrasyonları ve topikal dozlamayı takiben hızlı eliminasyona bağlı olarak,
insanda aktif serbest asitlerin eliminasyon yarı ömrü belirlenememektedir.
Biyotransformasyon:
Sayfa 8/11Klinik olmayan türlerdeki travoprost ve serbest asitleri için majör klerens yolu
metabolizmadır. Travoprost ve aktif serbest asidin eliminasyonunun başlıca yolu
metabolizmadır. Sistemik metabolik yollar, 13-14 çift bağının indirgenmesi, 15-
hidroksi oksidasyonu ve üst taraf yan zincirin β-oksidatif kırılmaları ile endojen
prostaglandin F ile paraleldir.
2α
Eliminasyon:
Travoprost serbest asidi ve metabolitleri, esas olarak böbreklerden atılır.
TRAVATAN, hafif ila ciddi hepatik yetmezliği ve böbrek yetmezliği (keratinin
klerensi 14 ml/dk. kadar düşük) olan hastalar üzerinde çalışılmıştır. Bu hastalarda
dozaj ayarlaması gerekmez.
Doğrusal/ Doğrusal olmayan farmakokinetik
Travoprost, topikal uygulamayı takiben hem oküler dokularda, hem de plazmada
lineer bir farmakokinezi ortaya koymaktadır.
Farmakokinetik/farmakodinamik ilişki(ler)
Topikal oküler uygulama sonrasında travoprost için
farmakokinetik/farmakodinamik ilişki saptanmamıştır.
Özel popülasyonlarda farmakokinetik
Travoprost %0.004 göz damlasının sistemik farmakokinetiği, hafif ila şiddetli
düzeyde karaciğer yetmezliği bulunan hastaların yanı sıra, hafif ila şiddetli böbrek
yetmezliği (14 ml/dk şeklinde düşük kreatinin klerensi) bulunan hastalarda
araştırılmıştır. Bu popülasyonlarda dozun ayarlanmasına gerek yoktur.
Pediatrik farmakokinetik
Travoprostun 2 ay ila 18 yaş altı arasındaki hastalarda topikal oküler uygulamayı
takiben sistemik farmakokinetiği, en yüksek plazma numunelerinin 10 pg/ml
kantitasyon limitinin altında olduğu erişkinlerle benzer bir konsantrasyon ortaya
koymuştur.
5.3. Klinik öncesi güvenlilik verileri
Maymunlar üzerindeki oküler toksisite çalışmaları, günde 2 kere 0.45 mikrogram
dozunda travoprost uygulamasının palpebral açıklığın büyümesine neden
olabileceğini göstermiştir. Travoprostun maymunlara topikal oküler olarak 1 yıl
boyunca sağ göze günde 2 kez %0.012’ye varan dozlarda uygulanması hiçbir
sistemik toksisite oluşturmamıştır.
Sıçan, fare ve tavşanlarda üreme toksisitesi çalışmaları sistemik yolla yapılmıştır.
Bulgular, erken embriyo kaybı, implantasyon sonrası kayıp ve fötotoksisite ile
birlikte uterustaki FP reseptör agonist aktivitesiyle ilgilidir. Hamile sıçanlarda,
organogenez sırasında klinik dozdan 200 kat daha fazla dozlarda travoprostun
sistemik uygulaması, malformasyonun görülme sıklığının artmasıyla sonuçlanır.
3H-travoprost uygulanmış hamile sıçanların fötal dokularında ve amniyotik sıvı
içerisinde düşük seviyelerde radyoaktivite ölçülmüştür. Üreme ve gelişme
Sayfa 9/11çalışmaları, sıçan ve farelerde (sırasıyla, 180 pg/ml ve 30 pg/ml plazma) klinik
maruziyetin 1.2-6 katı maruziyette (25 pg/ml’e kadar), fötal kayıp üzerine ciddi
bir etkisi olduğunu göstermiştir.
6. FARMASÖTİK BİLGİLER
6.1. Yardımcı maddelerin listesi
Polikuaterniyum-1
Polioksietilen Hidrojene Hint Yağı 40 (HCO-40)
Borik asit (E284)
Mannitol (E421)
Sodyum klorür
Propilen glikol (E1520)
Sodyum hidroksit ve/veya hidroklorik asit (pH ayarı için)
Saf su
6.2. Geçimsizlikler
Bildirilmemiştir.
TRAVATAN ile tiyomersal içeren tıbbi ürünlerde spesifik in vitro etkileşim
çalışmaları yapılmıştır. Çökme gözlenmemiştir.
6.3. Raf ömrü
24 ay
Şişe ilk kez açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır. Kullanmadığınız zaman şişe
kapağını sıkıca kapatınız.
6.5. Ambalajın niteliği ve içeriği
2,5 mL’lik polipropilen oval şişe, polipropilen kendinden damlalıklı tıpa ve kilitli
kapak ile koruyucu bir kılıf içerisinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne
uygun olarak imha edilmelidir Ürünün kullanımı için özel bir önlem
gerekmemektedir.
Sayfa 10/117. RUHSAT SAHİBİ
Alcon Laboratuvarları Ticaret A.Ş.
Kavacık Ticaret Merkezi Kavak Sok.
No: 18 B-Blok Kat: 1 34805
Kavacık-Beykoz / İstanbul
Tel: (216) 681 03 00
Faks: (216) 425 68 80
8. RUHSAT NUMARASI
112/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.08.2002
Ruhsat yenileme tarihi: 14.04.2010
10. KÜB’ÜN YENİLENME TARİHİ
---
Sayfa 11/11