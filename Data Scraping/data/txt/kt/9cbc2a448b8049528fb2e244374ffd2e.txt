            
       Sayfa 1 
 
 KULLANMA TALİMATI  
 
OLMYSAR PLUS  20 mg/12,5 mg film kaplı tablet  
Ağızdan alınır.  
 
• Etkin maddeler:  20 mg Olmesartan medoksomil ve 12,5 mg Hidroklorotiyazid  
• Yardımcı maddeler:  Laktoz monohidrat  (inek sütü kaynaklı ), mikrokristalin selüloz, 
kolloidal si likon dioksit, h idrok si propil selüloz , magnezyum stearat, polietilen glikol , talk, 
polivinil alkol hidrolize  part, titanyum dioksit , kırmızı demir oksit , sarı demir oksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu  ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük  doz kullanmayınız.  
 
Bu Kullanma Talimatında:  
 
1. OLMYSAR PLUS  nedir ve ne için kullanılır?  
2. OLMYSAR PLUS ’ı kullanmadan önce dikkat edilmesi gerekenler  
3. OLMYSAR PLUS  nasıl kullanılır?  
4. Olası yan etkiler nelerdir?  
5. OLMYSAR PLUS ’ın saklanması  
 
Başlıkları yer almaktadır.  
 
1. OLMYSAR PLUS  nedir ve ne için kullanılır?  
 
OLMYSAR PLUS  pembemsi sarı renkli, bikonveks, yuvarlak, bir yüzünde “20” diğer 
yüzünde “12,5” yazılı film kaplı tablettir. OLMYSAR PLUS  28 ve 84 film kaplı tablet 
halinde kullanıma sunulmuştur.  
 
OLMYS AR PLUS  yüksek kan basıncının tedavisinde kullanılan (hipertansiyon) bir ilaçtır ve 
olmesartan medoksomil ve hidroklorotiyazid olmak üzere iki etkin madde içermektedir:   
 
Bu etkin maddelerden olmesartan medoksomil , anjiyotensin -II reseptör antagonistleri i simli 
bir ilaç grubuna aittir.  
 
Bu ilaç kan damarlarını gevşeterek kan basıncını düşürür.  
 
Diğer etkin madde olan hidroklorotiyazid ise idrar söktürücü (diüretikler) isimli bir ilaç 
grubuna aittir. İdrara çıkma sıklığını artırır ve bu yolla kan basıncını düşürür.              
       Sayfa 2 
 
 OLMYSAR PLUS  sadece OLMYSAR ’ın (olmesartan medoksomil)  kan basıncınızı yeterince 
kontrol altında t utamadığı durumda verilecektir.  Bu iki farklı etkin maddenin birlikte 
verilmesi kan basıncını bu etkin maddelerin her birinin tek başına yaptığından çok daha güçlü 
bir şekilde düşürür.  
 
OLMYSAR PLUS  sebebi bilinmeyen yüksek kan basıncı (esansiyel hipertansiyon) tedavisi 
için doktorunuz tarafından gerekli görüldüğü takdirde kullanılır.  
 
Yüksek kan basıncınızın tedavisi için bir ilaç alıyor olabilirsiniz, ancak doktorunuz 
OLMYSAR PLUS  ile kan basıncınızı daha fazla düşürmek isteyebilir.  
 
Yüksek kan basıncı, OLMYSAR PLUS  gibi ilaçlarla kontrol altında tutulabilir. Doktorunuz, 
kan basıncını düşürmek için hayat tarzınıza dair bazı değişiklikler yapmanızı (kilo vermek, 
sigarayı bırakmak, alınan alkol miktarını ve yemeklerde kullanılan tuz oranını azaltmak) ve 
aynı zamanda yürüyüş ve yüzme gibi rutin egzersizler yapmanızı önerecektir. Doktorunuzun 
bu tavsiyelerine uymanız önemlidir.  
 
2. OLMYSAR PLUS ’ı kullanmadan önce dikkat edilmesi gerekenler  
 
OLMYSAR PLUS ’ı aşağıdaki durumlarda KULLANMAYINIZ  
Eğer,  
• İlacın etkin maddeleri olmesartan medoksomil veya hidroklorotiyazid veya yardımcı 
madde lerine (Kullanma Talimatı ’nın giriş kısmında  Yardımcı maddeler başlığı altında tüm 
liste bulunmaktadır), ya da hidroklorotiyazide benzeyen sülfonamid grubu antibiyotiklere 
karşı aşırı duyarlılığınız (alerjiniz) var ise,  
• Hamileyseniz veya emziriyorsanız (bk . Hamilelik bölümü),  
• Şiddetli böbrek fonksiyon bozukluğunuz var ise,  
• Şiddetli karaciğer fonksiyon bozukluğu veya cilt veya gözlerin sarımsı renk alması (sarılık) 
veya safra kesesinden safra akışı ile ilgili bir problem varsa (safra kanalı tıkanıklığı örneğin 
safra taşı ) 
• Diyabetiniz  (şeker hastalığınız)  varsa, böbrek fonksiyonlarınız bozulmuşsa ve aliskiren 
içeren kan basıncı düşürücü bir ilaç ile tedavi görüyorsanız,  
• Tedavi almanıza rağmen kan tahlillerinde azalmış potasyum, azalmış sodyum, artmış 
kalsiyum veya artmış ürik asit (böbrek taşı veya gut hastalığının belirtileri vb.) tespit 
ediliyorsa,  
 
OLMYSAR PLUS ’ı aşağıdaki durumlarda DİKKATLİ  KULLANINIZ  
Eğer,  
• Hafif veya  orta şiddetli  böbrek problemleriniz  varsa  ya da size böbrek  nakli  yapılmışsa,  
• Karaciğer hastalığınız  var ise, 
• Kalp  yetersizliğiniz  varsa  ya da kalp kapakçıklarınız  veya  kalp kasınız  ile ilgili  
sorunlarınız  var ise, 
• Kusma (hasta olma) veya  şiddetli  ishal veya birkaç  günden  daha  uzun süren  ishal  var ise,  
• Yüksek  dozlarda  idrar söktürücülerle  (diüretikler)  tedavi  görüyorsanız  veya düşük  tuz 
diyetinde iseniz,  
• Böbrek  üstü bezlerinizde  problem  varsa  (ör. primer  aldosteronizm) , 
• Şeker hastalığınız  (diyabet) var ise,              
       Sayfa 3 
 
 • Lupus  eritematozus  (bir vücut  bağışıklık  sistemi)  hastalığınız  var ise,  
• Alerji  veya astımı nız var ise.  Cilt kanseri geçirdiyseniz veya tedavi sırasında beklenmedik 
bir cilt lezyonu geçirirseniz. Hidroklorotiyazid ile tedavi, özellikle yüksek dozlarda uzun 
süreli kullanımı, bazı cilt ve dudak kanseri tiplerinin (melanom dışı cilt kanseri) riskini 
artırabilir. OLMYSAR PLUS  kullanırken cildinizi güneş ve UV ışınlarına maruziyetten 
koruyun.  
• Geçmişte hidroklorotiyazid alımını takiben, solunum veya akciğer sorunu (akciğerlerde 
iltihaplanma veya sıvı toplanması dahil) yaşadıysanız, OLMYSAR PLUS’ı aldıktan sonra 
herhangi bir şiddetli nefes darlığı veya nefes almada zorluk yaşarsanız, derhal tıbbi yardım 
isteyin.  
 
Aşağıdaki semptomlardan herhangi biri ile karşılaşırsanız doktorunuzla iletişime geçiniz:  
• Eğer şiddetli, devam eden ve önemli derecede kilo kaybına sebep olan ishal mevcut ise. 
Doktorunuz belirtileri değerlendirebilir ve kan basıncı ilaç tedavinize nasıl devam edeceğinize 
karar verebilir.  
• Görme kaybı ya da göz ağrısı mevcut ise. OLMYSAR PLUS  kullanımından saatler ya da 
haftalar sonra ortaya çıkabilir ve göz basıncının artmasına  ya da gözün vasküler (damar) 
tabakasında sıvı birikimine (koroidal efüzyon)  dair bir semptom olabilir. Tedavi edilmediği 
takdirde, kalıcı görme kaybına neden olabilir.  
 
Bu koşullardan herhangi biri varsa doktorunuz sizi daha sık görmek ve bazı testlerin 
yapılmasını isteyebilir.  
 
• OLMYSAR PLUS  kan yağlarınızı ve ürik asit (gut hastalığı sebebi  –eklemlerdeki ağrılı 
şişlik ) seviyelerinizi artırabilir. Tedavi döneminde doktorunuz gerekli görürse kan tahlillerini 
yapacaktır.  
 
OLMYSAR PLUS  kanınızdaki elektrolit ad ı verilen bazı kimyasalların düzeylerini 
değiştirebilir. Muhtemelen doktorunuz bunları kontrol etmek için zaman zaman kan testleri 
yapılmasını isteyecektir. Elektrolit değişikliğinin belirtileri şunlardır: susama hissi, ağız 
kuruluğu, kas ağrısı veya kramplar , kas yorgunluğu, kan basıncında düşme (hipotansiyon), 
halsizlik, uyuşukluk, yorgunluk, uykulu veya huzursuz hissetme, bulantı, kusma, daha az 
idrara çıkma ihtiyacı, kalp atım hızında artma gibi şikayetler  ortaya çıkar.  Bu belirtileri fark 
ederseniz doktorunuza söyleyiniz.  
 
Uyarılar ve önlemler  
OLMYSAR PLUS almadan önce doktorunuza danışınız.  
 
Yüksek kan basıncını tedavi etmekte kullanılan aşağıdaki ilaçlardan herhangi birini 
alıyorsanız, doktorunuza söyleyin:  
• Özellikle diyabetle ilişkili böbrek sorunlarınız varsa ADE -inhibitörü (örneğin ; enalapril, 
lisinopril, ramipril),  
• Aliskiren  
 
Doktorunuz böbrek fonksiyonunuzu , kan basıncınızı ve kanınızdaki elektrolit (ör . potasyum) 
miktarını düzenli aralıklarla kontrol edebilir.  
İlave bilgi için “ OLMYSAR PLUS’ı aşağıdaki durumlarda KULLANMAYINIZ ” 
bölümüne bakınız.              
       Sayfa 4 
 
  
Bu belirtileri fark ederseniz doktorunuza bilgi veriniz.  
Duyarlı kişilerde aliskiren ile birlikte kullanımı önerilmemektedir.  
 
Kan basıncını azaltan her ilaçla olduğu gibi, kalp veya beyine ait kan akımı bozuklukları olan 
hastalarda, kan basıncındaki aşırı bir düşüş kalp krizi veya inmeye neden olabilir. Bu sebeple 
doktorunuz kan b asıncınızı dikkatle ölçecektir.  
 
Doktorunuz paratiroid bezi fonksiyon testleri yapacaksa, OLMYSAR PLUS  tedavis i testten 
önce durdurulmalıdır.  
 
Eğer spor yapıyorsanız bu ilaç, doping testlerinde poziti f sonuç çıkmasına yol açabilir.  
 
Eğer hamileyseniz (veya olma ihtimaliniz varsa) derhal bu ilacı kullanmayı bırakınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
OLMYSAR PLUS ’ın yiyecek ve içecek ile kullanılması:  
OLMYSAR PLUS  yemekle birlikte veya öğünler arasında alınabilir. Film  kaplı  tablet, bütün 
olarak yeterli miktarda su ile yutularak alınır.  
 
Bazı hastalarda OLMYSAR PLUS  kullanırken alkol aldığında bayılma hissi ve sersemlik 
görülebilir . Eğer bu durum sizde olursa şarap, bira veya tatlı -hafif alkollü bir içecek 
almayınız.  
 
Hamilelik   
İlacı kullanmadan önce doktoru nuza veya eczacınıza danışınız.  
 
Bu ilaçla  tedavi  edilirken  hamile  kalmaktan  kaçınınız.   Çocuk  doğurma  ihtimali  olan kadınlar  
hamilelikten  etkin  bir doğum  kontrol  yöntemi  ile korunmalıdır. Eğer hamileyseniz (veya 
olabilme ihtimaliniz varsa) doktorunuza söyleyiniz. Doktorunuz normal olarak hamile 
kalmadan önce veya hamile olduğunuzu anladığınız anda OLMYSAR PLUS ’ı kullanmayı 
bırakmanızı ve OLMYSAR PLUS  yerine başka bir ilaç kullanmanızı önerecektir.  Hamilelikte  
OLMYSAR PLUS  kullan mamalısınız. Eğer 3 aydan daha uzun süredir hamileyseniz, bu ilaç 
bebeğinize ciddi zararlar verebilir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktoru nuza veya eczacınıza danışınız.  
 
Emziriyorsanız veya emzirmeye başlayacaksanız doktorunuza bildiriniz. OLMYSAR PLUS  
emziren annelere önerilmemektedir. Emzirecekseniz doktorunuz tedaviniz için başka bir ilaç 
seçebilir.  
 
Eğer hamileyseniz veya emziriyorsanız, hamile olabileceğinizi düşünüyorsanız ya da bebek 
sahibi olmayı düşünüyorsanız bu ilacı almadan önce doktorunuza veya eczacınıza danışınız.              
       Sayfa 5 
 
  
Araç ve makine kullanımı  
Yüksek kan basıncı tedavisi görürken kendinizi uykulu veya sersemlemiş hissedebilirsiniz. 
Eğer böyle bir durum söz  konusu ise belirtiler geçene kadar araç ve makine kullanmayınız. 
Doktorunuzdan araç ve makine kullanıp kullanmayacağınız konusunda bilgi alınız.  
 
OLMYSAR PLUS ’ın içeriğinde bulunan bazı yardımcı maddeler hakkında önemli 
bilgiler  
Bu ilaç bir şeker tipi olan laktoz içerir. Eğer daha önceden doktorunuz tarafından bazı 
şekerlere karşı intoleransınız (dayanıksızlığınız) olduğu söylenmişse bu tıbbi ürünü almadan 
önce doktorunuzla temasa geçiniz.  
 
Diğer ilaçlar ile birlikte kullanımı  
Eğer herhangi bir ilaç kullanıyorsanız, henüz kullandıysanız ya da kullanacaksanız 
doktorunuza veya eczacınıza söyleyiniz . 
 
Eğer aşağıdakilerden birini kullanıyorsanız doktorunuz u özellikle bilgilendiriniz:  
 
• Diğer kan basıncı düşürücü ilaçlar OLMYSAR  PLUS ’ın etkisini artırabilir.  
Doktorunuz dozunuzu değiştirebilir ve/veya başka önlemler alabilir:  
ADE inhibitör veya aliskiren alıyorsanız (ayrıca “OLMYSAR PLUS ’ı kullanmayınız” ve 
“Uyarılar ve önlemler” başlıkları altında verilen bilgilere bakınız).  
 
• OLMYSAR PLUS  ile aynı anda kullanıldığında kanınızdaki potasyum düzeylerinde 
değişikliğe sebep olabilecek ilaçlar şunları içermektedir:  
- Potasyum takviyeleri (potasyum içeren tuz bileşikleri) ,  
- İdrar sökücüler ( diüretikler) ,  
- Heparin ( kanı sulandırmak için) ,  
- Laksatifler ( kabızlığı önlemek için kullanılır) , 
- Steroidler ( hormonlar) ,  
- Adrenokortikotropik hormon (ACTH) ,  
- Karbenoksolon (ağız ve mide ülserinin tedavisi için kullanılan bir ilaç) ,  
- Penisilin G sodyum (benzilpenisilin sodyum olarak da adlandırılır, bir antibiyotiktir) ,  
- Aspirin veya salisilatlar gibi bazı ağrı kesiciler .  
 
• Lityum un (ruhsal dalgalanmaları ve bazı depresyon tiplerini tedavi etmek için kullanılan 
bir ilaç) OLMYSAR PLUS  ile aynı zamanda kullanılması lityumun toksisitesini arttırabilir. 
Eğer lityum almanız gerekiyorsa, doktorunuz lityum kan düzeylerinizi ölçecektir.  
• OLMYSAR PLUS  ile aynı anda kullanılan steroid olmayan anti inflamatuvar ilaçlar 
(NSAİİ’ler) (ağrı, şişlik ve artrit de dahil olmak üzere diğer iltihap bulgularını geçirmek için 
kullanılan ilaçlar), böbrek yetmezliği riskini arttırabilir ve OLMYSAR PLUS’ın etkisi 
NSAİİ’ler tarafından azaltılabilir.  
• Uyku ilaçları, sakinleştiriciler ve anti depresan ilaçların OLMYSAR PLUS  ile birlikte 
kullanılmaları durumunda ayağa kalkarken kan basıncında ani düşüşlere neden olabilir  
• Baklofen ve tübokürarin gibi belli kas gevşetici ilaçlar.  
• Amifostin, siklofosfamid ya da metotreksat gibi kanser tedavisi için kullanılan ilaçlar.  
• Kolestiramin ve kolestipol gibi kandaki yağ seviyelerini düşüren ilaçlar              
       Sayfa 6 
 
 • Kandaki kolesterol seviyesini düşüren bir ilaç olan kolesevelam hidroklorid, OLMYSAR 
PLUS ’ın etkisini azaltabilir. Doktorunuz size OLMYSAR PLUS ’ı kolesevelam 
hidroklorürden en az 4 saat önce almanızı tavsiye edebilir.  
• Atropin ve biperiden gibi antikolinerjik ajanlar  
• Bazı psikiyatrik hastalıkların tedavisi için kullanılan tioridazin, klorpromazin, 
levomepromazin, trifluoperazin, siyamemazin, sulpirid, amisulprid, pimozid, sultoprid, 
tiaprid, droperidol ya da haloperidol gibi ilaçlar  
• Kalp hastalıklarının tedavisi için kullanılan kinidin, hidrokinidin, disopiramid, amiodaron, 
sotalol veya digitalis gibi belli ilaçlar.  
• Mizolastin, pentamidin, terfenadin, dofetilid, ibutilid ya da eritromisin enjeksiyonları gibi 
kalp ritmini değiştirebilen ilaçlar  
• Kan şekerini düşürmek için kullanılan insülin ya da metformin gibi ağızdan alınan anti -
diyabetik ilaçlar  
• OLMYSAR PLUS  kan şekerini yükseltici etkisini arttırabileceğinden, yüksek kan basıncı 
veya düşük kan şekeri tedavisinde kullanılan sırası ile beta -blokerler ve diazoksi t içeren 
ilaçlar  
• Metildopa (yüksek kan basıncı tedavisi için kullanılan bir ilaç)  
• Noradrenalin gibi kan basıncını arttıran ve kalp atım hızını yavaşlatan ilaçlar.  
• Yavaş kalp atışının tedavisi ya da terlemenin azaltılması için kullanılan difemanil  
• Gut tedavisi için kullanılan probenesid, sulfinpirazon ve allopurinol gibi ilaçlar  
• Kalsiyum takviyeleri  
• Amantadin (virüslere karşı kullanılan bir ilaç)  
• Siklosporin gibi, organ nakli sırasında organın atılmasını önleyen ilaçlar  
• Tetrasiklinler ya da sparfloksasin adı verilen belli antibiyotikler  
• Mantar enfeksiyonlarının tedavisinde kullanılan bir ilaç olan amfoterisin  
• OLMYSAR PLUS ’ın etkisini azaltabileceğinden alüminyum magnezyum hidroksit gibi 
çok yüksek miktardaki mide asidini tedavi etmek için kullanılan ilaçlar  
• Gut ve midede besin hareketini hızlandırmak için kullanılan sisaprid   
• Sıtma tedavisi için kullanılan halofantrin  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. OLMYSAR PLUS  nasıl kullanılır?  
 
Uygun kullanım ve doz/uygulama sıklığı için talimatlar:  
• OLMYSAR PLUS ’ı daima doktorunuzun tavsiye ettiği şekilde kullanınız. Herhangi bir 
durumda n emin değilseniz, lütfen doktorunuza veya eczacınıza danışınız.  
• Günlük doz bir tablet OLMYSAR PLUS  20 mg/12,5 mg’dır. Ancak kan basıncının yeterli 
kontrolü sağlan amazsa, doktorunuz  günlük dozu OLMYSAR PLUS  20 mg/25 mg’a 
yükseltebilir.  
 
 
 
Uygulama yolu ve metodu:  
• OLMYSAR PLUS  yiyeceklerle birlikte veya öğünler arasında alınabilir. Film  kaplı  tablet, 
bütün olarak yeterli miktarda su ile yutularak alınır.              
       Sayfa 7 
 
 • Mümkünse günlük ilaç dozunuzu daima günün aynı saatin de, örneğin kahvaltıda alınız.  
• Doktorunuz size aksini söyleyene kadar OLMYSAR PLUS ’ı almaya devam etmeniz çok 
önemlidir.  
 
Değişik yaş grupları:  
Çocuklar ve 18 yaşın altındaki ergenlerde kullanımı  
OLMYSAR PLUS ’ın çocuklar da ve 18 yaşın altındaki ergenlerde kullanımı  önerilmez . 
 
Yaşlılarda kullanım ı: 
Eğer 65 yaşın üzerindeyseniz erişkin hastalar için tavsiye edilen dozun aynısı önerilir.  
 
Özel kullanım durumları :  
Böbrek yetmezliği:  
OLMYSAR PLUS , şiddetli böbrek yetmezliğinde kullanılmamalıdır.  
Hafif  ile orta şiddette böbrek yetmezliği olan hastalarda kullanıldığı takdirde, böbrek 
fonksiyonlarının düzenli olarak izlenmesi tavsiye edilir.  
 
Karaciğer yetmezliği:  
Hafif karaciğer yetmezliği olan hastalarda dikkatli kullanılmalıdır. Orta dereceli ve şiddetli 
karaciğer yetmezliği olan hastalarda kullanılmamalıdır.   
 
Siyah ırktan hastalar : 
Diğer benzer ilaçlar ile olduğu gibi OLMYSAR PLUS ’ın kan basıncını düşürücü etkisi, siyah 
ırktan hastalarda daha düşük olabilir.  
 
Eğer OLMYSAR PLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla OLMYSAR PLUS  kullandıysanız:  
OLMYSAR PLUS ’ın doz aşımının tedavisiyle veya etkileriyle ilgili bilgiler mevcut değildir.  
Bir sağlık kurumunda yakından izlenmelisiniz ve tedaviniz belirtilere yönelik ve destekleyici 
olmalıdır. Tedavi yönetiminiz, yutmanın başladığı zamana ve belirtilerin şiddetine bağlıdır. 
Size uygulanacak önerilen önlemler arasında kusturma ve/veya mide yıkama bulunur. Aşırı 
doz tedavisinde aktif kömür yararlı olabilir. Kan değerleriniz ve laboratuvar sonuçlarınız sık 
sık izlenmelidir. Hipotansiyonunuz oluşursa (kan basıncı düşerse), sırt üstü yatırılmalısınız ve 
size hemen tuz ve hacim takviyeleri yapılmalıdır.  
 
En muhtemel olmesartan doz aşımı belirtilerinin hipotansiyon (kan basıncı düşüşü) ve çarpıntı 
(hızlı kalp atımı) olması beklenir, kalp atımının yavaşlaması da söz konusu olabilir. 
OLMYSAR PLUS ’ın diğer bileşeni olan hidroklorotiyazid idrar çıkışını artırma özelliğine 
sahiptir. Bu maddenin doz aşımı nedeniyle aşırı idrara çıkmaktan kaynaklanan kan potasyum, 
klor seviyeleriniz düşebilir, su kaybına bağlı sorunlarınız ortaya çıkabilir. En sık aşırı dozaj 
belirtileri bulantı ve uyku halidir. Düşük potasyum seviyesi, kas kasılmalarına ve kramplara 
sebep olabilir  ve/veya bazı kalp ilaçlarının aynı zamanda kullanımına bağlı kalp aritmileri 
(kalbin düzensiz atımı) şiddetlendirebilir.  
 
OLMYSAR PLUS ’dan kullanmanız gerekenden fazlasını kullandı ysanız en yakın hastaneye 
gidiniz veya bir doktor veya eczacı  ile konuşunuz.              
       Sayfa 8 
 
  
OLMYSAR PLUS ’ı kullanmayı unutursanız:  
Günlük almanız gerek en dozunuzu almayı unuttuysanız, ertesi gün normal ilaç dozunu alınız.  
 
Unutulan dozları dengelemek için çift doz almayınız.  
 
OLMYSAR PLUS  ile tedavi sonlandırıldığında oluşabilecek etkiler:  
Tedavi kesilmesinden sonra kan basıncının ani yükselmesine ilişkin bilgi bulunmamaktadır. 
Doktorunuz tedaviyi kesmenizi söylemedikçe OLMYSAR PLUS ’ı almaya devam etmeniz 
önemlidir.  
 
4. Olası yan etkiler nelerdir?  
 
Tüm ilaçlar gibi, OLMYSAR PLUS ’ın içeriğinde bulunan maddelere duyarlı olan kişilerde 
yan etkiler olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:  1.000  hastanın  birinden  az görülebilir  fakat  10.000  hastanın  birinden  fazla  görülebilir.  
Çok seyrek: 10.000 hastanın birinden az görülebilir.  
Bilinmiyor:  Eldeki  verilerden  hareketle  sıklık  derecesi  tahmin  edilemiyor.  
 
Aşağıdakilerden biri olursa OLMYSAR  PLUS 'ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
Seyrek:  
OLMYSAR PLUS  tedavisi sırasında t üm vücudu etkileyen, yüzde, ağız ve/veya larenksde 
(ses telleri) şişmeye neden olan ve kaşıntı veya deri döküntüsünün ortaya çıktığı alerjik 
reaksiyonlar görülebilir.  
 
OLMYSAR PLUS  hassas kişilerde veya bir alerjik reaksiyon neticesinde kan basıncının çok 
fazla düşmesine neden olabilir. Yaygın olmayan bir şekilde bu  şiddetli baş dönmesi ve 
bayılmaya neden olabilir.  
 
Bilinmiyor:  
- OLMYSAR PLUS tedavisine uzun zaman önce başlamış olsanız dahi göz akının sararması, 
idrar koyulaşması, cilt kaşınması yaşarsanız, derhal doktorunuza danışınız; doktorunuz, 
semptomlarınızı değerlendirecek ve tansiyon ilacınıza nasıl devam edeceğinize karar 
verecektir.  
 
Bunların  hepsi  çok ciddi  yan etkilerdir.  
 
Eğer bunlardan biri sizde mevcut ise, sizin OLMYSAR PLUS ’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
             
       Sayfa 9 
 
 OLMYSAR PLUS  iki etkin maddenin birleşimidir ve aşağıdaki bilgilerde ilk olarak, bu etkin 
maddeleri kombinasyon şeklinde içeren OLMYSAR PLUS  ile bugüne kadar bildirilmiş diğer 
yan etkiler ve ikinci olarak da iki madde birlikte uygulandığında ya da ayrı ayrı uygulanan her 
bir madde için bilinen yan etkiler bildirilmektedir.  
 
Aşağıda belirtilenler, OLMYSAR PLUS  kullanımı ile ilgili bugüne kadar bilinen diğer 
yan etkilerdir:  
Ortaya çıkması halinde, bu yan etkiler sıklıkla hafiftir ve tedaviyi bırakmanız gerekli değildir.  
 
Yaygın:  
Sersemlik, güçsüzlük, baş ağrısı, yorgunluk, göğüs ağrısı, ayak bilekleri, ayaklar, bacaklar, 
eller veya kollarda şişme.  
 
Yaygın olmayan:  
Kalp çarpıntısı (palpitasyonlar), kızarıklık , egz ama, baş dönmesi (vertigo), öksürük, 
hazımsızlık, karın ağrısı, bulantı, kusma, ishal, kas krampları ve adale ağrısı, eklem yerleri, 
kollar ve bacaklarda ağrı, sırt ağrısı, erkeklerde ereksiyon güçlüğü, idrarda kan.  
 
Yaygın olmayan sıklıkla kan testi sonuçlarında da bazı değişiklikler görülebilir ve şunları 
içerir:  
Kandaki yağ seviyelerinde artış, kandaki üre ve ürik asitte artış, kreatinin artışı, kandaki 
potasyumda artış veya azalma, kandaki kalsiyumda artış, kandaki şekerde artış, karaciğer 
fonksiyon testlerinde artış. Doktorunuz bunları kan testinden görecek ve ne yapılması 
gerektiğini söyleyecektir.  
 
Seyrek:  
• Hasta hissetme, bilinç bozukluğu, ciltte kabarıklıklar (sivilceler), akut böbrek yetmezliği . 
 
Seyrek olarak kan testi sonuçlarında da bazı değişiklikler görülebilir ve şunları içerir:  
- Kan üresinde azot artışı, hemoglobin ve hematokrit değerlerinde azalma . Doktorunuz kan 
testinden bunlar hakkında bilgi sahibi olacak ve herhangi bir  şey yapılması gerekiyorsa size 
söyleyecektir.  
 
Tek başına  olmesartan medoksomil veya hidroklorotiyazidin kullanımıyla  bildirilen,  ancak 
OLMYSAR PLUS ile veya daha yüksek sıklıkta bildirilmeyen başka yan etkiler şunlardır:  
 
Olmesartan medoksomil:  
Yaygın:  
• Bronşit, öksürük, burun akması veya dolması, boğaz ağrısı, karın ağrısı, hazımsızlık, ishal, 
bulantı, gastroenterit (mide -bağırsak kanalında iltihap), eklem yerlerinde veya kemiklerde 
ağrı, sırt ağrısı, idrarda kan, idrar yolu enfeksiyonu, grip benzeri belirtiler, ağrı.  
 
Yaygın olarak kan testi sonuçlarında da bazı değişiklikler görülebilir ve şunları içerir:  
- Kandaki yağ seviyelerinde artış, kandaki üre ve ürik asitte artış, karaciğer ve kas testlerinde 
artış.  
 
Yaygın olmayan:              
       Sayfa 10 
 
 • Nefes alma problemleri yanında kan basıncının hızla düşmesine hatta bayılmaya 
(anaflaktik reaksiyonlar), yüzde şişmeye neden olabilecek tüm vüc udu etkileyebilen hızlı 
alerjik reaksiyonlar, anjina (göğüste ağrı veya rahatsızlık hissetme, anjina pektoris olarak 
bilinir ), hasta hissetme , alerjik cilt döküntüleri, kaşınma, ekzantem (cilt döküntüsü), ciltte 
kabarıklıklar (sivilceler).  
 
Yaygın olmayan sıklıkla kan testi sonuçlarında da bazı değişiklikler görülebilir ve şunları 
içerir:  
- Trombosit olarak bilinen kan hücreleri sayısında azalma (trombositopeni)  
 
Seyrek:  
• Böbrek fonksiyonlarının bozulması, enerji azlığı  
 
Seyrek olarak kan testi sonuçlarında da bazı değişiklikler görülebilir ve şunları içerir:  
- Kandaki potasyumda artış.  
 
Çok seyrek: 
• Sprue -benzeri  enteropati  (ciddi, kalıcı  olan ve önemli  kilo kaybına  neden  olan bir ishal)  
yaşarsanız  doktorunuzla  temasa  geçin.  Doktorunuz  belirtilerinizi  değerlendirebilir  ve kan 
basıncı  ilaçlarınıza  nasıl  devam  edeceğinize  karar  verebilir.  
 
• Yüksek tansiyon tedavisi için kullanılan ARB olarak bilinen ilaçları kullanırken zamanla 
ilişkili  şekilde  ileri derecede  kas ağrısı,  güçsüzlük  ve koyu  renkli  idrarın  semptomları  arasında  
olduğu  rabdomiyoliz  olarak  adlandırılan  durum  görülebilir.  Bu semptomları  yaşarsanız  
doktorunuza  temasa  geçin.  
 
Hidroklorotiyazid:  
Çok yaygın:  
• Kanda yağ ve ürik asit seviyelerinde artışı içeren kan testleri.  
 
Yaygın:  
• Kafası karışmış hissetme, karın ağrısı, mide rahatsızlığı, şişkinlik hissi, ishal, bulantı, 
kusma, kabızlık, idrara glukoz geçişi.  
 
Yaygın olarak kan testi sonuçlarında da bazı değişiklikler görülebilir ve şunları içerir:  
- Kandaki kreatinin, üre, kalsiyum ve şekerde artış, kandaki klorürler, potasyum, magnezyum 
ve sodyum seviyelerinde azalma. Serum amilazında artış (hiperamilazemi)  
 
Yaygın olmayan:  
İştah kaybı, ciddi solunum zorluğu, anaflaktik cilt reaksiyonları (hipersensitivite 
reaksiyonları), önceden var  olan miyop inin kötüleşmesi, eritem, ışığa deri hassasiyeti, 
kaşınma, deride ufak kanamalara bağlı mor noktalar veya lekeler (purpura), ciltte 
kabarıklıklar (sivilceler)  
 
 
 
Seyrek :             
       Sayfa 11 
 
 • Şiş ve ağrılı tük ürük bezleri, beyaz kan hücreleri sayısında azalma, kan trombositleri 
sayısında azalma, anemi, kemik iliği hasarı, huzursuzluk, “dipte” veya depresyonda hissetme, 
uyuma problemleri, ilgisiz hissetme (apati), sızlama ve uyuşukluklar, havale, baktığınız 
cisimlerin sarı görünmesi, bulanık görme, göz kuruluğu, düzensiz kalp atışı, kan damarlarının 
iltihabı, kan pıhtıları (tromboz veya embolizm), akciğer iltihabı, akciğerlerde sıvı birikimi, 
pankreas iltihabı, sarılık, safra kesesi iltihabı, döküntü, eklem ağrıları ve soğuk eller ve 
parmaklar gibi ciltte pullanmayla kendini gösteren bir hastalığın (lupus eritematozus) 
belirtileri, alerjik cilt reaksiyonları, derinin soyulması ve deride su kabarcıklanması, bulaşıcı 
olmayan böbrek iltihabı ( interstisyel  böbrek dokusu iltihabı), ateş, kas güçsüzlüğü (bazen 
hareket etmekte zorluk oluşturan)  
 
Çok seyrek:  
• Kanda klorür seviyesinin anormal olarak azalmasına yol açan elektrolit düzensizlikleri  
(hipokloremik alkaloz), bağırsak hareketinin durması (paralitik ileus) . 
•  Akut  solunum  sıkıntısı  (belirtiler  arasında şiddetli  nefes darlığı, ateş, halsizlik ve kafa 
karışıklığı bulunmaktadır).  
 
Bilinmiyor:  
• Görme kaybı ya da göz ağrısı gibi rahatsızlıklar (akut açı kapanması glokomun un ya da 
gözün vasküler (damar) tabakasında sıvı birikiminin (koroidal efüzyon)  belirtisi olabilir).  
• Cilt ve dudak kanseri (melanom dışı cilt kanseri).  
 
Eğer bu kull anma talimatında bahsi geçmeyen  herhangi bir yan etki ile karşılaşırsanız  
doktorunuz u veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne (TÜFAM)  bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. OLMYSAR PLUS ’ın saklanması  
 
OLMYSAR PLUS ’ı çocukların göremeyeceği , erişemeyeceği yerlerde ve ambalajında 
saklayınız.  
 
25°C’nin altında ki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajın üzerinde belirtilen son kullanma tarihinden sonra OLMYSAR PLUS ’ı 
kullanmayınız.  
 
Eğer üründe ve/veya ambalajında bozukluklar fark ederseniz OLMYSAR PLUS ’ı 
kullanmayınız.              
       Sayfa 12 
 
  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üreti m yeri : 
BİLİM İLAÇ SAN. ve TİC. A.Ş.  
Gebze -KOCAELİ  
 
 
 
Bu kullanma talimatı  …………….  tarihinde onaylanmıştır.  
 