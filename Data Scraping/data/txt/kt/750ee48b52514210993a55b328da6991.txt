  1/7 KULLANMA TALİMATI  
 
ASİST  400 mg oral çözelti hazırlamak için granül  
Ağız dan yutarak  alınır.  
 
• Etkin madde:  
Her saşede 400 mg asetilsistein  (ördek  tüyü kaynaklı ) içerir.  
 • Yardımcı maddeler:  
Aspartam (E951), beta- karoten, sorbitol toz (E420), portakal aroması  
 
Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için reçete edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu K ullanma T alimatında: 
 
1. ASİST  nedir ve ne için kullanılır?  
2. ASİST ’i kullanmadan önce dikkat edilmesi gerekenler  
3. ASİST  nasıl kullanılır?  
4. Olası yan etkiler nelerdir?  
5. ASİST ’in saklanması  
 Başlıkları yer almaktadır.  1. ASİST
 nedir ve ne için kullanılır?  
 ASİST , 400 mg asetilsistein içeren 20 ve 30 adet folyo saşe  ambalajlarda bulunur.  
 ASİST  etkin madde ola rak asetilsistein  (ördek  tüyü kaynaklı ) içerir. Asetilsistein, bir amino asit 
olan sistein türevi bir ajandır. Balgam söktürücü etkiye sahiptir.  ASİST  yoğun kıvamlı balgamın atılması, azaltılması,  yoğunluğunun düzenlenmesi  
ekspektorasyonun (balgamın  atılabilmesi) kolaylaştırılması gereken durumlarda, 
bronkopulmoner (bronş ve akciğer) hastalıklarda, bronşiyal sekresyon (solunum yolu salgısı) 
bozukluklarının tedavisinde kullanılan mukolitik (balgamı, mukusu parçalayan) bir ilaçtır.  
 Ayrıca yüksek doz parasetamol alımına bağlı olarak ortaya çıkan karaciğer yetmezliğinin önlenmesinde kullanılır . 
  2/7 ASİST  soğuk algınlığı ve solunum yollarının iltihaplanması (bronşit) durumunda balgam 
oluşmasını azaltır. Oluşan balgamları sulandırarak, öksürükle atılmasını kolaylaştırır. 
 
2. ASİST ’i kullanmadan önce dikkat edilmesi gerekenler  
 
ASİST ’i aşağıdaki durumlarda KULLANMAYINIZ  
Eğer ; 
Asetilsistein veya ASİST’in bileşimindeki yardımcı maddelerden herhangi birine karşı aşırı 
duyarlılığınız var ise, bu ilacı kullanmayınız. 
 
ASİST ’i aşağıdaki durumlarda DİKKATLİ KULLANINIZ  
Eğer;  
• Astım ve bronkospazm  (bronşların daralması) hikaye niz var ise, ASİST ’i kullanmadan önce 
mutlaka doktorunuza başvurunuz . 
• Karaciğer veya böbrek hastalığınız var ise,  
• Mide veya bağırsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise , 
• Siroz hastası iseniz , 
• Sara (epilepsi) hastası iseniz , 
 ASİST’i kullanmadan önce doktorunuza danışınız.   Asetilsistein, kan veya idrar ile yapılan bazı laboratuvar testlerini (salisilat ve keton tayini gibi etkileyebileceğinden ASİST kullandığınızı doktorunuza söyleyiniz.  
 ASİST içeriğindeki etkin madde olan asetils isteinin hafif karakteristik bir kükürt kokusu vardır. 
Bu koku ilacı kullanmanın güvenli olmadığını anlamına gelmez.  
  
ASİST’i  kullanırken cildinizde ve göz çevresinde herhangi bir değişiklik (örn. kızarıklık, 
kaşıntı, içi sıvı dolu kabarcıklar, kan oturması) fark ederseniz hemen doktorunuza başvurunuz.  2 yaşın altındaki çocuklara sadece doktor kontrolünde verilmelidir.  
 Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  ASİST ’in yiyecek ve içecek  ile kullanılması  
ASİST’ in yiyecek ve içecekler ile beraber kullanılmasında bilinen bir sakınca 
bulunmamaktadır.  Bol sıvı alımı ASİST’ in balgam söktürücü (mukolitik) etkisini destekler.  
 Hamilelik  
İlacı kullanmadan önce doktorunuza veya eczacınıza danışınız.  
 ASİST’in anneye veya bebeğe herhangi bir zararlı etkisinin olup olmadığı tam olarak bilinmemektedir. Gebeyseniz veya gebe kalmayı planlıyorsanız, ASİST’i kullanmadan önce doktorunuza başvurunuz.  
 
  3/7 Tedavi niz sırasında hamile olduğunuzu fark ederseniz  hemen doktorunuza veya eczacınıza  
danışınız.  
 
Emzirme  
İlacı ku llanmadan önce doktorunuza veya eczacınıza danışınız.  
 
ASİST’ in anne sütüne geçip geçmediği tam olarak bilinmemektedir.  
 
Emzirme döneminde zorunlu olmadıkça ASİST kullanılmamalıdır.  Emzirmeye devam edip 
etmemeniz gerektiği konusunda doktorunuza danışınız. 
 Araç ve makine kullan ımı 
ASİST ’in araç ve makine kullanımı üzerine herhangi bir olumsuz etkisi bildirilmemiştir.  
 ASİST ’in içeriğinde bulunan bazı yardımcı maddeler hakkında önemli bilgiler  
ASİST içeriğindeki aspartamdan dolayı, fenilalanin için bir kaynak içermektedir. 
Fenilketonürisi olan insanlar için zararlı olabilir.  
 ASİST sorbitol içermektedir. Eğer daha önceden doktorunuz tarafından bazı şekerlere karşı  
intoleransınız olduğu söylenmişse bu tıbbi ürünü almadan önce  doktorunuzla temasa geçiniz.  
 Diğer ilaçlar ile birlikte  kullanım ı 
Bazı ilaçlar ile birlikte kullanıldığında ASİST’in  ya da kullanılan diğer ilaçların etkisi 
değişebilir.  
 Aşağıdaki ilaçlardan herhangi birini kullanıyorsanız, ASİST  kullanmadan önce mutlaka 
doktorunuza danışınız.  
 
• Öksürük kesici ilaçlar (ASİST’in bu ilaçlar ile birlikte kullanılması halinde,  öksürük 
refleksinin azaltılmasına bağlı olarak solunum yollarındaki salgı lamada belirgin artış olabilir. )  
• Zehirlenme tedavisinde kullanılan aktif kömür  
• Antibiyotikler (ASİST çeşitli antibiyotikler ( sefaleksin, sefuroksim, sefadroksil, sefaklor, 
seftriakson gibi ) ile aynı zamanda kullanılmamalı, gerekli olduğu durumlarda kullanımları 
arasında en az 2 saat ara olmalıdır.)  
• Anjina (göğüs ağrısı) (göğüs, boyun ve kollarda sıkışma hissi şeklinde hissedilebilir) 
tedavisinde kullanılan nitrogliserin gibi ilaçlar.  
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 3. ASİST  nasıl kullanılır?  
 Uygun kullanım ve doz/uygulama sıklığı için talimatlar : 
Doktor tarafından başka şekilde önerilmediği durumlarda ASİST için öngörülen doz aşağıdaki şekildedir:  
 14 yaş ve üzerindeki erişkinlerde başka şekilde önerilmediği durumlarda öngörülen dozaj aşağıdaki şekildedir:  
  
  4/7 Mukolitik olarak kullanımı:  
14 yaş üzeri ergenlerde ve yetişkinlerde: Günde 400- 1200 mg asetilsistein  
6-14 yaş arası çocuklarda: Günde 400 mg asetilsistein 
2-5 yaş arası çocuklarda: Günde 200 mg -  300 mg asetilsistein  
 
Önerilen günlük toplam doz geçilmemek kaydı ile, toplam günlük doz bir defada veya eşit dozlara bölünmüş uygulamalar halinde verilebilir.  
 Parasetamol zehirlenmesinde:  
Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak kullanılır.  
 
• ASİST  kullanırken her zaman doktorunuzun talimatla rına uyunuz. Emin olmadığınızda 
doktorunuza veya eczacınıza sorunuz.  
• ASİST  doktor tarafından aksi önerilmedikçe 4- 5 günden daha uzun süre kullanılmamalıdır. 
• Önerilen dozu aşmayınız. 
• Tedaviye vereceğiniz cevaba göre, doktorunuz daha yüksek ya da daha düşük doz önerebilir. 
Önerilen dozu aşmayınız. 
• Doktorunuzla konuşmadan dozu değiştirmeyin veya tedaviye son vermeyin. 
• Antibiyotik tedavisi gören hastaların ASİST ’i antibiyotiği aldıktan 2 saat önce veya sonra 
almaları gerekmektedir.  
 
Uygulama yolu ve metodu:  
ASİST  yalnızca ağız yoluyla alınır.  
 ASİST  yemeklerden sonra alınmalıdır. 
 İlacın hazırlanması : 
Bir saşe içeriği su bardağı içerisine boşaltılarak üzerine yarısına dek (100 mL) içme suyu eklenir.  Karıştırılarak tamamen çözünmesi sağlanır.  Saydam olmayan (opalesan) görünümdeki 
çözelti  ağız yol undan  hemen kullanılmalı, kalan  bölümü atılmalıdır.  
 
Değişik yaş grupları:  
Çocuklarda kullanım ı:  
6-14 yaş arası çocuklarda: Günde 400 mg asetilsistein 
2-5 yaş arası çocuklarda: Günde 200 mg -  300 mg asetilsistein  önerilir.  
 Asetilsistein 2 yaşın altındaki çocuklarda doktor kontrolünde kullanılmalıdır.  Asetilsistein bebeklerde ve 1 yaşın altındaki çocuklarda yalnızca hayati endikasyonlarda ve sıkı 
bir medikal gözlem altında uygulanabilir.  
 Yaşlılarda kullanımı:  
Özel bir kullanımı yoktur, erişkinler için önerilen dozlarda kullanılmalıdır.  
 Özel kullanım durumları:  
Parasetamol zehirlenmesinde yüksek dozlarda hekim kontrolünde kullanılabilir.    
  5/7 Böbrek/Karaciğer yetmezliği :  
• ASİST daha fazla nitrojenli maddenin salgılanmasından kaçınmak amacıyla karaciğer ve 
böbrek yetmezliği olan hastalarda uygulanmamalıdır  (bkz. ASİST’ i aşağıdaki durumlarda  
dikkatli kullanınız ). 
• Eğer böbrek veya karaciğer rahatsızlığınız varsa ASİST ’i kullanmadan önce doktorunuza 
danışınız. 
• İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
• Doktorunuz ayrı bir tavsiyede bulunmadıkça, bu talimatları takip ediniz.  
• Doktorunuz ASİST  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü ASİST  tedavisini durdurmak hastalığınızın daha kötüye gitmesine neden 
olabilir.  
 
Eğer ASİST ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız  ile konuşunuz. 
 Kullanmanız gerekenden daha fazla ASİST  kullandıysanız  
• Bulantı, kusma ve ishal gibi mide ba ğırsak sistemiyle ilgili rahatsızlıklar görülebilir.  
• Çok yüksek dozlarda bile daha ağır yan etkiler ve zehirlenme belirtileri görülmemiştir.  
• Emzirilen bebeklerde vücut salgılarının aşırı artması tehlikesi vardır.  
 ASİST’ten kullanmanız gerekenden fazlasını kullanmışsanız bir doktor veya eczacı ile konuşunuz . 
 Doktorunuz gerektiğinde sizdeki zehirlenme belirtilerine yönelik bir tedavi uygulayabilir. 
 ASİST ’i kullanmayı unutursanız  
Endişelenmeyiniz. ASİST ’i almayı unutursanız hatırladığınızda hemen alınız. Hatırladığınızda 
bir sonraki dozun alınma zamanı yakın ise bu dozu atlayıp gelen dozu zamanında alınız ve normal kullanıma devam ediniz. Unutulan dozları dengelemek için çift doz almayınız.  ASİST  ile tedavi sonlandı rıldığında ki oluşabilecek etkiler  
Doktorunuza danışmadan ilacınızı kesmeyiniz.  
 4. Olası yan etkiler nelerdir?  
 Tüm ilaçlar gibi, ASİST ’in içeriğinde bulunan maddelere duyarlı olan kişilerde  yan etkiler 
olabilir.  
 Aşağıdakilerden biri olursa, ASİST ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve kan basıncının düşmesi (tansiyon düşmesi))  
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, bulantı, 
kusma gibi belirtiler görülebilir ). Ayrıca, çok seyrek olarak aşırı duyarlılık reaksiyonları 
kapsamında asetilsistein kullanımına bağlı kanama oluşumu bildirilmiştir.  
Bunların hepsi çok ciddi yan etkilerdir.  
 
  6/7 Eğer bunlardan biri sizde mevcut ise sizin ASİST ’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir . 
 
Bu çok ciddi yan etkiler oldukça seyrek görülür.  
 
Aşağıdaki kategori kullanılarak istenmeyen etki sıklığı belirtilmektedir.  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  Yaygın olmayan:  
• Alerjik reaksiyonlar  (aşırı duyarlılık)  
• Baş ağrısı  
• Kulak çınlaması (t innitus ) 
• Kalp hızında artma (t aşikardi ) 
• Kan basıncında düşme (h ipotansiyon)   
• Ağız içinde yara (stomatit)  
• Karın ağrısı  
• Mide bulantısı  
• Kusma  
• İshal  
• Kurdeşen (ürtiker),  
• Döküntü,  
• Alerji sonucu yüz, dil ve boğaz da şişme (anjiyoödem),  
• Kaşıntı 
 Seyrek:  
• Dispne ve bronkospazm (özellikle bronşiyal astımla birlikte hiperreaktif bronşiyal sistem 
hastalıkları olanlarda rastlanmaktadır)  
• Hazımsızlık (dispepsi)  
 Çok seyrek:  
• Şoka kadar gidebilen aşırı duyarlılık yanıtları 
• Ateş  
• Kanama (hemoraji)  
 Bilinmiyor:  
• Yüzde şişlik (ödem)  
 Asetilsistein kullanımıyla geçici ilişkili olarak Stevens -Johnson sendromu ve toksik epidermal 
nekroliz (Lyell’s sendromu) gibi şiddetli cilt reaksiyonlarının oluşumu bildirilmiştir. Bildirilen olguların çoğunda söz konus u istenmeyen etkilere neden olabilen en az bir başka ilacın 
eşzamanlı kullanımı bulunmaktadır.    Asetilsistein varlığında pıhtılaşmadan sorumlu hücrelerin (Trombosit) kümeleşmelerinde 
azalma olabilir. Bunun klinik ile ilişkisi henüz belirlenememiştir.  
  7/7 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış  olacaksınız.  
 5. ASİST ’in saklanması  
 ASİST ’i çocukların göremeyeceği, erişemeyeceği yerlerde ve ambalajında saklayınız. 
 25°C’nin altındaki oda sıcaklığında ve ışıktan koruyarak saklayınız.  
 
Son kullanma tarihiyle uyumlu olarak kullanınız. 
Ambalajındaki son kullanma tarihinden sonra ASİST ’i kullanmayınız. 
 Eğer üründe ve/veya ambalajında bozukluklar fark ederseniz ASİST ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı’nca belirlenen toplama sistemine veriniz. 
 Ruhsat Sahibi :  
HÜSNÜ ARSAN İLAÇLARI A.Ş.  
Beyoğlu- İSTANBUL  
 Üretim Yeri :   
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı  16.08.2024 tarihinde onaylanmıştır.  
