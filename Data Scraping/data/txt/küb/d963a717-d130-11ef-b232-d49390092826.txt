KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROLUTON® DEPOT ampul 500 mg/2 ml
2. KALİTATİF VE KANTİTATİF BİLEŞİM
Etkin maddeler: 1 ml solüsyonda 250 mg hidroksiprogesteron kaproat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Ampul.
Berrak, partikül içermeyen çözelti.
4. KLİNİK ÖZELLİKLER
4.1 Terapötik endikasyonlar
• Habituel düşük ve düşük tehdidi,
• Sarı cisim (Corpus luteum) yetmezliğine bağlı kısırlık,
• Primer ve sekonder amenore.
4.2 Pozoloji ve uygulama şekli
Pozoloji/uygulama sıklığı ve süresi:
• Düşük
Bugünkü bilimsel verilere göre, erken gebelikte medikal tedavi ancak kesinlikle gerekli ise
verilmelidir. Bu durum, PROLUTON DEPOT gibi gebeliğin idamesi için uygulanan hormon
preparatları için de geçerlidir. Dolayısıyla, PROLUTON DEPOT, ancak mutlak bir çocuk
arzusu varsa, özellikle corpus luteum yetmezliği ya da düşük öyküsü varlığında
uygulanmalıdır.
PROLUTON DEPOT, hem düşük tedavisinde hem de düşük profilaksisinde endikedir, çünkü
hormon açığını karşılar, uterus hareketlerini azaltır ve az gelişmiş uterusun gelişimini uyarır.
Bu amaca ulaşmak ve gebeliği sürdürmek için, PROLUTON DEPOT yeterli doz ile uzun süre
uygulanmalıdır.
PROLUTON DEPOT, uterus hareketlerini azalttığı için, ölmüş bir embriyonun retansiyonu
olasıdır. Bu nedenle, uzun süreli tedavi durumunda uygun muayene ve immunolojik testlerle,
gebeliğin devam edip etmediğinin kontrol edilmesi gereklidir.
Habituel düşük
Gebelik saptanır saptanmaz 250 - 500 mg PROLUTON DEPOT, gebeliğin ilk ayları boyunca,
(bazı vakalarda ise daha uzun süre) haftada bir intramüsküler (i.m.) olarak uygulanır.
Düşük tehdidi
Kanama kesilinceye kadar tedaviye haftada 2-3 kez 500 mg PROLUTON DEPOT i.m.
enjeksiyonu ile başlanır, acilen yatak istirahati tavsiye edilir. Daha sonra, hastanın
mobilizasyonuna rağmen şikayetleri ve kanaması kayboluncaya kadar birkaç hafta süreyle,
haftada iki kez PROLUTON DEPOT 250 mg i.m. ile tedaviye devam edilir. PROLUTON
1DEPOT'un bundan sonra profilaktik olarak verilip verilmemesi gerekliliği olgudan olguya
değişir.
Başarısız bir düşük tehdidi tedavisinden ve bunu takip eden küretajdan 8-14 gün sonra,
PROLUTON DEPOT'un ancak yavaşca gerileyen sürekli etkisine bağlı olarak, nadir
olgularda çekilme kanaması oluşabilir. Ancak, bu durumda ek bir önlem gerekmemektedir.
• Sarı cisim (Corpus luteum) yetmezliğine bağlı infertilite
Siklusun ikinci yarısında bazal vücut sıcaklığında çok kısa süreli bir artış ile karakterize bir
durum olan luteal fazın kısa olduğu vakalarda PROLUTON DEPOT, transformasyonu
yetersiz olan endometriyumda sekretuvar transformasyona neden olur, böylece nidasyon
şansını arttırır.
Bazal vücut sıcaklığının yükselmesinden yaklaşık 3 gün sonra, 250 mg PROLUTON DEPOT
i.m. enjeksiyon uygulanmalıdır. Genellikle eşlik eden östrojen açığı da var olduğundan
PROLUTON DEPOT ile tedaviye başlamadan önce östrojen ile endometriyal hazırlık
yapılmalıdır (ör. 14 gün boyunca). Böylece endometriyumun fizyolojik transformasyonu
sağlanabilir.
• Primer ve sekonder amenore
Sekonder amenorenin hormonal tedavisi, ancak gebeliğin dışlanmasından sonra yapılabilir.
Primer ya da sekonder amenorenin tedavisine başlamadan önce, prolaktin salgılayan bir
hipofiz tümörünün varlığı dışlanmalıdır. Uzun süre boyunca yüksek doz östrojene maruz
kaldığında makroadenomların boyutunda artış ihtimali göz ardı edilmemelidir.
PROLUTON DEPOT ile tedaviye başlamadan önce östrojen ile endometriyal hazırlık i.m.
olarak tedaviye başlanır.
Yeterli endojen östrojen seviyelerinin sağlandığı hastalarda, östrojen tedavisini sonlandırma
ve siklusun 18. ve 20. günleri arasında i.m. 250 mg PROLUTON DEPOT uygulayarak siklik
kanamayı uyarma girişiminde bulunulabilir.
• Dikkat edilecek husus
Eğer çocuk arzusu yoksa, hormonal olmayan kontrasepsiyon yöntemleri uygulanmalıdır
(takvim ve vücut sıcaklığı yöntemi dışında). Tedavi şeması altında yaklaşık 28 günlük düzenli
aralıklarla bir çekilme kanaması olmazsa, koruyucu önlemlere rağmen bir gebeliğin oluşmuş
olabileceği düşünülmelidir. Ayırıcı tanı ile durum netleşinceye kadar tedavi kesilmelidir.
Ancak, çocuk arzu ediliyorsa ve bir gebelik oluşmuşsa, PROLUTON DEPOT'a ancak bir
düşük riski varsa devam edilmelidir.
Uygulama şekli:
PROLUTON DEPOT, her zaman derin i.m. enjeksiyon şeklinde, tercihen intragluteal, ya da
üst kola uygulanmalıdır. Enjeksiyon son derece yavaş uygulanmalıdır (“bkz. 4.8 İstenmeyen
etkiler”). Enjeksiyondan sonra, PROLUTON DEPOT solüsyonunun geri çıkmasını önlemek
amacıyla enjeksiyon bölgesi üzerine bir bant yerleştirilmesi önerilmektedir.
2Özel popülasyonlara ilişkin ek bilgiler:
Böbrek yetmezliği:
Böbrek yetmezliğinin ürünün farmakokinetiğini etkilemesi beklenmez.
Karaciğer yetmezliği:
Ciddi karaciğer yetmezliği varlığı veya hikayesi durumunda kullanılmamalıdır.
Pediyatrik popülasyon:
12 yaş altı çocuklarda kullanılmaz.
Geriyatrik popülasyon:
Yaşlılarda kullanılmaz.
4.3 Kontrendikasyonlar
PROLUTON DEPOT, aşağıda belirtilen durumlarda kullanılmamalıdır. PROLUTON DEPOT
kullanımı sırasında herhangi biri meydana gelirse preparatın kullanımı derhal kesilmelidir.
• Hidroksiprogesteron kaproat ya da yardımcı maddelerin herhangi birine karşı aşırı
duyarlılık
• Aktif venöz tromboembolik bozukluk
• Arteriyel ve kardiyovasküler hastalık varlığı ya da öyküsü (ör. Miyokard infarktüsü,
serebrovasküler olay, iskemik kalp hastalığı)
• Vasküler tutulum görülen diabetes mellitus
• Karaciğer fonksiyon testleri normale dönmediği sürece ciddi hepatik hastalığın varlığı ya
da öyküsü
• Karaciğer tümör varlığı ya da öyküsü (benign ya da malign)
• Bilinen ya da kuşkulu seks hormonu bağımlı maligniteler
4.4 Özel kullanım uyarıları ve önlemleri
Aşağıda belirtilen durum ya da risk faktörlerinden herhangi biri varsa ya da kötüleşirse,
PROLUTON DEPOT kullanmaya başlamadan ya da devam etmeden önce kişisel bir risk-
yarar analizi yapılmalıdır.
Dolaşım bozuklukları
Epidemiyolojik çalışmaların sonuçları, oral östrojen/progesteron içeren ovülasyon
inhibitörlerinin kullanımının artmış tromboembolik hastalık insidansına katkıda bulunduğunu
göstermiştir. Bu nedenle, özellikle tromboembolik hastalık öyküsü varlığında tromboemboli
riskinin artma olasılığı akılda tutulmalıdır.
Genel olarak, venöz tromboembolizmin (VTE) bilinen risk faktörleri arasında pozitif kişisel
ya da aile öyküsü (kardeş ya da ebeveynlerde göreceli olarak erken yaşlarda ebeveynlerde
VTE), yaş, obezite, uzamış hareketsizlik, büyük cerrahi girişim ya da büyük travmalar yer
almaktadır.
Doğum sonrası dönemde artan tromboembolizm riski dikkate alınmalıdır.
Arteriyel ya da venöz trombotik olay belirtileri veya şüphesi varsa tedavi derhal kesilmelidir.
Tümörler
PROLUTON DEPOT’nun içerdiği gibi hormonal maddeler kullanan nadir olgularda benign
karaciğer tümörleri ve daha da nadiren malign karaciğer tümörleri bildirilmiştir. İzole
vakalarda bu tümörler hayatı tehdit eden intraabdominal hemorajilere neden olmaktadır.
3PROLUTON DEPOT kullanan kadınlarda ciddi üst abdominal ağrı, karaciğer büyümesi ya da
intraabdominal hemoraji belirtileri oluştuğunda, ayırıcı tanıda karaciğer tümörü
düşünülmelidir.
Diğer durumlar
Hastada diyabet mevcutsa sıkı bir medikal denetim gereklidir.
Özellikle kloazma gravidarum öyküsü olan kadınlarda bazen kloazma oluşabilir. Kloazmaya
yatkınlığı olan kadınlar, PROLUTON DEPOT kullanırken güneş ışığı ya da ultraviyole
ışınlara maruz kalmaktan kaçınmalıdır.
Psişik depresyon öyküsü olan hastalar dikkatle izlenmeli ve depresyon ciddi derecede
tekrarlarsa ilaç bırakılmalıdır.
Tıbbi muayene
PROLUTON DEPOT kullanımına başlanması ya da tekrarlanması öncesinde,
kontrendikasyonlar ve uyarılar rehberliğinde tam bir tıbbi anamnez alınmalı, fiziksel ve
jinekolojik muayene yapılmalıdır. Bu muayeneler PROLUTON DEPOT kullanımı boyunca
tekrarlanmalıdır. Bu değerlendirmelerin sıklığı ve şekli olguya göre belirlenmeli ancak, genel
olarak kan basıncı kontrolü, meme, karın ve pelvik organları ve aynı zamanda servikal
sitolojiyi içermelidir. Uygun endikasyonlarda gebelik dışlanmalıdır.
4.5 Diğer tıbbi ürünlerle etkileşimler ve diğer etkileşim şekilleri
Hidroksiprogestron kaproat, redüksiyon, başlıca CYP3A4 ve CYP3A5 aracılığı ile
hidroksilasyon ve sülfatlanmış, glukuronize ve asetilenmiş metabolitleri içeren konjugasyon
reaksiyonları ile geniş ölçüde karaciğerde metabolize edilir. İn vitro analize göre, kaproat
grubu metabolizma sırasında muhafaza edilir.
Seks hormonlarının artmış klerensi ile sonuçlanan ilaç etkileşimleri terapötik etkiliğin
azalmasına neden olabilir. Bu durum, birçok hepatik enzim uyarıcı ilaçlarla tespit edilmiştir
(fenitoin, barbitüratlar, primidon, karbamazepin, rifampisin, okskarbazepin, St. Johns wort,
rifabutin gibi); griseofulvin de şüphelidir.
Seks steroidleri diğer ilaçların metabolizması ile etkileşebilir. Dolayısıyla, plazma ve doku
konsantrasyonları etkilenebilir (ör. siklosporin).
Not: Potansiyel etkileşimleri belirleyebilmek için eş zamanlı kullanılan ilaçların Kısa Ürün
Bilgisi/Kullanma Talimatı ya da prospektüs bilgisine danışılmalıdır.
Laboratuvar testleri
Progestagen kullanımı, karaciğer, tiroid, adrenal ve renal fonksiyonların biyokimyasal
parametreleri, (taşıyıcı) proteinlerin plazma seviyeleri (ör. kortikosteroid bağlayıcı globulin),
lipit/ lipoprotein fraksiyonları, karbonhidrat metabolizma parametreleri, koagülasyon ve
fibrinoliz parametreleri gibi belirli laboratuar testlerinin sonuçlarını etkileyebilir. Değişiklikler
genelde normal laboratuar aralığı içinde kalır.
4Özel popülasyonlara ilişkin ek bilgiler:
Pediyatrik popülasyon: Çocuklarda diğer tıbbi ürünlerle etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Eğer çocuk arzusu yoksa hormonal olmayan yöntemlerle (takvim ve vücut sıcaklığı yöntemi
dışında) doğum kontrolü sağlanmalıdır. Tedavi şeması altında yaklaşık 28 günlük düzenli
aralıklarla bir çekilme kanaması olmazsa, koruyucu önlemlere rağmen bir gebeliğin oluşmuş
olabileceği düşünülmelidir. Ayırıcı tanı ile durum netleşinceye kadar tedavi kesilmelidir.
Çocuk arzu ediliyorsa ve bir gebelik oluşmuşsa, PROLUTON DEPOT'a ancak bir düşük
tehlikesinin bahis konusu olduğu hallerde devam edilir.
Gebelik dönemi
PROLUTON DEPOT’un habitüel düşük ya da düşük tehdidi için kullanıldığı durumlar
dışında gebelik olasılığı bertaraf edilmelidir.
Epidemiyolojik çalışmalar, ne gebeliğinden önce seks steroidleri kullanmış kadınların
çocuklarında doğumsal kusur riskinde herhangi bir artışı, ne de gebeliğin erken döneminde
yanlışlıkla seks steroidleri kullanıldığında oluşan bir teratojenik etkiyi göstermemiştir.
Erken gebelik döneminde kadın seks hormonlarının uygulanması ile malformasyon görülmesi
arasındaki olası ilişki son yıllarda tartışma konusu olmuştur. Günümüzdeki bilimsel verilere
göre, nedensel bir ilişki olabileceği varsayımı temelsiz kabul edilmektedir. Ancak, seks
hormonları da dahil hiçbir ilacın teratojenik etkisinin olmadığının kesin olarak iddia
edilemeyeceği açıkça anlaşılmalıdır. Bu tereddüt, neden belirli endikasyonlarda seks hormonu
tedavisine başlamadan önce gebeliğin dışlanmasının istenmesinin sebebidir.
Laktasyon dönemi
Siklik fonksiyonlar laktasyon sırasında genellikle yoktur (özellikle kısa süreli laktasyonda).
Bu fizyolojik bir durum olduğundan, PROLUTON DEPOT laktasyon sırasında
kullanılmamalıdır.
Hidroksiprogesteron ve metabolitlerinin anne sütüne geçip geçmediği bilinmemektedir.
4.7 Araç ve makine kullanımı üzerindeki etkiler
Bilinmemektedir.
4.8 İstenmeyen etkiler
Sadece progesteron içeren preparatların kullanımı ile ilişkili en ciddi istenmeyen etkiler “4.4
Özel kullanım uyarıları ve önlemleri” bölümünde listelenmiştir. İlave olarak, aşağıdaki
istenmeyen etkiler nedensel ilişki her zaman tespit edilemese de PROLUTON DEPOT
kullananlarda bildirilmektedir.
5Aşağıdaki tablo MedDRA sistem organ sınıfları (MedDRA SOCs) ile advers reaksiyonları
bildirmektedir. Sıklıklar pazarlama sonrası deneyim ve literatürden alınan oranlara
dayanmaktadır.
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (≥1/10), yaygın
(≥1/100, ≤1/10), yaygın olmayan (≥1/1.000, ≤1/100), seyrek (≥1/10.000 ila ≤1/1.000), çok
seyrek (≤1/10.000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Yaygın: Alerjik cilt reaksiyonu (örn; alerjik döküntü, alerjik ürtiker, alerjik ödem)
Çok seyrek: Anafilaktoid reaksiyon
Solunum, göğüs hastalıkları ve mediastinal hastalıklar
Tecrübe, izole vakalarda yağlı solüsyonların enjeksiyonu sırasında ya da hemen sonrasında
oluşan kısa süreli reaksiyonlardan (ani gelişen öksürük ihtiyacı, paroksismal öksürük,
respiratuvar distres) solüsyonun oldukça yavaş enjekte edilerek kaçınılabileceğini
göstermiştir.
Genel bozukluklar ve uygulama bölgesine ilişkin hastalıkları
Yaygın: Enjeksiyon bölgesi reaksiyonu (örn; Enjeksiyon yerinde kızarıklık, şişme ve ağrı)
Belirli reaksiyonları ve benzerlerini, ilişkili durumları tanımlamak için en uygun MedDRA
terimi kullanılmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Deney hayvanlarında yapılan akut toksisite çalışmalarına dayalı olarak, doz aşımına bağlı
advers etki riski düşük görünmektedir. Doz aşımı durumunda semptomatik tedavi
başlatılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progesteronlar
ATC kodu: G03D
PROLUTON DEPOT yağlı solüsyonda hidroksiprogesteron kaproat içermektedir.
Hidroksipogesteron kaproat, doğal hidroksiprogesteronun esteridir ve kadınlarda progesteron
gibi antigonadotropik etkiler, endometriyumun sekretuvar transformasyonu, servikal mukusun
kalınlaşması gibi tipik progestojenik etkiler yaratır. Kısa etkili progesteronun aksine,
hidroksiprogesteron kaproatın progestojenik depo etkisi vardır. İ.m. uygulamayı takiben,
6maksimum plazma konsantrasyonlarına 2-5 gün içinde ulaşır. Preparatın termojenik etkisi
zayıftır.
250 mg hidroksiprogesteron kaproat uygulaması endometriyumun sekretuvar
transformasyonuna yol açar; bu etki aynı zamanda östrojen uygulandığında yaklaşık 10 gün
sürer.
PROLUTON DEPOT luteal fazda progesteron üretimini inhibe etmez ve östrojenik, kortikoid
veya androgenik hiçbir etkiye sahip değildir. Ayrıca plasental hormon üretimi üzerine hiçbir
inhibe edici etki göstermez.
5.2 Farmakokinetik özellikler
Genel özellikler
Emilim:
Hidroksiprogesteron kaproat i.m. uygulamadan sonraki 30 gün içerisinde depodan kademeli
olarak ve tamamen salınır. Hidroksiprogesteron kaproatın biyoyararlanımı tamdır. Ana
bileşenin serum maksimum konsantrasyonu olan 17– 6 ng/ml’ye, uygulamadan 2-5 gün
sonrasında ulaşılır. Daha sonra hidroksiprogesteron kaproatın serum düzeyleri yavaşca azalır
ve uygulanan doz sonrasındaki 23-28 gün içerisinde serumdan elimine edilir.
Dağılım:
Vücutta sekonder depo ya da derin kompartman (ör. yağ) oluşumu yoktur.
Biyotransformasyon:
Hidroksiprogesteron kaproat ağırlıklı olarak tam steroid ester olarak metabolize edilir.
Östradiol ve metabolitlerinin sadece küçük miktarları saptanabilir. Ana bileşen pratikte idrar
ve feçeste saptanamaz; bu durum insanda hidroksiprogesteron kaproatın neredeyse tamamen
metabolize olduğunu göstermektedir.
Eliminasyon:
Hidroksiprogesteron kaproat ve metabolitleri safra ve idrar yoluyla sırasıyla 8:2 oranında
atılır. İlacın depodan salımını belirleyen yaklaşık 6 günlük eliminasyon yarılanma ömrü
hesaplanmıştır.
Kararlı durum koşulları:
Bir haftalık uygulama rejimi boyunca, hidroksiprogesteron kaproat ve metabolitlerinin
serumda % 100 veya daha fazla birikmesi beklenebilir.
5.3. Klinik öncesi güvenlilik verileri
PROLUTON DEPOT veya aktif maddesi hidroksiprogesteron kaproat ile, tekrarlanan
uygulamaları takiben muhtemel sistemik veya tümorijenik etkileri aydınlatmak amacıyla veya
mutajenik potansiyelle ilgili deneysel hayvan çalışmaları yapılmamıştır. Ayrıca, insanlardaki
risk tahmini için gerekli olabileceği düşünülmemiştir.
Hidroksiprogesteron kaproat, hidroksiprogesteronun bir esteridir ve fizyolojik olarak ara
metabolizmada oluşur. Bu nedenle, reçeteye uygun şekilde kullanıldığında sistemik intolerans
veya tümorijenik etkiler beklenmez. Yapıya bağlı olarak, mutajenik potansiyel beklenmez.
7Buna rağmen, seksüel steroidlerin hormona bağımlı doku ve tümörlerin gelişimini uyardığı
göz önüne alınmalıdır.
Hidroksiprogesteron ile tek başına ya da doğal bir estrojen ile kombinasyonuyla yapılan
üreme-toksikolojisi araştırmalarında, PROLUTON DEPOT’nun teratojenik potansiyeli veya
F kuşağının üreme kapasitesine olumsuz etkisine dair bir bulgu elde edilmemiştir.
1
PROLUTON DEPOT’un lokal toleransını değerlendirmek için yapılan deneysel hayvan
testlerinde, aktif madde hidroksiprogesteron kaproatın çözücü karışımının neden oluğu tahriş
edici etkiyi arttırdığına dair bir belirti görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzil benzoat
Enjeksiyona uygun Hint yağı
6.2. Geçimsizlikler
Geçimlilik çalışması yapılmamış olduğundan, bu ürün başka bir ürünle karıştırılmamalıdır.
6.3. Raf ömrü
60 ay.
6.4. Saklamaya yönelik özel tedbirler
25ºC’nin altında ve ışıktan uzak bir yerde saklayınız.
6.5. Ambalajın niteliği ve içeriği
2 ml’lik ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
PROLUTON DEPOT, tüm yağlı eriyikler gibi, kas içine enjekte edilmelidir. Nadir olgularda
görülebilen kısa süreli reaksiyonlar (öksürme irritasyonu, öksürük nöbetleri, nefes darlığı)
yavaş bir enjeksiyon tekniği ile önlenebilir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No.53
34770 Ümraniye – İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
105 / 7
9. İLK RUHSAT TARİHİ/RUHSAT YENİLEME TARİHİ
8İlk ruhsat tarihi: 08.12.1998
Ruhsat yenileme tarihi:
10. KÜB’ÜN YENİLENME TARİHİ
-
9