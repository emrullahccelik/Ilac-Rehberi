KISA ÜRÜN BİLGİSİ
1.BEŞERİ TIBBİ ÜRÜNÜN ADI
DİFENAK 100 mg enterik kaplı tablet
2.KALİTATİF VE KANTİTATİF BİLEŞİM
Her bir enterik kaplı tablet;
Etkin madde:
100 mg diklofenak sodyum içerir.
Yardımcı maddeler:
Diğer yardımcı maddeler için 6.1’e bakınız.
3.FARMASÖTİK FORM
Enterik kaplı tablet
Kiremit kırmızısı renkte, yuvarlak, bikonveks tabletler
4.KLİNİK ÖZELLİKLER
4.1.Terapötik Endikasyonlar
Osteoartrit, romatoid artrit, ve ankilozan spondilit belirti ve bulgularının tedavisi ile akut gut
artriti, akut kas-iskelet sistemi ağrıları, postoperatif ağrı ve dismenore tedavisinde endikedir.
4.2.Pozoloji ve kullanım şekli
Pozoloji:
Genel bir öneri olarak, doz kişiye göre ayarlanmalıdır. Gerekli en kısa süre boyunca etkili olan
en düşük doz kullanılarak advers etki semptompları en aza indirilmelidir.
Uygulama sıklığı ve süresi:
Erişkinler
Tavsiye edilen başlangıç günlük dozu 100 mg’dır.
Daha hafif vakalarda, uzun süreli tedavide olduğu gibi, 100 mg günlük doz verilmesi genellikle
yeterlidir.
Semptomlar gece veya sabah en belirgin olduğunda, DİFENAK 100 mg enterik kaplı tablet
tercihen akşam verilmelidir.
Uygulama şekli:
Tabletler sıvı ile, bütün olarak, tercihen yemekle birlikte yutulmalıdır ve bölünmemeli ya da
çiğnenmemelidir.
Özel popülasyonlara ilişkin ek bilgiler:
Pediyatrik popülasyon:
Doz gücünden dolayı, DİFENAK çocuklar ve ergenler için uygun değildir.
1 / 18Geriyatrik popülasyon: (65 yaş ve üzeri) DİFENAK’ın farmakokinetiği yaşlı hastalarda klinik
olarak anlamlı düzeyde bozulmamasına rağmen, non-steroidal antienflamatuar ilaçlar genel
olarak, istenmeyen etkilere daha eğilimli olan bu gibi hastalarda dikkatli kullanılmalıdırlar.
Özellikle hassas veya vücut ağırlığı düşük olan yaşlı hastalarda en düşük etkili dozun
kullanılması ve hastanın NSAİ ilaç tedavisi boyunca gastro-intestinal kanama olasılığına karşı
takip edilmesi önerilmektedir (bkz. Bölüm 4.4).
Bilinen kardiyovasküler hastalık ya da önemli kardiyovasküler risk faktörleri
DİFENAK ile tedavi, bilinen kardiyovasküler hastalığı ya da kontrol edilmeyen hipertansiyonu
olan hastalarda önerilmez. Gerekirse, bilinen kardiyovasküler hastalığı, kontrol altında olmayan
hipertansiyonu veya kardiyovasküler hastalık için önemli risk faktörleri olan hastalar DİFENAK
ile sadece dikkatli değerlendirme sonrasında ve 4 haftadan uzun süreli tedavi halinde yalnızca
≤100 mg’lık günlük dozlarda tedavi edilmelidir (bkz. Bölüm 4.4.)
Böbrek yetmezliği
DİFENAK böbrek yetmezliği olan hastalarda kontrendikedir (bkz. Bölüm 4.3.).
Böbrek yetmezliği olan hastalarda spesifik çalışmalar yürütülmediğinden, spesifik doz
ayarlamasına ilişkin önerilerde bulunulamaz. Hafif ila orta şiddette böbrek yetmezliği olan
hastalara DİFENAK uygulanırken dikkat edilmelidir (bkz. Bölüm 4.4.)
Karaciğer yetmezliği
DİFENAK karaciğer yetmezliği olan hastalarda kontrendikedir (bkz. Bölüm 4.3.). Karaciğer
yetmezliği olan hastalarda spesifik çalışmalar yürütülmediğinden, spesifik doz ayarlamasına
ilişkin önerilerde bulunulamaz. Hafif ila orta şiddette karaciğer yetmezliği olan hastalara
DİFENAK uygulanırken dikkat gösterilmelidir (bkz. Bölüm 4.4.)
4.3.Kontrendikasyonlar
• Etkin maddeye ya da yardımcı maddelerden herhangi birisine karşı bilinen aşırı
duyarlılığı olan kişilerde,
• Aktif gastrit veya intestinal ülser, kanama ya da perforasyonda (bkz. Bölüm 4.4 ve 4.8),
• Gebeliğin son trimesterinde (bkz. Bölüm 4.6)
• Karaciğer yetmezliğinde
• Böbrek yetmezliğinde
• İskemik kalp hastalığı, periferal arter hastalığı, serebrovasküler hastalık ve konjestif kalp
yetmezliği (NYHA sınıflandırması II-IV) durumlarında
• Daha önceden diğer nonsteroidal antienflamatuvar (NSAİ) ilaçlar gibi, DİFENAK da
asetilsalisilik asit veya diğer prostaglandin sentetaz enzimini inhibe eden NSAİ ilaç kullanımı
ile astım, ürtiker ve akut rinit atakları tetiklenen hastalarda (bkz. Bölüm 4.4 ve 4.5)
kontrendikedir. Bu hastalarda NSAİİ ilaçlara şiddetli, nadiren ölümcül, anafilaksi benzeri
reaksiyonlar oluştuğu bildirilmiştir.
• Koroner arter bypass greft (CABG) cerrahisinde - peri-operatif ağrı tedavisinde kontrendikedir
(UYARILAR bölümüne bakınız).
• NSAİİ tedavisi ile ilişkili gastrointestinal kanama veya perforasyon öyküsü
2 / 18• Aktif, veya tekrarlayan peptik ülser / kanama öyküsü
4.4.Özel kullanım uyarıları ve önlemleri
Kardiyovasküler (KV) Risk:
• NSAİ ilaçlar ölümcül olabilecek KV trombotik olaylar, miyokard infarktüsü ve inme
riskinde artışa neden olabilir. Bu risk kullanım süresine bağlı olarak artabilir. KV hastalığı
olan veya KV hastalık risk faktörlerini taşıyan hastalarda risk daha yüksek olabilir.
• DİFENAK koroner arter bypass greft (CABG) cerrahisinde peri-operatif ağrı tedavisinde
kontrendikedir
Gastrointestinal (GI) Risk:
• NSAİ ilaçlar kanama, ülserasyon, mide veya bağırsak perforasyonu gibi ölümcül olabilecek
ciddi GI istenmeyen etki riskinde artışa yol açarlar. Bu istenmeyen etkiler herhangi bir
zamanda, önceden uyarıcı bir semptom vererek veya vermeksizin ortaya çıkabilirler. Yaşlı
hastalar ciddi GI etkiler bakımından daha yüksek risk taşımaktadırlar.
Uyarılar
Kardiyovasküler Trombotik olaylar:
Çok sayıda selektif ve non-selektif COX-2 inhibitörü ile yapılan, 3 yıla varan klinik çalışmalarda
ölümcül olabilen, ciddi kardiyovasküler trombotik olay, miyokard infarktüsü ve inme riskinde
artma gösterilmiştir. COX-2 selektif ve non-selektif tüm NSAİİ'ler benzer risk taşıyabilir.
Kardiyovasküler hastalığı olduğu veya kardiyovasküler hastalık riski taşıdığı bilinen hastalar
daha yüksek bir risk altında olabilir. NSAİİ tedavisi gören hastalarda advers kardiyovasküler olay
görülme riski olasılığını azaltmak için en düşük etkili doz mümkün olan en kısa süreyle
kullanılmalıdır. Önceden görülmüş bir kardiyovasküler semptom olmasa bile hekim ve hasta
böyle olay gelişimlerine karşı tetikte olmalıdır. Hasta, ciddi kardiyovasküler olayların semptom
ve/veya belirtileri ile bunların görülmesi halinde yapması gereken konusunda bilgilendirilmelidir.
Diklofenak tedavisine, kardiyovasküler olaylar için önemli risk faktörlerini (örneğin,
hipertansiyon, hiperlipidemi, diyabetes mellitus, sigara gibi) taşıyan hastalarda, ancak dikkatli bir
değerlendirme sonrasında başlanmalıdır. Özellikle yüksek dozda kullanımında (günlük 150 mg)
ve uzun süreli tedavilerde bu riskin arttığı görülmüştür. Bu yüzden, diklofenak tedavisinde
mümkün olan en kısa tedavi süresi ve en düşük etkili doz tercih edilmelidir. Sağlık mesleği
mensuplarının hastaların diklofenak tedavisine devam etme gerekliliğini düzenli olarak tekrar
değerlendirmelidir.
Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler
trombotik olay riskini azalttığı yönünde tutarlı bir kanıt bulunmamaktadır. NSAİİ' nin aspirinle eş
zamanlı olarak kullanımı ciddi gastrointestinal (Gİ) olay görülme riskini artırmaktadır. (bkz.
Bölüm 4.4 Özel kullanım uyarı ve önlemleri).
CABG ameliyatının takip eden ilk l0-14 günlük dönemde ağrı tedavisi için verilen COX-2
selektif bir NSAİİ üzerinde gerçekleştirilen iki büyük, kontrollü klinik çalışmada miyokard
infarktüsü ve inme insidansında artış görülmüştür (bkz. Kontrendikasyonlar).
3 / 18Hipertansiyon:
Diğer tüm NSAİİ' lerde olduğu gibi, diklofenak sodyum da hipertansiyon oluşumuna veya daha
önce mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Tiazid grubu diüretikler ya da loop diüretikler ile tedavi edilen
hastaların NSAİI' leri kullanırlarken diüretik tedavi yanıtları bozulabilir. Diklofenak sodyum da
dahil NSAİİ’ ler hipertansiyonlu hastalarda dikkatli kullanılmalıdır. Diklofenak sodyum tedavisi
başlangıcında ve tedavi seyri boyunca kan basıncı yakından izlenmelidir.
Konjestif kalp yetmezliği ve ödem:
Diklofenak sodyum dahil NSAİİ' ler ile tedavi edilen bazı hastalarda sıvı retansiyonu ve ödem
gözlenmiştir. Bu nedenle, DİFENAK sıvı retansiyonu veya kalp yetmezliği (hafif ve orta
düzeyde) olan hastalarda dikkatle kullanılmalıdır.
Kontrolsüz hipertansiyonu, konjestif kalp yetmezliği, tanımlanmış iskemik kalp hastalığı,
periferik arter hastalığı ve/veya serebrovasküler hastalığı olanlarda ancak çok dikkatli bir
değerlendirmeden sonra kullanılmalıdır.
Gastrointestinal etkiler-Gİ ülserasyon, kanama veya perforasyon riski:
Diklofenak dahil NSAİİ' ler, mide, ince barsak veya kalın barsakta inflamasyon, kanama,
ülserasyon veya perforasyon gibi fatal olabilen ciddi Gİ advers etkilere neden olabilir. Bu ciddi
advers etkiler NSAİİ' ler ile tedavi edilen hastalarda uyarıcı bir belirti ile veya belirti olmadan,
tedavi sırasında herhangi bir zamanda oluşabilir. Bir NSAİİ ile tedavi sırasında ciddi bir Gİ
advers olay geliştiren her beş hastadan yalnızca biri semptomatiktir. NSAİİ' ler nedeniyle üst Gİ
üIser, büyük kanama veya perforasyonların, 3 ila 6 ay süreyle tedavi edilen hastaların yaklaşık
%1’inde, bir yıl tedavi gören hastaların ise yaklaşık %2 ila %4’ ü arasında meydana geldiği
görülmektedir. Bu eğilimlerin zaman içinde sürmesi, hastanın tedavisinin herhangi bir safhasında
ciddi bir Gİ olay geliştirme olasılığını arttırmaktadır. Ne var ki, kısa süreli tedavi dahi risksiz
değildir.
NSAİİ'ler; önceden ülser hastalığı veya Gİ kanama hikayesi olan hastalara reçetelenirken son
derece dikkatli olunmalıdır. Yapılan çalışmalar, NSAİİ kullanan, önceden peptik ülser ve/veya Gİ
kanama hikayesi olan hastaların, bu risk faktörlerine sahip olmayan hastalara kıyasla Gİ kanalına
geliştirme riskinin 10 kat fazla olduğunu göstermiştir. Ülser hikayesine ek olarak yapılan
çalışmalarda, Gİ kanama riskini arttırabilecek aşağıdakiler gibi birlikte uygulanan bir çok tedavi
ve komorbiditeye yol açabilecek birçok durum tanımlanmıştır: oral kortikosteroidlerle tedavi,
antikoagülanlarla tedavi, NSAİİ'ler ile tedavinin uzaması, sigara kullanımı, alkol bağımlılığı,
ilerlemiş yaş ve genel sağlık durumunun kötü olması. Fatal Gİ olaylar hakkındaki spontan
raporların çoğu yaşlı ve zayıf bünyeli hastalar tarafından bildirilmiştir; bu nedenle bu
popülasyonda tedavi uygulanırken özellikle dikkatli olmak gerekmektedir.
Advers bir Gİ olayın potansiyel riskini en aza indirmek için, hastalar mümkün olan en kısa
süreyle ve en düşük etkili NSAİİ dozu ile tedavi edilmelidir. Hastalar ve doktorlar NSAİİ tedavisi
sırasında Gİ ülserasyon ve kanama belirti ve semptomları açısından dikkatli olmalıdır ve eğer
ciddi Gİ olaylardan şüphelenilirse hemen ek bir değerlendirme yapılmalı ve ek bir tedaviye
başlanmalıdır. Koruyucu ilaçlar (mizoprostol veya protein pompa inhibitörleri) ile kombiıre
tedavi bu hastalar için düşünülmelidir. Eğer ciddi advers olay ortadan kaldırılmazsa, NSAİİ
4 / 18tedavisi durdurulmalıdır. Yüksek risk grubundaki hastalarda, NSAİİ’leri içermeyen tedaviler
dikkate alınmalıdır.
Başta yaşlılar olmak üzere Gİ toksisite öyküsü olan hastalar, her türlü alışılmadık abdominal
semptomu (özellikle Gİ kanama) bildirmelidir. Beraberinde, sistemik kortikosteroidler,
antikoagülanlar, anti-trombosit ajanlar ya da selektif serotonin geri alım inhibitörleri gibi
ülserasyon ya da kanama riskini arttırabilecek ilaçlar alan hastalarda dikkatli olunması önerilir.
(bkz. Bölüm 4.5. Diğer ilaçlarla etkileşim ve diğer etkileşim türleri).
Durumları şiddetlenebileceği için ülseratif kolit veya Crohn hastalığı olan hastalarda yakın
medikal takip yapılmalıdır (bkz. Bölüm 4.8. İstenmeyen etkiler).
Gİ kanama ve ülserasyon gelişmesi halinde tedavi bırakılmalıdır.
Renal Etkiler:
Uzun süreli NSAİİ kullanımı renal papiler nekroz ve diğer renal hasarlara yol açmaktadır. Ayrıca,
renal prostaglandinlerin renal perfüzyonun idamesinde kompanse edici bir rol oynadığı için
hastalarda renal toksisite de görülmüştür. Böyle hastalarda NSAİİ uygulanması prostaglandin
formasyonunda ve ikincil olarak da renal kan akışında doza bağlı bir azalmaya sebep
olabilmekte, bu da aşikar renal dekompansasyonu hızlandırabilmektedir. Böyle bir reaksiyona
sebep olma riski en yüksek olan hastalar böbrek fonksiyonlarında bozulma, kalp yetmezliği,
karaciğer disfonksiyonu olanlar, diüretik ve anjiyotensin dönüştürücü enzim (ADE) inhibitörü
kullananlar ve yaşlılardır. NSAİİ tedavisinin durdurulmasının ardından genellikle tedavi öncesi
duruma geri dönülmektedir.
Diklofenak dahil NSAİ ilaç tedavisiyle sıvı retansiyonu ve ödem bildirildiği için, kardiyak ya da
böbrek fonksiyon bozukluğu, hipertansiyon öyküsü olan hastalarda, yaşlılarda, diüretikler ya da
böbrek fonksiyonunu anlamlı ölçüde etkileyen tıbbi ürünler ile birlikte tedavi edilen hastalarda ve
herhangi bir nedenle örneğin; büyük bir ameliyat öncesi veya sonrasında olduğu gibi önemli
ekstraselüler hacim eksikliği olan hastalarda özel bir dikkat gereklidir (bkz. Bölüm 4.3.). Böyle
vakalarda DİFENAK kullanıldığında, ihtiyat tedbiri olarak, renal fonksiyonun islenmesi tavsiye
edilir. Genellikle tedavi kesildikten sonra tedavi öncesi duruma dönülür.
İlerlemiş Böbrek Hastalıkları:
Diklofenağın ilerlemiş böbrek hastalığı olan hastalarda kullanımına ilişkin kontrollü çalışmalarda
elde edilmiş bir bilgi bulunmamaktadır. Bu nedenle, ilerlemiş böbrek hastalığı olan hastalarda
diklofenak tedavisi önerilmemektedir, Eğer DİFENAK tedavisi başlatılmışsa hastanın böbrek
fonksiyonlarının yakından takip edilmesi önerilir.
Anafilaktik Reaksiyonlar:
Diğer NSAİİ'ler ile olduğu gibi, diklofenak ile ender vakalarda, ilaca daha önce maruz
kalmaksızın, anaflaktik/anaflaktoid reaksiyonlar dahil alerjik reaksiyonlar görülebilir. DİFENAK
aspirin triadı olan hastalara verilmemelidir. Bu semptom kompleksi, tipik olarak, nazal polipli
veya polipsiz riniti olan veya aspirin ya da NSAİİ kullanmalarının ardından şiddetli ve ölümcül
olabilen bronkospazm gösteren astımlı hastalarda oluşmaktadır (Kontrendikasyonlar, Özel
kullanım uyarı ve önlemleri - Önceden var olan astım). Anafilaktoid reaksiyon görüldüğünde acil
servise başvurulmalıdır.
5 / 18Diğer NSAİ ilaçlar gibi, diklofenak da farmakodinamik özelliklerinden dolayı, enfeksiyonun
semptom ve belirtilerini maskeleyebilir.
Deri Reaksiyonları:
Diklofenak da dahil olmak üzere NSAİ ilaçların kullanımıyla ilişkili olarak çok nadir eksfolyatif
dermatit, Stevens-Johnson sendromu (SJS) ve toksik epidermal nekrolizi (TEN) de içeren ve
bazıları öldürücü olan ciddi cilt reaksiyonları bildirilmiştir. Bu ciddi olaylar uyarı olmaksızın
oluşabilir. Hastalar ciddi deri reaksiyonlarının işaret ve semptomları konusunda
bilgilendirilmelidirler ve deri kızarıklığı ya da herhangi bir aşırı duyarlılık belirtisi ilk meydana
geldiğinde diklofenak sodyum kullanımı durdurulmalıdır.
Önlemler
Genel:
Sinerjistik yararları ortaya koyan herhangi bir kanıtın olmaması ve ilave istenmeyen etki
potansiyeli nedeniyle diklofenağın, siklooksijenaz-2 selektif inhibitörler de dahil olmak üzere
NSAİ ilaçlarla birlikte kullanılmasından kaçınılmalıdır.
Yaşlı hastalarda, temel tıbbi esaslara dikkat edilmelidir. Özellikle, zayıf veya vücut ağırlığı düşük
olan yaşlı hastalara etkili en düşük doz verilmesi tavsiye edilir.
DİFENAK'ın kortikosteroid yerine geçmesi veya kortikosteroid eksikliğini tedavi etmesi
beklenmemelidir. Kortikosterodin aniden durdurulması hastalığın alevlenmesine sebep olabilir.
Uzun süreli kortikosteroid tedavisi görmekte olan hastalar, kortikosteroid tedavisinin
durdurulmasına karar verilmesi halinde, tedavilerini yavaş ve kademeli olarak azaltmalıdır.
DİFENAK'ın [ateş ve] enflamasyonu azaltmadaki farmakolojik aktivitesi, infeksiyoz olmadığı
düşünülen ağrılı durumların komplikasyonlarını tanıda kullanılan bu tanısal belirtilerin faydasını
azaltabilir.
Hepatik etkiler:
Durumları şiddetlenebileceği için karaciğer fonksiyonu bozuk olan hastalarda DİFENAK
reçetelendiğinde yakın medikal takip yapılmalıdır.
Diklofenak sodyum da dahil olmak üzere diğer NSAİİ alan hastaların %15 kadarında bir veya
daha fazla karaciğer testinde sınır seviyede yükselmeler meydana gelebilir. Bu laboratuvar
anomalileri ilerleyebilir, değişmeden kalabilir veya tedaviye devam edildiğinde kendiliğinden
geçebilir. NSAİİ’le gerçekleştirilen klinik çalışmalarda hastaların yaklaşık %1’inde ALT ve AST
seviyelerinde dikkate değer artışlar (normal düzeyin üst limitinin üç katı veya daha fazla)
bildirilmiştir. Ayrıca, seyrek olarak, sarılık ve ölümcül fulminan hepatit, karaciğer nekrozu ve
karaciğer yetmezliği gibi, bazıları ölümle sonuçlanmış şiddetli hepatik reaksiyon vakaları da
bildirilmiştir.
DİFENAK ile uzun süreli tedavi sırasında, bir ihtiyat tedbiri olarak, karaciğer fonksiyonlarının
düzenli olarak izlenmesi gerekir. Anormal karaciğer fonksiyon testleri sebat eder veya
kötüleşirse, karaciğer hastalığına uygun klinik belirtiler ve semptomlar gelişirse veya diğer
belirtiler (örneğin eozinofili, deri döküntüleri vs.) görülürse DİFENAK tedavisi kesilmelidir.
6 / 18Diklofenak sodyum kullanımı ile prodromal semptomlar olmaksızın hepatit görülebilir. Hepatik
porfirisi olan hastalarda DİFENAK kullanılırken dikkatli olunmalıdır, çünkü atağı tetikleyebilir.
Hematolojik etkiler:
Diklofenak sodyum da dahil olmak üzere NSAİİ alan hastalarda bazen anemi görülür. Bunun
nedeni sıvı retansiyonu, Gİ kan kaybı veya eritropoez üzerindeki tam olarak tanımlanamayan bir
etki olabilir. DİFENAK da dahil olmak üzere NSAİİ'ler ile uzun süreli tedavi gören hastalar,
herhangi bir anemi belirti veya semptomu göstermeseler bile hemoglobin ve hematokrit
seviyelerini düzenli olarak kontrol ettirmelidirler.
NSAİİ'lerin bazı hastalarda trombosit agregasyonunu inhibe eden kanama süresini uzattıkları
gösterilmiştir. Aspirinin tersine, bunların trombosit fonksiyonu üzerindeki etkileri kalitatif açıdan
daha az, daha kısa süreli ve geri dönüşümlüdür. Önceden koagülasyon bozukluğu olan ya da
antikoagülan kullanan ve trombosit fonksiyon değişikliklerinden advers şekilde etkilenebilecek
hastalar DİFENAK kullanımı sırasında dikkatle izlenmelidir.
Solunum sistemi hastalıkları:
Astım hastalarında, mevsimsel alerjik rinit, nazal mukozada şişme (örn. nazal polipler), kronik
obstrüktif akciğer hastalıkları ya da solunum sisteminin kronik enfeksiyonları (özellikle alerjik
rinit benzeri semptomlarla bağlantılı olarak), astım alevlenmeleri gibi NSAİ ilaçlarla reaksiyonlar
(analjeziklere tahammülsüzlük/analjezik astım olarak da adlandırılır), Quincke ödemi ya da
ürtiker diğer hastalardan daha sıktır. Bu nedenle, bu hastalara özel dikkat gösterilir önerilir (acil
durum için hazır olma). Bu durum, başka maddelere alerjik olan, örneğin cilt reaksiyonları,
kaşıntı ya da ürtiker bulunan hastalar için de geçerlidir.
Astımlı hastalarda aspirine duyarlı astım söz konusu olabilir. Aspirine duyarlı olan astımlı
hastalarda aspirin kullanımı, ölümle sonuçlanabilen şiddetli bronkospazmla ilişkilendirilmiştir.
Aspirin duyarlılığı olan bu hastalarda aspirin ile diğer nonsteroidal antiinflamatuar ilaçlar
arasında bronkospazm da dahil olmak üzere çapraz reaktiflik bildirildiğinden, aspirin
duyarlılığının bu formunun olduğu hastalara DİFENAK verilmemeli ve önceden astımı olan
hastalarda dikkatli kullanılmalıdır.
SLE ve Bağ Dokusu Hastalığı:
Sistemik lupus eritematozusu (SLE) ve karışık bağ dokusu hastalıkları olan hastalarda, aseptik
menenjit riski artabilir.
Hastalar için bilgi
Diklofenak, diğer NSAİ ilaçlar gibi, miyokard infarktüsü ya da felç gibi ciddi kardiyovasküler
yan etkilere neden olabilir ve bunlar hastanede yatına ve hatta ölüm ile sonuçlanabilir. Ciddi
kardiyovasküler olaylar uyarıcı semptomlar olmadan meydana gelebilirse de, hastalar göğüs
ağrısı, nefes darlığı, halsizlik, konuşmada pelteklik gibi beliti ve semptomlara dikkat etmeli ve
bunlara benzer herhangi bir belirti ya da semptom görürlerse tıbbi yardım almalıdır. Hastalara bu
izlemenin önemi vurgulanmalıdır (bkz. Uyarılar, Kardiyovasküler trombotik etkiler).
Bu sınıftaki diğer ilaçlar gibi diklofenak da rahatsızlığa ve nadiren, hastanede yatmayı
gerektirebilen ve hatta öldürücü olabilen gastrointestinal ülser ve kanama gibi ciddi yan etkilere
neden olabilir.
7 / 18Ciddi gastrointestinal sistem ülserasyon ve kanaması, uyarılar semptomlar bulunmadan da
meydana gelebildiği için, doktorlar kronik tedavi uygulanan hastaları ülserasyon ve kanamanın
belirti ve bulgularına dikkat etmeleri konusunda uyarmalı ve epigastrik ağrı, dispepsi, melena ve
hematemezi içeren herhangi bir belirti ya da semptom bakımından izlemeli ve onlara da bu
izlemenin önemini bildirmelidirler (bkz. Uyarılar, Gastrointestinal etkiler: Ülserasyon, kanama ve
perforasyon riski).
Diklofenak, diğer NSAİ ilaçlar gibi, eksfoliatif dermatit, Stevens Johnson sendromu ve toksik
epidermal nekroliz gibi hastanede yatmayı gerektiren ve hatta ölümcül olabilen, deride ciddi yan
etkilere neden olabilir. Ciddi deri reaksiyonları uyarı olmadan meydana gelebilirse de, hastalar
deride döküntü ve vezikül, ateş ya da kaşınma gibi diğer aşırı duyarlılık belirti ve semptomlarına
dikkat etmeli ve herhangi bir belirti ya da semptom görürlerse tıbbi yardım alınmalıdır.
Hastalarda herhangi tip bir döküntü meydana gelirse ilacı hemen durdurmaları ve mümkün
olduğunca çabuk doktorlarına danışmaları söylenmelidir.
Hastalara, açıklanamayan kilo artışı ya da ödem belirti ve semptomlarını hemen doktorlarına
bildirmeleri söylenmelidir.
Hastalara hepatotoksisitenin uyarıcı belirti ve semptomları konusunda bilgi verilmelidir (örneğin;
bulantı, yorgunluk hali, letarji, prurit, sarılık, sağ üst kadranda duyarlılık ve grip benzeri
sendrom). Eğer bunlar meydana gelirse, hastalara tedaviyi durdurup hemen tıbbi yardım almaları
söylenmelidir.
Hastalara, bir anafilaktoid reaksiyon meydana gelirse (örneğin; solunum güçlüğü, yüz ya da
boğazda şişme) acil tıbbi yardım almaları da söylenmelidir (bkz. Uyarılar).
Diklofenak, diğer NSAİ ilaçlar gibi, hamileliğin son evrelerinde alınmamalıdır; çünkü duktus
arterizusun erken kapanmasına neden olacaktır.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya çıkabildiğinden,
hekimler Gİ kanamanın belirti ya da semptomları açısından hastaları izlemelidirler. Uzun
dönemli NSAİİ tedavisi gören hastaların tam kan sayımı ve biyokimya profilleri periyodik olarak
kontrol edilmelidir. Eğer karaciğer ya da renal rahatsızlıkla uyumlu klinik belirti ve semptomlar
gelişirse ya da sistemik belirtiler (ör. eozinofili, döküntü, vb.) ortaya çıkarsa ya da karaciğer test
sonuçları anormal çıkarsa ya da kötüleşirse DİFENAK alımı durdurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
DİFENAK‘ın selektif sikloksijenaz-2 inhibitörleri de dahil diğer sistemik NSAİİ’larla birlikte
kullanılmasından kaçınılmalıdır. Aşağıdaki etkileşimler, DİFENAK enterik kaplı tabletler ve/veya
diklofenağın diğer farmasötik formları ile gözlemlenenleri içermektedir.
Göz önünde bulundurulması gereken gözlenmiş etkileşimler:
Güçlü CYP2C9 inhibitörleri:
Diklofenak metabolizmasının inhibisyonu nedeniyle doruk plazma konsantrasyonunda ve
diklofenak maruziyetinde önemli bir artışla sonuçlanabileceğinden diklofenak ile güçlü CYP2C9
8 / 18inhibitörleri (vorikonazol gibi) birlikte reçete edildiğinde dikkat edilmesi önerilir.
Lityum:
NSAİİ’ler plazma lityum düzeylerinde artışa ve renal lityum klirensinde azalmaya yol
açmaktadır. Ortalama minimum lityum konsantrasyonu %15 artmış ve renal klirens yaklaşık %20
azalmıştır. Bu etkiler renal prostaglandin sentezinin NSAİİ tarafından inhibe edilmesine
bağlanmaktadır. Dolayısıyla, NSAID’ler ve lityum eş zamanlı olarak verildiğinde hasta lityum
toksisitesi yönünden dikkatle izlenmelidir. Birlikte kullanıldığında diklofenak, lityumun plazma
konsantrasyonlarını yükseltebilir. Serum lityum düzeyinin takibi önerilir.
Digoksin:
Birlikte kullanıldığında diklofenak, digoksinin plazma konsantrasyonlarını yükseltebilir. Serum
digoksin düzeyinin takibi önerilir.
Diüretikler ve antihipertansif ajanlar:
Diğer NSAİ ilaçlar gibi, diklofenak’ın diüretikler ya da antihipertansif ajanlarla (örn.beta-
blokörler, anjiyotensin dönüştürücü enzim (ACE) inhibitörleri) birlikte kullanılması
antihipertansif etkilerinde bir azalmaya neden olabilir. Bu nedenle, kombinasyon dikkatli
uygulanmalıdır ve özellikle yaşlılarda olmak üzere hastaların kan basınçları periyodik olarak takip
edilmelidir. Hastalar uygun bir şekilde hidrate edilmeli ve yüksek nefrotoksisite nedeniyle
özellikle diüretikler ve ACE inhibitörleri ile eşzamanlı olarak başladıktan sonra ve daha sonra da
periyodik olarak böbrek fonksiyonunun takibine önem verilmelidir (bkz. Bölüm 4.4).
Siklosporin ve Takrolimus:
Diklofenak diğer NSAİ ilaçlar gibi renal prostaglandinler üzerine etkisiyle siklosporinin
nefrotoksisitesini artırabilir. Bu nedenle, siklosporin almayan hastalarda kullanılan doza göre daha
düşük dozlarda verilmelidir. NSAİ ilaçların takrolimus ile birlikte kullanılması nefrotoksisitenin
olası risk artışına neden olabilir. Bu, kalsinörin ve NSAİ ilaçların her ikisinin renal
antiprostaglandin etkileri aracığıyla olabilir.
Hiperkalemiye neden olduğu bilinen ilaçlar:
Potasyum tutucu diüretikler, siklosporin, takrolimus ve trimetoprim ile eş zamanlı tedavi serum
potasyum düzeylerinin artması ile ilişkili olabilir. Bu nedenle, serum potasyum düzeyleri sıkça
kontrol edilmelidir (bkz. Bölüm 4.4).
Kinolon türevi antibakteriyel ilaçlar:
NSAİ ilaçlarla kinolonların birlikte kullanılmalarından kaynaklanmış olabilen izole
konvülsiyon bildirimleri bulunmaktadır.
Göz önünde bulundurulması gereken öngörülen etkileşimler:
Furosemid:
Klinik çalışmalar ve pazarlama sonrası gözlemler, DİFENAK kullanımının bazı hastalarda
furosemid ve tiyazidlerin natriüretik etkisini azaltabildiğini göstermektedir. Bu yanıt, renal
prostaglandin sentezinin inhibe edilmesine bağlanmaktadır. NSAİİ’lerle eş zamanlı olarak tedavi
uygulandığında hasta, böbrek yetmezliği belirtileri yönünden (Önlemler, Renal Etkileri
bölümüne bakınız) ve diüretik etkililiğinden emin olmak için yakından izlenmelidir.
9 / 18Diğer NSAİ İlaçlar ve kortikosteroidler:
Diklofenak ve diğer sistemik NSAİ ilaçlar ya da kortikosteroidlerin birlikte uygulanması
gastrointestinal istenmeyen etkilerin sıklığını arttırabilir (bkz. Bölüm 4.4).
Antikoagülanlar ve anti-trombosit ajanlar:
Birlikte uygulanmaları kanama riskini arttırdığı için dikkatli olunması önerilir (bkz. Bölüm 4.4).
Klinik çalışmalarda DİFENAK’ın antikoagülanların etkisi üzerinde bir tesiri olduğuna dair bir
işaret olmamasına rağmen, DİFENAK ve antikoagülanları birlikte alan hastalarda, çok ender
durumlarda kanama riskinin arttığı bildirilmiştir. Bu nedenle böyle hastaların dikkatle izlenmesi
tavsiye edilir.
Varfarin:
Varfarin ve NSAİİ’lerin GI kanamaları üzerindeki etkisi sinerjistik özelliktedir; yani bu iki ilacı
birlikte kullanan hastaların ciddi GI kanaması geçirme riski bu iki ilacı tek başlarına kullanan
hastalara göre daha yüksektir.
Aspirin:
DİFENAK aspirinle birlikte verildiğinde, serbest DİFENAK klirensi değişmese de protein
bağlama oranı azalmaktadır. Bu etkileşimin klinik açıdan önemi bilinmiyor olmakla birlikte, diğer
NSAİİ’lerde olduğu gibi, diklofenak ve aspirinin eş zamanlı olarak verilmesi, advers etki görülme
olasılığını artırdığından, genellikle önerilmemektedir.
Selektif serotonin geri alım inhibitörleri (SSRI’lar):
Sistemik NSAİ ilaçlar ve SSRI’ların birlikte uygulanmaları gastrointestinal kanama riskini
arttırabilir (bkz. Bölüm 4.4).
Antidiyabetikler:
Klinik çalışmalar DİFENAK’ın oral antidiyabetik ilaçlarla birlikte, onların klinik etkilerini
etkilemeksizin verilebileceğini göstermiştir. Ancak, çok ender olarak DİFENAK® ile tedavi
sırasında antidiyabetik ilaçların dozunu ayarlamayı gerektirecek hipoglisemik ve hiperglisemik
etkiler bildirilmiştir. Bu nedenle birlikte uygulanmaları sırasında önlem olarak kan glukozu
düzeyinin takibi önerilir.
Metotreksat:
NSAİ’ların tavşan böbrek kesitlerinde metotreksat akümülasyonunu rekabete dayalı olarak inhibe
ettiği bildirilmiştir.Bu durum, bunların metotreksat toksisitesini artırabileceğini gösterir.
NSAİİ’ler metotreksat ile eş zamanlı uygulanıyorsa dikkatli olunmalıdır. Diklofenak dahil
NSAİ ilaçlar metotreksat tedavisinden önceki veya sonraki 24 saat içinde verildiğinde dikkat
edilmesi önerilir. Çünkü, metotreksatın kandaki konsantrasyonları yükselebilir ve toksisitesi
artabilir.
Kolestipol ve kolestiramin:
Bu ajanlar diklofenak emilimini geciktirebilir veya azaltabilir. Dolayısıyla, diklofenak
uygulamasının kolestipol/kolestiramin uygulamasından en az bir saat önce veya 4 ila 6 saat sonra
gerçekleştirilmesi önerilmektedir.
10 / 18Mifepriston:
NSAİ ilaçlar mifepristonun etkisini azalttığından, mifepriston kullanımından sonra 8-12 gün NSAİ
ilaçlar kullanılmamalıdır.
Fenitoin:
Diklofenak ile eş zamanlı fenitoin kullanımında, fenitoine maruziyette artış beklendiğinden,
fenitoin plazma konsantrasyonu takip edilmelidir.
4.6.Gebelik ve laktasyon
Genel tavsiye
Gebelik kategorisi C/D (3.trimester)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için herhangi bir öneride bulunulmasını
destekleyen veri bulunmamaktadır.
Gebelik dönemi
DİFENAK’ın gebe kadınlarda kullanımı ile ilgili yeterli veri bulunmamaktadır. Bu nedenle
DİFENAK kesin olarak gerekmedikçe (için beklenen yararları fetus için olası riskleri aşmadığı
sürece) gebeliğin ilk iki trimesteri sırasında kullanılmamalıdır. Diğer NSAİİ’lerle olduğu gibi
diklofenak sodyumun, gebelik ve/veya fetus/yeni dogan üzerinde zararlı farmakolojik etkileri
(örn. uterus tembelliği ve/veya duktus arteriosusun erken kapanma olasılığı) bulunmaktadır. Bu
nedenle DİFENAK, gebeliğin üçüncü trimesterinde kullanılmamalıdır (bkz. Bölüm 4.3 ve 5.3)
Laktasyon dönemi
Diğer NSAİ ilaçlar gibi diklofenak anne sütüne az miktarda geçmektedir. Bu nedenle, bebekteki
istenmeyen etkileri önlemek için emzirme sırasında DİFENAK uygulanmamalıdır.
Üreme yeteneği/Fertilite
Diğer NSAİ ilaçlar gibi DİFENAK kullanımı dişi doğurganlığını bozabilir. Gebe kalmaya
çalışan kadınlarda önerilmez. Gebe kalmakta zorluklar yaşayan ya da infertilite açısından
araştırılmakta olan kadınlarda DİFENAK’ın kesilmesi düşünülebilir.
4.7. Araç ve makine kullanımı üzerinde etkiler
DİFENAK kullanırken görme bozuklukları, baş dönmesi, vertigo, uyku hali ya da diğer merkez
sinir sistemi bozuklukları yaşayan hastalar araç veya makine kullanmamalıdırlar.
4.8.İstenmeyen etkiler
Klinik çalışmalardan ve/veya spontan bildirimlerden ve literatürden elde edilen advers ilaç
reaksiyonları MeDRA sistem organ sınıfına göre listelenmiştir. Her bir sistem organ sınıfında
advers ilaç reaksiyonları en sık olan önce gelecek şekilde sıklıklarına göre sıralanmıştır. Her bir
sıklık grubunda, advers ilaç reaksiyonları azalan ciddiyet sırasına göre verilmiştir. Ayrıca, her
advers ilaç reaksiyonu için sıklık kategorisi aşağıdaki şekildedir (CIOMS III):
Çok yaygın (≥1/10); yaygın (≥1/100, <1/10); yaygın olmayan (≥ 1/1.000, <1/100); seyrek (≥
1/10.000, < 1/1.000); çok seyrek (< 1/10.000), bilinmiyor (eldeki verilerden hareketle tahmin
edilemiyor).
Aşağıda belirtilen istenmeyen etkiler DİFENAK enterik kaplı tabletler ve/veya kısa ya da uzun
11 / 18vadeli kullanımda diğer diklofenak farmasötik formları için bildirilenleri içermektedir.
Enfeksiyonlar ve enfestasyonlar
Çok seyrek:
Enjeksiyon yerinde abseler.
Kan ve lenf sistemi hastalıkları
Çok seyrek:
Trombositopeni, lökopeni, anemi (hemolitik ve aplastik anemi dahil), agranülositoz.
Bağışıklık sistemi hastalıkları
Seyrek:
Aşırı duyarlılık, anaflaktik ve anaflaktoid reaksiyonlar (hipotansiyon ve şok dahil).
Çok seyrek:
Anjiyonörotik ödem (yüz ödemi dahil).
Psikiyatrik hastalıklar
Çok seyrek:
Dezoryantasyon, depresyon, uykusuzluk, kabuslar, irritabilite, psikotik bozukluk.
Sinir sistemi hastalıkları
Yaygın:
Baş ağrısı, baş dönmesi.
Seyrek:
Uyku hali
Çok seyrek:
Parestezi, hafıza bozukluğu, konvülsiyon, anksiyete, titreme, aseptik menenjit, disgözi,
serebrovasküler olay.
Bilinmiyor:
Konfüzyon, halüsinasyon, duygu bozukluğu
Göz hastalıkları
Çok seyrek:
Görme bozukluğu, bulanık görme, çift görme
Bilinmiyor:
Optik nörit
Kulak ve iç kulak hastalıkları
Yaygın:
Vertigo
Çok seyrek:
Kulak çınlaması, işitmede zayıflama.
12 / 18Kardiyak hastalıklar
Çok seyrek:
Palpitasyonlar, göğüs ağrısı, kalp yetmezliği, miyokard infarktüsü.
Vasküler hastalıklar
Çok seyrek:
Hipertansiyon, vaskülit.
Solunum, göğüs bozuklukları ve mediastinal hastalıklar
Seyrek:
Astım (dispne dahil).
Çok seyrek:
Pnömoni
Gastrointestinal hastalıklar
Yaygın:
Bulantı, kusma, diyare, dispepsi, abdominal ağrı, gaz, anoreksi.
Seyrek:
Gastrit, gastrointestinal kanama, hematemez, melena, kanlı diyare, gastrointestinal ülser (kanamalı
veya kanamasız - perforasyon ile veya perforasyon olmaksızın).
Çok seyrek:
Kolit (hemorajik kolit ve ülseratif kolit veya Crohn hastalığının alevlenmesi dahil), kabızlık,
stomatit, glossit, özofagus bozukluğu, intestinal diyafram hastalığı, pankreatit
Hepato-bilier hastalıklar
Yaygın:
Transaminazlarda artış.
Seyrek:
Hepatit, sarılık, karaciğer bozukluğu.
Çok seyrek:
Fulminan hepatit, hepatik nekroz, karaciğer yetmezliği.
Deri ve deri altı doku hastalıkları
Yaygın:
Döküntü
Seyrek:
Ürtiker
Çok seyrek:
Büllöz dermatit, egzama, eritem, multiform eritem, Stevens-Johnson sendromu, toksik epidermal
nekroliz (Lyell sendromu), eksfolyatif dermatit, alopesi, ışığa duyarlılık reaksiyonu, purpura,
Henoch-Schonlein purpura, kaşıntı.
13 / 18Böbrek ve idrar yolu hastalıkları
Çok seyrek:
Akut böbrek yetmezliği, hematüri, proteinüri, nefrotik sendrom, tubulointerstisiyel nefrit,
renal papiller nekroz.
Üreme sistemi ve meme hastalıkları
Çok seyrek:
İmpotans
Genel bozukluklar ve uygulama bölgesine ilişkin hastalıklar
Yaygın:
Uygulama yerinde irritasyon.
Seyrek:
Ödem.
Seçili advers ilaç reaksiyonlarının açıklanması
Arteriyotrombotik olaylar
Meta-analiz ve farmakoepidemiyolojik veriler, özellikle yüksek dozda günlük (150 mg) ve uzun
dönem tedavi sırasında diklofenak kullanımı ile ilişkili olarak arteriyotrombotik olaylar riskinde
(örneğin miyokard enfarktüsü) küçük bir artışa işaret etmektedir. (bkz., Bölüm 4.4)
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9.Doz aşımı ve tedavisi
Semptomlar
Diklofenak doz aşımına bağlı tipik bir klinik tablo yoktur. Doz aşımı, kusma, gastrointestinal
kanama, diyare, baş dönmesi, kulak çınlaması ya da konvülsiyon gibi semptomlara neden
olabilir. Ciddi zehirlenme durumunda, akut böbrek yetmezliği ve karaciğer hasarı
mümkündür.
Terapötik önlemler
Diklofenak dahil NSAİ ilaçlarla akut zehirlenmenin tedavisi, esas olarak destekleyici
önlemler ve semptomatik tedaviden ibarettir.
Hipotansiyon, böbrek yetmezliği, konvülsiyon, gastrointestinal bozukluk ve solunum depresyonu
gibi komplikasyonlara karşı destekleyici önlemler ve semptomatik tedavi uygulanır.
Proteinlere yüksek oranda bağlanmaları ve yaygın metabolizmaları nedeniyle NSAİ ilaçların
eliminasyonunda muhtemelen zorlu diürez, diyaliz veya hemoperfüzyon gibi özel önlemeler
yardımcı değildir.
14 / 18Potansiyel toksik bir aşırı dozun alımından sonra aktif kömür kullanımı ve hayatı tehdit edici
potansiyele sahip dozun alımından sonra gastrik dekontaminasyon (örn. kusma, gastrik lavaj)
düşünülebilir.
5.FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antienflamatuvar ve anti-romatizmal ürünler, non-steroidler, asetik
asit türevleri ve ilişkili maddeler
ATC kodu: M01A B05
Etki mekanizması
DİFENAK belirgin antiromatizmal, antienflamatuvar, analjezik ve antipiretik özelliklere
sahip, nonsteroidal yapıda bir bileşim olan diklofenak sodyum içerir. Deneysel olarak da
gösterildiği üzere, prostaglandin biyosentezinin inhibisyonu diklofenağın etki mekanizması
için esas kabul edilmektedir. Prostaglandinler enflamasyon, ağrı ve ateş oluşumunda majör rol
oynarlar.
Diklofenak sodyum, in vitro olarak, insan vücudunda erişilenlere eşdeğer
konsantrasyonlarda, kıkırdakta proteoglikan biyosentezini baskılamaz.
Farmakodinamik etkiler
DİFENAK romatizmal hastalıklarda kullanıldığında, antienflamatuvar ve analjezik özellikleriyle
dinlenme sırasında ve hareket halinde ortaya çıkan ağrı, sabah sertliği ve eklemlerde şişme
gibi semptom ve belirtileri belirgin bir şekilde ortadan kaldırır ve aynı zamanda fonksiyonda
düzelme sağlar.
Travma sonrası ve postoperatif enflamatuvar durumlarda DİFENAK, hem spontan ağrıyı hem de
harekete bağlı ağrıyı hızla dindirir ve enflamatuvar şişlik ve yarada gelişen ödemi azaltır.
DİFENAK özellikle günde 100 mg doz kullanması gereken hastalar için uygundur. Günde bir
defa alınması, özellikle uzun süreli tedaviyi kolaylaştırır ve muhtemel dozlama hatalarını
önlemede yardımcı olur.
5.2.Farmakokinetik özellikler
Emilim
Değişmemiş diklofenak ve hidroksillenmiş metabolitlerinin idrardaki miktarlarından edinilen
bilgilere göre, DİFENAK ve mide suyuna dayanıklı enterik kaplı tabletlerden salınan ve emilen
diklofenak miktarı aynıdır. Bununla birlikte diklofenağın DİFENAK’tan sistemik yararlanımı,
aynı dozdaki mide suyuna dayanıklı tabletlerle elde edilenin ortalama %82’sidir (muhtemelen
“ilk geçiş” metabolizmasına bağımlı salınma oranından dolayı). DİFENAK’tan etkin maddenin
daha yavaş salınmasının bir sonucu olarak, ulaşılan doruk konsantrasyonlar mide suyuna
dayanıklı enterik kaplı tabletlerin verilmesinden sonra elde edilenlerden daha düşüktür.
100 mg uzatılmış salımlı bir tabletin alınmasından ortalama 4 saat sonra 0.5 mikrogram/ml
mikromol/L) ortalama doruk plazma konsantrasyonuna erişilir.
15 / 18DİFENAK’ın sistemik yararlanımı ve emilimi üzerine yiyeceklerin klinik olarak herhangi bir
etkisi yoktur.
Karaciğerden ilk geçişinde (“ilk geçiş” etkisi) diklofenağın yaklaşık yarısı metabolize edildiği
için, ağız yoluyla verilmesini takiben konsantrasyon eğrisinin altında kalan alan, aynı dozun
parenteral yolla verilmesini takiben elde edilenin yaklaşık yarısıdır.
Tekrar eden dozlarda verildikten sonra farmakokinetik davranışı değişmez. Tavsiye edilen doz
aralıklarına uyulduğu takdirde birikim meydana gelmez.
Dağılım
Diklofenak başta albümine olmak üzere (%99.4) serum proteinlerine % 99.7 oranında bağlanır.
Sanal dağılım hacmi 0.12 ila 0.17 l/kg’dır.
Diklofenak sinovyal sıvıya geçer. Plazmada doruk konsantrasyona ulaştıktan 2-4 saat sonra
sinovyal sıvıda maksimum konsantrasyonlara erişir. Sinovyal sıvıdan eliminasyon yarı ömrü 3 ila 6
saattir. Doruk plazma düzeylerine eriştikten 2 saat sonra, sinovyal sıvıda etkin madde
konsantrasyonları plazmadakinden daha yüksek düzeye ulaşır ve 12 saat boyunca
plazmadakinden daha yüksek kalır.
Emziren bir annenin sütünde düşük konsantrasyonda (100 ng/ml) diklofenak saptanmıştır. Anne
sütü alan bir bebeğin midesine giren tahmini miktar 0,03 mg/kg/gün dozuna eşdeğerdir.
Biyotransformasyon
Diklofenağın biyotransformasyonu, kısmen esas molekülün glukuronidasyonu, fakat esas olarak,
çoğu glukuronid konjugatlarına dönüşen, çeşitli fenolik metabolitlerin (3’-hidroksi-, 4’-hidroksi-,5-
hidroksi, 4’,5-dihidroksi- ve 3’ hidroksi-4’-metoksi-diklofenak) elde edildiği, tek veya multipl
hidroksilasyonu ve metoksilasyonu ile olur. Bu fenolik metabolitlerin ikisi biyolojik olarak,
fakat diklofenaktan çok daha az derecede de olsa biyolojik olarak aktiftir.
Eliminasyon
Diklofenağın total sistemik klirensi 263±56 ml/dak. (Ort değer ± SD)’dır. Plazmadaki terminal
yarı ömrü 1 ila 2 saattir. Metabolitlerin 4’ü (aktif olan 2 metabolit de dahil) 1-3 saatlik kısa
plazma yarı ömrüne sahiptir. Bir metabolitin (3’-hidroksi-4’-metoksi-diklofenak) plazma yarı
ömrü çok daha uzundur. Ancak, bu metabolit hemen hemen inaktiftir.
Verilen dozun yaklaşık %60’ı esas molekülün glukuronid konjugatı şeklinde ve çoğu glukuronid
konjugatlarına dönüşen metabolitleri halinde idrarla atılır. %1’ inden daha azı değişmemiş ilaç
şeklinde atılır. Dozun geri kalan kısmı, metabolitleri halinde safra yoluyla feçese atılır.
Doğrusallık/Doğrusal Olmayan Durum:
Emilen miktar dozaj gücü ile lineer olarak ilişkilidir.
Hastalardaki karekteristik özellikler
Böbrek yetmezliği:
Böbrek yetmezliği olan hastalarda, mutad dozlarda uygulandığında, tek doz kinetiğine göre
değişmemiş aktif maddenin birikmediği gösterilmiştir. Kreatinin klerensi <10 ml/dak altına
düştüğünde, hidroksi metabolitlerin hesaplanmış kararlı durum plazma düzeyleri normal
16 / 18kişilerdekinden yaklaşık 4 kat daha fazladır. Bununla beraber, metabolitler safra vasıtasıyla
uzaklaştırılırlar.
Karaciğer yetmezliği:
Kronik hepatiti veya dekompanse olmayan sirozu olan hastalarda, Diklofenağın kinetiği ve
metabolizması karaciğer hastalığı olmayan hastalardaki ile aynıdır.
Pediyatrik popülasyon:
Doz gücünden dolayı, DİFENAK çocuklar ve ergenler için uygun değildir.
Geriyatrik popülasyon:
İlacın emilimi, metabolizması ve atılımında yaşa bağlı herhangi bir farklılık gözlenmemiştir.
Klinik çalışmalar:
DİFENAK, uzun zamandır kullanılmakta olan, klinik verileri iyi bilinen bir üründür.
5.3.Klinik öncesi güvenlilik verileri
Diklofenak ile yapılan akut ve tekrarlanan doz toksisitesi çalışmaları ve genotoksisite, mutajenite
ve karsinojenite çalışmalarından elde edilen preklinik veriler önerilen terapötik dozlarda insanlara
özgü herhangi bir zararın olmadığını göstermiştir. Standart preklinik hayvan çalışmalarında
diklofenağın fare, sıçan ya da tavşanlarda teratojenik bir potansiyele sahip olduğunu gösteren bir
kanıt saptanmamıştır.
Diklofenak ebeveyn sıçanlarda doğurganlık üzerinde etki göstermemiştir. Maternal toksik
dozlarda minimal fetal etkileri dışında ceninin prenatal, perinatal ve postnatal gelişimini de
etkilememiştir.
NSAİİ verilmesi (diklofenak dahil), tavşanlarda ovulasyonu ve sıçanlarda implantasyon ve
plasentasyonu inhibe etmiş, hamile sıçanlarda duktus arteriosusun erken kapanmasına sebep
olmuştur. Sıçanlarda diklofenağın maternal toksik dozları distosi, uzamış gestasyon, fetal
sağkalımda düşüş ve intrauterin büyüme geriliği ile ilişkili bulunmuştur. Diklofenağın hem üreme
parametreleri ve doğum hem de rahim içindeyken duktus arteriosusun daralması üzerindeki zayıf
etkileri prostaglandin sentez inhibitörleri sınıfının farmakolojik sonuçlarıdır (bkz. Bölüm 4.3 ve
4.6).
6.FARMASÖTİK ÖZELLİKLER
6.1.Yardımcı maddelerin listesi
Mikrokristalin selüloz
Kolloidal silika
Magnezyum stearat
Polivinilpoliprolidon
Methocell (HPMC E-15 CP)
PEG 400
Deiyonize su
İnstacoat enterik Titanyum dioksit (E171)
Kırmızı demir oksit (E172)
17 / 186.2.Geçimsizlikler
Bilinen geçimsizliği yoktur.
6.3.Raf ömrü
Raf ömrü 24 aydır.
6.4.Saklamaya yönelik özel tedbirler
30 oC altındaki oda sıcaklığında saklanmalıdır.
6.5.Ambalajın niteliği ve içeriği
Alüminyum/PVC blister
10 ve 30 tablet içeren blister ambalaj
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atik materyaller “Tıbbi ürünlerin kontrolü yönetmeliği” ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Terra İlaç ve Kimya San. Tic.A.Ş.
İnkilap Mah. Küçüksu Cad. No: 109 C Blok
Kat: 5 Daire 20-21 Ümraniye/İstanbul
8. RUHSAT NUMARASI
193 / 98
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi:13.10.1999
Ruhsat yenileme tarihi: 10.06.2010
10. KÜB’ÜN YENİLENME TARİHİ
18 / 18