KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bkz. Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ELIZARIA® 300 mg/30 ml infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Eculizumab, rekombinant DNA teknolojisi yoluyla Çin Hamster Over (CHO) hücre hattında
üretilmiş bir hümanize monoklonal (IgG2/4ҝ) antikorudur.
30 ml'lik her bir flakon 300 mg eculizumab içerir (10 mg/ml).
Seyreltme işleminden sonra, infüzyonla uygulanacak olan çözeltinin nihai konsantrasyonu 5
mg/ml'dir.
Yardımcı maddeler:
Sodyum 5 mmol/flakon
Yardımcı maddeler için bkz. bölüm 6.1.
3. FARMASÖTİK FORM
Konsantre infüzyon çözeltisi.
Berrak, renksiz, çözelti (pH=7.0)
4. KLİNİK ÖZELLIKLER
4.1 Terapötik endikasyonları
ELIZARIA® (eculizumab) erişkinlerde ve çocuklarda aşağıdaki hastalıklarda endikedir:
- Paroksismal noktümal hemoglobinüri (PNH).
Klinik semptom ve hemoliz gösteren yüksek hastalık aktivitesi olan hastalarda klinik fayda kanıtı,
transfüzyon öyküsünden bağımsız olarak gösterilmiştir (bkz. Bölüm 5.1).
1/184.2 Pozoloji ve uygulama şekli
ELIZARIA® bir sağlık mesleği mensubu tarafından ve hematolojik ve/veya böbrek bozuklukları
olan hastaların yönetiminde tecrübeli bir hekimin gözetiminde uygulanmalıdır.
Pozoloji/uygulama sıklığı ve süresi:
Pozoloji:
Erişkin hastalar:
Paroksismal Noktümal Hemoglobinüride (PNH):
Erişkin (>18 yaş) hastalar için PNH doz uygulaması rejimi, 4 haftalık bir başlangıç fazından ve bunu
takip eden idame fazından oluşmaktadır:
• Başlangıç fazı: İlk 4 hafta boyunca, her hafta, 25-45 dakika süreyle intravenöz infüzyon yoluyla
uygulanan 600 mg ELIZARIA®.
• İdame fazı: Beşinci haftada, 25-45 dakika süreyle intravenöz infüzyon yoluyla uygulanan 900 mg
ELIZARIA®; ardından her 14 ± 2 günde bir, 25-45 dakikalık intravenöz infüzyon yoluyla uygulanan
900 mg ELIZARIA® (bkz. Bölüm 5.1).
Tedavi takibi:
ELIZARIA®’nın bırakılması klinik olarak endike olmadıkça, ELIZARIA® tedavisinin hastanın
yaşamı boyunca devam ettirilmesi önerilmektedir (bkz. Bölüm 4.4).
PNH hastaları, serum laktat dehidrogenaz (LDH) düzeyleri de dahil olmak üzere intravasküler
hemoliz bulgu ve belirtileri açısından takip edilmelidir.
Uygulama şekli ve süresi:
ELIZARIA®’yı intravenöz puşe ya da bolus enjeksiyon olarak uygulamayınız. ELIZARIA®
yalnızca aşağıda tarif edildiği şekilde intravenöz infüzyon yoluyla uygulanmalıdır.
Uygulama öncesinde tıbbi ürünün seyreltilmesine ilişkin talimatlar Bölüm 6.6’da tanımlanmıştır.
Seyreltilmiş ELIZARIA® çözeltisi, bir yerçekimi-beslemeli, enjektör tipi pompa ya da bir infüzyon
pompası aracılığıyla, erişkinlerde 25-45 dakikalık ve pediatrik hastalarda 1-4 saatlik intravenöz
infüzyon yoluyla uygulanmalıdır. Hastaya yapılan uygulama sırasında seyreltilmiş ELIZARIA®
çözeltisinin ışıktan korunmasına gerek bulunmamaktadır.
Hastalar infüzyonu takiben bir saat boyunca izlenmelidir. ELIZARIA® uygulaması sırasında advers
bir olay meydana gelirse, hekimin takdirine göre infüzyon yavaşlatılabilir ya da durdurulabilir. Eğer
infüzyon yavaşlatılırsa, toplam infüzyon süresi erişkinlerde ve ergenlerde (12 ila 18 yaş) iki saati ve
12 yaşın altındaki çocuklarda dört saati geçmemelidir.
2/18Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir (bkz. Bölüm 5.1),
Karaciğer yetmezliği:
Karaciğer yetmezliği olan hastalarda ELIZARIA®’in güvenliliği ve etkililiği incelenmemiştir.
Pediatrik popülasyon:
Vücut ağırlığı >40 kg olan pediatrik PNH hastaları, erişkin doz uygulaması önerilerine göre tedavi
edilir.
Vücut ağırlığı 40 kg’ın altında olan pediatrik PNH hastalarında ELIZARIA® doz uygulama rejimi
şu şekildedir:
Hasta Vücut Ağırlığı Başlangıç Fazı İdame Fazı
30 ila <40 kg 600 mg haftalık x 2 3. haftada 900 mg; ardından her 2 haftada bir 900 mg
20 ila <30 kg 600 mg haftalık x 2 3. haftada 600 mg; ardından her 2 haftada bir 600 mg
10 ila <20 kg 600 mg haftalık x 1 2. haftada 300 mg; ardından her 2 haftada bir 300 mg
5 ila <10 kg 300 mg haftalık x 1 2. haftada 300 mg; ardından her 3 haftada bir 300 mg
ELIZARIA® 40 kg’dan düşük kilolu PNH hastalannda çalışılmamıştır. 40 kg’dan düşük kilolu PNH
hastalar için ELIZARIA® pozolojisi, 40 kg’dan düşük kilolu hastalar için kullanılan pozolojiyi temel
almaktadır.
Geriyatrik popülasyon:
ELIZARIA® 65 yaş ve üzeri hastalara uygulanabilir. Yaşlı kişiler tedavi edilirken özel bir önlemin
gerekli olduğuna işaret eden herhangi bir kanıt mevcut değildir. Bununla birlikte bu hasta
popülasyonunda ELIZARIA® ile elde edilen deneyim halen sınırlıdır.
4.3 Kontrendikasyonlar
Eculizumab, mürin proteinleri ya da Bölüm 6.1’de listelenen yardımcı maddelerden herhangi birine
karşı aşırı duyarlılığı olduğu bilinen hastalarda kontrendikedir.
Aşağıdaki hastalarda ELIZARIA® tedavisi başlatılmamalıdır (bkz. Bölüm 4.4):
• iyileşmemiş Neisseria meningitidis enfeksiyonu olan hastalarda,
• aşılama sonrasında 2 haftaya kadar uygun antibiyotiklerle profılatik tedavi almamış ve hali hazırda
Neisseria meningitidis’e karşı aşılanmamış hastalarda.
3/184.4 Özel kullanım uyarıları ve önlemleri
ELIZARIA®, etki mekanizması gereği ciddi veya ölümcül meningokokkal enfeksiyon
riskinde artışa neden olmaktadır. Bu nedenle kullanım öncesinde meningokokkal aşılamanın
yapılması zorunludur. Aynı nedenle pnömokok aşısı da önerilmektedir. Gerektiğinde
korunma amaçlı olarak, antimikrobiyal kemoprofilaksi verilmelidir.
Kullanım öncesinde hastalara enfeksiyon bulguları anlatılmalı, acilen doktora başvurmaları
gerekliliği, tedavileri ile ilgili bilgiyi paylaşmaları gerekliliği mutlaka anlatılmalıdır.
ELIZARIA®’nın PNH’si olan hastalarda aneminin aplastik bileşenini etkilemesi beklenmemektedir.
Meningokokkal Enfeksiyon:
ELIZARIA® tedavisi, etki mekanizmasından dolayı hastalarda ciddi veya ölümcül meningokokkal
(Neisseria meningitidis) enfeksiyona karşı duyarlılığı artırmaktadır. Herhangi bir serogrubun yol
açtığı meningokokkal hastalık meydana gelebilir. ELIZARIA® tedavisi geciktirme riski, bir
meningokokkal enfeksiyonu geliştirme risklerinden ağır basmadıkça enfeksiyon riskini azaltmak için
tüm hastalar ELIZARIA® kullanımından en az 2 (iki) hafta önce aşılanmalıdır. Ayrıca, tetravalan
meningokokkal aşı uygulaması sonrasında 2 (iki) hafta haftadan daha az süre içinde ELIZARIA®
tedavisine başlayan hastalar aşılamadan sonraki 2 (iki) haftaya kadar uygun profilaktik antibiyotik
tedavisi almalıdır. Yaygın patojenik meningokokkal serogruplardan korunmada, uygulanabilir
olduğu durumlarda A, C, Y ve W135 ve B serogruplarına karşı aşılama önerilmektedir. Hastalar, aşı
kullanımına yönelik mevcut ulusal aşı kılavuzlarına göre aşılanmalıdır.
Aşılama, komplemanda ek ileri aktivasyona neden olabilir. Bunun sonucunda, PNH dahil
kompleman-aracılı hastalıkları olan hastaların, altta yatan hastalıklarının hemoliz (PNH) gibi bulgu
ve belirtilerinde artış deneyimleyebilir. Bu nedenle, önerilen aşılama sonrasında hastalık belirtileri
açısından hastalar yakından takip edilmelidir.
Meningokokkal enfeksiyonu önlemek için aşılama yeterli olmayabilir. Antibakteriyel ajanların
uygun kullanımına yönelik resmi kılavuzlar göz önünde tutulmalıdır. ELIZARIA® ile tedavi edilen
hastalarda ciddi veya ölümcül meningokokkal enfeksiyon olguları bildirilmiştir. Sepsis,
ELIZARIA® ile tedavi edilen hastalarda meningokokkal enfeksiyonlarının yaygın bir belirtisidir
(bkz. Bölüm 4.8). ELIZARIA® kullanan tüm hastalar meningokokkal enfeksiyonun erken bulguları
açısından izlenmeli, enfeksiyondan şüphelenildiği durumlarda acilen değerlendirilmeli ve gerekirse
uygun antibiyotiklerle tedavi edilmelidir. Ayrıca ELIZARIA® kullanan hastalar bu bulgu ve belirtiler
ile acilen tıbbi bakım alınması için atılması gereken adımlar konusunda bilgilendirilmelidir. Hekimler
ELIZARIA® tedavisinin yararlarını ve risklerini hastalarla tartışmalı ve hastalara bilgi broşürü ve
hasta güvenlilik bilgisi kartı vermelidir (bunların tarifi için bkz. Hasta Kullanma Talimatı).
4/18Diğer Sistemik Enfeksiyonlar:
Etki mekanizmasından dolayı ELIZARIA® tedavisi, aktif sistemik enfeksiyonların olduğu hastalara
dikkatli bir şekilde uygulanmalıdır. Hastaların enfeksiyonlara, özellikle Neisseria ve kapsüllü
bakterilerin neden olduğu enfeksiyonlara duyarlılığı artmış olabilir. Dissemine gonokokkal
enfeksiyonlar dahil Neisseria türleri ile ciddi enfeksiyonlar (Neisseria meningitidis dışında)
bildirilmiştir.
Hastalara, potansiyel ciddi enfeksiyonlar ve bunların bulgu ve belirtileri ile ilgili farkındalıklarının
artırılması için Hasta Kullanma Talimatı’ndaki bilgiler sunulmalıdır.
Hekimler gonoreden korunma konusunda hastalara bilgi vermelidir.
İnfüzyon Reaksiyonları:
ELIZARIA®’in uygulanması infüzyon reaksiyonlarına ya da alerjik veya aşırı duyarlılık
reaksiyonlarına (anafılaksi de dahil) yol açabilecek neden olabilecek infüzyon reaksiyonlarına ya da
immünojenisiteye neden olabilir. Klinik çalışmalarda, 1 (%0,9) gMG hastası ELIZARIA®’nın
durdurulmasını gerektiren bir infüzyon reaksiyonu deneyimlemiştir. PNH hastaları,
ELIZARIA®’nın bırakılmasını gerektirecek bir infüzyon reaksiyonu deneyimlememiştir. Şiddetli
infüzyon reaksiyonları görülen tüm hastalarda ELIZARIA® uygulaması durdurulmalı ve uygun tıbbi
tedavi uygulanmalıdır.
İmmünojenisite:
Tüm klinik çalışmalar boyunca ELIZARIA® ile tedavi edilen hastalarda, nadiren, antikor yanıtları
tespit edilmiştir. PNH’de plasebo kontrollü çalışmalarda düşük antikor yanıtları bildirilmiş olup,
gözlenmiş sıklık değerleri (%3.4) plaseboda gözlenen değerlere (%4.8) benzerdir.
Antikor gelişimi ile klinik yanıt ya da advers olaylar arasında herhangi bir korelasyon
gözlenmemiştir.
İmmünizasyon:
ELIZARIA® ile tedaviye başlanmadan önce, PNH hastalarında güncel immünizasyon kılavuzlarına
göre immünizasyonun başlatılması önerilmektedir. Ek olarak ELIZARIA® tedavisini geciktirme
riski, bir meningokokkal enfeksiyonu gelişme risklerinden ağır basmadıkça, tüm hastalar
ELIZARIA® kullanımından en az 2 hafta önce meningokokkal enfeksiyonlara karşı aşılanmalıdır.
Tetravalan meningokokkal aşılama sonrasında iki haftadan daha kısa süre içinde ELIZARIA®
tedavisine başlayan hastalar, aşılamadan iki hafta sonrasına kadar uygun profilaktik antibiyotik
tedavisi almalıdır. Yaygın patojenik meningokokkal serogruplardan korunmada, mevcut olduğu
durumlarda serogrup A, C, Y, W135 ve B’ye karşı aşılar önerilmektedir (bkz. Meningokokkal
Enfeksiyon).
18 yaşından küçük olan hastalar, Haemophilus influenza ve pnömokok enfeksiyonlarına karşı
aşılanmalıdırlar ve her bir yaş grubu için ulusal aşılama önerilerine kesin suretle uyulması
gerekmektedir.
Aşılama, komplemanda ek aktivasyona neden olabilir. Bunun sonucunda, PNH dahil kompleman-
aracılı hastalıkları olan hastalar, altta yatan hastalıklarının hemoliz (PNH) gibi bulgu ve belirtilerinde
5/18artış deneyimleyebilir. Bu nedenle, önerilen aşılama sonrasında hastalık belirtileri açısından hastalar
yakından takip edilmelidir.
Antikoagülan Tedavi:
ELIZARIA® tedavisi antikoagülan tedaviyi değiştirmemelidir.
PNH Laboratuvar Takibi:
PNH hastaları, serum laktat dehidrogenaz (LDH) düzeyleri de dahil olmak üzere intravasküler
hemoliz bulgu ve belirtileri açısından takip edilmelidir. ELIZARIA® tedavisi gören PNH hastaları
da benzer şekilde, LDH düzeyleri ölçülerek intravasküler hemoliz için takip edilmelidir ve bu
hastalarda, idame fazı boyunca önerilen 14 ± 2 gün doz uygulaması takvimi içinde doz ayarlaması
gerekli olabilir (her 12. güne kadar).
PNH Tedavisinin Bırakılması:
Eğer PNH hastaları ELIZARIA® ile tedaviyi bırakırsa, ciddi intravasküler hemolizin bulgu ve
belirtileri açısından yakından izlenmelidir. Ciddi hemoliz, aşağıdakilerden herhangi birisi ile birlikte
serum LDH düzeylerinin tedavi öncesi düzeyden daha yüksek olması ile tanımlanmaktadır: bir hafta
ya da daha kısa bir sürede, (transfüzyon nedeniyle seyrelme yokluğunda) PNH klon büyüklüğünde
%25’ten daha yüksek bir mutlak azalma; <5 g/dl hemoglobin düzeyi ya da bir hafta veya daha kısa
bir sürede >4 g/dl azalma; anjina; zihinsel durumun değişmesi; serum kreatinin düzeyinde %50 artış;
ya da tromboz olması. ELIZARIA®’yı bırakan hastalar, ciddi hemoliz ve diğer reaksiyonları
belirlemek için en az 8 hafta boyunca takip edilmelidir.
ELIZARIA® bırakıldıktan sonra ciddi hemolizin meydana gelmesi durumunda, aşağıdaki
işlemleri/tedavileri uygulamayı düşününüz: kan transfüzyonu (paketlenmiş eritrositler) ya da akış
sitometrisine göre PNH eritrositleri toplam eritrositlerin %50’sinden fazla ise değiş-tokuş
transfüzyonu; antikoagülasyon; kortikosteroidler; ya da ELIZARIA® tedavisinin yeniden
başlatılması. PNH klinik çalışmalarında, 16 hasta ELIZARIA® tedavi rejimini bırakmıştır. Ciddi
hemoliz gözlenmemiştir.
Eğitim materyalleri:
ELIZARIA®’yı reçete edecek tüm hekimlerin, reçetelemeye yönelik Kısa Ürün Bilgisi’ne aşina
olmaları gerekmektedir. Hekimler ELIZARIA® tedavisinin yararlarını ve risklerini hastalarla
tartışmalı ve hastalara hasta kullanma talimatı ve hasta güvenlilik bilgisi kartı vermelidir.
Hastalara, ateş, ateş ve/veya boyun tutulmasının ya da ışığa duyarlılığın eşlik ettiği baş ağrısı
gelişmesi durumunda, acilen tıbbi yardım almaları söylenmelidir; çünkü bu bulgular meningokokkal
enfeksiyonun belirtileri olabilir.
Biyobenzer ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
Bu tıbbi ürün her bir flakonda 115 mg sodyum ihtiva eder. Bu durum, kontrollü sodyum diyetinde
olan hastalar içinde göz önünde bulundurulmalıdır.
6/184.5. Diğer tıbbi ürünlerle etkileşimler ve diğer etkileşim şekilleri
ELIZARIA®® ile herhangi bir etkileşim çalışması yapılmamıştır.
ELIZARIA®® sadece %0.9 sodyum klorür çözeltisi, %0.45 sodyum klorür çözeltisi veya %5
dekstroz çözeltisi ile karıştırılabilir.
Eculizumabın, rituksimabın kompleman-bağımlı sitotoksisitesi üzerindeki potansiyel inhibitör
etkisine dayanarak, eculizumab, rituksimabın beklenen farmakodinamik etkilerini azaltabilir.
Kronik intravenöz insan immünoglobulin (IVIg) tedavisi, eculizumab gibi monoklonal antikorların
endozomal neonatal Fc reseptör (FcRn) geri dönüşüm mekanizmasını etkileyebilir ve böylece
serumdaki eculizumab konsantrasyonlarını düşürebilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediatrik popülasyon:
Pediatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda gebeliği önlemek için tedavi sırasında ve eculizumab
tedavisinin son dozundan sonra en az 5 ay süreyle uygun bir doğum kontrol yönteminin kullanılması
göz önünde bulundurulmalıdır.
Gebelik dönemi
ELIZARIA® ile tedavi edilen gebe kadınlarda yeterli çalışma bulunmamaktadır.
Sınırlı sayıda eculizumaba gebelikte maruz kalma olgularından gelen veriler (300’den az gebelik
sonucu), fetal malformasyon veya fetal-neonatal toksisite riskinde artış olmadığını göstermektedir.
Bununla birlikte, iyi kontrol edilmiş çalışma bulunmadığından belirsizlikler devam etmektedir. Bu
nedenle, gebe kadınlarda eculizumab ile tedaviye başlanmadan önce ve tedavi sırasında her bir birey
için risk-yarar analizinin yapılması önerilmektedir. Gebelik sırasında bu tür bir tedavi gerekli
görüldüğü takdirde, yerel kılavuzlar doğrultusunda yakından maternal ve fetal takip önerilmektedir.
Eculizumab ile hayvanlar üzerinde üreme çalışmaları gerçekleştirilmemiştir (bkz. Bölüm 5.3). İnsan
IgG’sinin insan plasenta bariyerini geçtiği bilinmektedir ve bu nedenle eculizumab potansiyel olarak
fetal dolaşımda terminal kompleman inhibisyonuna yol açabilir. Bu nedenle, ELIZARIA® gebelik
döneminde sadece kesin olarak gerekli olduğu durumlarda kullanılmalıdır.
7/18Laktasyon dönemi
Mevcut sınırlı veriler eculizumabın insan sütü ile atılmadığımı düşündürdüğünden, emzirilen
yenidoğan/bebek üzerinde etki beklenmemektedir. Bununla birlikte, mevcut verilerin sınırlı
olmasından dolayı, annenin eculizumaba klinik ihtiyacının yanında emzirenin gelişim ve sağlık
açısından yararları ve emzirilen çocuk üzerinde eculizumaba veya altta yatan maternal duruma bağlı
muhtemel advers etkileri göz önünde bulundurulmalıdır.
Üreme yeteneği/Fertilite
Eculizumab için fertiliteye özgü spesifik bir çalışma yürütülmemiştir.
4.7. Araç ve makine kullanımı üzerindeki etkiler
ELIZARIA®’nın araç ve makine kullanma yeteneği üzerinde etkisi bulunmamaktadır ya da göz ardı
edilebilir etkisi bulunmaktadır.
4.8.İstenmeyen etkiler
Güvenlilik profilinin özeti:
Destekleyici güvenlilik verileri, kompleman aracılı hastalık popülasyonlarında eculizumab
maruziyeti olan 1503 hastayı içeren 31 tamamlanmış klinik çalışmadan elde edilmiştir.
En yaygın bildirilen advers reaksiyon; baş ağrısı (çoğunlukla başlangıç fazında görülmüştür) ve en
ciddi advers reaksiyon meningokokkal sepsistir.
Aşağıdaki listede spontan raporlardan ve PNH çalışmaları dahil eculizumab ile tamamlanmış klinik
çalışmalardan elde edilen advers reaksiyonlar verilmektedir.
Eculizumab ile çok yaygın (>1/10), yaygın (>1/100 ila <1/10), yaygın olmayan (>1/1000 ila <1/100);
seyrek (>1/10.000 ila <1/1000); çok seyrek (izole raporlar dahil <1/10.000), bilinmeyen (eldeki
verilerden yola çıkarak tahmin edilemeyen) sıklıklarda bildirilen advers reaksiyonlar sistem organ
sınıfına ve tercih edilen terime göre listelenmiştir. Her bir sıklık grubunda advers reaksiyonlar, azalan
ciddiyet sırasına göre sunulmaktadır.
Pazarlama sonrası deneyimin yanı sıra PNH, hastaları dahil genel eculizumab klinik çalışmalarında
yer alan hastalarda bildirilen advers reaksiyonlar
Enfeksiyonlar ve enfestasyonlar
Yaygın:
Pnömoni, üst solunum yolu enfeksiyonu, bronşit, nazofarenjit, idrar yolu enfeksiyonu, ağızda uçuk
Yaygın olmayan:
Meningokokkal enfeksiyonb, sepsis, septik şok, peritonit, alt solunum yolu enfeks iyonu, mantar
enfeksiyonu, viral enfe ksiyon, apsea, selülit, influenza, gastrointestinal enfeksiyon, sistit, enfeksiyon,
sinüzit
8/18Seyrek:
Aspergillus enfeksiyonuc, bakteriyel artritc, genitoüriner sistem gonokokkal enfeksiyonu,
Haemophilus influenzae enfeksiyonu, impetigo, dişeti enfeksiyonu
(Kist ve polipler de dahil olmak üzere) iyi huylu ve kötü huylu neoplazmlar
Seyrek:
Malign melanom, miyelodisplastik sendrom
Kan ve lenf sistemi hastalıkları
Yaygın:
Lökopeni, anemi
Yaygın olmayan:
Trombositopeni, lenfopeni
Seyrek:
Hemoliz*, anormal pıhtılaşma faktörü, eritrosit aglütinasyonu, koagülopati
Bağışıklık sistemi hastalıkları
Yaygın olmayan:
Anafilaktik reaksiyon, hipersensitivite
Endokrin hastalıklar
Seyrek:
Basedow hastalığı
Metabolizma ve beslenme hastalıkları
Yaygın olmayan:
İştah kaybı
Psikiyatrik hastalıklar
Yaygın:
İnsomnia
Yaygın olmayan:
Depresyon, anksiyete, davranış değişiklikleri
Seyrek:
Anormal rüyalar, uyku bozukluğu
Sinir sistemi hastalıkları
Çok yaygın:
Baş ağrısı
Yaygın:
Sersemlik hali, tat alma duyusunda bozukluk
9/18Yaygın olmayan:
Parestezi, tremor
Seyrek:
Senkop
Göz hastalıkları
Yaygın olmayan:
Bulanık görme
Seyrek:
Konjonktival irritasyon
Kulak ve iç kulak hastalıkları
Yaygın olmayan:
Kulak çınlaması, vertigo
Kardiyak hastalıklar
Yaygın olmayan:
Palpitasyon
Vasküler hastalıklar
Yaygın:
Hipertansiyon
Yaygın olmayan:
Akselere hipertansiyon, hipotansiyon, sıcak basması, venöz bozukluk
Seyrek:
Hematom
Solunum, göğüs ile ilgili bozukluklar ve mediastinal hastalıklar
Yaygın:
Öksürük, orofaringeal ağrı
Yaygın olmayan:
Dispne, epistaksis, boğazda irritasyon, nazal konjesyon, rinore
Gastrointestinal hastalıklar
Yaygın:
Diyare, kusma, bulantı, abdominal ağrı
Yaygın olmayan:
Konstipasyon, dispepsi, abdominal distansiyon
Seyrek:
10/18Gastroözofajiyal reflü hastalığı, dişeti ağrısı
Hepatobilier hastalıklar
Seyrek:
Sarılık
Deri ve deri altı doku hastalıkları
Yaygın:
Döküntü, kaşıntı, alopesi
Yaygın olmayan:
Ürtiker, eritem, peteşi, hiperhidroz, cilt kuruması
Seyrek:
Dermatit, deride pigment kaybı
Kas-iskelet bozuklukları, bağ dokusu ve kemik hastalıkları
Yaygın:
Artralji, miyalji
Yaygın olmayan:
Kas spazmları, kemik ağrısı, sırt ağrısı, boyun ağrısı, eklemlerde şişme, ekstremitelerde ağrı
Seyrek:
Trismus
Böbrek ve idrar yolu hastalıkları
Yaygın olmayan:
Böbrek yetmezliği, dizüri, hematüri
Üreme sistemi ve meme hastalıkları
Yaygın olmayan:
Spontan penil ereksiyon
Seyrek:
Menstrüel bozukluk
Genel bozukluklar ve uygulama bölgesine ilişkin hastalıklar
Yaygın:
Ateş, yorgunluk, grip benzeri hastalık
Yaygın olmayan:
Ödem, göğüste rahatsızlık, asteni, göğüs ağrısı, infüzyon yerinde ağrı, ürperme
Seyrek:
Ekstravazasyon, infüzyon yerinde parestezi, sıcak hissetme
11/18Araştırmalar
Yaygın olmayan:
Alanin aminotransferazda artış, aspartat aminotransferazda artış, gama-glutamil transferazda
artış, hematokritte azalma, hemoglobinde azalma
Seyrek:
Coombs testi pozitifliğic
Yaralanma, zehirlenme ve prosedürel komplikasyonlar
Yaygın olmayan:
İnfüzyonla ilişkili reaksiyon
* Seçili advers reaksiyonların tanımı alt başlığına bakınız.
a Apse aşağıdaki tercih edilen terimler grubunu içerir: Kol ve bacaklarda apse, Kolonik apse,
Renal apse, Subkütan apse, Diş apsesi, Hepatosplenik apse, Perirektal apse, Rektal apse.
b Meningokok enfeksiyonu aşağıdaki tercih edilen terimler grubunu içerir: Meningokokkal
enfeksiyon, Meningokokkal sepsis, Meningokokkal menenjit, Neisseria enfeksiyonu.
c Pazarlama sonrası raporlarında tanımlanan advers reaksiyonlar
Seçili advers reaksiyonların tanımı:
Tüm klinik çalışmalarda, en ciddi advers reaksiyon eculizumab ile tedavi edilen hastalarda
meningokokkal enfeksiyonların yaygın belirtisi olan meningokokkal sepsistir (bkz. Bölüm 4.4)
Neisseria gonorrhoeae, Neisseria sicca/subflava, Neisseria spp (belirtilmemiş) ile sepsis dahil
Neisseria türlerine dair diğer vakalar bildirilmiştir.
PNH’li hastaların %2’sinde ELISA yöntemi kullanılarak, eculizumaba karşı antikorlar belirlenmiştir.
Herhangi bir anti-ilaç antikoru gözlenmemiştir. Tüm proteinlerde olduğu gibi, immünojenisite
olasılığı bulunmaktadır.
PNH klinik çalışmalarında eculizumab dozunun unutulduğu ya da geciktirildiği durumlarda hemoliz
olguları bildirilmiştir (ayrıca bkz. Bölüm 4.4).
Diğer hastalıkları olan hastalar:
Literatürde mevcut Klinik Çalışmalardan Elde Edilen Güvenlilik Verileri
PNH, aHÜS, refrakter jMG veya NMOSB dışındaki diğer hastalık popülasyonlarına ait ve
eculizumaba maruz bırakılmış 934 hastayı kapsayan 12 tamamlanmış klinik çalışmadan destekleyici
güvenlilik verilerinin elde edildiği bildirilmiştir. İdiyopatik membranöz glomerülonefropati tanısı
konan ve meningokokkal menenjit geçirmiş aşılanmamış bir hasta mevcuttur. PNH, aHÜS, refrakter
jMG veya NMOSB dışındaki hastalıkları olan hastalarda bildirilen advers reaksiyonlar, PNH , aHÜS,
refrakter jMG veya NMOSB hastalarında bildirilenler ile benzer olmuştur (bkz. yukarıdaki advers
reaksiyon listesi). Bu klinik çalışmalardan herhangi bir spesifik advers reaksiyon ortaya çıkmadığı
bildirilmiştir.
12/18Özel popülasyonlara ilişkin ek bilgiler:
Pediyatrik popülasyon:
Pediyatrik PNH çalışmasına dahil edilmiş, çocukluk çağındaki ve ergen PNH hastalarında (11 ila 18
yaş), erişkin PNH hastalarında gözlenene benzer bir güvenlilik profili gözlenmiştir. Pediyatrik
hastalarda bildirilen en yaygın advers reaksiyon baş ağrısı olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezine
(TÜFAM) bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 314
00 08; faks: 0 312 218 35 99).
4.9. Doz aşımı ve tedavisi
Doz aşımı vakası bilinmemektedir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, selektif immünosupresanlar
ATC kodu: L04AA25
ELIZARIA® biyobenzer bir ilaçtır.
Eculizumab, insan C5 kompleman proteinine bağlanan ve terminal komplemanın aktivasyonunu
inhibe eden bir rekombinant hümanize monoklonal IgG2/4K antikorudur.
Eculizumab; insan sabit bölgelerini ve insan hafif ve ağır zincir değişebilir bölgelerine bağlanmış
mürin komplementerlik-belirleyici bölgelerini içeren bir antikordur. Eculizumab iki tane 448
aminoasitlik ağır zincirden ve iki tane 214 amino asitlik hafif zincirden oluşur ve molküler ağırlığı
yaklaşık olarak 148 kDa’dur.
Eculizumab bir çin hamster over (CHO hücre hattı) ekspresyon sisteminde üretilir, afınite ve iyon
değiştirici kromatografısi ile saflaştırılır. Yığın halindeki ilaç etkin maddesinin üretim işlemi ayrıca
spesifik viral inaktivasyon ve uzaklaştırma adımlarını da kapsar.
Etki mekanizması:
ELIZARIA®’nın etkin maddesi olan eculizumab, spesifik olarak kompleman proteini C5’e yüksek
afıniteyle bağlanan bir terminal kompleman inhibitörüdür. Bu şekilde, C5’in C5a ve C5b’ye
parçalanmasını inhibe eder ve terminal kompleman kompleksi C5b-9’un oluşmasını engeller.
Eculizumab, mikroorganizmaların opsonizasyonu ve immün komplekslerin klerensi için esas olan
kompleman aktivasyonunun erken bileşenlerini korur.
13/18PNH hastalarında kontrollü olmayan terminal kompleman aktivasyonu ve ortaya çıkan kompleman-
aracılı intravasküler hemoliz Eculizumab tedavisi ile bloke olur.
Çoğu PNH hastasında eculizumabın serumdaki konsantrasyonunun yaklaşık olarak 35 mikrogram/ml
olması, terminal kompleman-aracılı intravasküler hemolizin tam inhibisyonu için temelde yeterlidir.
PNH’de Eculizumabın kronik uygulanması kompleman-aracılı hemolitik aktivitede hızlı ve sürekli
bir azalmaya yol açmıştır.
Önerildiği gibi uygulanan Eculizumab ile tedavi edilen tüm hastalar, terminal kompleman
aktivasyonunda hızlı ve sürekli bir azalma göstermiştir.
Klinik etkililik ve güvenlilik
Paroksismal Noktürnal Hemoglobinüri
Hemolizi olan PNH hastalarında Eculizumabın etkililiği ve güvenliliği randomize, çift kör, plasebo
kontrollü, 26 haftalık bir çalışmada (çalışma 87 hasta ile yütütülmüştür) değerlendirilmiştir. PNH
hastaları aynı zamanda açık etiketli, randomize olmayan 52 haftalık bir çalışmada (çalışma 97 hasta
ile yürütülmüştür) ve bir uzun vadeli uzatma çalışmasında da hastalar Eculizumab ile tedavi
edilmiştir. Bunlara ilave olarak FazII çalışmasından 11 hasta da Eculizumab ile uzun vadeli çalışmada
tedavi edilmişlerdir. Hastalara Eculizumab almadan önce meningokok aşısı yapılmıştır. Tüm
çalışmalarda uygulanan eculizumab dozları şu şekildedir: 4 hafta boyunca her 7 ± 2 günde bir kez
600 mg; ardından 7 ± 2 gün sonra 900 mg ve daha sonra çalışma süresi boyunca her 14 ± 2 günde bir
kez 900 mg. Eculizumab 25-45 dakikalık bir intravenöz infüzyon yoluyla uygulanmıştır. Tedavi
edilmeyen hastalarda PNH’nin doğal seyrini ve Eculizumab tedavisi sırasındaki klinik sonuçlan
karakterize etmek üzere PNH hastalarında gözlemsel, girişimsel olmayan bir kayıt sistemi
başlatılmıştır.
Çalışma sonucunda eculizumab alan hastalarda laktaz hidrojenaz (LDH) aktivitesi
değerlendirilmiş ve intravasküler hemolizde belirgin stabil bir azalma (%86, p<0.001)
gözlenmiştir. İlave olarak, hemoglobin seviyesinde stabilizasyon ve kan transfüzyonunda azalma
ile teyit edilen anemi şiddetinde azalma gözlenmiştir. Hastalarda güçsüzlük belirtilerinin belirgin
biçimde azaldığı ve yaşam kalitesinin arttığı gözlenmiştir. Tromboembolic komplikasyonlarda
azalma gözlenmiştir. PNH gözlemsel çalışmasında, daha önce kan transfüzyon geçmişi olmayan
ve LDH seviyesi normal sınırın 1.5 kat yüksekliği ile teyit edilen aktif hemolizi bulunan
hastalarda eculizumab etkililiği değerlendirilmiştir. Bu hastalarda eculizumab tedavisi öncesi
aşırı yorgunluk, hemoglobinuria, abdominal ağrı, nefes kesilmesi (dispnoea), anemi,
(hemoglobin < 100 g/l), şiddetli vaküler komplikasyonlar (trombosis dahil) dispaje veya erektil
disfonksiyon belirtileri de gözlenmiştir.
Bu hastalarda Eculizumab tedavisi sonucunda hemolizde belirgin bir azalma (LDH seviyesinin
kontrolü ile, p<0.001) ve güçsüzlük dahil tüm klinik semptomlarda azalma gözlenmiştir.
14/185.2 Farmakokinetik özellikler
Emilim:
Eculizumabın intravenöz infüzyon yoluyla uygulanması nedeniyle emilim söz konusu değildir.
Dağılım:
Dağılım konusunda detaylı bilgi için Bölüm 5.2-Farmakokinetik Parametrelere bakınız.
Biyotransformasyon
İnsan antikorları retiküloendotelyal sistem hücrelerinde endositotik sindirime uğrarlar. Eculizumab
yalnızca doğal aminoasitleri içermektedir ve bilinen aktif metaboliti yoktur. İnsan antikorları büyük
oranda lizozomal enzimler tarafından küçük peptitlere ve aminoasitlere katabolize edilir.
Eliminasyon
Eculizumabın 'in karaciğer, böbrek, akciğer ya da gastrointestinal yollarla eliminasyonunun
değerlendirilmesi amacıyla spesifik çalışmalar gerçekleştirilmemiştir. Normal böbreklerde,
antikorlar sekrete edilmez ve büyüklüklerinden dolayı filtrasyona uğramazlar.
Farmakokinetik Parametreler
PNH hastalarında, ortalama klirens 0,31 ± 0,12 ml/saat/kg, ortalama dağılım hacmi —110,3 ± 17,9
ml/kg ve ortalama eliminasyon yarı ömrü —11,3 ± 3,4 güne karşılık gelmektedir. Bu veriler ışığında,
49-56 gün içerisinde kararlı durum sağlanmaktadır. PNH hastalarında, eculizumabın farmakodinamik
aktivitesi ile bunun plazma konsantrasyonu arasında doğrudan ilişki bulunmaktadır. Eculizumab
plazma konsantrasyonunun ≥35 μg/ml seviyesinde tutulduğu durumlarda, hastaların çoğunda
hemolitik aktivitenin neredeyse tamamen bloke olduğu gözlemlenmiştir.
Eculizumabın klirens ve eliminasyon yarı ömrü parametreleri, plazma değişim transfüzyonları
uygulanan hastalarda incelenmiştir. Bu prosedür, 1 saatlik transfüzyon sırasında eculizumab
konsantrasyonunda yaklaşık %50’lik düşüşe neden olmakta ve eliminasyon yarı ömrü 1,3 saate
düşmektedir. Eculizumabın farmakokinetiği ile cinsiyet, ırk ya da karaciğer veya böbreğin
fonksiyonel aktivitesi arasındaki ilişki incelenmemiştir.
Hastalardaki karakteristik özellikler
5.2.1. Pediyatrik Popülasyon:
Pediyatik popülasyonda eculizumabın farmakokinetiği yaşları 11 ila 18 arasında değişen 7 PNH
hastası üzerinde yapılan klinik çalışmada değerlendirilmiştir. Önerilen dozaj rejiminde, vücut
ağırlığına bağlı olarak en düşük eculizumab klirensi 0,0105 L/saatti.
5.3. Klinik öncesi güvenlilik verileri
Hasta serumundaki eculizumabın in vitro spesifite çalışmalarındaki veriler insan dokuları karşısında
molekülün çapraz reaktivitesinin olmadığını düşündürmektedir. Hayvanlardaki yetersiz aktivite
nedeniyle üreme toksisitesi çalışmaları gerçekleştirilmemiştir. Kompleman sistemin murin S5
proteinine karşı 26 hafta boyunca taşıyıcı antikor kullanımı ile farelerdeki toksisite çalışmaları
15/18sırasında, incelenen herhangi bir parametrede değişiklik gözlemlenmemiştir. Hemolitik aktivite
hayvanın cinsiyetine bakılmaksızın etkili şekilde engellenmiştir. Kompleman sistemin murin S5
proteinine karşı taşıyıcı antikor kullanımı ile farelerdeki üreme toksisitesi çalışmaları sırasında advers
reaksiyon gözlemlenmemiştir. Çalışma sırasında fertilite ve erken embriyonik gelişim,
embriyotoksisite ve postpartum fetal durum değerlendirmesi gerçekleştirilmiştir. Aktif organogenez
dönemi içerisinde hamile hayvanlarda antikor kullanımı sırasında, yüksek dozda eculizumab
uygulaması (önerilen insan dozunun yaklaşık 4 katı) nedeniyle 230 yeni doğan hayvanda iki retinal
displazi vakası ile bir umbilikal herni vakası tespit edilmiştir. Bununla birlikte, intrauterin fetus
ölümü ya da neonatal ölüm insidansında artış gözlemlenmemiştir.
Eculizumabın klinik dışı genotoksisite ve karsinojenisite çalışmaları gerçekleştirilmemiştir. Bu
nedenle, standart güvenlilik farmakoloji çalışmalarında ve eculizumabın tekrarlı doz toksisitesi
çalışmalarında elde edilen klinik dışı verilerde insanlar için spesifik riskler tespit edilmemiştir.
6. FARMASÖTİK ÖZELLİKLER
6.1. Yardımcı maddelerin listesi
6.1. Yardımcı maddelerin listesi
Sodyum fosfat, monobazik
Sodyum fosfat, dibazik
Sodyum klorür
Polisorbat 80
Enjeksiyonluk su
6.2. Geçimsizlikler
Bu tibbi ürün, Bölüm 6.6'da belirtilenler dışında başka tıbbi ürünler ile karıştırılmamalıdır.
6.3. Raf ömrü
30 ay
Seyreltildikten sonra, tıbbi ürün hemen kullanılmalıdır. Bununla birlikte kimyasal ve fiziksel olarak
2-8°C'de 24 saat stabil kaldığı gösterilmiştir.
6.4. Saklamaya yönelik özel tedbirler
2-8°C arasında buzdolabında saklayınız.
Dondurmayınız.
Işıktan korumak için orijinal ambalajında saklayınız.
16/18Orijinal ambalajındaki flakonlar yalnızca bir kez en fazla 3 günlük bir süre için buzdolabından
çıkarılabilir. Bu sürenin sonunda ürün tekrar buzdolabına konulabilir. Tıbbi ürünün seyreltilmesinden
sonraki saklama koşulları için Bölüm 6.3’e bakınız.
6.5 Ambalajın niteliği ve içeriği
Bir tıpa (bromobutil + flurotek) ve bir contası (alüminyum) olan, flip-off kapaklı (polipropilen) bir flakon
içinde (Tip I cam) 30 ml konsantre çözelti olarak temin edilmektedir.
Bir flakonluk ambalaj büyüklüğü.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmelikleri”ne uygun olarak imha edilmelidir. ELIZARIA®
çözeltisi uygulanmadan önce partiküler madde ve renk değişimi açısından gözle kontrol edilmelidir.
Hazırlanması ile ilgili talimatlar: Sulandırarak hazırlama ve seyreltme, özellikle asepsiye dikkat edilerek,
iyi uygulama kurallarına uygun olarak gerçekleştirilmelidir.
•Toplam ELIZARIA® miktarını steril bir enjektör kullanarak flakon(lar)dan çekiniz.
•Önerilen dozu bir infüzyon torbasına transfer ediniz. Yeterli çalışma bulunmamasından dolayı kullanılan
infüzyon torbası ve parçalarının cam, polietilen ve polipropilen içerikli olmasına özen gösterilmelidir.
•Seyreltici olarak Sodyum klorür 9 mg/ml (%0.9) enjeksiyonluk çözeltisi, sodyum klorür 4.5 mg/ml
(%0.45) enjeksiyonluk çözeltisi ya da su içinde %5 dekstroz kullanıp infüzyon torbasına ekleyerek
ELIZARIA®’in nihai konsantrasyonu 5 mg/ml olacak şekilde seyreltiniz.
•5 mg/ml seyreltilmiş çözeltinin nihai hacmi, 300 mg dozlar için 60 ml, 600 mg dozlar için 120 ml, 900
mg dozlar için 180 ml ve 1200 mg dozlar için 240 ml’dir. Çözelti berrak ve renksiz olmalıdır.
Ürün ve seyrelticinin tam olarak karışması için seyreltilmiş çözeltiyi içeren infüzyon torbasını hafifçe
karıştırınız. •Uygulamadan önce seyreltilmiş çözeltinin, ortamdaki havaya maruz bırakılarak oda
sıcaklığına gelmesi sağlanmalıdır.•Ürün herhangi bir koruyucu içermediğinden, flakonda kullanılmadan
kalmış ürün atılmalıdır.
7. RUHSAT SAHİBİ
SALUTE HC İlaç Pazarlama A.Ş.
Maslak mahallesi Sanatkarlar sk.
Eclipse maslak sit. No: 2 D/13 Sarıyer/İstanbul
Tel: 0212 290 70 60
Faks: 0212 290 70 61
17/188. RUHSAT NUMARASI:
2022/16
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.02.2022
Ruhsat yenileme tarihi: -
10. KÜB’ÜN YENİLENME TARİHİ
18/18