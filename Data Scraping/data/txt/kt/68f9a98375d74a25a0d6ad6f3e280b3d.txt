1 / 14  
 KULLANMA TALİMATI  
EXELON® PATCH 9,5 mg/24 saat  transdermal flaster  
Deriye yapıştırılarak kullanılır.  
•  Etkin madde:  Her bir transdermal tedavi sistemi 18 mg rivastigmin içerir.  
•    Yardımcı maddeler:  Vitamin E, poli bütilmetakrilat, metil- metakrilat, akrilik kopolimer ve  
       silikon yağı.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
Bu Kullanma Talimatında:  
1. EXELON PATCH nedir ve ne için kullanılır?  
2. EXELON PATCH’i kullanmadan önce dikkat edilmesi gerekenler  
3. EXELON PATCH nasıl kullanılır?  
4. Olası yan etkiler nelerdir? 
5. EXELON PATCH’in saklanması  
 
Başlıkları yer almaktadır.  
1. EXELON PATCH nedir ve ne için kullanılır?  
EXELON PATCH 9,5 mg/24 saat transdermal flasterin etkin maddesi rivastigmindir.   
Her bir 10 cm2 ciltten geçişli bant 18 mg rivastigmin içerir. Salıverilme hızı 9,5 mg/24saat’tir. Her 
bir bant, üç tabakadan oluşan ince, iç  içe yapıda ciltten salıveren bir banttır.  
EXELON, kolinesteraz inhibitörleri isimli bir madde sınıfına aittir. Alzheimer hastalığı veya 
Parkinson hastalığı bulunan hastalardaki hafif ve orta şiddetteki bellek bozukluklarının tedavisi için kullanılır.  
Alzheimer olan hastalarda, beyinde belli sinir hücreleri ölerek, sinir hücrelerinin birbiri ile iletişim kurmasını sağlayan asetilkolin adlı maddenin düzeylerinin düşmesi ile sonuçlanır. Rivastigmin 2 / 14  
 asetilkolini parçalayan asetilkolinesteraz ve bütiriloklinestereaz adlı enzimleri durdurarak iş görür. 
Bu enzimleri bloke eden EXELON PATCH, beyindeki asetilkolin düzeylerinin artmasını sağlar ve böylece Alzheimer hastalığının bulgularını azaltmaya yardımc ı olur.  
2. EXELON PATCH’i kullanmadan önce dikkat edilmesi gerekenler  
EXELON PATCH’i aşağıdaki durumlarda KULLANMAYINIZ  
Eğer:    
• Rivastigmine ya da EXELON PATCH’in içerdiği yardımcı maddelere aşırı duyarlı (alerjik) iseniz,  
• EXELON PATCH ile aynı tipteki  (karbamat türevleri) ilaçlara karşı alerjik tepkiniz var ise,  
• EXELON PATCH transdermal flaster boyutunun ötesinde bir deri reaksiyonu yaşamışsanız , 
daha yoğun bir bölgesel reaksiyon meydana gelmişse (kabarcık, artan deri iltihabı, şişlik gibi) ve transdermal flasteri çıkardıktan sonra 48 saat içinde iyileşmemişse. 
Bu durumları EXELON PATCH’i kullanmadan önce doktorunuza bildiriniz. 
EXELON PATCH’i aşağıdaki durumlarda DİKKATLİ KULLANINIZ  
Eğer:  
• Düzensiz veya yavaş kalp atışı gibi bir kalp rahatsızlığınız, QTc uzaması  (bir tür kalp ritm  
bozukluğu), aile öykünüzde QTc uzaması, torsade de pointesiniz (bir tür kalp ritm bozukluğu) 
varsa veya geçmişte olduysa veya düşük kan potasyum veya magnezyum düzeylerine sahipseniz.  
• Aktif mide ülseriniz varsa ya da geçmişte bu tip bir durum yaşadınızsa.  
• İdrar yapmada zorluklarınız varsa ya da geçmişte bu tip bir durum yaşadınızsa.  
• Nöbetler (krizler) geçiriyorsanız ya da geçmişte bu tip bir durum yaşadınızsa. 
• Astım veya şiddetli solunum yolu hastalığınız varsa ya da geçmişte bu tip bir durum yaşadınızsa.  
• Böbrek ya da karaciğer problemleriniz varsa.  
• Titreme şikayetiniz varsa.  
• Düşük bir vücut ağırlığına sahipseniz (50 kg’dan daha az).  
• Mide bulantısı, kusma ve ishal gibi sindirim sistemi ile ilgili reaksiyonlar yaşadıysanız. Eğer kusma ya da ishal uzun süreli olursa çok fazla sıvı kaybı görülebilir (dehidrasyon).  
Eğer bu durumlardan herhangi birisi sizde var ise, bu ilacı kullandığınız zaman doktorunuz sizi daha yakından takip etmeye ihtiyaç duyabilir.  
Eğer üç günden daha fazla EXELON PATCH kullanmadıysanız, doktorunuza danışmadan yeni bir 
doz almayınız.  3 / 14  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
EXELON PATCH’in  yiyecek ve içecek ile kullanılması  
Yiyecekler ve içecekler EXELON PATCH kullanımını etkilemezler, çünkü rivastigmin deri 
yoluyla kan dolaşımınıza karışır. 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz ya da hamile kalmayı planlıyorsanız bunu doktorunuza söyleyiniz. Hamilelik 
durumunda, EXELON PATCH’in yararları doğmamış çocuğunuz üzerindeki oluşabilecek etkilerine karşılık değerlendirilmelidir.  
EXELON PATCH açıkça gerekli olmadıkça hamilelik döneminde kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
EXELON PATCH ile tedaviniz sırasında bebeğinizi emzirmeyiniz.  
Araç ve makine kullanımı  
Doktorunuz, hastalığınızın güvenli biçimde araç sürmeye ve makine kullanmaya izin verip vermediğini size söyleyecektir. EXELON PATCH, özellikle tedavinin başlangıcında veya doz 
artırımı sırasında baş dönmesine ve sersemliğe neden olabilir. Eğer başınız dönüyorsa veya kendinizi sersem gibi hissediyorsanız araç sürmeyiniz, makine kullanmayınız veya dikkat gerektiren herhangi bir işle uğraşmayınız.  
EXELON PATCH’in içeri ğinde bulunan bazı yardımcı maddeler hakkında önemli bilgiler  
EXELON PATCH’in içeriğinde bulunan yardımcı maddelere karşı aşırı bir duyarlılığınız yoksa, bu maddelere bağlı olumsuz bir etki beklenmez.  
Diğer ilaçlarla birlikte kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız gerekebilir.  
• EXELON PATCH ile etkileri benzer olan diğer ilaçlar (kolinomimetik ajanlar) ya da antikolinerjik ilaçlar (örneğin, mide krampları ya da spazmlarını rahatlatmak (örn. disiklomin) ya da Parkinson hastalığını tedavi etmek (örn. amantadin) ya da seyahat hastal ığını önlemek 
(örn. difenhidramin, skopolamin veya meklizin) amacıyla kullanılan ilaçlar). 
• EXELON PATCH metoklopramid  (mide bulantısı ve kusmanın hafifletilmesi ya da 
engellenmesi için kullanılan bir ilaç) ile eşzamanlı olarak verilmemelidir. İki ilacın birlikte alınması, kol ve bacaklarda katılık ve ellerde titreme gibi problemlere yol açabilir.  4 / 14  
 • EXELON PATCH kullanırken ameliyat olmak zorunda kalırsanız, herhangi bir anestezi 
verilmeden önce doktorunuzu bilgilendirmelisiniz çünkü EXELON PATCH anestezi sırasında bazı kas gevşeticilerin etkilerini arttırabilir.  
• EXELON PATCH beta- blokörlerle (yüksek tansiyon, göğüs ağrısı ve kalpteki diğer tıbbi 
durumların tedavisi için kullanılan atenolol gibi ilaçlar) birlikte alındığında dikkatli olunmalıdır. İki ilacın birlikte alınması, bayılma ya da bilinç kaybı gibi durumlara yol açabilen nabız yavaşlam ası (bradikardi) gibi problemlere neden olabilir.  
 
• EXELON, kalp ritminizi veya kalbinizin elektriksel sistemini (QT uzaması) etkileyebilen diğer ilaçlarla birlikte alındığında dikkatli olunmalıdır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. EXELON PATCH nasıl kullanılır?  
Uygun kullanım ve doz/uygulama sıklığı için talimatlar:  
ÖNEMLİ:  
• Yenisini takmadan önce önceki gün taktığınız EXELON PATCH’i çıkarmalısınız.  
• Her defasında sadece bir bant takılmalıdır.  
• Bandı keserek parçalara ayırmayınız.  
• Avucunuzu kullanarak flasteri en az 30 saniye boyunca yerine bastırınız. 
Doktorunuz hangi EXELON
 PATCH doz formunu, ne zaman ve nasıl kullanmanız gerektiğini 
söyleyecektir. Tedaviye genellikle EXELON PATCH 4,6 mg/24 saat transdermal flaster  ile 
başlanır. Olağan günlük doz EXELON PATCH 9,5 mg/24 saat  transdermal flasterdir.  İyi tolere 
edilirse, doktorunuz dozu 13,3 mg/24 saat’e çıkarmayı düşünebilir.  Her defasında sadece bir bant takılmalı ve 24 saatin sonunda yenisiyle değiştirilmelidir.  
Tedavi süresi boyunca doktorunuz kişisel ihtiyaçlarınıza uyacak şekilde doz ayarlaması yapabilir.  
Eğer EXELON PATCH kullanımına birkaç gün ara verdiyseniz, doktorunuzla konuşana kadar yeni 
bir bant takmayınız. Tedaviye üç günden fazla ara verilmediyse EXELON PATCH transdermal 
flaster tedavisine aynı dozda devam edilebilir. Aksi takdirde doktorunuz EXELON PATCH 4,6 
mg/24 saat transdermal flaster ile tedavinize yeniden başlayacaktır.  
Uygulama yolu ve metodu:  
• EXELON PATCH uygulamadan önce, derinizin aşağıdaki özellikleri taşıdığından emin olun:  
- temiz, kuru ve kılsız.  
- herhangi bir pudra , yağ, nemlendirici veya losyon (bandın derinize iyice 
yapışmasını önleyebilen maddeler) bulunmaması. 
- uygulayacağınız yerde kesik, döküntü ve/veya tahriş bulunmaması. 5 / 14  
 • Bandı sırtınıza, belinize, üst kolunuza veya göğsünüze uygulayın. Bandı sıkı giysiler nedeniyle 
sıyrılıp çıkabileceği bir bölgeye uygulamayın.  
• Yenisini yerleştirmeden önce mevcut flasterleri dikkatlice çıkarınız.  Vücudunuzda birden 
fazla flasterin bulunması sizi bu ilacın aşırı miktarına maruz bırakabilir ve bu da potansiyel olarak tehlikeli olabilir.  
• Her gün altta görülen bölgelerden SADECE BİRİNE SADECE BİR bant uygulayın:  
- Sağ ya da sol üst kol, ya da  
- Göğsün sağ ya da sol bölgesi, ya da  
- Sırtın üst kısmının sağ ya da sol bölgesi, ya da  
- Sırtın alt kısmının sağ ya da sol bölgesi, ya da  
• Bantın sıkı elbiselere sürtünebileceği yerlere uygulama yapmaktan kaçının.  
• Bu resimlerdeki gri bölgeler tanımlama amaçlıdır. Her gün gri olan bölgelerden sadece birine sadece bir bant uygulayın. 
 
Bandınızı değiştirirken, bir önceki günkü bandınızı çıkararak, yeni bandı vücudunuzun başka bir 
bölgesine takın (örneğin, bir gün vücudunuzun sağ tarafına, sonraki gün sol tarafına). Aynı bölgeye 
14 gün içinde iki kez yeni flaster uygulamayınız.  
EXELON PATCH’in uygulanması:  
EXELON PATCH, deriye yapışan ince, şeffaf ve plastik bir banttır . Her bir bant, kullanacağınız 
ana kadar onu koruyan bir paket içinde bulunur. Kullanacağınız ana kadar paketi açmayınız veya bandı çıkarmayınız.  
6 / 14  
 Her 24 saatte, lütfen yeni bir EXELON PATCH  bant uygulamadan önce mevcut bandı 
çıkarın. Vücudunuzda çok sayıda bant olması sizi aşırı miktarda ilaca maruz bırakabilir 
ve bu durum zararlı olabilir.  
 
Yenisini yerleştirmeden önce mevcut flasterleri dikkatlice çıkarınız.  
 
Tedaviye ilk kez başlayan hastalar ve tedavinin 
kesilmesinden EXELON PATCH’e yeniden başlayan hastalar için lütfen ikinci resimle başlayınız.  
 
• Her bir bant, kenarları yapışık olan kendi koruyucu poşeti içinde bulunur.  Sadece bandı uygulayacağınız zaman poşeti açmalısınız. 
 Poşeti kesik çizgiler ve çentik bulunan kenarından kesin ve bandı çıkarın.  
 
 
 
• Bandın yapışkan yüzünü kaplayan bir koruyucu katman 
vardır.  
Koruyucu katmanın bir tarafını kaldırın ve bandın yapışkan bölümüne parmaklarınızla dokunmayın.  
 
          
• Bandın yapışkan yüzünü sırtınıza veya belinize, üst kolunuza veya göğsünüze yaklaştırın ve ardından koruyucu katmanın ikinci kanadını kaldırın. 
 
 
7 / 14  
 • Daha sonra kenarlarının iyice yapıştığından emin olmak 
için bandı 30 saniye boyunca avuç içinizle sıkıca yerine 
bastırın.  
 
 
Eğer size yardımcı olacaksa EXELON PATCH üzerine ince uçlu bir tükenmez kalemle not (örn. 
haftanın gününü) yazabilirsiniz. 
EXELON PATCH, yeni bir bantla değiştirileceği zamana kadar sürekli takılmalıdır. Yeni bir bant 
takarken, sizin için daha uygun olan ve giysilerinizin bandın sıyrılmasına yol açmadığı bölgeleri keşfetmek amacıyla farklı bölgeleri denemek isteyebilirsiniz. 
EXELON PATCH’in çıkarılması:  
EXELON PATCH’in bir kenarını nazikçe kaldırarak bandı deriden tamamen çıkarın. Derinizde 
yapışkan artığı kalması durumda, bu bölgeyi ılık suyla ıslatınız ve yumuşak sabun veya bebek yağı 
ile temizleyiniz. Alkol veya diğer çözücü sıvılar (aseton veya diğer çözücüler) kullanılmamalıdır.  
EXELON PATCH’in atılması:  
Bandı çıkardıktan sonra yapışkan yüzün bir yarısını diğeri üzerine katlayın ve sıkıca bastırın. 
Kullanılmış bandı orijinal paketi içine koyun ve çocukların göremeyeceği ve erişemeyeceği güvenli bir yere atın. Bandı çıkardıktan sonra ellerinizi sabunla ve s uyla yıkayın. Gözünüze temas 
ederse veya bantı elledikten sonra gözleriniz kırmızı olursa, bol su ile yıkayınız ve bulgular düzelmezse doktora başvurunuz.  
Banyo yaparken, yüzerken veya güneş altındayken EXELON PATCH takılabilir mi?  
• Banyo, yüzme veya duş almanın bandı etkilememesi gere kir. Yüzerken, bandı mayonuzun 
altına yapıştırabilirsiniz.  Bu etkinlikler sırasında bandın gevşeyip gevşemediğinden emin olun.  
• Bant, herhangi bir harici ısı kaynağına (aşırı güneş ışığı, sauna, solaryum  gibi) uzunca bir 
süre maruz bırakılmamalıdır.  
EXELON PATCH’in yerinden çıkması durumunda yapılacaklar:  
Eğer bant yerinden çıkarsa, günün geri kalan kısmı boyunca yeni bir bant takılmalı ve sonraki gün her zamanki saatinde yenisiyle değiştirilmelidir.  
EXELON PATCH’in uygulanma zamanı ve süresi:  
İlaçtan gereken faydayı sağlamak için her gün yenisiyle değiştirmelisiniz. EXELON PATCH’in her gün aynı saatte uygulanması ilacı ne zaman kullanacağınızı hatırlamanıza yardımcı olacaktır. Her defasından yalnızca bir EXELON PATCH yapıştırınız ve 24 saat sonra flasteri yenisi ile değiştiriniz.  
8 / 14  
 Bakımınızdan sorumlu olan kişiye EXELON PATCH uyguladığınızı söyleyiniz. Ayrıca EXELON 
PATCH kullanımına birkaç gün ara verdiyseniz bunu da bakımınızdan sorumlu olan kişiye bildiriniz.  
Bu ilaç kullanılmaya başlanmadan önce, uzman görüşünün alınmasını ve ilacın yararlarının düzenli olarak değerlendirilmesini gerektirmektedir. Doktorunuz ayrıca bu ilacı alırken kilonuzu da takip edecektir.  
Değişik yaş grupları:  
Çocuklarda kullanımı:  
Çocuklarda EXELON PATCH kullanımı önerilmez.  
Yaşlılarda kullanımı:  
EXELON PATCH 65 yaşın üzerindeki hastalar tarafından kullanılabilir.  
Özel kullanım durumları:  
Böbrek /Karaci ğer yetmezli ği: 
Böbrek yetmezliği bulunan hastalar için herhangi bir doz ayarlaması gerekmez.  
Karaciğer yetmezliği bulunan hastalarda dikkatle hastanın tolere edebileceği doz belirlenir.  
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında kullanmayı unutmayınız. 
Doktorunuz EXELON PATCH ile tedavinizin ne kadar süreceğini size bildirecektir. Tedaviyi 
erken kesmeyiniz, çünkü istenen sonucu alamazsınız. 
Eğer EXELON PATCH’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla EXELON PATCH kullandıysanız:  
EXELON PATCH’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
Eğer yanlışlıkla birden fazla EXELON PATCH uygularsanız, tüm EXELON PATCH bantlarını 
derinizden çıkarın ve ardından doktorunuza yanlışlıkla birden fazla EXELON PATCH bandı uyguladığınızı söyleyin. Bu durumda tıbbi gözetime ihtiyacınız olabilir. Yanlışlıkla  gereğinden 
fazla EXELON PATCH uygulayan bazı kişilerde bulantı, kusma, ishal, yüksek kan basıncı ve halüsinasyonlar (sanrılar: gerçekte var  olmayan ses, görüntü, koku, his ve tatlar algılamak) tespit 
edilmiştir. Kalp atımında yavaşlama ve bayılma da gözle nebilir.  
EXELON PATCH ’i kullanmayı unutursanız  
Bir bant uygulamayı unutursanız, unuttuğunuzu fark ettiğinizde hemen bandı uygulayınız. Bir 
sonraki flasteri ertesi gün her zamanki saatte uygulayabilirsiniz. 3 günden daha fazla uygulamayı 
unutursanız doktorunuz ile konuşuncaya kadar bir sonraki dozu uygulamayınız. 
Unutulan dozları dengelemek için çift doz kullanmayınız.   9 / 14  
 EXELON PATCH ile tedavi sonlandırıldığındaki oluşabilecek etkiler  
Doktorunuzla konuşmadan EXELON PATCH kullanmayı bırakmayınız ya da dozunuzu 
değiştirmeyiniz.  
4. Olası yan etkiler  nelerdir?  
Tüm ilaçlar gibi EXELON PATCH’in içeriğinde bulunan maddelere duyarlı olan kişilerde yan etkiler olabilir.  
İlaç tedavinizin başlangıcında ya da doz yükseltildiği zaman yan etkileri daha fazla görmenize neden olabilir. Yan etkiler büyük bir olasılıkla vücudunuzun ilaca alışmasıyla aşamalı olarak ortadan kaybolacaktır.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az, fakat 10.000 hastanın birinden fazla  görülebilir.  
Çok seyrek   :10.000 hastanın birinden az görülebilir.  
Bilinmiyor    :Eldeki  veriler ile belirlenemeyecek kadar az hastada görülebilir.  
Yaygın:  
• İştah kaybı  
• Kaygı hali (anksiyete)  
• Uyku hali  
• İdrarı yeterince tutamama 
• İdrar yolu enfeksiyonu (vücudun idrar üreten kısmında görülen enfeksiyon)  
• Yeme bozukluğu (anoreksiya)  
• Ruhsal çöküntü (depresyon)  
• Uykusuzluk 
• Bilinç bulanıklığı  (deliryum)  
• Huzursuzluk (ajitasyon)  
• Sersemlik  
• Baş ağrısı  
• Bilinç bulanıklığı (şiddetli konfüzyon)  
• Bayılma  (senkop)  
• Bulantı  10 / 14  
 • Kusma  
• İshal  
• Yemekten sonra midede rahatsızlık (dispepsi)  
• Karın ağrısı  
• Döküntü 
• Uygulama yerinde deri rahatsızlıkları (kızarıklık, kaşıntı, tahriş, terleme, kabarma)  
• Yorgun ve k uvvetsiz  hissetme (asteni)  
• Kilo kaybı  
• Vücut ısısının yükselmesi  (pireksi)  
Yaygın olmayan:  
• Çok fazla sıvının kaybedilmesi (dehidrasyon)  
• Saldırganlık  
• Hiperaktivite (alışılmadık düzeyde yüksek aktivite, huzursuzluk)  
• Kalp atım düzeni ile ilgili problemler (düzensiz, hızlı veya yavaş kalp atımı)  
• Mide ülseri  
• Aşırı terleme  
• Halsizlik, genel iyi olmama hissi  
• Temasla ortaya çıkan deri hastalığı 
Seyrek:  
• Kalbe bağlı göğüs ağrısı (angina pektoris)  
• Kalp krizi  
• Yüksek kan basıncı  
• Bağırsak ülserleri  
• Bant ile temas sonucunda döküntü ve kaşıntı  
• Kaşıntı 
• Ciltte kızarıklık  
• Ciltte sıvı dolu kabarcık (blister)  
• Döküntüyle birlikte cilt iltihabı  
• Kurdeşen (ürtiker)  
• Düşme  11 / 14  
 Çok seyrek:  
• Kaslarda sertleşme, tekrarlayan kas hareketleri, titreme gibi istemsiz hareketler 
(ekstrapiramidal belirtiler)  
• Pankreas iltihabı (sıklıkla bulantı ve kusma ile birlikte şiddetli üst karın ağrısı)  
• Yemek borusunun yırtılmasına yol açabilecek şiddetli kusma  
• Mide- bağırsak kanaması (dışkıda veya kusma sırasında kan)  
• Nöbetler  
Bilinmiyor : 
• Huzursuzluk  
• Gerçekte var olmayan şeyleri görmek (halüsinasyonlar)  
• Kabus görme  
• Parkinson hastalığı belirtilerinde kötüleşme (kas sertliği, hareket etme güçlüğü gibi)  
• Nöbetler ve titreme  
• Uykulu hissetme (somnolans)  
• Kalpte bir çeşit atım bozukluğu (atriyal fibrilasyon)  
• Kalp odacıklarının arasındaki iletim kesintisine bağlı atım bozukluğu (atriyoventriküler blok)  
• Kalbin uyarı merkezinde anormal kalp ritmine neden olan uyarı bozukluğu (hasta sinüs sendromu)  
• Alerjik reaksiyonlar sonucu ciltte kızarıklık, kaşıntı, tahriş  
• Hızlı ya da düzensiz kalp atımı  
• Karaciğer hastalıkları (sarı cilt, gözlerin beyazında sarılaşma, idrarda anormal koyulaşma ya 
da açıklanamayan mide bulantısı, kusma, yorgunluk ve iştah kaybı)  
• Karaciğer fonksiyonu test değerinde yükseklik 
Parkinson hastalığı ile ilişkili demansı olan hastalarda aşağıdaki ilave yan etkiler gözlenmiştir:   
Çok yaygın:  
• Düşme  
• Uygulama bölgesinde kızarıklık 
• Bulantı  
• Kusma  
 
 12 / 14  
 Yaygın:  
• Dehidrasyon (çok fazla sıvı kaybetme)  
• İştah azalması  
• Kilo kaybı  
• Kaygı hali  (anksiyete)  
• Ruhsal çöküntü (depresyon)  
• Uykusuzluk  
• Huzursuzluk (ajitasyon)  
• Sinirlilik ve saldırganlık  
• Hayal görme (halüsinasyon)   
• Titreme  
• Sersemlik  
• Sürekli uyku hali (somnolons)  
• Kas hareketlerinin kısmen veya tamamen azalması  (hipokinezi)  
• Hareket yavaşlığı  
• Kas katılığı 
• İstemli hareketlerde bozukluk (diskinezi)  
• Parkinson hastalığı belirtilerinde kötüleşme (kas sertliği, hareket etme güçlüğü gibi)  
• Baş dönmesi  
• Baş ağrısı  
• Nabız yavaşlaması (bradikardi)  
• Yüksek kan basıncı  
• Karın ağrısı  
• İshal  
• Yemekten sonra midede rahatsızlık (dispepsi)  
• Aşırı salya salgısı 
• Aşırı terleme  
• Bant ile temas sonucunda tahriş, döküntü ve kaşıntı  
• Yorgun ve kuvvetsiz hissetme (asteni)  
• Yürüme bozukluğu  13 / 14  
 • Anormal yürüme (parkinson yürüyüşü)  
Yaygın olmayan:  
• Kasların istemsiz olarak kasıldığı, tekrarlayan bir hareket bozukluğu (distoni)  
• Kalpte bir çeşit atım bozukluğu (atriyal fibrilasyon)  
• Kalp odacıklarının arasındaki iletim kesintisine bağlı atım bozukluğu (atriyoventriküler blok)  
Çok seyrek:  
• Nöbetler  
• Yemek borusunun yırtılmasına yol açabilecek şiddetli kusma  
Bilinmiyor : 
• Karaciğer hastalıkları (sarı cilt, gözlerin beyazında sarılaşma, idrarda anormal koyulaşma ya 
da açıklanamayan mide bulantısı, kusma, yorgunluk ve iştah kaybı)  
• Kalbin uyarı merkezinde anormal kalp ritmine neden olan uyarı bozukluğu (hasta sinüs sendromu)  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08  numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız . 
5. EXELON PATCH’in Saklanması  
EXELON PATCH’i çocukların göremeyeceği, erişemeyeceği yerlerde ve ambalajında saklayınız. 
25ºC’nin altındaki oda sıcaklığında saklayınız.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra EXELON PATCH ’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Eğer üründe ve/veya ambalajında bozukluklar fark ederseniz EXELON PATCH’i kullanmayınız.  Ruhsat Sahibi:  Novartis Sağlık, Gıda ve Tarım Ürünleri San. ve Tic. A.Ş. 
 Kavacık/Beykoz/İstanbul  
 14 / 14  
 Üretim Yeri:             LTS Lohmann Therapie -Systeme  AG,  Andernach/Almanya  
 
Bu kullanma talimatı ………  tarihinde onaylanmıştır.  