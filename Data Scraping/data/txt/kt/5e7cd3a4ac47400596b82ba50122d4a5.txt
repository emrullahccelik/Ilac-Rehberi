1 KULLANMA TALİMATI  
 
FERLOS® 100 mg/ 0,35 mg tablet  
Ağızdan alınır.  
 
• Etkin madde: Her bir tablette , 100 mg elementer demire eşdeğer  322,58 mg  Demir III 
Hidroksit Polimaltoz Kompleksi ve 0,35 mg folik asit içerir.   
• Yardımcı maddeler:  Aspartam  (E951), çikolata aroması, karamel aroması, talk, polietilen 
glikol 6000, mikrokristalin selüloz ve dekstrat. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. FERLOS® nedir ve ne için kullanılır?  
2. FERLOS®’u kullanmadan önce dikkat edilmesi gerekenler  
3. FERLOS®  nasıl kullanılır?  
4. Olası yan etkiler nelerdir? 
5. FERLOS®’un saklanması  
 
Başlıkları yer almaktadır. 
 
1. FERLOS® nedir ve ne için kullanılır?  
FERLOS®, demir III hidroksit polimaltoz kompleksi ve folik asit içeren beyaz benekli -
kahverengi, bir yüzü çentikli, düz, yuvarlak tabletler şeklindedir . Her bir tableti 100 mg 
Elementer demir’e eşdeğer miktarda demir III hidroksit polimaltoz kompleksi ve 0.35 mg folik 
asit içeren 30 tabletlik ambalajlarda piyasaya sunulmuştur. Ağız yolu ile uygulanarak, doğal 
olarak vücutta bütün hücrelerde bulunan ve başta kan yapımı ve oksijenin dokulara taşınması gibi hayati öneme sahip birçok fizyolojik olayda önemli rolü olan  demir eksikliğinde veya 
takviye edilmesi gerektiği durumlarda ihtiyacın giderilmesi için kullanılır.  
 
FERLOS®  
• Çeşitli nedenli demir eksikliğine bağlı anemilerin önlenmesi ve tedavisi,  
• Özellikle gebelik ve emzirme dönemlerindeki demir desteği ve demir eks ikliği tedavisi için 
kullanılır.   
 
2. FERLOS®’u kullanmadan önce dikkat edilmesi gerekenler  
FERLOS®’u aşağıdaki durumlarda KULLANMAYINIZ  
 
Eğer;  
• Demir ya da içerdiği yardımcı maddelerden herhangi birisine karşı aşırı duyarlılığınız varsa,  
• Demir yüklenmesi durumu (hemokromatozis, kronik hemolizis) varsa, 
• Demire karşı aşırı duyarlılığınız varsa,  
• Demir eksikliği görülmeyen diğer anemilerde (hemolitik anemi gibi),  
• Demir kullanım bozukluğunuz (kurşun anemisi, sidero- akrestik anemi) varsa,  
• Talasemi (Akdeniz anem isi) hastalığınız varsa,   2 • İlerleyici ve kronik eklem iltihabınız varsa, 
• Düzenli olarak devamlı kan transfüzyonu gerektiren durumlarınız varsa,  
• HIV infeksiyonunuz var ve demir eksikliğine bağlı aneminiz klinik olarak 
kesinleştirilmemiş ise,  
• Ciddi karaciğer ve böbrek hastalığınız varsa kullanmayınız.  
 
FERLOS®’u aşağıdaki durumlarda DİKKATLİ KULLANINIZ  
Eğer mide ülseriniz varsa FERLOS® kullanıp kullanılmayacağına doktorunuz karar verecektir.  
 
Ağızdan demir ilaçlarının kullanımı sırasında dışkının rengi koyulaşabilir; bu durum  normal 
olup herhangi bir önlem gerektirmez.  
 
Dışkıda kan aranması sırasında yanılgıya neden olmaz. Bu nedenle bu inceleme sırasında tedavinin kesilmesine gerek yoktur.  
 
Alkolizm ve bağırsaklardan demirin emilimini bozan hastalıklarda dikkatli kullanılmalıdır.  
 
Çeşitli hastalıklara veya kansere bağlı gelişen kansızlıkta, alınan demir karaciğerde depolanır ve ancak hastalıkların ve kanserin tedavisini takiben karaciğerden ayrılarak kullanılır hale gelir.   
 
Çocuklarda demir içeren ürünlerin yanlışlıkla alınması/yutulması fatal (ölümcül) 
zehirlenmelere yol aça bilir. Bu nedenle bu ilaçları çocukların erişemeyeceği yerlerde 
saklayınız. Aşırı dozda alındığında doktorunuzu ya da Ulusal Zehir Danışma Merkezi (UZEM)’ ni derhal arayı nız.  
 
“Bu uyarılar, geçmişteki herhangi bir dönemde dahi olsa sizin için geçerliy se lütfen 
doktorunuza danışınız.”  
 
FERLOS®’un yiyecek ve içecek ile kullanılması  
FERLOS®  yemeklerle birlikte veya yemeklerden sonra alınmalıdır. 
 
Süt ile beraber alınmamalıdır. Kalsiyum içeren ürün ve ilaçlarla birlikte alınmamalıdır. Arada 
en az 2 saat süre bırakılmalıdır. 
 
Hamilelik  
İlacı kullanmadan önce doktorunuza veya eczacınıza danışınız.  
 
FERLOS® ’u doktorunuzun önerisi halinde hamilelikte demir takviyesi olarak kullanabilirsiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
FERLOS®’u doktorunuzun önerisiyle emzirme döneminde demir takviyesi olarak 
kullanabilirsiniz.  
 
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan demir miktarına göre değişmez. Bu sebeple, emziren anneye demir ilacı verilmesi, bebekte bir demir zehirlenmesine veya bebekte var olan demir eksikliğinin ortadan kaldırılmasına sebep 
olmaz.  
Araç ve makine kullanımı  
Araç ve makine kullanımı üzerinde hiçbir etkisi yoktur. 
 
FERLOS®’un içeriğinde bulunan bazı yardımcı maddeler hakkında önemli bilgiler  
FERLOS®, içeriğinde bulunan aspartam nedeniyle fenilalanin  için bir kaynak içermektedir. 
Fenilketonürisi olan insanlar için zararlı olabilir.  3 FERLOS®’un içeriğinde bulunan diğer yardımcı maddelere karşı aşırı bir duyarlılığınız yoksa, 
bu maddelere bağlı olumsuz bir etki beklenmez. 
 
Diğer ilaçlar ile birlikte kullanımı 
Demir III hidroksit polimaltoz kompleksi besinler ve birlikte uygulanan ilaçlarla (tetrasiklinler, 
antiasitler) iyonik bir etkileşim yapmaz.  
 
Levotiroksin içeren ilaçlar (tiroid hastalıklarının tedavisinde kullanılan) FERLOS® ile birlikte 
alındığında emilimi bozulduğundan, iki ilacın en az 2 saat ara verilerek alınması gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. FERLOS® nasıl kullanılır?  
 
• Uygun kullanım ve doz/uygulama sıklığı için talimatlar:  
FERLOS® için tavsiye edilen normal doz, günde 1 tablettir. 
 
Doktor tarafından uygun görüldüğünde günde 2 defa 1 tablet alınabilir.  
 
• Uygulama yolu ve metodu:  
Ağızdan alınır.  
 
• Değişik yaş grupları  
Çocuklarda kullanımı:  
Çocuklarda kullanılmamaktadır.  
 
Çocuklarda daha uygun bir doz ayarlaması sağlamak için demir hidroksit polimaltoz kompleksi 
içeren şurup 10 mg/ ml ve demir hidroksit polimaltoz kompleksi içeren oral damla 50 mg/1 ml 
formları kullanılabilir.  
 
Yaşlılarda kullanımı:  
Yetişkinler için belirlenmiş olan doz uygulanır.  
 
• Özel kullanım durumları:   
Böbrek/Karaciğer yetmezliği:  
FERLOS® ’u ciddi karaciğer ve böbrek hastalıklarında kullanmayınız.  
 
Doktorunuz ayrı bir tavsiyede bulunmadıkça bu talimatları takip ediniz.  
 
• İlacınızı zamanında almayı unutmayınız.  
• Doktorunuz FERLOS®  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü te davi süresi demir metabolizmasının durumuna ve kan değerlerinin 
normalleşmesine bağlıdır. Normal kan değerleri elde edildikten sonra  vücuttaki demir 
depolarının dolması için en az 1 ay daha devam edilmesi tavsiye edilir.  
 
Eğer FERLOS®’un etkisinin çok güç lü ve ya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla FERLOS® kullandıysanız:  
 
FERLOS®’un fazla alınması ile ishal, mide ağrısı ve kusma oluşabilir ve daha ileri durumlarda 
metabolik asidoz (hızlı ve derin soluk alma, damarlarda genişlemeye bağlı derinin sıcak ve 4 kırmızı bir hal alması, tansiyon düşmesi), şiddetli kas spazmları (kas veya kas grubunda istem 
dışı ani olarak gelişen ani kas kasılması) ve koma (derin bilinçsizlik hali) görülebilir.  
 
FERLOS®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FERLOS®’u kullanmayı unutursanız  
 
Tabletinizi hatırladığınız anda alınız ve sonra önceki gibi devam ediniz. 
 
Unutulan dozları dengelemek için çift doz almayınız.  
 
FERLOS® ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler nelerdir? 
Tüm ilaçlar gibi, FERLOS®’un içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir. 
Seyrek:   1.000 hastanın birinden az, fakat 10.000 hastanın birinden fazla  
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Aşağıdakilerden biri olursa, FERLOS®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
 
• Eller, ayaklar, bilekler, yüz, dudakların şişmesi ya da özellikle ağız ve boğazın yutmayı veya 
nefes almayı zorlaştıracak şekilde şişmesi 
• Şiddetli döküntü  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FERLOS®’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür. 
 
Çok yaygın:  
• Dışkı renginde değişiklik  
 
Yaygın olmayan:  
• Baş ağrısı  
• Tokluk hissi  
• Bulantı  
• Kusma  
• Kabızlık  
• İshal  
• Dişlerde renk değişikliği  
• Karında rahatsızlık hissi  5 • Karın ağrısı  
• Deride kaşıntılı kabartılar, döküntü, kızarıklık  
• Kaşıntı  
 
 
Seyrek:  
• İdrar renginde değişiklik  
 
Çok seyrek:  
• • Astım (solunum yollarının daralmasına bağlı nefes darlığı ile karakterize hastalık)  
• • Cilt reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr 
sitesi nde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliğ i hakkında daha fazla bilgi edinilmesine katkı sağlamış olacaksınız.  
 5. FERLOS
®’un saklanması  
 
FERLOS®’u çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız.  
Amabalajdaki son kullanma tarihinden sonra FERLOS®’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat Sahibi : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59 
 
Üretim Yeri : Santa Farma İlaç Sanayii A.Ş.  
GEBKİM 41455 Dilovası -KOCAELİ  
Tel: (+90 262) 674 23 00  
Fax: (+90 262) 674 23 21  Bu kullanma talimatı ../../.... tarihinde onaylanmıştır.  
   