1 KULLANMA TALİMATI  
 
KONSENIDAT® 54 mg Uzatılmış Salımlı Tablet  
Ağızdan alınır . 
 
• Etkin madde: Her bir uzatılmış salımlı tablet 46,7 mg metilfenidata eşdeğer 54 mg 
metilfenidat hidroklorür  içerir.  
• Yardımcı  maddeler:  Tablet çekirdeği:  Laktoz monohidrat (sığır sütünden elde edilir), 
hipromelloz (K 100 LV), susuz kolloidal silika, magnezyum stearat, metakrilik asit -metil 
metakrilat kopolimeri (1:1) (Eudragit L100), metakrilik asit- metil metakrilat kopolimeri (1:2) 
(Eudragit S100), trietil sitrat, talk, hipromelloz (E5 LV), fumarik asit, polivinil alkol (kısmen 
hidrolize), makrogol/PEG (3350), titanyum dioksit (E171), kırmızı demir oksit (E172), şellak 
cila, siyah demir oksit (E172), n- butil alkol, propilen alkol, amonyum hidroksit %28 
 
 
Bu Kullanma Talimatında:  
1. KONSENIDAT® nedir ve ne için  kullanılır?  
2. KONSENIDAT®’ı kullanmadan  önce dikkat  edilmesi  gerekenler  
3. KONSENIDAT® nasıl kullanılır?  
4. Olası yan etkiler  nelerdir?  
5. KONSENIDAT®’ın saklanması  
 
Başlıkları yer almaktadır.  
1. KONSENIDAT® nedir ve ne için  kullanılır?  
• KONSENIDAT®, Dikkat Eksikliği -Hiperaktivite Bozukluğu (DEHB) olan çocuklarda 
dikkati artıran, isteğini bastıramama ve aşırı aktiviteyi azaltan bir santral sinir sistemi uyarıcısıdır.  
• KONSENIDAT
®, ağız yolu ile uygulanan, 6- 17 yaş arasındaki çocuk ve adolesanlarda ve 
18-65 yaş arasındaki yetişkinlerde Dikkat Eksikliği -Hiperaktivite Bozukluğu (DEHB)  
tedavisinde  kullanılan  kontrollü salım tabletidir.  
• Tabletten  etkin  maddenin  salınımı yavaş yavaş  meydana  gelmektedir.  
• Her kutuda 30 tablet  vardır.  
• KONSENIDAT®, beynin aktif olmayan bölümlerinin aktivitesini artırır. İlaç, dikkati Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin/çocuğunuz için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin/çocuğunuz  için reçete  edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size/çocuğunuza önerilen dozun dışında yüksek veya düşük doz  kullanmayınız. 2 (dikkat süresini), konsantrasyonu (odaklanmayı) geliştirmeye yardımcı olur ve dürtüsel 
davranışları  azaltır.  
• İlaç, genellikle psikolojik eğitsel ve sosyal terapileri içeren tedavi programının parçası 
olarak verilir. Sadece bu alanda tecrübe sahibi hekimler tarafından reçete edilebilir.  
Yetişkin iseniz ve daha önce tedavi edilmediyseniz, çocukluktan beri DEHB’niz 
olduğunu doğrulamak için doktorunuz testler yapacaktır. DEHB için kesin tedavi 
olmamasına rağmen, bu durum tedavi programları kullanılarak yönetilebilir. 
 
DEHB olan çocuklar ve ergen ler, hareketsiz oturmakta ve konsantre olmakta zorlanırlar. Bu 
tarz şeyleri yapamamak onların hatası değildir. Çoğu çocuk ve ergen  bu durumla mücadele 
etmeye çalışır fakat DEHB gündelik yaşamda problemlere neden olmaktadır. DEHB’li çocuklar ve ergen ler ödevlerini yapmakta ve öğrenmekte zorluk yaşarlar. Evde, okulda veya başka yerde 
düzgün davranışlar sergilemek onlara zor gelmektedir.  
 
DEHB olan yetişkinler, genellikle konsantre olmakta zorlanırlar. Genellikle  kendilerini 
huzursuz, sabırsız ve dikkatsiz hissederler. Özel hayatlarını ve işlerini or ganize etmekte 
zorlanabilirler.  
DEHB olan tüm hastaların ilaçla tedavi edilmesi gerekmez.  
DEHB zekayı etkilemez.  
 
2. KONSENIDAT®’ı kullanmadan önce  dikkat  edilmesi  gerekenler  
KONSENIDAT®’ı aşağıdaki  durumlarda  KULLANMAYINIZ  
Eğer:  
• Sizin/çocuğunuzun ilacın içerdiği maddelerden herhangi birine karşı alerjisi varsa, 
(yardımcı maddeler listesine  bakınız),  
• Sizde/çocuğunuzda  göz tansiyonu (glokom)  varsa,  
• Sizde/çocuğunuzda  böbreküstü bezinden  gelişen  tümörünüz  (feokromasitoma)  varsa,  
• Sizde/çocuğunuzda tiroid bezi fazla çalışıyor (hipertiroidizm) veya tiroid bezinden aşırı  
hormon salgılanması sonucu oluşan  bir durum  varsa (tirotoksikoz),  
• Açlık  hissetmeme  veya yemek  istememe  şeklinde  bir yeme bozukluğu (Anoreksiya 
nervosa gibi)  varsa  
• Siz/çocuğunuz son 14 gün içinde, seçici olmayan, geri dönüşümsüz monoamin oksidaz inhibitörü (MAOİ; depresyon tedavisinde kullanılan bir ilaç) bir ilaçla yakın zamanda 
tedavi edilmişseniz ya da tedaviniz devam ediyor ise, KONSENIDAT
® ile birlikte MAOİ 
alınması,  kan basıncında  ani bir artışa  neden  olabilir.  
• Sizde/çocuğunuzda kalp krizi, düzensiz kalp atışı, göğüste ağrı ve rahatsızlık, kalp 
yetmezliği,  kalp hastalığı  varsa ya da kalp rahatsızlığı ile doğmuş  ise, 
• Beyinde kan damarları ile ilgili problemler - inme, kan damarlarının bir kısmının şişmesi 
ve zayıflaması (anevrizma), kan damarlarında daralma veya tıkanma, veya kan 
damarlarında iltihap  (vaskülit), 
• Sizin/çocuğunuzun kan basıncı çok yüksekse (hipertansiyon) veya kan damarlarında daralma varsa, kol bacaklarda ağrıya sebep olabilir,  
  3 • Mental sağlık  problemleri: 
o “Psikopat” veya “sınırda kişilik”  problemleri,  
o Anormal  düşünce  ve görüntüler  veya  şizofreni  adlı hastalık,  
o Ciddi bir duygu durum problem  belirtileri; 
 Kendini öldürme  isteği 
 Şiddetli depresyon, çok üzgün, değersiz ve umutsuz hissetme  
 Mani, alışılmadık heyecanlı, aşırı aktif, engel tanımaz hissetme  
 
Eğer yukarıdakilerden herhangi birisi sizin/çocuğunuz için geçerliyse, metilfenidatı 
kullanmayınız. Eğer emin değilseniz, metilfenidatı siz/çocuğunuz kullanmadan önce 
doktorunuz veya eczacınız ile konuşunuz. Bunun sebebi, metilfenidatın bu problemleri 
kötüleştirebilmesidir.  
 
KONSENIDAT®’ı aşağıdaki durumlarda DİKKATLİ KULLANINIZ  
 
Eğer:  
• Sizde/çocuğunuzda kalp hastalığı varsa, (yukarıdaki “KONSENIDAT®’ı aşağıdaki 
durumlarda KULLANMAYINIZ” bölümünde yer  almayan),  
• Sizin/çocuğunuzun kan basıncı yüksek ise, 
• Sizde/çocuğunuzda  barsak  veya yemek  borusunda  daralma veya tıkanıklık  varsa,  
• Sizin/çocuğunuzun tablet  yutmayı  zorlaştırabilecek  sorunları  varsa,  
• Sizde/çocuğunuzda  ilaç veya alkol  bağımlılığı veya  suistimali varsa,  
• Siz/çocuğunuz un cinsiyeti kız ise ve adet görmeye başlamış ise ( gebelik ve emzirme 
bölümlerine  bakınız),  
• Siz/çocuğunuz nöbet geçirdiyse (nöbetler, kasılmalar, epilepsi) veya EEG (beyin 
dalgalarını  gösteren  çizelge)  anormallikler i varsa,  
• Vücudun herhangi bir bölümünde tekrarlayan kontrolü zor seğirmeler veya kelime veya 
seslerin tekrarlanması  varsa,  
• Sizin/çocuğunuzun karaciğer  veya  böbrek ile ilgili sorunları  varsa, KONSENIDAT®’ı 
dikkatli  kullanınız. 
• Sizde/çocuğunuzda ruh sağlığı problemleri varsa (yukarıdaki “KONSENIDAT®’ı 
aşağıdaki durumlarda KULLANMAYINIZ” bölümünde yer almayan). Diğer  mental 
sağlık problemleri;  
- Duygu durum değişiklikleri (manik olmaktan  (aşırı coşkunluk)  deprese olmaya 
(çökkünlük) doğru  değişiklik – iki ayrı hasta lık dönemleriyle karakterize bir ruhsal 
bozukluk 'bipolar bozukluk' olarak adlandırılır)  
- Saldırgan  veya  düşmanca  hissetme  
- Olmayan  şeyleri  görmek,  duymak, hissetmek  (halüsinasyonlar)  
- Gerçek  olmayan  şeyler e inanmak  (delüzyon)  
- Olağandışı  şekilde kuşkulanıyorsanız  (paranoya)  
- Ajite, endişeli veya gergin hissetme  
- Depresif ya da suçlu hissetme  
 
Sizde/çocuğunuzda yukarıdakilerden biri varsa tedaviye başlam adan önce doktorunuza 
söyleyiniz . KONSENIDAT® bu problemleri kötüleştirebilir. Doktorunuz ilacın 
sizi/çocuğunuzu nasıl etkileyeceğini yakından izlemek isteyebilir. 4 Tedavi sırasında, erkekler ve ergenler beklenmedik bir şekilde uzun ereksiyon deneyimi 
yaşayabilirler. Bu durum acılı olabilir ve herhangi bir zamanda (genellikle dozun arttırılmasını 
takiben ve/veya ilaca ara verilmesi veya ilacın kesilmesinden sonra) ortaya çıkabilir. 2 saatten uzun süren ere ksiyon durumunda, özellikle ağrılı ise doktorunuzla acilen iletişime geçmeniz 
gereklidir.  
 Siz/çocuğunuz KONSENIDAT
® kullanmaya başlamadan önce doktorunuzla kontrol etmeniz 
gerekenler şunlardır;  
• Sizin/çocuğunuzun aldığı diğer  ilaçlar,  
• Ailede  ani açıklanamayan ölüm öyküsü varsa,  
• Sizde/ailenizde diğer  medikal  problemler  varsa  (kalp  problemleri  gibi),  
• Sizin/çocuğunuzun nasıl hissettiği, örneğin coşkulu veya karamsar hissetme, garip 
düşüncelere  sahip  olma,  veya  çocuğunuz  bu düşünceleri  geçmişte  hissetmiş  olması,  
• 'Tikler' (vücudun herhangi bir bölümünde tekrarlayan seğirmeler veya kelime veya 
seslerin  tekrarlanması)  ile ilgili aile öyküsü var ise, 
• Sizde veya çocuğunuzda ya da diğer aile bireylerinde bugüne kadar herhangi bir 
zihinsel/ruhsal sorun veya davranış sorunu olduysa. Doktorunuz sizin veya çocuğunuzun 
('bipolar bozukluk' denilen manik olmaktan depresif olmaya doğru değişiklik) duygu 
durum değişiklikleri riski olup olmadığını tartışacaktır. Doktorunuz sizin ya da 
çocuğunuzun ruh sağlığı geçmişini ve aileniz de herhangi bir intihar, bipolar bozukluk 
veya depresyon öyküsü var lığını kontrol  edecektir.  
 
Mümkün olduğu kadar çok bilgi vermeniz önemlidir. Bu durum, KONSENIDAT®’ın sizin ya 
da çocuğunuz için doğru ilaç olup olmadığına doktorunuzun karar vermesine yardımcı 
olacaktır. Doktorunuz, siz veya çocuğunuz bu ilaca başlamadan önce diğer tıbbi testlerin gerekli olduğuna karar verebilir. KONSENİDAT
®’a yeni başlayan yetişkin hastalar için; doktorunuz 
sizi bir kalp uzmanına yönlendirebilir.  Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız. 
 
Spor:  
Bu ilacın içerdiği etkin madde, uyuşturucu madde kullanımı ve doping test lerinde pozitif sonuç 
vermektedir. Bu nedenle KONSENIDAT
®’ı dikkatli kullanınız.  
 KONSENIDAT
®’ın yiyecek ve içecek ile kullanılması  
KONSENIDAT®’ı besinler ile birlikte veya aç karnına kullanabilirsiniz. 
 
Alkol bu ilacın yan etkilerini şiddetlendirebileceği  için KONSENIDAT®’ı alkol ile birlikte 
kullanmayınız. Bazı gıdaların ve ilaçların alkol içerdiğini unutmayınız. 
 
 
 5  
Hamilelik:  
İlacı kullanmadan önce doktorunuza veya eczacınıza danışınız.  
 
Eğer hamile iseniz, hamile olduğunuzu düşünüyorsanız ya da hamile kalmayı planlıyorsanız 
ilacı almadan önce tavsiyeleri için doktorunuza danışınız. 
 
Mevcut veriler genel doğum kusurları riskinde bir artış or taya koymazken, hamileliğin ilk üç 
ayında kullanıldığında ortaya çıkan kalp bozuklukları riskindeki küçük bir artış göz ardı edilemez. Doktorunuz size bu risk hakkında daha fazla bilgi verecektir . 
• Eğer cinsel ilişki yaşıyorsanız, doktorunuzla doğum kontrol yöntemleri  konusunda 
görüşünüz.  
• Hamile iseniz ya da hamile kalmayı düşünüyorsanız, KONSENIDAT
® alıp almamanız 
gerektiğine doktorunuz karar   verecektir.  
 
KONSENIDAT® kullanmadan önce doktorunuz veya eczacınız ile konuşunuz.  
 
KONSENIDAT® gerekli olmadıkça gebelik döneminde kullanılmamalıdır. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
 
KONSENIDAT® anne sütüne geçmektedir. Bu nedenle, sizin veya kızınızın KONSENIDAT 
alırken emzirip emzirmemesi gerektiğine doktorunuz karar verecektir.  
 
Araç ve makine kullanımı  
Siz/çocuğunuz, KONSENIDAT® kullanırken baş dönmesi hissedebilirsiniz, konsantrasyon 
problemleri ya da görme bulanıklığı yaşayabilirsiniz. Eğer bu olaylar meydana gelirse, araç ve makine kullanmanız, bisiklete binmeniz, ata binmeniz ya da ağaca tırmanmanız tehlikeli 
olabilir.  
 
KONSENIDAT®’ın içeriğinde bulunan bazı yardımcı maddeler hakkında önemli bilgiler  
KONSENIDAT® 174 m g laktoz monohidrat içerir. Eğer daha önceden doktorunuz tarafından 
bazı şekerlere karşı intoleransınız old uğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Siz ya da çocuğunuz son zamanlarda başka ilaçlar almış veya halen alıyor ise doktorunuz ile konuşunuz. 
 
Siz/çocuğunuz son 14 gün içinde, seçici ol mayan, geri dönüşümsüz monoamin oksidaz 
inhibitörü (MAOİ; depresyon tedavisinde kullanılan bir ilaç) bir ilaçla yakın zamanda tedavi 
edilmişseniz ya da tedaviniz devam ediyor ise, KONSENIDAT® ile birlikte MAOİ alın ması, 
kan basıncında ani bir artışa neden olabilir  (bkz. KONSENIDAT®’ı aşağıdaki durumlarda 
KULLANMAYINIZ) . 6  
Siz ya da çocuğunuz depresyon veya endişe için aşağıdaki ilaçlardan birini alıyor ise 
doktorunuza veya eczacınıza söyleyiniz:  
• trisiklik antidepresan  
• seçici serotonin geri alım inhibitörü (SSGİ)  
• serotonin ve norepinefrin geri alım inhibitörü (SNGİ)  
 
KONSENIDAT®’ın bu tür ilaçlarla birlikte alınması, beyinde yaşamı tehdit edecek ‘serotonin’ 
artışına (serotonin sendromu) neden olabilir ve bu da zihin bulanıklığı veya huzursuzluk, 
terleme, titreme, kas seğirmesi veya hızlı kalp atışına yol açabilir. Siz veya çocuğunuz bu yan 
etkileri yaşarsanız, hemen doktorunuzla görüşünüz. 
 
Eğer siz/çocuğunuzun kullandığı baş ka ilaçlar var ise, KONSENIDAT® o ilaçların etkisini 
etkileyebilir ya da yan etkiler meydana gelebilir. Siz/çocuğunuz aşağıdaki ilaçları alıyor ise , 
doktorunuz veya eczacınız ile  KONSENİDAT® almadan önce mutlaka konuşunuz:  
• Ciddi ruh sağlığı problemi için  kullanılan ilaçlar  
• Epilepsi  ilaçları  
• Parkinson hastalığı için kullanılan ilaçlar (levodopa gibi)  
• Kan basıncını azaltan veya artıran  ilaçlar  
• Kan basıncını etkileyebilen bazı öksürük ve soğuk algınlığı ilaçları. Bu ürünlerden herhangi  birini  alırken eczacınız ile konuşmanız  önemlidir.  
• Kan pıhtılaşmasını engellemek  için kanınızı  seyrelten  ilaçlar  
 
Eğer sizde/çocuğunuzda yukarıdaki ilaçlardan herhangi birini aldığınıza ilişkin şüpheniz varsa, 
KONSENIDAT
® almadan önce tavsiyeleri için doktorunuza ya da eczacınıza danışınız.  
 
Siz veya çocuğunuz reçeteli olmayan ilaçlar dahil olmak üzere diğer ilaçları alıyor veya son 
zamanlarda almış iseniz  doktorunuza veya eczacınıza  söyleyiniz.  
 Ameliyat öncesinde KONSENIDAT
® kullandığınızı doktorunuza söyleyiniz. Bazı anestezik 
türleri kullanılacak ise, ameliyat gününde KONSENIDAT® alınmamalıdır. Bunun nedeni, 
operasyon sırasında kan basıncında ani bir yükselmenin ortaya çıkma olasılığıdır.  
 
KONSENIDAT® kullanırken alkol alınmamalıdır. Alkol bu ilacın yan etkilerinin 
kötüleşmesine neden olabilir. Bazı yiyeceklerin ve ilaçların alkol içerebileceğini unutmayınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
 
  7 3. KONSENIDAT® nasıl kullanılır?  
 
Uygun kullanım ve doz/uygulama sıklığı için talimatlar:  
• KONSENIDAT® ile tedaviye 6 -17 yaş arasındaki çocuk ve adolesanlarda ve 18 -65 yaş 
arasındaki yetişkinlerde, uzman doktor gözetimi altında  başlanmalıdır.  
• Doktorunuz sizin/çocuğunuzun KONSENIDAT® ile tedavisinin ne kadar süreceğini ve 
hangi dozda, kaç tablet alması gerektiğini size  anlatacaktır.  
• KONSENIDAT®’ın diğer dozaj formlarını halen almakta olanlar için en iyi başlangıç 
dozuna doktor karar verecektir. Doktorunuz tedaviye genellikle düşük doz ile 
başlayacaktır ve gerekirse haftada bir kezden erken olmayacak şekilde günlük dozu 18 mg artıracaktır. Amaç sizin için etkili olan en düşük doz olmalıdır. Doktorunuz sizin veya 
çocuğunuz için maksimum günlük doza  karar verecektir. KONSENIDAT
® ile 
sizin/çocuğunuzun tedavisinin ne kadar süreceğini de yine doktorunuz   söyleyecektir.  
 
6-17 yaş  arası ndaki çocuk ve  adolesanlarda kullanım  
• Halen  metilfenidat almayan veya bir başka santral sinir sistemi uyaranı ilaçtan 
metilfenidata geçiş yap an 6-17 yaş arasındaki çocuk ve adolesanlar için 
KONSENIDAT®’nın önerilen başlangıç dozu her sabah bir tane 18 mg tablettir.  
• Maksimum günlük doz 54 mg’dır.  
 
Yetişkinle rde kullanım  
Daha önce KONSENIDAT® kullanmış  yetişkinlerde:  
• KONSENIDAT®’ı çocuk veya adolesanken zaten aldıysanız, aynı günlük doz (mg/gün) 
kullanılabilir; doktorunuz herhangi bir ayarlama gerekip gerekmediğini düzenli olarak 
kontrol edecektir.  
• Yetişkin hastalar daha yüksek bir günlük doza ihtiyaç duyabilir, ancak doktorunuz size etkili olan en düşük dozu vermeyi amaçlayacaktır.  
 Daha önce KONSENIDAT
® kullan mamış yetişkinlerde:  
• Başlangıç dozu her sabah bir tane 18 mg tablettir ve maksimum günlük doz 72 mg’dır. 
• Eğer sizin/çocuğunuzun kaç tablet KONSENIDAT® alması gerektiği konusunda emin 
değilseniz mutlaka doktorunuza  danışınız.  
• Eğer siz/çocuğunuz 1 aylık bir tedaviden sonra kendini iyi hissetmezse doktorunuzla 
konuşunuz. Doktorunuz , sizin/çocuğunuzun farklı  bir tedaviye  ihtiyaç  olduğuna  karar  
verebilir.  
• KONSENIDAT® düzgün kullanılmazsa, anormal davranışlara neden olabilir. Ayrıca bu 
sizin veya çocuğunuzun ilaç bağımlılığının başladığı anlamına da gelebilir. Eğer sizin 
veya çocuğunuzun alkol, reçeteli ilaçlara, uyuşturucu ilaçlara bağımlılığı veya kötüye kullanım varsa doktorunuza söyleyiniz.  
 Bu ilaç sadece siz veya çocuğunuz içindir. Belirtileri benzer görünse bile, bu ilacı başka 
kimseye vermeyiniz.  
 8 Uygulama yolu ve metodu:  
• Ağız yoluyla  alınır.  
• KONSENIDAT®’ı her gün bir kez sabahları alınız. KONSENIDAT® sabahları 
alındığında, etkisi o günün akşamına kadar  sürer.  
• KONSENIDAT®’ı yemeklerden önce veya yemeklerden sonra  kullanabilirsiniz . 
• Tableti bütün olarak 1 bardak su ile yutunuz. Çiğnemeyiniz, kırmayınız  ya da ezmeyiniz.  
• Bazen tablet kabuğu dışkıda görülebilir. Bu normal bir durumdur. 
 
Değişik yaş grupları:  
 
Çocuklarda kullanımı:  
KONSENIDAT®’ı 6 yaşından küçük çocuklara vermeyiniz. 6-17 yaş arasındaki çocuk ve 
adolesanlarda uzman doktor gözetimi altında kullanılabileceği yukarıda belirtilmiştir.  
 Yaşlılarda kullanımı:  
KONSENIDAT
®’ın 65 yaşın üzerindeki yaşlı hastalarda kullanımı araştırılmamıştır.  
 
Özel kullanım durumları:  
  
Böbrek yetmezliği  
Böbrek yetmezliğinde KONSENIDAT®’ın dozunun ayarlanması gerekebilir. 
 Karaciğer yetmezliği  
KONSENIDAT
®’ın karaciğer yetmezliği olan hastalarda kullanımına ilişkin deneyim mevcut 
değildir. Doktorunuz sizin/çocuğunuzun KONSENIDAT
® ile tedavisinin ne kadar süreceğini size 
bildirecektir. Tedaviyi erken kesmeyiniz. Çünkü belirtiler yineleyebilir, depresyon gibi 
istenmeyen etkiler gözlenebilir.  
Doktorunuz ayrı bir tavsiyede bulunmadıkça, bu talimatları takip ediniz. İlacınızı zamanında 
almayı unutmayınız. 
 
Eğer KONSENIDAT
®’ın sizdeki/çocuğunuzdaki etkisinin çok güçlü veya zayıf olduğuna dair 
bir izleniminiz var ise doktorunuz veya eczacınız ile konuşunuz. 
 
Kullanmanız gerekenden daha fazla KONSENIDAT® kullandıysanız:  
 
Siz/çocuğunuz KONSENIDAT®’ı kullanmanız gerekenden fazlasını kullanmışsanız bir doktor 
ile konuşunuz veya hemen bir ambulans çağırınız. Ne kadar ilaç alınmış olduğunu onlara 
söyleyiniz.  Medikal tedavi gerekebilir.  
 Doz aşımı belirtileri şunları içerir: Bulantı, kendini huzursuz hissetmek, titreme, kontrolsüz 
hareketlerde artış, kas seğirmesi, nöbetler (ardından koma olabilir), kendini çok mutlu hissetmek, kafa karışıklığı, gerçek olmayan şeyleri (halüsinasyonlar) görme, hissetme ya da 9 duyma, terleme, derinin kızarması, baş ağrısı, yüksek ateş, kalp atışında değişiklikler (yavaş, 
hızlı ya da düzensiz), yüksek kan basıncı, gözbebeğinin büyümesi, ağız ve burunda kuruluk ve 
kas yıkımı . 
 KONSENIDAT
®’ı kullanmayı unutursanız:  
Eğer siz veya çocuğunuz dozu unuttuysa, diğer doz alım zamanına kadar bekleyiniz.  Unutulan dozları dengelemek için çift doz almayınız.  
KONSENIDAT
® ile tedavi sonlandırıldığında oluşabilecek etkiler:  
Eğer siz/çocuğunuz bu ilacı almayı aniden bırakırsa, DEHB belirtileri geri gelebilir ya da ruhsal 
çöküntü gibi istenmeyen etkiler meydana gelebilir. Doktorunuz ilacı tamamen bıraktırmadan önce, ilaç miktarını her gün kademeli olarak azaltmak isteyebilir. 
KONSENIDAT
®’ı bırakmadan önce doktorunuzla konuşun. 
 
Sizin/çocuğunuz un tedavi si sırasında doktorunuzun yapacakları;  
Siz/çocuğunuz tedaviye başlamadan önce – KONSENIDAT®’ın güvenli olduğundan ve yararlı 
olacağından emin olmak için;  
Siz/çocuğunuz tedaviye başladıktan sonra – En azından her 6 ayda bir, ama mümkün olduğunca 
daha sık ya da doz  değiştiğinde;  
 Doktorunuz aşağıdaki testleri yapacaktır:  
- İştah  kontrolü  
- Boy ve kilo ölçümü 
- Kan basıncı ve kalp atışı  ölçümü 
- Ruh haliniz, akli durumunuz veya başka alışılmadık duygular ile ilgili herhangi bir 
sorununuz olup olmadığını veya bu durumların KONSENI DAT® kullanırken kötüye 
gidip gitmediğinin kontrolü. 
 
Uzun dönemli tedavi  
KONSENIDAT®’ın çok uzun süreli olarak  alınmasına gerek yoktur. Eğer siz/çocuğunuz bir 
yıldan daha fazla süre KONSENIDAT® alıyorsanız, doktorunuz kısa bir s üre için tedavinizi 
durdurmalıdır. Bu, okulun tatil olduğu dönemde yapılabilir. Bu uygulama  ilacın hala gerekip 
gerekmediğini  gösterecektir.  
 
İlacın kullanımıyla ilgili ilave sorularınız olursa, doktor veya eczacınıza sorunuz.  
4. Olası yan etkiler  nelerdir?  
 
Tüm ilaçlar gibi, KONSENIDAT®’ın içeriğinde bulunan maddelere duyarlı olan kişilerde yan 
etkiler meydana gelebilir.  
 
 
 10 Aşağıdakilerden herhangi birini fark ederseniz, KONSENIDAT®’ı kullanmayı 
durdurunuz ve DERHAL doktorunuza bildiriniz veya size en yakın hastanenin acil 
bölümüne başvurunuz:  
 
Eğer herhangi bir alerjik reaksiyon görürseniz derhal doktorunuza danışınız. Bir alerjik 
reaksiyonun belirtileri, deride döküntü, yutma ve nefes almada zorlanma, dudaklar, yüz, boğaz veya dilde şişmeyi içermektedir. Nefes almada sorunlar yaşayabilirsiniz. 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
KONSEN IDAT
®’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Yan etkiler şu şekilde sınıflandırılır: 
Çok yaygın  :10 hastanın en az 1’inde  görülebilir. 
Yaygın :10 hastanın  birinden  az, fakat  100 hastanın  birinden fazla görülebilir.  
Yaygın olmayan  :100 hastanın  birinden  az, fakat  1.000 hastanın  birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla görülebilir.  
Çok seyrek  :10.000 hastanın birinden az görülebilir. 
Bilinmiyor  :Eldeki verilerden hareketle tahmin  edilemiyor.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 Yaygın:  
• Kalp atışında düzensizlikler   (palpitasyon)  
• Duygu durum değişikleri veya ruh hali veya kişilik  değişiklikleri  
 Yaygın olmayan:  
• Kendini öldürmeyi düşünme veya  hissetme  
• Gerçek  olmayan  şeyler  görme,  hissetme  veya duyma, bunlar  psikoz  belirtileridir.  
• Kontrolsüz  konuşma  ve vücut  hareketleri  (Tourette  Sendromu)  
• Alerji belirtileri; deride döküntü, kaşıntı veya ürtiker, yüz, dudak, dil veya vücudun diğer  
bölgelerinde  şişme,  nefes  darlığı,  hırıltılı solunum  veya  nefes  almada zorluk  
 
Seyrek  
• Alışılmadık  düzeyde heyecanlı,  aşırı aktif,  çekinmeden/ kısıtlamadan davranma (mani)  
 
Çok seyrek:  
• Kalp  krizi 
• Ani ölüm  
• İntihar  girişimi 
• Nöbetler  (nöbetler, konvülziyonlar, epilepsi)  
• Deride soyulma/pul pul dökülme ve morumsu kırmızı  lekeler  
• Beyin  damarlarının  iltihaplanması veya  tıkanması 11 • Geçici felç veya hareket ve görme ile ilgili problemler, konuşma güçlüğü (bunlar 
beyindeki kan damarları ile ilgili sorunların belirtileri olabilir)  
• Göz, baş, boyun, vücut ve sinir sistemini etkileyen kontrol edilemez kas spazmları  
• Kan hücreleri sayısında azalma (alyuvar, akyuvar ve trombosit), bu durum  hasta olmayı,  
kanama ve morarmaları   kolaylaştırır.  
• Vücut ısısında ani artış, çok yüksek tansiyon ve şiddetli kasılmalar ('Nöroleptik Malign Sendrom'). Bu yan etkiye KONSENIDAT
®’ın veya KONSENIDAT® ile birlikte 
alınabilen diğer ilaçlar dan hangisinin neden  olduğu belli değildir. 
 
Bilinmiyor:  
• Sürekli  geri gelen /akla  gelen  istenmeyen  düşünceler  
• Anlaşılmayan bayılma, göğüs ağrısı, nefes darlığı (bunlar kalp problemleri nin belirtileri 
olabilir)  
• Uzun süren ereksiyonlar, bazen ağrılı veya ereksiyon sayısında artma   
 
Bunların hepsi ciddi yan etkilerdir. Acil tıbbi müdahale gerekebilir.  
Bu yan etkiler ciddileşirse, doktorunuza veya eczacınıza danışınız . 
Diğer yan etkiler aşağıda sıralanmıştır  
 
Çok yaygın:  
• Baş ağrısı  
• Sinirlilik  
• Uykuya  dalamama  
 
Yaygın:  
• Eklem  ağrısı  
• Bulanık görme  
• Gerginlikten kaynaklanan baş  ağrısı  
• Ağız kuruluğu, susama  
• Uykuya dalmakta sorun yaşama  
• Yüksek ateş  
• Cinsel dürtüde azalma  
• Anormal düzeyde saç dökülmesi veya   seyrekleşme 
• Kaslarda gerginlik, kas  kramplar ı 
• İştah kaybı veya iştah  azalması  
• Ereksiyonu sürdürmek veya geliştirmede  yetersizlik  
• Kaşıntı,  döküntü veya  kabarık kırmızı kaşıntılı döküntüler  (kurdeşen)  
• Aşırı uykulu ya da uyuşuk hissetme, yorgun hissetme  
• Diş gıcırdatma (bruksizm)  
• Panik hissi  
• Karıncalanma hissi, iğne batması, ya da cildin uyuşması  
• Kanda  alanin  aminotransferaz  (karaciğer  enzimi)  düzeyinde  artış 
• Öksürük, boğaz ağrısı veya burun ve boğaz da tahriş , üst solunum yolu enfeksiyonu; sinüs 
enfeksiyonu,  12 • Yüksek kan basıncı, hızlı kalp atışı  (taşikardi)  
• Baş dönmesi  (vertigo),  zayıf  hissetme,  kontrol  edilemeyen  hareketler,  aşırı düzeyde aktif 
olma  
• Agresif,  ajite,  endişeli,  depresif,  gergin hissetme, sinirli olma,  çabuk  sinirlenme,  anormal  
davranış  
• Mide  rahatsızlığı veya hazımsızlık,  mide  ağrısı,  ishal,  hasta hissetme,  mide  rahatsızlığı ve  
bulantı  
• Aşırı terleme  
• Kilo düşüşü 
 
Yaygın olmayan:  
• Göz kuruluğu  
• Kabızlık  
• Göğüste ağrı  
• İdrarda kan tespit  edilmesi 
• Kayıtsızlık , uyuşukluk 
• Sallanma veya  titreme  
• İdrara çıkma ihtiyacında artma  
• Kas ağrısı, kas  seğirmesi  
• Nefes darlığı veya göğüs  ağrısı  
• Sıcak  basması  
• Karaciğer  test sonuçlarının yükselmesi  (kan testinde  görülür)  
• Öfke,  huzursuz  veya ağlamaklı  hissetme,  çok konuşma, çevrenin aşırı farkında  olma , uyku 
problemleri  
 
Seyrek:  
• Cinsel dürtü ile ilgili problemler  
• Yönünü kaybetmiş veya zihinde karışıklık hissi  
• Görmede sorun veya çift  görme  
• Erkeklerde meme  şişmesi  
• Deride kızarıklık, kırmızı kabarık deri  döküntüsü 
 
Çok seyrek:  
• Kas krampları  
• Ciltte küçük kırmızı  lekeler  
• Ani karaciğer  yetmezliği ve komayı içeren anormal karaciğer işlevi  
• Test sonuçlarında  değişiklik - karaciğer  ve kan testleri  dahil  
• Anormal düşünce, duygu veya his eksikliği, bir şeyi tekrar tekrar yapmak, bir  şeye 
takıntılı olmak  
• El ve ayak  parmaklarında uyuşma  ve karıncalanma hissi,  üşüdüğünde  renk değiş ikliği  
(beyazdan  maviye  sonra  kırmızıya)  (‘Raynaud fenomeni’).  
 13 Bilinmiyor:  
• Migren  
• Gözbebeklerinde  büyüme  
• Çok yüksek ateş 
• Yavaş, hızlı veya fazla kalp  atışı 
• Büyük nöbet (“grand mal  konvülziyonları”)  
• Gerçek olmayan şeylere  inanmak  
• Ciddi mide ağrısı, sıklıkla bulantı ve kusma ile birlikte  
• Beynin kan damarları ile ilgili problemler (inme, serebral arterit ve ya serebral tıkanma)  
• İdrarını tutamama (inkontinans)  
• Çene kaslarının spazmı sonucunda ağzın açıl amaması (trismus)  
• Konuşmanın akıcılığında bozulma (kekeleme)  
• Burun kanaması  
 
Büyüme üzerindeki etkileri  
Bir yıldan daha fazla kullanı ldığında  KONSENIDAT® bazı çocuklarda büyümede gerilemeye 
yol açar. Bu etki 10 çocukta  1’den az oranda görülür. 
 
• Boy uzaması  veya  kilo alımında  yetersizlik  olabilir.  
• Doktorunuz hastanın boy ve kilosunun yanı sıra nasıl beslendiğini dikkatle izleyecektir.  
• Eğer hasta beklendiği gibi büyümüyorsa KONSENIDAT® tedavisi kısa süreliğine  
durdurulabilir. 
 
Eğer herhangi bir yan etki meydana gelirse doktor veya eczacınıza danışın . Bu etkiler e bu 
kullanma talimatında yer almayan olası yan etkiler de dahildir.  
 
Bunlar KONSENIDAT®’ın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 14 5. KONSENIDAT®’ın  saklanması  
 
KONSENIDAT®’ı çocukların göremeyeceği, erişemeyeceği yerlerde ve ambalajında saklayınız.  
 30°C  altındaki  oda sıcaklığında  saklayınız.  Şişenin  kapağını  sıkıca  kapatınız.  Şişe ilk açıldıktan 
sonra  6 ay boyunca kullanılabilir . 
 Ambalajın içinde bulunan nem çekici madde (bir veya iki adet) tabletleri kuru tutmak içindir, 
kesinlikle yutmayınız. 
 
Son kullanma tarihiyle uyumlu olarak kullanınız.  Ambalajdaki son kullanma tarihinden sonra KONSENIDAT
®’ı kullanmayınız. 
Eğer üründe ve/veya ambalajında bozukluklar fark ederseniz KONSENIDAT®’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  Teva İlaçları San. ve Tic.  A.Ş., 
          Ümraniye/İstanbul  
 
Üretim yeri:  Balkanpharma Dupnitsa  AD 
  Dupnitsa/Bulgaristan  
 Bu kullanma talimatı  ../../....  tarihinde onaylanmıştır.  
 