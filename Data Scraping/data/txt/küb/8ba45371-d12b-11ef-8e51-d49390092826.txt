KISA ÜRÜN BİLGİSİ
1.BEŞERİ TIBBİ ÜRÜNÜN ADI
FİXBONE 150 mg saşe
2. KALİTATİF VE KANTİTATİF BİLEŞİM
Etkin madde:
Her bir saşe 150 mg ibandronik asit içerir.
Yardımcı maddeler:
Sorbitol (E420) 10 mg
Yardımcı maddeler için 6.1’e bakınız.
3. FARMASÖTİK FORM
Saşe.
Saşe içinde granül.
4. KLİNİK ÖZELLİKLER
4.1 Terapötik endikasyonlar
FİXBONE, kırık riski yüksek postmenopozal kadınlarda kırıkların önlenmesi için; osteoporoz
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Tavsiye edilen doz ayda bir defa bir FİXBONE 150 mg saşedir. Saşe tercihen her ay aynı
tarihte alınmalıdır.
Uygulama şekli:
FİXBONE günün ilk yiyecek ya da (içme suyu dışında) günün içilen ilk sıvısından (bkz.
bölüm 4.5) ya da herhangi bir oral yolla alınan ilaç ya da destekleyiciden (kalsiyum dahil
olmak üzere) 60 dakika önce alınmalıdır:
 Bir bardak suda (150 ml) çözdürüldükten sonra, hastalar ayakta veya dik pozisyonda
otururken içilmelidir. Suda çözülerek kullanıma hazırlanan ilaç bekletilmeden içilmelidir
Hastalar FİXBONE aldıktan sonra 60 dakika süreyle dik pozisyonda kalmalı,
yatmamalıdırlar.
 FİXBONE sadece içme suyunda çözdürülmelidir. Bazı maden sularının yüksek kalsiyum
konsantrasyonuna sahip olduklarını ve dolayısıyla FİXBONE ile birlikte kullanılmaması
gerektiğini unutmayınız.
 Orofarengeal ülserasyon potansiyeli nedeniyle hastalar saşe içeriğini çiğnememeli ya da
emmemelidirler.
Günlük alımın yetersiz olduğu durumlarda hastalar destekleyici kalsiyum ve/veya D vitamini
almalıdırlar.
1Bir dozun atlanması durumunda, planlanmış olan bir sonraki doz takip eden 7 gün içinde
olmadığı sürece, hastalar bunun farkına varmalarından sonraki sabah bir FİXBONE 150 mg
saşe almalıdırlar. Bunun ardından hastalar ayda bir dozlarını başlangıçta belirlenen tarihte
almaya devam etmelidir.
Eğer bir sonraki doz takip eden 7 gün içinde ise, hastalar bu süreyi bekleyip, dozlarını
planlanan tarihte almalı ve bunun sonrasında da ilk planlanan şekilde ayda bir saşe
kullanmaya devam etmelidirler. Hastalar aynı hafta içinde iki saşe almamalıdır.
Osteoporoz tedavisinde bifosfonat kullanımının optimal süresi belirlenmemiştir. Tedavinin
devam gerekliliği, özellike 5 yıl ya da daha uzun süre kullanım sonrasında, her bir hasta
bazında FİXBONE’nin potansiyel riski ve faydasına bağlı olarak düzenli aralıklarla tekrar
değerlendirilmelidir.
Özel popülasyonlara ilişkin ek bilgiler:
Böbrek yetmezliği:
Kreatinin klerensi ≥ 30 mL/dk olan hafif ya da orta dereceli böbrek yetmezliği olan hastalarda
doz ayarlaması gerekli değildir.
Kreatinin klerensi 30 mL/dk’nın altındaki hastalarda klinik deneyimin sınırlı olması
nedeniyle, FİXBONE uygulaması önerilmemektedir.
Karaciğer yetmezliği:
Doz ayarlaması gerekli değildir (bkz. bölüm 5.2.).
Pediyatrik popülasyon:
18 yaşın altındaki hastalarda FİXBONE’nin güvenlilik ve etkililiği araştırılmamıştır.
Geriyatrik popülasyon:
Yaşlı hastalarda doz ayarlaması gerekli değildir.
4.3. Kontrendikasyonlar
– FİXBONE ibandronata veya ilacın içerdiği yardımcı maddelerden herhangi birine karşı
aşırı duyarlılık gösteren hastalarda kontrendikedir.
– FİXBONE tedavi edilmeyen hipokalsemisi bulunan hastalarda kontrendikedir. Diğer tüm
bifosfonatlarda olduğu gibi, osteoporoz tedavisinde FİXBONE kullanmaya başlamadan
önce, önceden var olan hipokalsemi tedavi edilmelidir.
– FİXBONE, birçok bifosfonatlarda olduğu gibi, özofagus darlığı veya akalazia gibi,
özofagusun boşalmasını geciktiren özofagus anormalilerinde (bkz. bölüm 4.4)
kontrendikedir.
– FİXBONE, en az 60 dakika ayakta duramayan veya dik oturamayan hastalarda
kontrendikedir (bkz. bölüm 4.2 ve 4.4).
24.4. Özel kullanım uyarıları ve önlemleri
Bifosfonat ile tedavi edilen hastalarda atipik bölgelerde (subtrokanterik ve femur şaft) kırıklar
görülebilir. Bu kırıklar genellikle travma olmaksızın ya da minimal travma ile gelişmektedir.
Bifosfonat kullanan ve uyluk ya da kasık ağrısı ile başvuran hastalar atipik kırık şüphesi ile
değerlendirilmelidir. Bu hastalarda bireysel risk/yarar analizine göre bifosfonat tedavisinin
kesilmesi gündeme gelebilir.
Vertebra kırık riskinde azalma gösterilmiştir; femur boyun kırığı üzerindeki etkisi
kanıtlanmamıştır.
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle,
Barrett özofagusu veya gastroözofageal reflü gibi zemininde artmış özofagus kanser
riski olan hastalarda bu ilaçların kullanımından kaçınılmalıdır.
Hipokalsemi ve diğer kemik ve mineral metabolizma rahatsızlıkları FİXBONE tedavisine
başlamadan önce etkili şekilde tedavi edilmelidir. Bütün hastalar için yeterli miktarda
kalsiyum ve D vitamini alımı önemlidir.
Oral yoldan uygulanan bifosfonatlar üst gastrointestinal mukozada lokal iritasyona neden
olabilirler. Tahriş edici olabilecek bu etkiler ve altta yatan hastalığın kötüleşme potansiyeli
nedeniyle, FİXBONE aktif üst gastrointestinal sorunları (örn. bilinen Barrett özofagusu,
disfaji, diğer özofajiyal hastalıklar, gastrit, duodenit veya ülserler) olan hastalara verilirken
dikkatli olunmalıdır.
Oral bifosfonatlarla tedavi gören hastalarda, bazıları ciddi olan ve hastaneye yatırılmayı
gerektiren, nadiren kanamayla veya ardından özofagus darlığı veya yırtılmasıyla seyreden,
özofajit, özofagus ülseri ve özofagus erozyonu gibi advers olaylar bildirilmiştir. Ciddi
özofagus advers olay yaşama riskinin, doz talimatlarına uymayan ve/veya özofagus
iritasyonunu düşündürecek semptomlar geliştirdikten sonra oral bifosfonatlar almaya devam
eden hastalarda daha yüksek olduğu görülmektedir. Hastaların doz talimatlarına özellikle
dikkat etmesi ve bunlara uyabilmesi gerekir (bkz. bölüm 4.2).
Hekimler olası özofagus reaksiyonuna işaret eden belirti ve semptomlara karşı dikkatli
olmalıdır, hastalara da disfaji, odinofaji, retrosternal ağrı veya yeni ya da kötüleşen mide
yanması olursa FİXBONE tedavisini kesip tıbbi yardım almaları gerektiği belirtilmelidir.
Kontrollü klinik çalışmalarda artan risk gözlenmemiş olsa da, pazarlama sonrasında oral
bifosfonat kullanımıyla bazıları ciddi ve komplikasyonla birlikte seyreden gastrik ve
duodenum ülserleri rapor edilmiştir.
NSAİİ’lar (Non-steroid Antiinflamatuvar İlaçlar) ve bifosfonatlar gastrointestinal rahatsızlıkla
ilişkilendirildiğinden bunların FİXBONE ile birlikte uygulanması sırasında dikkatli
olunmalıdır.
3Çene osteonekrozu
Osteoporoz için ibandronat kullanan hastalarda pazarlama sonrası koşullarda çok seyrek
olarak çene osteonekrozu bildirilmiştir (bkz. bölüm 4.8).
Ağız içinde iyileşmemiş açık yumuşak doku lezyonları olan hastalarda tedaviye veya yeni bir
tedavi kürüne başlanması geciktirilmelidir.
Eşzamanlı risk faktörleri bulunan hastalarda, FİXBONE tedavisinden önce diş muayenesi ile
birlikte tedbir amaçlı diş tedavisi ve bireysel yarar-risk değerlendirmesi yapılması önerilir.
Hastada çene osteonekrozu oluşma riski değerlendirilirken, aşağıdaki risk faktörleri dikkate
alınmalıdır:
 Kemik rezorpsiyonunu inhibe eden tıbbi ürünün potensi (potensi yüksek bileşikler için
risk daha fazladır), uygulama şekli (parenteral uygulama için risk daha fazladır) ve kemik
rezorpsiyonu tedavisinin kümülatif dozu
 Kanser, eşzamanlı hastalıklar (örn. anemi, koagülopatiler, enfeksiyon), sigara kullanımı
 Eşzamanlı tedaviler: kortikosteroidler, kemoterapi, anjiyojenez inhibitörleri, baş ve boyun
radyoterapisi
 Yetersiz oral hijyen, periodontal hastalık, sıkı oturmayan takma dişler, diş hastalığı
öyküsü, diş çekilmesi gibi invaziv dental işlemler
Tüm hastalara FİXBONE tedavisi süresince yeterli oral hijyen sağlamaları, rutin diş kontrolü
yaptırmaları ve dişlerde sallanma, ağrı veya şişme gibi oral semptomlar veya iyileşmeyen
yaralar ya da iltihap oluşması halinde derhal bildirmeleri söylenmelidir. Tedavi sırasında,
invaziv dental işlemler yalnızca dikkatli bir değerlendirme ardından gerçekleştirilmeli ve
FİXBONE uygulamasına yakın yapılmamalıdır.
Çene osteonekrozu oluşan hastalar için tedavi planı, tedavi uygulayan hekim ve çene
osteonekrozu konusunda uzman bir diş hekimi veya oral cerrah arasında yakın işbirliği içinde
ayarlanmalıdır. Sorun ortadan kalkana kadar ve mümkün olduğunda, etkili risk faktörleri
indirgenene kadar FİXBONE tedavisine geçici olarak ara verilmesi düşünülmelidir.
Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dahil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
Sorbitol uyarısı
FİXBONE 150 mg saşe sorbitol (E 420) içerir. Nadir kalıtımsal fruktoz intolerans problemi
olan hastaların bu ilacı kullanmamaları gerekir.
44.5. Diğer tıbbi ürünler ile etkileşimler ve diğer etkileşim şekilleri
İlaç-Gıda Etkileşmeleri
Yiyecek varlığında ibandronik asidin oral biyoyararlanımı genellikle azalmaktadır. Kalsiyum
ve diğer multivalent katyonları içeren ürünler (alüminyum, magnezyum, demir gibi) süt ve
gıda dahil olmak üzere, yapılan hayvan çalışmalarıyla tutarlı olarak, FİXBONE’nin
absorpsiyonu ile etkileşebilmektedir. Bu nedenle, FİXBONE bir gece önceden en az 6 saat aç
olarak alınmalı ve FİXBONE’nin alımını takiben gıda alımı 60 dakika süresince
ertelenmelidir.
İlaç-İlaç Etkileşmeleri
Kalsiyum destekleyicileri, antiasitler ve multivalent katyonlar (alüminyum, magnezyum,
demir gibi) içeren bazı oral tıbbi ürünler FİXBONE’nin absorpsiyonuyla etkileşebilirler. Bu
nedenle, hastalar FİXBONE almadan en az 6 saat önce ve FİXBONE aldıktan sonra 60 dakika
süreyle başka oral bir ilaç almamalıdırlar.
Postmenopozal kadınlarda yapılan farmakokinetik etkileşim çalışmaları tamoksifen ya da
hormon replasman tedavisinin (östrojen) etkileşim potansiyelinin olmadığını kanıtlamıştır.
Multipl miyeloma hastalarında melfalan/prednisolon ile birlikte uygulandığında etkileşim
görülmemiştir.
İbandronat insan hepatik P450 izoenzimlerini inhibe etmediğinden ve sıçanlarda hepatik
sitokrom P450 sistemini uyardığı gösterilmediğinden, klinik olarak anlamlı ilaç etkileşimleri
olası görünmemektedir. Ayrıca, plazma proteinlerine bağlanması terapötik
konsantrasyonlarda düşüktür ve bu nedenle diğer ilaçlarla yer değiştirmesi beklenmez.
İbandronat yalnızca renal atılımla elenir ve herhangi bir biyotransformasyondan geçmez.
Atılım yolu, diğer ilaçların atılımında yer aldığı bilinen asidik ya da bazik transport
sistemlerini içermemektedir.
Asetil salisilik asid, NSAİİ’lar ve bifosfonatlar gastrointestinal iritasyonla
ilişkilendirildiğinden, birlikte uygulanmaları sırasında dikkatli olunmalıdır.
İbandronik asidin aylık kullanımını günlük doz rejimi ile karşılaştıran BM16549 çalışmasına
katılan 1500’den fazla hastanın %14’ü ve %18’i sırayla bir ve iki yıl sonra histamin (H2)
blokerleri veya proton pompa inhibitörleri kullanmıştır. Bu hastalar arasında ayda bir kez 150
mg ibandronat ile tedavi edilen hastalardaki üst gastrointestinal olaylar görülme sıklığı,
günlük 2.5 mg ibandronat ile tedavi edilen hastalardaki ile benzer olmuştur.
Sağlıklı erkek gönüllülerde ve postmenopozal kadınlarda ranitidinin intravenöz uygulaması,
muhtemelen azalan gastrik asidite sebebiyle, ibandronatın biyoyararlanımında %20 oranında
artışa neden olmuştur. Ancak bu artış ibandronatın biyoyararlanımında normal değişkenliği
içinde olduğundan ibandronatın H - antagonistleri ya da gastrik pH artıran diğer etkin
2
maddelerle uygulanmasında doz ayarlanmasına gerek görülmemiştir.
54.6. Gebelik ve laktasyon
Genel tavsiye
Gebelik kategorisi C’dir.
Emniyeti ve etkililiği gösterilmediğinden gebelerde kullanılmamalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FİXBONE, sadece postmenopozal kadınların kullanımı içindir. Çocuk doğurma potansiyeli
bulunan kadınlarda kullanılmamalıdır.
Gebelik dönemi
İbandronatın gebe kadınlarda kullanımına ilişkin yeterli veri mevcut değildir.
Sıçanlarla yapılan çalışmalarda üreme toksisitesi görülmüştür. İnsanlardaki potansiyel riski
bilinmemektedir.
FİXBONE gebelik döneminde kullanılmamalıdır.
Laktasyon dönemi
İbandronatın anne sütüne geçip geçmediği bilinmemektedir.
Emziren sıçanlarda yapılan çalışmalar, intravenöz uygulamayı takiben sütte düşük seviyede
ibandronik asit varlığını göstermiştir.
FİXBONE emzirme dönemi boyunca kullanılmamalıdır.
Üreme yeteneği/Fertilite
İbandronik asidin insanlar üzerindeki etkisini gösteren bir veri mevcut değildir. Sıçanlarda
yapılan üreme çalışmalarında oral kullanılan ibandronik asit doğurganlığı azaltmıştır.
Sıçanlarda yapılan çalışmalarda, intravenöz olarak günlük yüksek dozlarda uygulanan
ibandronik asit doğurganlığı azaltmıştır.( bkz. Bölüm 5.3)
4.7. Araç ve makine kullanımı üzerindeki etkiler
İbandronatın araç ve makine kullanımı üzerine etkisi ile ilgili yapılmış herhangi bir çalışma
bulunmamaktadır.
4.8. İstenmeyen etkiler
Güvenlilik profilinin özeti
En sık bildirilen ciddi advers etkiler, anaflaktik reaksiyon/şok, atipik femoral kırıklar, çene
kemiği osteonekrozu, gastrointestinal tahriş, göz inflamasyonudur.
İbandronatın güvenlilik profili, yapılan kontrollü klinik çalışmalardan ve pazarlama sonrası
deneyimlerden elde edilmiştir. En sık bildirilen advers reaksiyonlar artralji ve grip benzeri
semptomlardır. Bu semptomlar tipik olarak ilk dozla ilişkili olup, genellikle kısa süreli, hafif
veya orta şiddettedir ve tedavinin devam etmesiyle kendiliğinden iyileşir.
Tabloda listelenen advers reaksiyonlar
Tablo 1’de bilinen advers reaksiyonların tamamı belirtilmiştir.
6Günlük 2.5 mg ibandronatın güvenliliği 4 plasebo kontrollü klinik çalışmada tedavi edilen
1251 hastada değerlendirilmiştir; bu hastaların büyük çoğunluğu pivotal üç-yıllık tedavi
çalışmasından (MF 4411) gelmektedir.
Osteoporozlu postmenopozal kadınlarda yapılan iki yıllık pivotal çalışmada (BM16549) ayda
bir 150 mg ibandronat ile günlük 2.5 mg ibandronatın genel güvenliliklerinin benzer olduğu
gösterilmiştir. Bir advers ilaç reaksiyonu, yani çalışma ilacı ile olası veya muhtemel ilişki
içindeki advers olay yaşayan hastaların oranı, bir yıl ve iki yıl sonra ayda bir 150 mg
ibandronat için sırasıyla %22.7 ile %25 iken, günlük 2.5 mg oral ibandronat için sırasıyla
%21.5 ile %22.5 olmuştur. Çoğu vakada tedavinin kesilmesine gerek olmamıştır.
Advers reaksiyonlar MedDRA sistem organ sınıfına ve sıklığa göre listelenmektedir.
Aşağıdaki sıklık kategorileri kullanılmıştır: Çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor). Her sıklık grubunda
advers reaksiyonlar azalan şiddete göre sunulmaktadır.
Tablo 1: Faz III çalışmalarında-BM 16549 ve MF 4411, ve pazarlama sonrası deneyimlerde,
ayda bir kez ibandronat 150 mg ve günlük 2.5 mg ibandronik asit kullanan postmenopozal
kadınlarda meydana gelen advers reaksiyonlar
Sistem Organ Yaygın Yaygın Seyrek Çok seyrek
Sınıfı olmayan
Bağışıklık Astım Aşırı duyarlılık Anafilaktik
sistemi alevlenmesi reaksiyonu reaksiyon/şok*†
hastalıkları
Sinir sistemi Baş ağrısı Baş dönmesi
hastalıkları
Göz hastalıkları Göz
inflamasyonu†*
Gastrointestinal Özofajit, gastrit, Özofajiyal ülser Duodenit
hastalıklar gastroözofajeal ve benzeri
reflü, dispepsi, oluşumlar ile
diyare, disfaji dahil
abdominal ağrı, özofajit, kusma,
bulantı şişkinlik
Deri ve deri altı Kaşıntı Anjiyoödem, Steven-Johnson
doku yüz ödemi, sendromu†,
hastalıkları ürtiker eritema
multiform†,
dermatitis
büllöz†
Kas-iskelet Artralji, miyalji, Sırt ağrısı Atipik Çene kemiği
bozuklukları, kas iskelet subtrokanterik osteonekrozu*†
bağ doku ve ağrıları, kas ve diafizeal Dış kulak
7kemik krampı, kas femoral kırıklar† yolunda
hastalıkları iskelet sertliği osteonekroz
(bifosfonat
sınıfı advers
reaksiyonu)
Genel Grip benzeri Yorgunluk
bozukluklar ve semptomlar *
uygulama
bölgesine ilişkin
hastalıklar
*Daha fazla bilgi için alt kısımlara bakınız.
†Pazarlama sonrası deneyimlerde belirlenmiştir.
Belli advers reaksiyonların tanımı
Gastrointestinal advers reaksiyonlar
Yakın zamanda kanama veya hastaneye yatış öyküsü bulunmayan peptik ülserli hastalar da
dahil olmak üzere, geçirilmiş gastrointestinal hastalık öyküsü bulunan hastalar ve ilaçlarla
kontrol altında olan dispepsi ve reflüsü bulunan hastalar ayda bir kez tedavi çalışmasına dahil
edilmiştir. Bu hastalarda, üst gastrointestinal advers olaylar görülme sıklığı açısından, 2.5 mg
günlük tedavi rejimi ile karşılaştırıldığında ayda bir kez 150 mg ile bir farklılık
gözlenmemiştir.
Grip benzeri hastalık:
Grip benzeri hastalık, akut faz reaksiyonu veya kas ağrısı, eklem ağrısı, ateş, titreme,
yorgunluk, bulantı, iştah kaybı veya kemik ağrısı gibi belirtiler olarak rapor olayları içerir.
Çene kemiği osteonekrozu:
Çene osteonekrozu, ibandronik asit gibi kemik erimesini önleyen tıbbi ürünler ile tedavi gören
hastalar içerisinde ağırlıklı olarak kanser hastalarında rapor edilmiştir (bkz. Bölüm 4.4). Çene
osteonekrozu ibandronik asit için pazarlama sonrası koşulda raporlanmıştır.
Göz bozuklukları
İbandronik asit dahil bifosfonatlarla tedavi sırasında üveit, episklerit ve sklerit gibi oküler
inflamasyon vakaları bildirilmiştir. Bazı vakalarda bifosfonat kullanımı sonlandırılmadan bu
olaylar düzelmemiştir.
Anaflaktik reaksiyon/şok
İntravenöz ibandronik asit ile tedavi edilen hastalarda ölümcül olaylar dahil olmak üzere
anaflaktik reaksiyon/şok vakaları bildirilmiştir.
Astım alevlenmesini içeren alerjik reaksiyonlar rapor edilmiştir.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks:0 312 218 35 99)
4.9. Doz aşımı ve tedavisi
İbandronat ile tedavide doz aşımı ile ilgili özel bir bilgi bulunmamaktadır. Ancak bu bileşik
sınıfı hakkındaki bilgiler doğrultusunda oral doz aşımı üst gastrointestinal advers reaksiyon
(mide bozukluğu, dispepsi, özofajit, gastrit ya da ülser) ile sonuçlanabilir. İbandronatı
bağlamak için süt ya da antasitler verilmelidir. Özofajiyal iritasyon riski dolayısıyla hasta
kusturulmamalı ve tamamen dik durumda kalmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Bifosfonatlar
ATC Kodu: M05BA06
Farmakodinamik etkiler
İbandronatın farmakodinamik etkisi, kemik yıkımının inhibisyonudur. Deneysel in vivo
çalışmalarda, ibandronat, gonadal fonksiyonun durmasından, retinoidler, tümör ya da tümör
kaynaklı ürünlerden kaynaklanan kemik hasarı engellemiştir. Genç (hızlı büyüyen) sıçanlarda
da endojen kemik hasarı veya rezorpsiyonu inhibe edilmiştir, bu da tedavi edilmeyen
hayvanlara kıyasla artan normal kemik kütlesiyle sonuçlanmıştır.
Hayvan modelleri, ibandronatın osteoklastik etkinliğin son derecede güçlü bir inhibitörü
olduğunu doğrulamaktadır. Gelişmekte olan sıçanlarda, osteoporoz tedavisinin gerektirdiği
dozun 5.000 katı olan dozlarda bile mineralizasyon bozulmamıştır.
İbandronatın yüksek potensi ve terapötik alanı doz ayarlamalarında daha esnek olabilmeye ve
nispeten düşük dozlarda ve uzun ilaçsız dönemleri olan aralıklı tedavi uygulanmasına imkan
sağlamaktadır.
Sıçanlarda, köpeklerde ve maymunlarda günlük ve aralıklı (uzamış dozsuz aralıklarla) uzun
dönem ilaç uygulaması, toksik seviyeler dahil olmak üzere farmakolojik olarak planlanmış
dozlardan daha yüksek dozlarda bile, normal kalitede ve/veya mekanik gücü artmış yeni
kemik oluşumuna neden olmuştur. İnsanlarda günlük ve 9-10 haftaya varan dozsuz aralıklarla
ibandronik asit uygulamasının her ikisinde de ibandronik asidin kırık azaltıcı etkililik
gösterdiği, klinik çalışma (MF 4411) ile doğrulanmıştır.
Postmenopozal kadınlarda hem günlük hem de aralıklı (üç ay başına 9-10 haftalık ilaçsız bir
dönemi olan) oral ibandronik asit dozları, kemik hasarı idrar biyokimyasal göstergelerinin
9doza bağımlı olarak azaltılmasına (deoksipiridinolin ve tip I kollajenin çapraz bağlı C (CTX)
ve N telopeptidlerinde) sebep olmuştur.
Tedavinin kesilmesinin ardından, postmenopozal osteoporozla ilişkili olarak, tedavi öncesi
patolojik yüksek kemik yıkımı oranlarına dönüş olmuştur.
Postmenopozal kadınlarda iki ve üç yıllık tedaviden sonra yapılan kemik biyopsilerinin
histolojik analizleri, kemiklerin normal kalitede olduğunu göstermiştir ve mineralizasyon
bozukluğu belirtisi bulunmamıştır.
Toplam dört doz olmak üzere, her 28 günde bir oral olarak 150 mg verilen 72 postmenopozal
kadında gerçekleştirilen bir faz I biyoeşdeğerlilik çalışmasında ilk dozu takiben serum
CTX’inde inhibisyon henüz daha dozun 24 saat sonrasında gözlenmiş (ortalama inhibisyon
%28) ve ortalama azami inhibisyon (%69) bunun 6 gün sonrasında görülmüştür. Üçüncü ve
dördüncü dozları takiben, doz sonrası 6. gündeki ortalama azami inhibisyon %74 olurken,
dördüncü doz sonrasındaki 28. günde ortalama inhibisyon %56’ya düşmüştür. Dozlara devam
edilmemesi ile kemik yıkımı biyokimyasal işaretlerinin baskılanmasında bir kayıp
görülmüştür.
Etki Mekanizması
İbandronat bifosfonatların nitrojen içeren grubuna ait olan çok güçlü bir bifosfonattır, kemik
dokuları üzerinde seçici olarak etki eder ve kemik oluşumunu direkt olarak etkilemeden özel
olarak osteoklast etkinliğini inhibe eder. Osteoklast aktivitesi azalırken kemik oluşumu
etkilenmez. İbandronat kemik oluşumu üzerinde doğrudan bir etkisi olmaksızın kemik
yıkımını azaltır. Postmenopozal kadınlarda, artmış kemik döngüsünü premenopozal
seviyelere düşürür ve kemik kütlesinde progresif bir net kazanç sağlar.
Klinik etkililik
Kadınlarda artan osteoporotik kırık riskini tanımlamak için düşük KMY, yaş, daha önceki
kırık varlığı, ailevi kırık öyküsü, yüksek kemik döngüsü ve düşük vücut kütle indeksi gibi
bağımsız risk faktörleri göz önünde bulundurulmalıdır.
Postmenopozal osteoporoz tedavisi
Ayda bir kez 150 mg ibandronat
Kemik mineral yoğunluğu (KMY)
Osteoporozlu (başlangıçtaki lomber omurga KMY T-skoru -2.5 SD’nin altında)
postmenopozal kadınlarla yapılan iki yıllık, çift kör, çok merkezli bir çalışmada (BM 16549)
ayda bir kez 150 mg ibandronatın KMY’yi arttırmada en az günlük 2.5 mg ibandronat kadar
etkili olduğu gösterilmiştir. Bu durum, hem bir yıllık sonlanım noktasında yapılan birincil
analizde, hem de iki yıllık sonlanım noktasında yapılan doğrulayıcı analizde ispatlanmıştır
(Tablo 2).
10Tablo 2: BM 16549 çalışmasında bir yıllık (primer analiz) ve iki yıllık tedavi (uygun protokol
popülasyonu) sonunda, lomber omurga, total kalça, femoral boyun ve trokanter KMY’sinde
başlangıçtan itibaren görülen ortalama bağıl değişme
Çalışma BM 16549’dan elde Çalışma BM 16549’dan elde
edilen bir yıllık veriler edilen iki yıllık veriler
Başlangıçtan itibaren ortalama Günlük 2.5 Ayda bir 150 Günlük 2.5 Ayda bir 150
bağıl değişme % [%95 GA] mg ibandronat mg ibandronat mg ibandronat mg ibandronat
(N=318) (N=320) (N=294) (N=291)
Lomber omurga L -L
2 4
3.9 [3.4, 4.3] 4.9 [4.4, 5.3] 5.0 [4.4, 5.5] 6.6 [6.0, 7.1]
KMY’si
Total kalça KMY’si 2.0 [1.7, 2.3] 3.1 [2.8, 3.4] 2.5 [2.1, 2.9] 4.2 [3.8, 4.5]
Femoral boyun KMY’si 1.7 [1.3, 2.1] 2.2 [1.9, 2.6] 1.9 [1.4, 2.4] 3.1 [2.7, 3.6]
Trokanter KMY’si 3.2 [2.8, 3.7] 4.6 [4.2, 5.1] 4.0 [3.5, 4.5] 6.2 [5.7, 6.7]
Üstelik bir yılda, p=0.002 ve iki yılda, p<0.001, yapılan geleceğe dönük planlı analizde, 3
ayda bir uygulanan 150 mg ibandronat enjeksiyonunun, lomber omurga KMY’sindeki artışlar
açısından, günlük uygulanan oral 2.5 mg ibandronattan üstün olduğu kanıtlanmıştır.
Bir yılda (birincil analiz), ayda bir 150 mg ibandronat alan hastaların %91.3’ünde (p=0.005),
günlük 2.5 mg ibandronat alan hastaların ise %84.0’ında, lomber omurga KMY’sinde
başlangıcın üstünde veya başlangıca eşit artış (KMY yanıt verenler) görülmüştür. İki yılda,
ayda bir 150 mg ibandronat alan veya günlük 2.5 mg ibandronat alan hastaların, sırasıyla,
%93.5’i (p=0.004) ve %86.4’ü tedaviye yanıt vermiştir.
Bir yılda, ayda bir 150 mg ibandronat alan hastaların %90.0'ının (p<0.001), günlük olarak 2.5
mg ibandronat alan hastaların ise %76.7’sinin total kalça KMY’sinde başlangıcın üzerinde
veya başlangıca eşit artış görülmüştür. İki yılda, ayda bir 150 mg ibandronat alan hastaların
%93.4'ünün (p<0.001), günlük olarak 2.5 mg ibandronat alan hastaların ise %78.4’ünün total
kalça KMY’sinde başlangıcın üzerinde veya başlangıca eşit artış görülmüştür.
Hem lomber omurga hem de total kalça KMY’sini birleştiren daha zorlu bir kriter
düşünüldüğünde, bir yılda, ayda bir 150 mg ibandronat alan veya günlük 2.5 mg ibandronat
alan hastaların, sırasıyla, %83.9’u (p<0.001) ve %65.7’si tedaviye yanıt vermiştir. İki yılda,
aylık 150 mg ve günlük 2.5 mg kollarındaki hastaların, sırasıyla, %87.1’i (p<0.001) ve
%70.5’i bu kriteri karşılamıştır.
Kemik döngüsü biyokimyasal göstergeleri
Ölçülen tüm zaman noktalarında, yani 3, 6, 12 ve 24 ayda serum CTX seviyelerinde klinik
olarak anlamlı azalmalar gözlenmiştir. Bir yılda (birincil analiz), başlangıçtan itibaren görülen
ortalama bağıl değişmeler, ayda birlik 150 mg ibandronat için –%76, günlük 2.5 mg
ibandronat için –%67’dir. İki yılda, aylık 150 mg ve günlük 2.5 mg ibandronat kollarındaki
ortalama bağıl değişme, sırasıyla, -%68 ve -%62’dir. Bir yılda, ayda bir 150 mg ibandronat
11alan hastaların %83.5’i (p=0.006), günlük olarak 2.5 mg ibandronat alan hastaların ise
%73.9’u tedaviye yanıt veren (başlangıçtan itibaren ≥%50 azalma olarak tanımlanmaktadır)
olarak değerlendirilmiştir. İki yılda, aylık 150 mg ve günlük 2.5 mg kollarındaki hastaların,
sırasıyla, %78.7’si (p=0.002) ve %65.6’sı tedaviye yanıt veren olarak değerlendirilmiştir.
Çalışma BM 16549’un sonuçlarına dayanılarak, ayda bir uygulanan 150 mg ibandronatın,
kırılmaları önlemede en az günlük 2.5 mg ibandronat kadar etkin olması beklenmektedir.
Günlük 2.5 mg ibandronat
İlk üç-yıllık, randomize, çift-kör, plasebo kontrollü, kırık çalışmasında (MF 4411) yeni
radyografik morfometrik ve klinik vertebral kırık insidansında, istatistiksel olarak anlamlı
tıbbi olarak da uygun bir düşüş ortaya konmuştur. Bu çalışmada, ibandronat oral olarak
günlük 2.5 mg ve deneysel bir rejim olarak aralıklı 20 mg dozunda değerlendirilmiştir.
İbandronat sabah günün ilk yiyecek veya içeceğinden 60 dakika önce alınmıştır (doz sonrası
perhiz periyodu). Çalışmada 55 ila 80 yaşları arasında, en az 5 yıldır postmenopozal
dönemdeki, KMY lomber omurgada en az bir vertebrada (L1 - L4) menopoz öncesi
ortalamanın (T - skoru) 2 ila 5 SD (standart sapma) altında olan ve bir ila dört yaygın
vertebral kırığı olan kadında uygulanmıştır. Bütün hastalar günde 500 mg kalsiyum ve 400
IU D vitamini almıştır. Etkililik 2928 hastada değerlendirilmiştir.
Günlük uygulanan ibandronat, test edilen her iki tedavi rejiminde de, yeni vertebral kırıkların
sıklığında istatistiksel olarak anlamlı ve tıbbi olarak uygun bir azalma göstermiştir. Günlük
2.5 mg’lık rejim, çalışmanın üç yıllık süresi boyunca yeni radyografik vertebral kırıkların
oluşumunu %62 (p=0.0001) oranında düşürmüştür. İki yıl sonra %61 bağıl risk azalması
gözlenmiştir (p=0,0006). Bir yıllık tedavi sonunda istatitiksel olarak çok büyük bir fark elde
edilmemiştir (p=0,056). Kırık oluşumunu engelleyici etkisi çalışma boyunca tutarlı kalmıştır.
Etkinin zamanla zayıflamasına dair bir belirti görülmemiştir. Klinik vertebral kırıkların sıklığı
da %49 oranında azaltılmıştır (p=0.011). Vertebral kırıkların üzerindeki güçlü etkisi vertebral
uzunluk kaybında plaseboya kıyasla istatistiksel olarak dikkate değer bir azalmayla kendini
göstermiştir (p<0.0001).
Tablo 3: MF 4411 3 yıllık kırık çalışması (%, %95 CI)
Plasebo Günlük ibandronik asit
(N=974) 2.5 mg (N=977)
Bağıl risk azalması
%62 (40.9, 75.1)
Yeni morfometrik vertebral kırıklar
Yeni morfometrik vertebral kırık oranı %9.56 [7.5, 11.7)] % 4.68 (3.2, 6.2)
Klinik vertebral kırıkların bağıl risk
%49 (14.03, 69.49)
azalması
Klinik vertebral kırık oranı %5.33 [3.73, 6.92] %2.75 (1.61, 3.89)
KMY-3.yılda lumbar omurgada
%1.26 [0.8, 1.7] %6.54 (6.1, 7.0)
bazdan ortalama değişiklik
KMY-3.yılda tüm kalçada bazdan
%-0.69 (-1.0, -0.4) %3.36 (3.0, 3.7)
ortalama değişiklik
12İbandronik asidin klinik etkililiği baz çizgisinde lumbar omur KMY T-skoru <-2.5 olan bir
hasta alt grup analizinde daha fazla değerlendirildi. Vertebral kırık riskindeki azalmanın
toplam popülasyonda görülen ile tutarlı olduğu gözlenmiştir.
Tablo 4: Baz çizgisinde lumbar omurga KMY T-skoru<-2.5 olan hastalar için 3 yıllık kırık
çalışması MF 4411 (%, %95 CI)
Plasebo Günlük ibandronik asit
(N=587) 2.5 mg (N=575)
Bağıl risk azalması
%59 (34.5, 74.3)
Yeni morfometrik vertebral kırıklar
Yeni morfometrik vertebral kırık oranı %12.54 (9.53, 15.55) % 5.36 (3.31, 7.41)
Klinik vertebral kırıkların bağıl risk
%50 (9.49, 71.91)
azalması
Klinik vertebral kırık oranı %6.97(4.67, 9.27] %3.57 (1.89, 5.24)
KMY-3.yılda lumbar omurgada
%1.13 (0.6, 1.7] %7.01 (6.5, 7.6)
bazdan ortalama değişiklik
KMY-3.yılda tüm kalçada bazdan
%-0.70 (-1.1, -0.2) %3.59 (3.1, 4.1)
ortalama değişiklik
MF4411 çalışmasındaki tüm hasta popülasyonlarında, vertebral dışı kırıklarda bir azalma
gözlenmedi, ancak günlük ibandronik asidin etkili olduğu gözlenen yüksek-risk alt
gruplarında(femoral boyun KMY T-skoru <-3.0 SD), vertebral dışı kırıklarda %69 risk
azalması gözlenmiştir.
Günlük 2.5 mg ile tedavide iskeletin vertebral ve vertebral dışı kısımlarında KMY’de
ilerleyen artışlar meydana gelmiştir. Plaseboya oranla, üç yıllık lumbar omurga KMY artışı
%5.3 olarak saptanmıştır. Baz çizgisine kıyasla bu artış %6.5’tir. Baz çizgisine kıyasla
kalçadaki artış, femur boyunda %2.8, total kalçada %3.4, ve trokanterde %5.5 olarak
saptanmıştır.
Kemik döngüsünün biyokimyasal işaretleri (üriner CTX ve serum osteokalsin gibi)
premenopozal düzeylere beklenen düşüş göstermiş ve 3-6 aylık bir dönem içinde maksimum
düşüşe ulaşmıştır. İbandronat 2.5 mg ile tedaviye başlandıktan bir ay sonra kemik
döngüsünün biyokimyasal işaretlerinde %50 oranında klinik olarak anlamlı düşüş
görülmüştür. Tedavinin kesilmesini takiben, postmenopozal osteoporoza bağlı artan kemik
erimesinin patolojik olan tedavi öncesi değerine dönüş olmuştur.
2 ve 3 yıllık tedavisi sonrasında postmenopozal kadınların kemik biyopsilerinin histolojik
analizi, normal kemik kalitesi göstermiş ve minerilizasyon hasarına dair bir belirti
göstermemiştir.
135.2. Farmakokinetik özellikler
Genel özellikler
İbandronatın farmakolojik etkileri, direkt olarak gerçek plazma konsantrasyonlarıyla ilişkili
değildir. Bu hayvanlarda ve insanlarda yapılan çeşitli çalışmalarla gösterilmiştir.
Emilim
İbandronatın oral uygulamadan sonra üst gastrointestinal kanalda absorpsiyonu hızlıdır ve
plazma konsantrasyonları 50 mg oral alıma kadar dozla orantılı olarak artarken, bu dozun
üzerinde doza-orantılı artıştan daha yüksek artışlar görülmüştür. Gözlenen maksimum plazma
konsantrasyonları aç karnına 0.5 ila 2 saat arasında (ortalama 1 saat) elde edilmiştir ve mutlak
biyoyararlanımı yaklaşık olarak %0.6’dır. İçecek (içme suyu dışında) ya da yiyecek ile
alındığında absorpsiyonun derecesi zayıflamıştır. Biyoyararlanım, ibandronat standart
kahvaltı ile uygulandığında açlık durumundaki deneklerdeki biyoyararlanıma kıyasla yaklaşık
%90 oranında düşer. İbandronat gıda alımından 60 dakika önce alındığında biyoyararlanımda
anlamlı bir düşüş olmaz. İbandronat alındıktan sonra, 60 dakikadan daha az süre içerisinde
yiyecek ya da içecek alındığında hem biyoyararlanım hem de KMY kazanımları düşer.
Dağılım
İlk sistemik maruziyetten sonra ibandronat hızla kemiğe bağlanır ya da idrarla atılır.
İnsanlarda dağılım hacmi en az 90 L’dir ve kemiğe ulaşan doz miktarı dolaşıma giren dozun
%40-50’si olarak hesaplanmıştır. İnsan plazmasında protein bağlanması terapötik
konsantrasyonlarda yaklaşık %85 - %87 (terapötik dozlarda in vitro olarak belirlenmiştir) dir
ve bu nedenle ilaç-ilaç etkileşim potansiyeli düşüktür.
Biyotransformasyon
Hayvanlarda veya insanlarda ibandronatın metabolize olduğuna dair bir bulgu yoktur.
Eliminasyon
İbandronatın emilen kısmı kemik absorpsiyonu ile dolaşımdan uzaklaştırılır (%40-50) ve geri
kalanı böbrekler tarafından değişmeden elimine edilir. İbandronatın absorbe edilmemiş kısmı
dışkı ile değişmemiş olarak atılır.
Yarılanma ömrü aralığı geniştir ve doz ve analiz duyarlılığına bağlıdır ancak eliminasyon
yarılanma ömrü genellikle 10-72 saat aralığındadır. Erken plazma düzeyleri intravenöz ya da
oral uygulamanın sırasıyla 3 ve 8 saat ardından hızla pik değerlerin %10’una düşmektedir.
İbandronatın total klerensi 84-160 mL/dk aralığındaki ortalama değerlerle düşüktür. Renal
klerens (sağlıklı postmenopozal kadınlarda yaklaşık 60 mL/dk), total klerensin %50-60’ına
denk gelir ve kreatinin klerensiyle ilgilidir. Görünen total ve renal klerens arasındaki farkın
kemik tarafından tutulumu yansıttığı kabul edilmektedir.
Salgı yolağının, diğer etkin maddelerin atılımında yer alan bilinen asidik ve bazik taşıma
sistemleri içermediği görünmüştür. İlave olarak, ibandronik asit majör insan hepatik P450
izoenzimlerini inhibe etmez. Sıçanlarda hepatik sitokrom P450 sistemini indüklemez.
14Hastalardaki karakteristik özellikler
Cinsiyet:
İbandronik asidin biyoyararlanım ve farmakokinetiği kadınlarda ve erkeklerde benzerdir.
Irk:
İbandronatın mevcut klinik bulgularında Asyalı ile Kafkas etnik gruplar arası fark olduğuna
dair bir kanıt yoktur. Afrika kökenli hastalar ile ilgili çok az veri bulunmaktadır.
Böbrek yetmezliği:
Farklı derecelerde böbrek yetmezliği olan hastalarda ibandronatın renal klerensi, kreatinin
klerensi ile doğrusal olarak ilişkilidir.
Hastaların büyük çoğunluğunun bu kategorilere girdiği BM 16549 çalışmasında gösterildiği
üzere, hafif ya da orta derecede böbrek yetmezliği olan hastalarda doz ayarlaması gerekli
değildir (kreatinin klerensi 30 mL/dk’ya eşit ya da daha yüksek).
Ağır böbrek yetmezliği olan hastalarda (kreatinin klerensi 30 mL/dk’dan az) 21 gün boyunca,
günlük 10 mg oral uygulama alımı, normal renal fonksiyona sahip olan hastalardan 2-3 kat
daha yüksek plazma konsantrasyonları göstermiştir (toplam klerens=129 mL/dk). Ağır böbrek
yetmezliği olan hastalarda ibandronatın total klerensi 44 mL/dk’ya düşmüştür. 0.5 mg
intravenöz uygulamadan sonra ağır böbrek yetmezliği olan hastalarda toplam, renal ve non-
renal klerensler sırasıyla %67, %77 ve %50 oranında düşmüştür ancak tolere edilebilirlikte
maruziyetin artmasıyla ilişkili bir azalma olmamıştır. Sınırlı klinik deneyime bağlı olarak,
FİXBONE ciddi böbrek yetmezliğinde önerilmez. İbandronik asidin farmakokinetik
özellikleri hemodiyalize girmeyen son dönem böbrek yetmezliği olan hastalarda
değerlendirilmemiştir. Bu hastalarda ibandronik asidin farmakokinetik özellikleri
bilinmemektedir. İbandronik asid bu koşullarda kullanılmamalıdır.
Karaciğer yetmezliği:
Karaciğer yetmezliği olan hastalarda ibandronatın farmakokinetiği ile ilgili veri yoktur.
İbandronatın klerensinde karaciğerin özel bir rolü yoktur ancak renal atılım ve kemikte
tutulum yoluyla temizlenir. Bu nedenle karaciğer yetmezliği olan hastalarda doz ayarlaması
gerekli değildir.
Pediyatrik popülasyon:
18 yaşın altındaki hastalarda FİXBONE’nin güvenlilik ve etkililiği araştırılmamıştır.
Geriyatrik popülasyon:
Çok değişkenli bir analizde yaşın, çalışılan farmakokinetik parametrelerin herhangi birinin
bağımsız bir faktörü olduğu bulunmamıştır. Renal fonksiyon yaşla birlikte zayıfladığından
dikkate alınması gereken tek faktör budur (bkz. bölüm 5.2.).
155.3. Klinik öncesi güvenlilik verileri
Hayvanlarda toksik etkiler yalnızca maksimum insan maruziyetinin yeterince üzerinde olduğu
kabul edilen maruziyette gözlenmiş olup, klinik kullanım için çok az anlam ifade etmektedir.
Karsinojenik ve genotoksik potansiyele ait belirtiler gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidrojen karbonat
Mannitol DC (E421)
Sorbitol (E 420)
Sukraloz (E 955)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25 ˚C’nin altındaki oda sıcaklığında saklayınız.
6.5. Ambalajın niteliği ve içeriği
3 Saşe PE/Aluminyum/Kuşe Kağıtta kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Esenler/İSTANBUL
Tel : 0850 201 23 23
Faks : 0212 481 61 11
E-mail : bilgi@neutec.com.tr
8. RUHSAT NUMARASI(LARI)
233/62
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.07.2011
Ruhsat yenileme tarihi:
10. KÜB’ÜN YENİLENME TARİHİ
16