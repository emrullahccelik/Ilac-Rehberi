1 / 11 
 KULLANMA TALİMATI  
 
CHOLVAST® 10 mg film  kaplı  tablet  
Ağızdan alınır.  
• Etkin madde:  Her tablet 10 mg atorvastatine eşdeğer 10,85 mg atorvastatin kalsiyum  
içerir.  
• Yardımcı maddeler:  Kalsiyum karbonat, laktoz DC  (sığır sütünden elde edilen), 
mikrokristalin  selüloz, k roskarmelloz sodyum, s ükroz stearat, magnezyum stearat (E572) , 
hidroksipropil metil selüloz (E464), titanyum dioksit (E171) ve polietilen glikol. 
 
 
 
Bu Kullanma Talimatında:  
1. CHOLVAST® nedir ve ne için kullanılır?  
2. CHOLVAST®’ı kullanmadan önce dikkat edilmesi gerekenler  
3. CHOLVAST® nasıl kullanılır?  
4. Olası yan etkiler nelerdir? 
5. CHOLVAST®’ın saklanması  
 
Başlıkları yer almaktadır. 
 
1. CHOLVAST® nedir ve ne için kullanılır?  
Her bir film kaplı tablet, 10 mg atorvastatine eşdeğer  10,85 mg atorvastatin kalsiyum ve 
boyar madde olarak titanyum dioksit içeren 30 ve 90 tabletlik blister ambalajlarda kullanıma 
sunulmuştur. Tablet içerisinde sığı r sütünden elde edilen laktoz DC bulunmaktadır.  
 
CHOLVAST® beyaz, yuvarlak, bikonveks, film kaplı tablettir.  
 
CHOLVAST® statinler olarak da bilinen lipid (yağ) düzenleyiciler isimli ilaç grubuna aittir. 
Kolesterol ve trigliserid  olarak bilinen yağ kökenli maddelerin düşürülmesinde kullanılır. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 2 / 11 
 Normal büyüme süreci için gerekli olan kolesterol doğal olarak oluşan bir maddedir. Ancak 
kandaki kolesterol çok arttığında, kan damarlarının duvarlarında depolanarak damarların 
daralmasına ve sonuçta tıkanmasına yol açabilir. Bu da kalp hastalığının en yaygın 
sebeplerinden biridir. Yüksek kolesterol seviyelerinin kalp hastalığı riskini arttırdığı kabul 
edilmektedir.  
 
CHOLVAST®, tek başına az yağlı diyet veya yaşam stil değişiklikleri başarısız olduğu  
durumlarda, kandaki kolesterol ve trigliseridler olarak bilinen lipidleri düşürmek için 
kullanılır. Kolesterol seviyeleriniz normal olmasına rağmen; eğer kalp hastalığı için artmış 
riskiniz  varsa, CHOLVAST® bu riskin azaltılması için de ku llanılabilir. Tedavi sırasında 
standart kolesterol düşürücü diyete devam etmelisiniz.  
 
2. CHOLVAST®’ı kullanmadan önce dikkat edilmesi gerekenler  
CHOLVAST®’ı aşağıdaki durumlarda KULLANMAYINIZ  
Eğer;  
• Atorvastatine veya ilaç içeriğindeki yardımcı maddelerden  herhangi birine karşı alerjiniz 
varsa,  
• Çocuk doğurma potansiyeliniz varsa ve uygun bir doğum kontrol yöntemi 
kullanmıyorsanız,  
• Hamileyseniz, hamile kalmaya çalışıyorsanız ya da emziriyorsanız,  
• Karaciğerinizi etkileyen bir hastalığınız varsa ya da geçirdi yseniz,  
• Karaciğer fonksiyon testlerinizde açıklanamayan anormal sonuçlarınız olduysa,  
• Aşırı miktarda alkol aldıysanız , 
• Hepatit C tedavisinde gle saprevir/pibrentasvir kombinasyonunu kullanırsanız.  
 
CHOLVAST®’ı aşağıdaki durumlarda DİKKATLİ KULLANINIZ  
Eğer;  
• Böbrek problemleriniz ya da böbrek problemi öykünüz varsa,  
• Eğer daha önce tekrarlayan ya da açıklanamayan kas ağrılarınız ve sızılarınız olmuşsa, 
kendinizde ya da ailenizde kas sorunu öyküsü varsa, 
• Eğer daha önce beyin içine kanama ile seyreden inme geçirm işseniz ya da önceki 
inmelerinize bağlı olarak beyninizde sıvı dolu kistler oluşmuşsa, 
• Daha önce diğer lipid düşürücü ilaçlar (örneğin statinler veya fibratlar) ile tedavi sırasında 
kas sorunlarınız olduysa (kas ağrısı, güçsüzlüğü vb.), 
• Sürekli ve yüksek m iktarda alkol alıyorsanız, 
• Bazı şekerlere karşı intolerans ınız varsa, 
• Önemli bir solunum güçlüğünüz var sa, 
• Hipotiroidizm (vücutta tiroid hormonunun gereğinden az üretilmesi) varsa, 3 / 11 
 • 70 yaşından daha yaşlı iseniz , 
• Şeker hastalığı açısından risk faktörleriniz  var ise. Şeker hastalığınız varsa veya şeker 
hastalığı geliştirme riskiniz varsa; bu ilacı kullanırken doktorunuz sizi yakından izleyecektir. 
Kanınızda yüksek şeker ve yağ seviyeleriniz varsa, fazla kilolu iseniz ve yüksek kan 
basıncınız varsa; şeker hast alığı geliştirme riskiniz olabilir.  
• Ağızdan veya enjeksiyon yoluyla fusidik asit isimli bir ilaç (bakteriyel enfeksiyonların 
tedavisi için kullanılan bir ilaç) kullanıyorsanız veya son 7 gün içinde kullandıysanız. 
Fusidik asit ve CHOLVAST®’ın beraber kulla nılması ciddi kas rahatsızlıklarına 
(rabdomiyoliz) yol açabilir.  
• Miyasteni (bazı durumlarda nefes alırken kullanılan kaslar da dahil olmak üzere genel kas 
güçsüzlüğü ile seyreden bir hastalık) veya oküler miyasteni (göz kaslarında güçsüzlüğe 
neden olan bir  hastalık) geçirmekteyseniz veya geçirdi iseniz, statinler bazen durumu 
ağırlaştırabilir ya da miyasteni oluşumuna yol açabilir  (Bölüm 4’e bakınız ). 
 
Eğer bunlardan herhangi biri sizin için geçerli ise kas sistemi ile ilgili yan etkiler açısından 
risklerinizi öngörebilmek için doktorunuz CHOLVAST® tedavisi öncesinde ve sırasında kan 
testleri yapmaya ihtiyaç duyacaktır.  Bazı ilaçlar aynı zamanda alındığında örneğin bir tür kas 
hastalığı olan rabdomiyoliz gibi kasla ilgili yan etkilerin riskinin arttığı bilinmektedir.  
 
Ayrıca, eğer devamlı kas zayıflığınız mevcutsa doktorunuz ya da eczacınıza söyleyiniz. Tanı 
ve tedaviniz için ek testler ve ilaçlar gerekli olabilir.  
 
Eğer daha önce inme geçirdiyseniz doktorunuza söyleyiniz; doktorunuz sizin için en uygun 
tedaviye ve doza karar verirken bunu dikkate alacaktır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
CHOLVAST®’ın yiyecek ve içecek ile kullanılması  
CHOLVAST® kullanırken, günde bir ya da iki küçük bardak greyfurt suyundan fazlasını 
içmeyiniz. Çünkü yüksek miktarda greyfurt suyu içmek CHOLVAST®’ın etkilerini 
değiştirebilir.  
 
Bu ilacı alırken çok fazla alkol almaktan kaçınınız. 
 
Hamilelik  
İlacı kullanmadan önce doktorunuza veya eczacınıza danışınız.  
 4 / 11 
 Hamileyseniz ya da hamile kalmaya çalışıyorsanız CHOLVAST® kullanmayınız. Hamile 
kalma olasılığınız varsa güvenilir doğum kontrol önlemleri kullanmadığınız sürece 
CHOLVAST® almayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız CHOLVAST® kullanmayınız. 
 
Hamilelik ve emzirme döneminde  CHOLVAST®’ın güvenliliği henüz kanıtlanma mıştır.  
 
Araç ve makine kullanımı  
CHOLVAST® kullanımının araç ve makine kullanma yeteneği üzerinde herhangi bir 
olumsuz etkisi olması beklenmemektedir. Eğer bu ilaç sürüş yeteneğinizi etkiliyorsa araba 
kullanmayınız. A raç ve makine kullanma yeteneğinizin etkilendiğini düşünüyorsanız bunları 
kullanmayınız.  
 
CHOLVAST®’ın içeriğinde bulunan bazı yardımcı maddeler hakkında önemli bilgiler  
CHOLVAST® laktoz ve sükroz  içerir. Eğer daha önceden doktorunuz tarafından bazı 
şekerlere karşı dayanıksızlığınız olduğu söyl enmişse bu tıbbi ürünü almadan önce 
doktorunuzla temasa geçiniz. 
 
Diğer ilaçlar ile birlikte kullanımı 
Eğer başka bir ilaç alıyorsanız, yakın zamanda almışsanız veya almış olma ihtimaliniz varsa 
doktorunuza veya eczacınıza söyleyin. Bazı ilaçlar CHOLVAST®’ın etki liliğini 
değiştirebilir ya da bazı ilaçların etkililiği CHOLVAST® tarafından değiştirilebilir. B u tür 
bir etkileşim ilaçların birinin ya da her ikisinin de etkinliğini azaltabilir. Ayrıca Bölüm 4’te 
açıklanan rabdomiyoliz diye bilinen, önemli kas zayıf latıcı durum da dahil olmak üzere yan 
etkilerin riskini ya da ciddiyetini arttırabilir.  
 
CHOLVAST® ile etkileşimi olabilecek bazı ilaçlar: 
• Bağışıklık sisteminin çalışmasını değiştiren ilaçlar; örneğin siklosporin ya da terfenadin, 
astemizol gibi alerjik hastalıklara karşı etkili ilaçlar  
• Belli enfeksiyon hastalıklarına karşı etkili ilaçlar ya da mantar h astalıklarına karşı etkili 
ilaçlar; örneğin eritromisin, klaritromisin, telitromisin, ketokonazol, itrakonazol, 
vorikonazol, flukona zol, posakonazol, rifampin, fusidik asit  5 / 11 
 • Lipid düzenleyici başka ilaçlar; örneğin gemfibrozil, diğer fibratlar , kolestipol  
• Yüksek tansiyon ya da anjina ( kalbi besleyen damarların daralma  veya  tıkanması ile ortaya 
çıkan göğüs ağrısı) için kullanılan bazı kalsiyum kanal blokörleri; örneğin amlodipin, 
diltiazem  
• Kalp ritmi düzenleyici ilaçlar; örneğin digoksin, verapamil,  amiodaron  
• Letermovir (sitomegalovirüs hastalığına yakalanmanıza engel olan bir ilaç)  
• AIDS (HIV) tedavisinde kullanılan ritonavir, lopinavir, atazanavir, indinavir, 
darunavir, tipranavir/ritonavir kombinasyonu gibi ilaçlar  
• Hepatit C tedavisinde kullanılan bazı ilaç lar, örneğin telaprevir , boseprevir ve 
elbasvir/grazoprevir kombinasyonu, ledipasvir/sofosbuvir  
• CHOLVAST® ile etkileşime girdiği bilinen diğer ilaçlar;  
− Ezetimib (kolesterol düşürücü)  
− Varfarin (kan pıhtılaşmasını azaltır)  
− Doğum kontrol hapları  
− Stiripentol (sara nöbeti engelleyici)  
− Simetidin (ülser ve mide yanması için kullanılır)  
− Fenazon (ağrı kesici)   
− Kolşisin (gut tedavisinde kullanılır)  
− Antiasitler (alüminyum ya da  magnezyum içeren hazımsızlık ilaçları)  
− Sarı kantaron (St.John’s Wort)  
• Bakte riyel enfeksiyonların tedavisi için ağızdan fusidik asit kullanıyorsanız CHOLVAST® 
kullanmayı geçici olarak durdurun. Doktorunuz size ne zaman yeniden CHOLVAST® 
kullanmaya başlayabileceğinizi söyleyecektir. CHOLVAST® ile fusidik asitin birlikte 
kullanılmas ı nadiren kas zayıflığı, hassasiyeti ya da ağrısına (rabdomiyoliz) yol açabilir. 
Rabdomiyoliz ile daha fazla bilgi için bölüm 4’e bakınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CHOLVAST® nasıl kullanılır?  
Uygun kullanım ve doz/uygulama sıklığı için talimatlar:  
• CHOLVAST®’ın yetişkinler, 10 yaş ve üzeri çocuklar için günlük başlama dozu 10 mg’dır.  
• Bu doz ihtiyacınız olan miktarı aldığınız belirlenene kadar doktorunuz tarafından 
arttırılabilir.  Doktorunuz 4 hafta veya daha uzun aralıklarla kontrol ederek dozu size uygun 
hale getirecektir. CHOLVAST®’ın yetişkinlerde en yüksek dozu günde bir kez 80 mg’ dır.  
• CHOLVAST® tedavisine başlamadan önce sta ndart kolesterol düşürücü bir diyete 
girilmelidir ve bu diyet CHOLVAST® tedavisi sırasında da devam ettirilmelidir.  
• CHOLVAST®’ı doktorunuzun söylediği gibi alınız. Emin değilseniz doktorunuzla ve 6 / 11 
 eczacınızla ko ntrol ediniz.  
 
• Uygulama yolu ve metodu:  
• CHOLVAST® tabletler bütün olarak su ile yutulmalıdır.  
• Dozlar günün herhangi bir saatinde, yemekle birlikte veya ayrı olarak alınabilir.  
• Buna rağmen, dozunuzu günün aynı saatlerinde almayı deneyiniz.  
 
• Değişik yaş grupları:  
Çocuklarda kullanımı:  
10 yaş ve üzeri çocuklarda tavsiye edilen başlangıç dozu 10 mg, tavsiye edilen maksimum 
doz ise günde 80 mg’dır. 
 
Yaşlılarda kullanımı:  
Yaşlı hastalar ile tüm popülasyon arasında CHOLVAST®’ın güvenliliği , etkili liği ve lipid 
tedavi amaçlarına ulaşılması arasında hiçbir farklılık gözlenmemiştir.  
 
• Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği:  
CHOLVAST® aktif karaciğer hastalığı olan hastalarda kullanılmamalıdır. Karaciğer hastalığı 
hikayesi olan hastalarda dikkatli kullanılmalıdır. CHOLVAST® ile tedaviye başlamadan önce 
ve başladıktan sonra periyodik olarak karaciğer fonksiyon testleri yapılmalıdır.  
 
Eğer CHOLVAST®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CHOLVAST® kullandıysanız:  
CHOLVAST®’tan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
CHOLVAST®’ı kullanmayı unutursanı z 
Bir dozunuzu almayı unutursanız, bir sonraki zamanlanmış dozunuzu doğru zamanda alınız.  
 
Unutulan dozları dengelemek için çift doz almayınız. 
 
 
 7 / 11 
 CHOLVAST® ile tedavi sonlandırıldığında oluşabilecek etkiler   
Bu ilacın kullanımı ile ilgili ilave sorunlarınız varsa veya tedavinizi sonlandırmak istiyorsanız 
doktor veya eczacınızla görüşünüz. 
 
4. Olası yan etkiler nelerdir? 
Tüm ilaçlar gibi, CHOLVAST®’ın içeriği nde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, CHOLVAST®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
•    Anjiyonörotik ödem (yüzde, dilde ve soluk borusunda nefes almayı zorlaştırabilecek 
şişlik). Bu çok ciddi yan etki çok seyrek görülür. Eğer bunlardan biri sizde mevcut ise 
hemen doktorunuza bildiriniz. 
•    Ciltte, ağızda, gözlerde, cinsel organ çevresinde; cilt soyulması, şişmesi, 
kabarcıkl anması ve ateş ile seyreden ciddi hastalık hali. 
•   Ayak tabanı ve avuçlarda su toplayabilen, pembe -kırmızı lekelerle karakterize cilt 
döküntüsü.  
•  Kas zayıflığı, gerginliği, ağrısı veya yırtılması veya idrarda kırmızı- kahverengi renk 
değişimi olabilirken, özellikle de aynı zamanda kendinizi iyi hissetmiyorsanız veya ateşiniz 
çıktıysa bu anormal kas yıkımı nedeniyle (rabdomiyoliz) olmuş olabilir. Bu anormal kas 
yıkımı atorvastatin almayı bırakmış olsanız bile her zaman kendiliğinden düzelmez. Hayatı 
tehdit edebilir ve böbrek problemlerine yol açabilir.  
 
Doktorunuz CHOLVAST® kullanmayı kesmenizi önerdikten sonra kas problemleriniz 
devam ediyorsa derha l doktorunuza bildiriniz. Bu durumda doktorunuz kas 
problemlerinizin nedenini bulmak için daha fazla test yapabilir.  
 
Çok seyrek durumlar CHOLVAST® kullanan 10.000 hastada 1’den azını etkiler (b u da 
CHOLVAST® kullanan 10.000 hastadan 9.999’unda bu yan etki lerin görülmesinin 
beklenmemesi anlamına gelir).  
• Beklenmedik veya olağan dışı kanama yaşarsanız ya da çürük oluşursa bu karaciğer  
şikayetine yorulabilir. Doktorunuz siz CHOLVAST® almaya başlamadan önce veya 
CHOLVAST® alırken karaciğer problemi belirtilerin iz varsa karaciğerinizi kontrol 
etmek için kan testleri yapmalıdır. Karaciğer problemini gösteren aşağıda sıralanan 
belirtileriniz varsa en yakın zamanda doktorunuza bildiriniz:  
o Yorgunluk ya da zayıflık hissi  
o İştah kaybı  
o Üst karın ağrısı  
o Koyu amber renkli idrar  8 / 11 
 o Cildiniz veya gözlerinizdeki beyaz bölgenin sararması  
• Stevens -Johnson sendromu (deri, ağız, göz ve cinsel organlarda ciddi su toplama), 
eritema multiforme (lekeli kırmızı döküntü), görme bozukluğu, bulanık görme, duyma 
kaybı, te ndon (kasları kemiklere bağlayan bağlar) yaralanmaları, karaciğer yetmezliği, 
tat almada değişiklik, erkeklerde meme büyümesi. 
• Lupus benzeri sendrom (döküntü, eklem hastalıkları ve kan hücreleri üzerindeki etkileri 
dahil).  
 
Bunların hepsi ciddi yan etkiler dir. 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategori lerde gösterildiği şekilde sını flandırılmıştır: 
Çok yaygın  :10 hastanın en az bir inde görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla 
görülebilir.  
Çok seyrek  :10.000 hastanın birinden az görülebilir.  
Bilinmiyor  :Eldeki verilerden hareketle tahmin edilemiyor.  
 
Diğer olası yan etkiler:  
 
Yaygın  
• Burun yollarında iltihap, boğaz ağrısı, burun kanaması  
• Alerjik reaksiyonlar  
• Kan şeker seviyelerinde artış (şeker hastalığınız varsa, kan şeker seviyelerinizi dikkatle 
izlemeye devam ediniz), kan kreatin kinaz seviyelerinde artış  
• Baş ağrısı  
• Mide bulantısı, kabızlık, gaz, hazımsızlık, ishal  
• Eklem ağrısı, kas a ğrısı ve sırt ağrısı  
• Karaciğer fonksiyonunuzun anormal olabileceğine işaret eden kan testi sonuçlar ı 
 
Yaygın olmayan  
• İştah kaybı  (anoreksi) , kilo alımı, kan şekeri seviyesinde düşüş (şeker hastalığınız varsa, 
kan şeker seviyelerinizi dikkatle izlemeye dev am ediniz)  
• Kabus görme, uykusuzluk 9 / 11 
 • Sersemlik, keçeleşme veya el ve ayak parmaklarında uyuşma, karıncalanma, ağrı veya 
dokunmaya karşı duyarlılıkta azalma, tat duyusunda değişiklik, hafıza kaybı  
• Bulanık görme  
• Kulaklarda ve/veya kafada çınlama  
• Kusma, geğirme, alt ve üst karın ağrısı, pankreatit (karın ağrısına yol açan pankreas 
iltihabı)  
• Hepatit (karaciğer iltihabı)  
• Deri döküntüsü ve kaşınma, kurdeşen, saç dökülmesi  
• Boyun ağrısı, kas yorgunluğu  
• Yorgunluk, iyi hissetmeme, güçsüzlük, göğüs ağrısı, özellikle ayak bileğinde olmak 
üzere şişme (ödem), artmış sıcaklık  
• İdrar testinde beyaz kan hücrelerinin tespit edilmesi  
 
Seyrek  
• Görme  bozukluğu  
• Beklenmeyen kanama veya morarma  
• Sarılık (deri ve göz aklarının sararması)  
• Tendon (kas kirişi) zedelenmesi  
 
Çok seyrek  
• Alerjik reaksiyon –  belirtiler i (Ani hırıltılı solunum,  göğüs ağrısı veya nefes almada 
sıkışıklık, göz kapakları, yüz, dudaklar, ağız, dil ve boğazda şişme, nefes almada kol laps 
(ani dolaşım yetmezliği) ) 
• İşitme kaybı  
• Jinekomasti (erkek te meme b üyümesi)  
 
Bilinmiyor  
• Devamlı kas zayıflığı  
• Myastenia gravis (bazı durumlarda nefes alırken kullanılan kaslar da dahil olmak üzere 
genel kas güçsüzlüğüne neden olan bir hastalık). Oküler miyasteni (göz kaslarında 
güçsüzlüğe neden olan bir hastalık). Kol vey a bacaklarınızda hareket sonrası kötüleşen 
güçsüzlük, yutma güçlüğü, nefes darlığı, göz kapaklarınızın düşmesi veya çift görme 
yaşarsanız doktorunuza danışınız. 
 
Statinlerle (CHOLVAST® ile aynı tip ilaçlarla) bildirilen diğer yan etkiler:  
• Uykusuzluk ve kabus görmeyi içeren uyku bozuklukları, hafıza kaybı, kafa 
karışıklığı (konfüzyon)  
• Cinsel zorluklar  10 / 11 
 • Depresyon  
• Sürekli öksürük ve/veya nefes darlığı ve ya ateş içeren solunum problemleri,  
• Şeker hastalığı (diyabet). Kanınızda yüksek şeker ve yağ seviyeleriniz varsa, fazla 
kilolu iseniz ve yüksek kan basıncınız varsa; şeker hastalığı görülmesi daha olasıdır.  
 
Doktorunuz bu ilacı kullanırken sizi izleyecektir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu v eya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamı ş olacaksınız. 
 
5. CHOLVAST®’ın Saklanması  
CHOLVAST®’ı çocukların göremeyeceği, erişemeyeceği yerlerde ve ambalajında saklayınız. 
25oC’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajın üzerinde belirtile n son kullanma tarihinden sonra CHOLVAST®ı kullanmayınız. 
 
Eğer üründe ve/veya ambalajında bozukluklar fark ederseniz CHOLVAST®’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Biofarma İlaç San. ve Tic. A.Ş. 
Akpınar Mah. Osmangazi Cad. No:156 
34885 Sancaktepe/İstanbul  
Telefon: (0216) 398 10 63 
Faks: (0216) 398 10 20  
 
 
 11 / 11 
 Üretim Yeri:  
Biofarma İlaç San. ve  Tic. A.Ş. 
Akpınar Mah. Osmangazi Cad. No:156 
34885 Sancaktepe/İstanbul  
Telefon: (0216) 398 10 63 
Faks: (0216) 398 10 20  
 
Bu kullanma talimatı ../../…. tarihinde onaylanmıştır.  