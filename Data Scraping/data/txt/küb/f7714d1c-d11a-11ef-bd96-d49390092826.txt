KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEVEMIR® FlexPen® 100 U/mL enjeksiyonluk çözelti içeren kullanıma hazır kalem
Steril
2. KALİTATİF VE KANTİTATİF BİLEŞİM
Etkin madde:
İnsülin detemir*…………………………………………………….100 U (14,2 mg) /ml
*İnsülin detemir Saccharomyces cerevisiae’de rekombinant DNA teknolojisi ile üretilmiştir.
1 kullanıma hazır dolu enjeksiyon kalemi 300 U insüline eşdeğer 3 ml içermektedir.
Yardımcı maddeler:
Sodyum klorür………………………………………………………………...1,17 mg/ml
Disodyum fosfat dihidrat…………………………………………………..….0,89 mg/ml
Sodyum hidroksit (pH ayarı için)…………………………………..………….y.m.
Yardımcı maddeler için 6.1’e bakınız.
3. FARMASÖTİK FORM
Kullanıma hazır dolu enjeksiyon kalemi içerisinde enjeksiyonluk çözelti.
Berrak, renksiz, sulu çözelti.
4. KLİNİK ÖZELLİKLER
4.1. Terapötik endikasyonlar
LEVEMIR® FlexPen® yetişkinler, adolesanlar ve 1 yaş ve üstü çocuklarda diabetes
mellitusun tedavisi için endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İnsan insülinlerinin potensi uluslararası ünite olarak ifade edilirken insülin detemir de dahil
olmak üzere, insülin analoglarının potensi ünite olarak ifade edilmektedir. 1 ünite insülin
detemir, 1 uluslararası ünite insan insülinine karşılık gelmektedir.
1LEVEMIR® FlexPen® bazal insülin olarak kendi başına veya bolus insülin ile kombine
kullanılabilir. Ayrıca oral antidiyabetik tıbbi ürünler ve/veya GLP-1 reseptör agonistleri ile
kombine kullanılabilir.
LEVEMIR® FlexPen®, oral antidiyabetik ilaçlarla kombine kullanıldığında veya GLP-1
reseptör agonistlerine eklendiğinde, LEVEMIR® FlexPen®’in başlangıç dozu 0,1-0,2 ünite/kg
veya yetişkinlerde 10 ünite olacak şekilde, günde tek doz kullanılması tavsiye edilir.
LEVEMIR® FlexPen®’in dozu, hastanın ihtiyaçlarına göre bireyselleştirilmelidir.
LEVEMIR® FlexPen® tedavisine GLP-1 reseptör agonistleri eklendiğinde, hipogliseminin
risklerini en aza indirmek için LEVEMIR® Flexpen®’in dozunun %20 oranında azaltılması
tavsiye edilir. Daha sonra dozlama bireysel olarak ayarlanmalıdır.
Yetişkinlerde bireysel doz ayarlamaları için aşağıdaki iki titrasyon kılavuzu tavsiye edilir.
Yetişkin Tip 2 Diyabet titrasyon kılavuzu:
Kahvaltı öncesi ortalama SMPG* LEVEMIR® FlexPen® doz ayarlaması
>10,0 mmol/l (180 mg/dl) + 8 ünite
9,1-10,0 mmol/l (163-180 mg/dl) + 6 ünite
8,1-9,0 mmol/l (145-162 mg/dl) + 4 ünite
7,1-8,0 mmol/l (127-144 mg/dl) + 2 ünite
6,1-7,0 mmol/l (109-126 mg/dl) + 2 ünite
4,1-6,0 mmol/l (73-108 mg/dl) Dozda değişiklik yok (hedef)
Eğer bir SMPG ölçümü varsa
3,1-4,0 mmol/l (56-72 mg/dl) - 2 ünite
<3,1 mmol/l (<56 mg/dl) - 4 ünite
*SMPG: Hastanın kendi ölçtüğü plazma glukozu (self monitored plasma glucose)
Yetişkin Tip 2 Diyabet basit kendi kendine titrasyon kılavuzu:
Kahvaltı öncesi ortalama SMPG* LEVEMIR® FlexPen® doz ayarlaması
> 6,1 mmol/l (> 110 mg/dl) +3 ünite
4,4-6,1 mmol/l (80-110 mg/dl) Dozda değişiklik yok (hedef)
< 4,4 mmol/l (< 80 mg/dl) -3 ünite
*SMPG: Hastanın kendi ölçtüğü plazma glukozu (self monitored plasma glucose)
LEVEMIR® FlexPen® bazal bolus insülin rejiminin bir parçası olarak kullanıldığında,
hastaların ihtiyaçlarına bağlı olarak günde bir ya da iki defa uygulanmalıdır. LEVEMIR®
FlexPen®’in dozu bireysel hasta ihtiyaçlarına göre ayarlanmalıdır.
2Hastaların her zamanki fiziksel aktivitelerinde bir artış olursa, olağan diyetlerinde bir
değişiklik yaparlarsa veya eşzamanlı seyreden bir hastalık süresince doz ayarlamasının
yapılması gerekebilir.
Glukoz kontrolünü iyileştirmek için doz ayarlaması yapılırken hastalar hipoglisemi belirtileri
konusunda eğitilmelidir.
Uygulama şekli:
LEVEMIR® FlexPen® bazal insülin olarak kullanılan uzun etkili bir insülin analogudur.
LEVEMIR® FlexPen® sadece deri altı (subkütan) uygulama içindir. Şiddetli hipoglisemiye
yol açabileceğinden LEVEMIR® FlexPen® intravenöz (ven içi) olarak uygulanmamalıdır.
İntramusküler (kas içi) uygulamadan da kaçınılmalıdır. LEVEMIR® FlexPen® insülin
infüzyon pompalarında kullanılmaz.
LEVEMIR® FlexPen®, karın duvarı, uyluk, üst kol, deltoid veya kalça bölgelerine deri altına
enjekte edilerek kullanılır. Lipodistrofi ve kutanöz amiloidoz riskini azaltmak için,
enjeksiyon yerleri aynı bölge içinde sürekli değiştirilmelidir (bkz. Bölüm 4.4 ve 4.8). Etki
süresi doz, enjeksiyon bölgesi, kan akımı, sıcaklık ve fiziksel aktivite düzeyine göre
değişebilir. Enjeksiyon gün içinde herhangi bir saatte, ancak her gün aynı saatte yapılmalıdır.
Kan glukoz kontrolünün optimizasyonu için günde iki dozlamaya ihtiyaç duyan hastalarda,
akşam dozu akşam veya yatarken uygulanabilir.
Detaylı kullanıcı bilgileri için, kullanma talimatına bakınız.
LEVEMIR® FlexPen® kullanıma hazır dolu enjeksiyon kalemidir ve 8 mm uzunluğa kadar
NovoFine® veya NovoTwist® tek kullanımlık iğne uçları ile kullanılmak üzere tasarlanmıştır.
FlexPen® 1 ünitelik artışlarla 1-60 ünite insülin enjeksiyonu yapabilir.
LEVEMIR® FlexPen® sadece subkütan enjeksiyon için uygundur. Eğer şırınga ile uygulama
gerekli ise, bir flakon kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği hastanın insülin ihtiyacında azalmaya sebep olabilir.
Karaciğer veya böbrek yetmezliği olan hastalarda glukoz monitorizasyonu yoğunlaştırılmalı
ve LEVEMIR® FlexPen® dozu bireysel olarak ayarlanmalıdır.
Pediyatrik popülasyon:
LEVEMIR® FlexPen® adolesan ve 1 yaş ve üzeri çocuklarda kullanılabilir (bkz. Bölüm 5.1).
Bazal insülini LEVEMIR® FlexPen® ’e değiştirilirken, hipogliseminin risklerini en aza
indirmek için bazal ve bolus insülinin dozu bireye uygun olarak azaltılmalıdır.
Çocuk ve adolesanlarda, glukoz monitorizasyonu yoğunlaştırılmalı ve insülin detemir dozu
bireysel olarak ayarlanmalıdır.
LEVEMIR® FlexPen®’in 1 yaşın altındaki çocuklarda kullanımının etkililiği ve güvenliliği
kanıtlanmamıştır. Hiçbir veri mevcut değildir.
3Geriyatrik popülasyon (≥ 65 yaş):
LEVEMIR® FlexPen® yaşlı hastalarda kullanılabilir. Yaşlı hastalarda glukoz
monitorizasyonu yoğunlaştırılmalı ve LEVEMIR® FlexPen® dozu bireysel olarak
ayarlanmalıdır.
Diğer insülinlerden geçiş:
Orta veya uzun etkili insülinlerden geçişte, uygulanan dozun ve zamanının ayarlanması
gerekebilir (bkz. Bölüm 4.4).
Geçiş sırasında ve geçişten sonraki ilk haftalarda yakın glukoz monitorizasyonu tavsiye
edilmektedir (bkz. Bölüm 4.4).
Eş zamanlı kullanılan antidiyabetik tedavinin (aynı zamanda kullanılan kısa/hızlı etkili
insülinlerin veya oral antidiyabetik ilaçların dozu ve/veya zamanının) ayarlanması
gerekebilir.
Hastalar değişik tipte insülinler arasında geçiş yaptığında, hipogliseminin erken uyarıcı
semptomları önceki insülinle tecrübe edilene göre değişebilir veya daha az belirgin hale
gelebilir.
Hastaların yeni bir çeşit veya marka insüline geçişi sıkı bir tıbbi denetim altında yapılmalıdır.
Dozaj, marka (üretici), çeşit, tür (hayvan insülini, insan insülini veya insülin analogu) ve/veya
üretim metodundaki değişiklikler (hayvan kaynaklı insüline karşı rekombinant DNA) doz
değişiklikleri gerektirebilir. Başka tip bir insülinden LEVEMIR® FlexPen®’e geçiş yapan
hastaların dozlarında, her zaman kullandıkları insülin dozuna göre değişiklik yapılması
gerekebilir. Doz ayarlaması gerektiğinde, bu bazen ilk dozda bazen de ilk birkaç hafta veya
ay içinde yapılabilir.
4.3. Kontrendikasyonlar
Etkin madde veya içindeki maddelerden herhangi birisine aşırı duyarlılık durumunda
kontrendikedir (bkz. Bölüm 6.1).
4.4. Özel kullanım uyarıları ve önlemleri
Yolculuk durumunda
Hasta için insülin ve öğünlerini farklı zamanlarda alması anlamına geldiğinden, farklı saat
dilimleri arasındaki seyahatin öncesinde hasta doktorunun tavsiyesini almalıdır.
Hiperglisemi
Yetersiz dozlarda kullanımı veya tedavinin kesilmesi, özellikle Tip 1 diyabette hiperglisemi
ve diyabetik ketoasidoza yol açabilir. Hipergliseminin ilk semptomları genellikle saatler veya
günler içinde ortaya çıkabilir. Bu semptomlar susuzluk, sık idrara çıkma, bulantı, kusma,
uyku hali, deride kızarıklık ve kuruluk, ağız kuruluğu, iştah kaybı ve nefeste aseton
4kokusudur. Tip 1 diyabette tedavi edilmeyen hiperglisemi durumları ölümcül potansiyele
sahip diyabetik ketoasidoza neden olabilir.
Hipoglisemi
Öğün atlanması veya planlanmamış ağır fiziksel egzersizler hipoglisemiye neden olabilir.
Çocuklarda hipoglisemi riskini en aza indirmek için insülin dozlarını (özellikle bazal-bolus
insülin rejimlerinde) yemek ve fiziksel aktiviteye göre ayarlamak gerekmektedir.
İnsülin ihtiyacına göre insülin dozu çok yüksekse hipoglisemi ortaya çıkabilir. Hipoglisemi
tespit edildiğinde ya da şüphelenildiğinde LEVEMIR® FlexPen® enjekte edilmemelidir.
Hastanın kan glukozu sabitlendikten sonra doz ayarlaması düşünülmelidir (bkz. Bölüm 4.8 ve
4.9).
İntensif (yoğun) insülin tedavisi gibi tedavilerle kan glukoz kontrolü sağlanmış olan
hastalarda hipogliseminin alışılagelmiş uyarıcı semptomlarında değişiklik olabileceğinden,
hastalar bu konuda bilgilendirilmelidir. Uzun süredir diyabet olan hastalarda hipogliseminin
alışılagelmiş uyarıcı semptomları kaybolabilir.
Eşlik eden başka hastalık, özellikle enfeksiyon hastalıkları ve ateşli durumlar genellikle
hastanın insülin gereksinimini artırır. Adrenal, hipofiz veya tiroid bezini etkileyen veya
diyabete eşlik eden böbrek ve karaciğer hastalıkları insülin dozunda değişiklik gerektirebilir.
Hastalar farklı insülin ürünlerine transfer edildiğinde, hipogliseminin erken uyarıcı
semptomları değişebilir veya daha önce kullandıkları insülin ile yaşadıklarından daha az
belirgin olabilir.
Diğer insülinlerden geçiş
Hastaların yeni bir çeşit veya marka insüline transfer edilmesi bir doktor denetiminde
yapılmalıdır. Dozaj, marka (üretici), çeşit, tür (hayvan, insan veya insan insülin analoğu)
ve/veya üretim metodundaki değişiklikler (rekombinant DNA veya hayvan kaynaklı insülin)
doz değişikliği gereksinimine neden olabilir. Bir başka insülin tipinden LEVEMIR®
FlexPen® ’e geçen hastaların günlük enjeksiyon sayılarını artırmaları ya da daha önce
kullandıkları insülin dozunda değişiklik yapmaları gerekebilir. Doz ayarlaması gerektiğinde,
bu bazen ilk dozda bazen de ilk birkaç hafta veya ay içinde yapılabilir.
Enjeksiyon bölgesi reaksiyonları
Diğer insülinlerde olduğu gibi, ağrı, kızarıklık, ürtiker, inflamasyon, morarma, şişlik ve
kaşıntı içeren enjeksiyon bölgesi reaksiyonları görülebilir. Belirlenen enjeksiyon bölgesinde,
enjeksiyon yerinin sürekli olarak değiştirilmesi bu reaksiyonların görülme riskini azaltır.
Reaksiyonlar genellikle birkaç günden birkaç haftaya kadar sürede düzelir. Nadir durumlarda,
enjeksiyon bölgesi reaksiyonları LEVEMIR® FlexPen® kullanımına son vermeyi
gerektirebilir.
5Deri ve deri altı doku hastalıkları
Hastalara, lipodistrofi ve kutanöz amiloidoz gelişme riskini azaltmak için enjeksiyon
bölgesini sürekli rotasyona tabi tutmaları konusunda talimat verilmelidir. Bu reaksiyonların
görüldüğü bölgelerde insülin enjeksiyonlarını takiben gecikmiş insülin emilimi ve kötüleşmiş
glisemik kontrol riski vardır. Enjeksiyon yerinde ani değişiklik yapıp, ciltte etkilenmemiş bir
bölgeye enjeksiyon yapmanın hipoglisemiye neden olduğu bildirilmiştir. Enjeksiyon yerinde
etkilenen bir bölgeden etkilenmeyen bir bölgeye değişiklik yapıldıktan sonra kan şekerinin
izlenmesi önerilir ve antidiyabetik ilaçların doz ayarlaması düşünülebilir.
Hipoalbüminemi
Şiddetli hipoalbüminemisi olan hastalarda kullanımı ile ilgili veriler sınırlıdır. Bu hastalarda
dikkatli monitorizasyon yapılması önerilmektedir.
Hipokalemi
İnsülin detemir dahil tüm insülin ilaçları, ekstraselülerden intraselüler boşluğa potasyum
geçişine neden olarak hipokalemiye yol açar. Tedavi edilmeyen hipokalemi, solunum felcine,
ventriküler aritmiye ve ölüme neden olabilir. Hipokalemi riski olan hastalarda (örn. potasyum
düşürücü ilaçlar kullanan hastalar, serum potasyum konsantrasyonuna duyarlı ilaçlar alan
hastalar) potasyum düzeyleri izlenmelidir.
LEVEMIR® FlexPen® ile pioglitazon kombinasyonu
Özellikle kalp yetmezliği gelişimi riski yüksek olan hastalarda, pioglitazon ile insülin
kombine kullanıldığında kalp yetmezliği vakaları bildirilmiştir. Bu, pioglitazon ve
LEVEMIR® FlexPen®’in kombine tedavisi düşünüldüğünde akılda tutulmalıdır. Eğer bu
kombinasyon kullanılırsa, hastalar kalp yetmezliği, kilo alımı ve ödemin semptom ve
belirtileri için incelenmelidir. Pioglitazon, kardiyak semptomlarda herhangi bir kötüleşme
olduğunda kesilmelidir.
Kazayla oluşan karışıklıkların/ tıbbi hataların engellenmesi
LEVEMIR® ile diğer insülin ürünlerinin yanlışlıkla karıştırılmasını önlemek üzere hastalara,
her enjeksiyon öncesinde her zaman insülin etiketini kontrol etmeleri tavsiye edilmelidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
Takip edilebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
64.5. Diğer tıbbi ürünler ile etkileşimler ve diğer etkileşim şekilleri
Hastanın insülin ihtiyacını azaltabilen ilaçlar:
Oral antidiyabetik ilaçlar, GLP-1 reseptör agonistleri, monoamin oksidaz inhibitörleri
(MAOİ), beta blokörler, anjiyotensin dönüştürücü enzim (ADE) inhibitörleri, salisilatlar,
anabolik steroidler ve sülfonamidler.
Hastanın insülin ihtiyacını artırabilen ilaçlar:
Oral kontraseptifer, tiyazidler, glukokortikoidler, tiroid hormonları, sempatomimetikler,
büyüme hormonu ve danazol.
Beta blokörler hipoglisemi semptomlarını maskeleyebilirler.
Oktreotid/lanreotid insülin ihtiyacını hem artırabilir, hem de azaltabilir.
Alkol insülinin hipoglisemik etkisini güçlendirebilir veya azaltabilir.
Özel popülasyonlara ilişkin ek bilgiler:
Özel popülasyonlarda etkileşimlere dair bir çalışma yürütülmemiştir.
Pediyatrik popülasyon:
Pediyatrik popülasyonlarda etkileşimlere dair bir çalışma yürütülmemiştir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
LEVEMIR® FlexPen®'in diyabetli gebe kadınlarda kullanımı bir klinik çalışmada ve bir
prospektif, girişimsel olmayan ruhsatlandırma sonrası güvenlilik çalışmasında araştırılmıştır
(bkz.Bölüm 5.1). 4.500'den fazla gebelik sonucu ile LEVEMIR® FlexPen® kullanan hamile
kadınlarda pazarlama sonrası veriler, malformatif veya feto / neonatal toksisite riskinde
herhangi bir artış olduğunu göstermemektedir. Gebelik döneminde LEVEMIR® FlexPen® ile
tedavi eğer klinik açıdan gerekliyse değerlendirilebilir.
Genelde, diyabetli gebe kadınların gebelikleri süresince ve gebelik sonlandıktan sonra kan
glukozunun yoğun şekilde takip edilmesi ve kontrolü önerilmektedir. İnsülin gereksinimi
genellikle gebeliğin ilk trimesterinde azalmakta ve ikinci ve üçüncü trimesterde giderek
artmaktadır. Normalde doğum sonrası insülin ihtiyacı, hızla gebelik öncesindeki değerlere
geri döner.
7İyi yönetilen klinik çalışmalardan elde edilen verilere ek olarak pazarlama sonrasında gebelik
sırasındaki maruziyetten elde edilen veriler, LEVEMIR® FlexPen®’in gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
Laktasyon dönemi
İnsülin detemirin insan sütüyle atılıp atılmadığı bilinmemektedir. İnsülin detemirin peptid
yapıda olması ve insan gastrointestinal kanalında aminoasitlere parçalanması nedeniyle, anne
sütü ile beslenen yeni doğan/infantta, sindirilen insülin detemir kaynaklı bir metabolik etki
beklenmemektedir.
Emziren kadınlar insülin dozunda ve diyette ayarlamaya ihtiyaç duyabilir.
Üreme yeteneği /Fertilite
Hayvanlarda yapılan çalışmalar fertilite üzerinde zararlı bir etki göstermemiştir.
4.7. Araç ve makine kullanımı üzerindeki etkiler
Hastanın konsantre olma ve reaksiyon gösterme becerisi hipogliseminin bir sonucu olarak
bozulabilir. Bu durum, bu becerilerin özel önem gösterdiği koşullarda risk oluşturabilir (örn.
araba sürme veya makine kullanma).
Hastalar araba sürme esnasında hipoglisemiye girmemeleri için gerekli önlemleri almaları
konusunda uyarılmalıdır. Bu durum özellikle hipogliseminin uyarıcı semptomlarını az olarak
fark eden veya hiç fark etmeyen kişiler için ya da sık sık hipoglisemi atağı geçiren hastalar
için önemlidir. Bu durumlarda araba kullanımı önerilmeyebilir.
4.8. İstenmeyen etkiler
Güvenlilik profilinin özeti
LEVEMIR® FlexPen® kullanan hastalarda gözlenen advers ilaç reaksiyonları çoğunlukla
insülinin farmakolojik etkisine bağlıdır. Tedavi edilen hastalarda, advers ilaç reaksiyonu
görülmesi beklenen hastaların genel oranı %12 olarak tahmin edilmektedir.
Tedavi sırasında en sık raporlanan advers reaksiyon hipoglisemidir, lütfen aşağıdaki 4.8,
seçilmiş advers reaksiyonların tarifi bölümüne bakınız
Klinik araştırmalardan, başka kişilerin yardımını gerektiren majör hipogliseminin,
LEVEMIR® FlexPen® ile tedavi edilen hastaların yaklaşık %6’sında görüldüğü
bilinmektedir.
LEVEMIR® FlexPen® ile tedavi sırasında insan insülininden daha sıklıkla enjeksiyon bölgesi
reaksiyonları görülür. Bu reaksiyonlar arasında enjeksiyon bölgesinde ağrı, kızarıklık, ürtiker,
enflamasyon, morarma, şişme ve kaşıntı bulunmaktadır. Enjeksiyon bölgesi reaksiyonlarının
8çoğu minör ve geçici özelliktedir; normalde tedavi devam ederken birkaç günden birkaç
haftaya kadar kaybolur.
İnsülin tedavisinin başlangıcında, refraksiyon (kırılma) anomalileri ve ödem oluşabilir; bu
reaksiyonlar genelde geçici karakterdedir. Kan glukoz kontrolündeki hızlı iyileşme,
genellikle geçici akut ağrılı nöropati ile ilişkili olabilir. Uzun dönemli iyileşmiş glisemik
kontrol diyabetik retinopatide ilerleme riskini azaltırken, insülin tedavisinin
yoğunlaştırılmasıyla birlikte glisemik kontrolde ani iyileşme, diyabetik retinopatinin geçici
olarak kötüleşmesiyle birlikte seyredebilir.
Advers reaksiyon listesinin tablosu
Aşağıda listelenen advers ilaç reaksiyonları klinik çalışma verilerine dayanmakta ve
sıklıklarına ve sistem organ sınıfına göre MedDRA’ya uygun olarak sınıflandırılmıştır.
Sıklıklar; çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor) olarak tanımlanmıştır.
Bağışıklık sistemi hastalıkları Yaygın olmayan - Alerjik reaksiyonlar,
potansiyel alerjik reaksiyonlar, ürtiker,
döküntü, erüpsiyon*
Çok seyrek – Anafilaktik reaksiyonlar*
Metabolizma ve beslenme hastalıkları Çok yaygın – Hipoglisemi*
Sinir sistemi hastalıkları Seyrek – Periferik nöropati (ağrılı nöropati)
Göz hastalıkları Yaygın olmayan – Kırılma bozuklukları
Yaygın olmayan – Diyabetik retinopati
Deri ve deri altı doku hastalıkları Yaygın olmayan - Lipodistrofi*
Bilinmiyor - Kutanöz amiloidoz*†
Genel bozukluklar ve uygulama bölgesine Yaygın - Enjeksiyon bölgesi reaksiyonları
ilişkin hastalıklar
Yaygın olmayan - Ödem
* bkz. Bölüm 4.8, Seçilmiş advers reaksiyonların tarifi
†Pazarlama sonrası kaynaklardan elde edilen advers reaksiyon.
Seçilmiş advers reaksiyonların tarifi
Alerjik reaksiyonlar, potansiyel alerjik reaksiyonlar, ürtiker, döküntü, erüpsiyon
Alerjik reaksiyonlar, potansiyel alerjik reaksiyonlar, ürtiker, döküntü ve erüpsiyon,
LEVEMIR® FlexPen® bazal-bolus rejimde kullanıldığında yaygın değildir. Ancak, oral
antidiyabetik ilaçlarla kombine edilmiş hastalarla yapılan üç klinik çalışma yaygın bir sıklık
9göstermiştir (%2,2’lik sıklıkta alerjik reaksiyonlar ve potansiyel olarak alerjik reaksiyonlar
gözlenmiştir).
Anafilaktik reaksiyonlar
Yaygın aşırı duyarlılık reaksiyonları (yaygın döküntü, kaşıntı, terleme, gastrointestinal
bozukluk, anjiyonörotik ödem, solumada zorluk, çarpıntı ve kan basıncında düşme) çok
nadirdir ancak potansiyel olarak yaşamı tehdit edicidir.
Hipoglisemi
En sık olarak raporlanan advers reaksiyon hipoglisemidir. İnsülin ihtiyacına göre insülin
dozu çok yüksekse ortaya çıkabilir. Ciddi hipoglisemi, bilinç kaybı ve/veya konvülziyonlara
neden olabilir ve beyin fonksiyonlarında geçici ya da kalıcı bozuklukla veya hatta ölümle
sonuçlanabilir. Hipoglisemi semptomları genellikle aniden oluşur. Bu semptomlar arasında
soğuk terleme, soğuk solgun deri, halsizlik, sinirlilik veya titreme, endişe duygusu, olağan
olmayan yorgunluk veya güçsüzlük, konfüzyon, konsantre olmada güçlük, uyku hali, aşırı
açlık, görme değişiklikleri, baş ağrısı, bulantı ve çarpıntı sayılabilir.
Deri ve deri altı doku hastalıkları
Lipodistrofi (lipohipertrofi ve lipoatrofiyi kapsayan) ve kutanöz amiloidoz enjeksiyon
bölgesinde oluşabilir ve lokal insülin absorpsiyonunu geciktirebilir. Aynı enjeksiyon bölgesi
içinde enjeksiyon yerlerinin sürekli olarak değiştirilmesi bu reaksiyonların gelişme riskini
azaltabilir veya önleyebilir (bkz. Bölüm 4.4.).
Enjeksiyon bölgesi reaksiyonları
Tüm insülin tedavilerinde olduğu gibi, enjeksiyon bölgesinde ağrı, kızarıklık, ürtiker,
enflamasyon, morarma, şişme ve kaşıntı gibi enjeksiyon bölgesi reaksiyonları görülebilir.
Enjeksiyon yerinin aynı bölge içinde sürekli olarak değiştirilmesi bu reaksiyonların
azalmasına ya da önlenmesine yardımcı olabilir. Reaksiyonlar birkaç günden birkaç haftaya
kadar düzelir. Nadir durumlarda enjeksiyon bölgesi reaksiyonları LEVEMIR® FlexPen®
kullanımına son vermeyi gerektirebilir.
Pediyatrik popülasyon
Pazarlama sonrası kaynaklar ve klinik çalışmalar baz alındığında, pediyatrik popülasyonda
gözlenen advers reaksiyonların sıklığı, tipi ve şiddeti, genel diyabet popülasyonundaki yaygın
tecrübeden farklılık göstermemektedir.
Özel popülasyonlara ilişkin ek bilgiler
Pazarlama sonrası kaynaklar ve klinik çalışmalar baz alındığında, yaşlı hastalarda ve böbrek
veya karaciğer bozukluğu olan hastalarda gözlenen advers reaksiyonların sıklığı, tipi ve
şiddeti, genel popülasyondaki yaygın tecrübeden farklılık göstermemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
10Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 00 800 314 00 08; faks: 0 312 218 35 99)
4.9. Doz aşımı ve tedavisi
İnsülin için spesifik olarak bir doz aşımı tanımlanamaz; ancak hastanın ihtiyacına göre çok
yüksek dozlarda verilirse birbirini takip eden evreler sonucunda hipoglisemi gelişebilir:
• Hafif hipoglisemi atakları oral yoldan glukoz veya şekerli gıdalar alınarak tedavi
edilebilir. Bu nedenle diyabetli hastaların beraberlerinde her zaman şekerli gıdalar
bulundurmaları önerilmelidir.
• Hastanın bilincini kaybettiği şiddetli hipoglisemi atakları, eğitimli bir kişi tarafından
kas içi veya deri altı (0,5 - 1 mg) glukagon veya profesyonel sağlık çalışanı tarafından
damar içi yoluyla glukoz enjekte edilerek tedavi edilebilir. Hasta, glukagon
enjeksiyonuna 10-15 dakika içinde yanıt vermezse, damar içine glukoz da
verilmelidir. Hipoglisemik atağın tekrarının önlenmesi amacıyla hastanın bilinci
yerine geldiğinde oral yolla karbonhidrat verilmesi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabette kullanılan ilaçlar. Enjeksiyon için insülin ve analoglar,
uzun etkili.
ATC kodu: A10AE05.
Etki mekanizması ve farmakodinamik etkiler
LEVEMIR® FlexPen®, çözünür, bazal insülin olarak kullanılan, uzun etkili bir insülin
analogudur.
LEVEMIR® FlexPen® ’in kan şekerini düşürücü etkisi, insülinin kas ve yağ hücrelerindeki
reseptörlere bağlanarak glukozun hücre içine girişini kolaylaştırmasına ve eş zamanlı olarak
karaciğerden glukoz açığa çıkmasını da inhibe etmesine bağlıdır.
Tablo 1’de, total ve maksimum farmakodinamik etki için bireyin kendi içindeki varyasyon
katsayısında (CV) görüldüğü üzere, LEVEMIR® FlexPen®’in etki profili, NPH (Nötral
Protamin Hagedorn) insülin ile kıyaslandığında istatistiksel olarak anlamlı derecede daha az
değişken ve daha öngörülebilirdir.
11Tablo 1. LEVEMIR® FlexPen® ve NPH insülinin zaman etki profilinin bireylerin kendi
içindeki değişkenliği
LEVEMIR® NPH İnsülin
Farmakodinamik son nokta FlexPen® CV (%)
CV (%)
EAA * 27 68
GİH, 0-24saat
GİH ** 23 46
maks
*Eğri Altındaki Alan (EAA) **Glukoz İnfüzyon Hızı (GİH) LEVEMIR® FlexPen® ile
yapılan bütün karşılaştırmalarda p-değeri <0.001
LEVEMIR® FlexPen®’in uzamış etkisi enjeksiyon bölgesinde insülin detemir moleküllerinin
güçlü birlikteliği ve yağ asidi yan zinciri ile albumine bağlanması sonucu oluşur. İnsülin
detemir, NPH insülin ile kıyaslandığında periferik hedef dokularda çok daha yavaş dağılır.
Bu kombine etki uzatma mekanizmaları, insülin detemirin NPH insüline kıyasla daha
tekrarlanabilir absorpsiyonunu ve etki profilini sağlar.
LEVEMIR ve NPH’ın Farmakodinamik Parametreleri
LEVEMIR NPH
0,2 U/kg 0,3 U/kg 0,4 U/kg 0,3 IU/kg
Etki süresi (saat) 12 17† 20 13
GİH (mg/kg/dak) 1,1 1,4† 1,7 1,6
maks
†tahmini değerler
Glukoz
infüzyon
hızı
(mg/kg/dak)
İnsülin enjeksiyonundan itibaren geçen süre (saat)
LEVEMIR ........ 0,2 U/kg_ _— 0,3 U/kg . . . . 0,4 U/kg
Şekil 1. Tip 1 diyabetli hastalarda LEVEMIR® FlexPen®’in aktivite profili
Etki süresi günde bir veya iki enjeksiyonla sağlanan doza bağlı olarak 24 saattir. Eğer günde
iki kez uygulanırsa, 2-3 doz uygulamasından sonra kararlı durum oluşur. 0,2-0,4 ünite/kg
(U/kg) aralığındaki dozlar için, LEVEMIR® FlexPen®’in maksimum etkisinin %50’sinden
fazlası doz uygulamasından sonra 3-4 saatten yaklaşık 14 saate kadar görülür.
Farmakodinamik cevapta doz orantısallığı (maksimum etki, etki süresi, toplam etki) deri altı
uygulama sonrası gözlenmiştir.
12Uzun süreli klinik çalışmalarda NPH’a kıyasla LEVEMIR® FlexPen®’le tedavi sırasında
günden güne daha az değişkenlik gösteren APG (Açlık Plazma Glukozu) gösterilmiştir.
Oral antidiyabetik ilaçlarla birlikte kullanılan bazal insülin ile tedavi edilmiş Tip 2 diyabetli
hastalardaki çalışmalar, LEVEMIR® FlexPen® ile glisemik kontrolün (HbA ), NPH insülin
1c
ve insülin glarjin ile kıyaslanabilir ve daha az kilo artışı ile ilişkili olduğunu göstermiştir,
bakınız aşağıdaki Tablo 2. İnsülin glarjin ile karşılaştırılan çalışmada, LEVEMIR® FlexPen®
’in günde bir veya iki kez uygulanmasına izin verilirken, insülin glarjininin günde bir kez
uygulanmasına izin verilmiştir. LEVEMIR® FlexPen® tedavisi alan hastaların %55’i, 52
haftalık çalışmayı günde iki kezlik rejim ile tamamlamıştır.
Tablo 2. İnsülin tedavisinden sonra vücut ağırlığında değişiklik
Çalışma süresi LEVEMIR® LEVEMIR® NPH insülin İnsülin
FlexPen® FlexPen® günde glarjin
günde bir defa iki defa
20 hafta +0,7 kg +1,6 kg
26 hafta +1,2 kg +2,8 kg
52 hafta +2,3 kg +3,7 kg +4,0 kg
LEVEMIR® FlexPen® ile oral antidiyabetik ilaçların kombine tedavisini araştıran
çalışmalarda, NPH insülinle karşılaştırıldığında LEVEMIR® FlexPen® tedavisi %61-65 daha
az minör noktürnal hipoglisemi riskiyle sonuçlanmıştır.
Oral antidiyabetik ilaçlarla hedefe ulaşamayan tip 2 diyabetlilerde, açık etiketli bir randomize
çalışma yürütülmüştür. Çalışma liraglutid+metformin kullanılan 12 haftalık bir hazırlık
dönemi ile başlamış, hastaların %61’i HbA <%7’ye bu dönemde ulaşmışlardır. Hedefe
1c
ulaşamayan %39’luk hasta grubu 52 hafta boyunca tedavilerine ek olarak günde bir
LEVEMIR® FlexPen® veya liraglutid+metformin alacak şekilde randomize oldular. Tedaviye
LEVEMIR® FlexPen® eklenmesi 52 hafta sonunda HbA ’de %7,6’dan %7,1’e ek bir azalma
1c
sağlamıştır. Hiç major hipoglisemik atak olmamıştır. Majör hipoglisemik atak, hastanın
kendisini tedavi edemediği ve glukagon veya i.v glukoz ihtiyacı duyulan atak olarak
belirlenmiştir. Bakınız Tablo 3.
13Tablo 3. Klinik çalışma verileri – Liraglutid+metformin tedavisine LEVEMIR®
FlexPen® eklenmesi
Çalışma LEVEMIR® liraglutid + P-değeri
haftası FlexPen® + metformin’e
liraglutid + randomize olanlar
metformin’e
randomize olanlar n=149
n=160
Başlangıca göre 0-26. hafta -0,51 0,02 <0,0001
ortalama HbA
1c
değişimi (%) 0-52. hafta -0,50 0,01 <0,0001
HbA < %7 0-26. hafta 43,1 16,8 <0,0001
1c
hedefine ulaşan
hasta sayısı (%) 0-52. hafta 51,9 21,5 <0,0001
Başlangıca göre 0-26. hafta -0,16 -0,95 0,0283
vücut ağırlığındaki
değişim (kg) 0-52. hafta -0,05 -1,02 0,0416
Minör hipoglisemik 0-26. hafta 0,286 0,029 0,0037
ataklar (her hasta yılı
için) 0-52. hafta 0,228 0,034 0,0011
Tek başına veya metformin ile birlikte, bazal insülin tedavisi ile kontrol altına alınamayan
Tip 2 diyabet hastalarında, tedaviye liraglutid (1,8 mg) veya plasebo eklenmesinin etkililik ve
güvenliliğinin araştırılması amacıyla 26 haftalık, çift kör randomize bir klinik çalışma
yürütülmüştür. Hipoglisemi riskini en aza indirmek amacıyla başlangıçtaki HbA1c değerleri
≤ %8.0 olan hastalarda insülin dozu %20 oranında düşürülmüştür. Daha sonra hastaların, pre-
randomizasyon dozundan daha yüksek olmamak şartıyla insülin dozunu titre etmelerine izin
verilmiştir. Hastaların (metformin kullananların %97,3’ü) %33’ü (n꞊147) için bazal insülin
ürünü LEVEMIR® FlexPen®’dir. Bu hastalarda, liraglutid eklenmesi, plasebo ile
karşılaştırıldığında, HbA1c (%6,93’e karşılık %8,24), açlık plazma glukozu (7,20 mmol/1’ye
karşılık 8,13 mmol/1) ve vücut ağırlığında daha büyük bir düşüş (-0,43 kg’a karşılık -3,47 kg)
ile sonuçlanmıştır. Başlangıç değerleri bu parametreler için her iki grupta da benzerdir. Minör
hipoglisemik atakların gözlenme oranı benzerdir ve ciddi hipoglisemik ataklar her iki grupta
da gözlenmemiştir.
Bazal/bolus insülin tedavisi alan tip 1 diyabetli hastalardaki uzun dönemli çalışmalarda,
LEVEMIR® FlexPen®; açlık plazma glukozunu, NPH insüline göre daha iyi düzenlemiştir.
LEVEMIR® FlexPen® ile glisemik kontrol (HbA ) NPH insülin ile kıyaslanabilirdir; ayrıca
1c
noktürnal hipoglisemi riski daha düşüktür ve kilo alımı ile ilişkili değildir.
Bazal bolus insülin tedavisi kullanılan klinik çalışmalarda, LEVEMIR® FlexPen® ve NPH
insülin ile hipoglisemi görülme oranları benzerdir. Tip 1 diyabetli hastalarda yapılan
14noktürnal hipoglisemi analizleri, NPH insüline göre belirgin olarak daha düşük minör
noktürnal hipoglisemi (hastanın kendini tedavi edebildiği ve 2,8 mmol/l’den düşük kapiler
kan glukozu ya da 3,1 mmol/l plazma glukozu ile de gösterilen) riski göstermiştir; tip 2
diyabette ise bir fark görülmemiştir.
LEVEMIR® FlexPen®’in kullanımı ile antikor gelişimi gözlenmiştir. Ancak bu durum
glisemik kontrolü etkiliyor gibi gözükmemektedir.
Gebelik
Prospektif, girişimsel olmayan bir ruhsatlandırma sonrası güvenlik çalışmasında, LEVEMIR®
FlexPen®'e (n = 727, 680 canlı doğan bebek) veya diğer bazal insülinlere (n = 730, 668 canlı
doğan bebek) maruz kalan tip 1 veya tip 2 diyabetli gebe kadınlar gebelik sonuçları açısından
izlendi.
Malformasyon sonlanım noktasının bileşenleri açısından LEVEMIR® FlexPen® ile diğer
bazal insülinler arasında istatistiksel olarak anlamlı bir fark gözlenmemiştir (majör konjenital
malformasyonlar, majör konjenital malformasyonlar veya minör konjenital malformasyonlar
nedeniyle indüklenen düşük). Çalışmadan elde edilen sonuçlar, LEVEMIR® FlexPen®'in
diğer bazal insülinlerle karşılaştırıldığında önceden diyabeti olan kadınlarda olumsuz gebelik
sonuçları için aşırı risk ile ilişkili olmadığını gösterdi.
LEVEMIR® FlexPen®, açık-etiketli, randomize kontrollü bir klinik çalışmada çalışılmış, tip 1
diyabetli gebe kadınlarda (n=310) bazal-bolus tedavi rejimi ile bazal insülin olarak
LEVEMIR® FlexPen® (n=152) veya NPH insülini (n=158), NovoRapid® ile kombine
kullanmışlardır.
Gebeliğin 36. haftasında ölçülen HbA değerlerine göre LEVEMIR® FlexPen®, NPH
1c
insülinden daha etkisiz değildir ve gebelik boyunca ortalama HbA düşüşü benzerdir.
1c
Pediyatrik popülasyon
LEVEMIR® FlexPen®’in etkililik ve güvenliliği adolesan ve çocuklarda yapılan üç
randomize kontrollü klinik çalışmada 12 aya kadar izlenmiştir (toplamda n=1045); bu
çalışmalar 1-5 yaş arası toplam 167 çocuk içermekteydi. Bütün çalışmalarda bazal-bolus
tedavi olarak verildiğinde LEVEMIR® FlexPen® ile sağlanan glisemik kontrolün (HbA ),
1c
%0,4 eşdeğerlik sınırı kullanıldığında, NPH insülin ve insülin degludec ile karşılaştırılabilir
olduğu gösterilmiştir. LEVEMIR® FlexPen® ile insülin degludec ‘in karşılaştırıldığı klinik
çalışmada, ketozun eşlik ettiği hiperglisemik atakların oranı LEVEMIR® FlexPen® için
belirgin olarak daha yüksek bulunmuştur. Ataklar, hasta başına – maruz kalma yılı olarak
sırasıyla 1,09 ve 0,68 şeklindedir. NPH insüline oranla LEVEMIR® FlexPen® kullananlarda
daha az kilo alımı (SS skoru, kilo cinsiyet ve yaş için düzeltilmiştir) gözlenmiştir.
LEVEMIR® FlexPen® ile uzun dönemli tedavi ile antikor oluşumunu değerlendirmek
amacıyla, 2 yaş üstündeki çocukları içeren çalışma ek olarak 12 ay daha (toplam 24 aylık
tedavi verisi) uzatılmıştır. İnsülin antikorlarında ilk yıldaki artış sonrası, ikinci yılda insülin
antikorları çalışma öncesi seviyelerin hafifçe üstünde olacak şekilde azalmıştır. Sonuçlar
antikor gelişiminin glisemik kontrol ve LEVEMIR® FlexPen® dozu üzerinde negatif etkisinin
olmadığını göstermektedir.
15Tip 2 diyabetli adolesan hastalar için etkililik ve güvenlilik verileri, çocuklar, adolesanlar, tip
1 diyabetli yetişkin hastalar ve tip 2 diyabetli yetişkin hastalar için elde edilen verilerden
tahmin edilmektedir. Sonuçlar LEVEMIR® FlexPen®’in tip 2 diyabetli adolesan hastalarda
kullanılmasını desteklemektedir.
5.2. Farmakokinetik özellikler
Genel özellikler
Emilim:
Maksimum serum konsantrasyonuna uygulama sonrası 6 ila 8 saatte ulaşılır. Günde iki defa
uygulandığında, kararlı serum konsantrasyonlarına 2-3 doz uygulamasından sonra ulaşılır.
LEVEMIR® FlexPen® emiliminde bireyin kendi içindeki değişkenliği diğer bazal insülin
preparatlarından daha azdır. Deri altına uygulandığında insülin detemirin mutlak
biyoyararlanımı yaklaşık olarak %60’tır.
Dağılım:
LEVEMIR® FlexPen®’in dağılım hacmi (yaklaşık 0,1 l/kg) yüksek fraksiyonlarda insülin
detemirin kanda dolaştığını gösterir.
İn vitro ve in vivo protein bağlama çalışma sonuçları insülin detemir ile yağ asitleri veya
diğer protein bağlayan ilaçlar arasında klinik olarak belirgin bir etkileşim olmadığını
göstermektedir.
Biyotransformasyon:
İnsülin detemirin bozunması insan insülinine benzer; oluşan tüm metabolitleri inaktiftir.
Eliminasyon:
Deri altı uygulama sonrası terminal yarılanma ömrü, deri altı dokudan absorpsiyon hızı ile
belirlenir. Terminal yarılanma ömrü doza bağlı olarak 5 ila 7 saat arasındadır.
Doğrusallık/Doğrusal olmayan durum:
Terapötik doz aralığında deri altı uygulama sonrasında, serum konsantrasyonlarında
(maksimum konsantrasyon, emilim miktarı) doz orantısallığı gözlenmiştir.
Farmakokinetik/Farmakodinamik ilişkiler:
Tip 2 diyabetli hastalara kararlı durumda tek doz LEVEMIR® FlexPen® 0,5 ünite/kg ile 1,8
mg liraglutid uygulandığında, liraglutid ve LEVEMIR® FlexPen® arasında farmakokinetik
veya farmakodinamik etkileşimler gözlenmemiştir.
Hastalardaki karakteristik özellikler
Yaşlılar (≥ 65 yaş):
Yaşlı ve genç hastalar arasında LEVEMIR® FlexPen®’in farmakokinetik özelliklerinde klinik
olarak belirgin bir farklılık bulunmamıştır.
16Böbrek ve karaciğer yetmezliği:
Böbrek veya karaciğer yetmezliği olan hastalar ile sağlıklı bireyler arasında LEVEMIR®
FlexPen®’in farmakokinetik özelliklerinde klinik olarak belirgin bir farklılık bulunmamıştır.
Bu popülasyonlarda, LEVEMIR® FlexPen®’in farmakokinetiği kapsamlı olarak
çalışılmadığından, plazma glukozunun yakın takibi önerilmektedir.
Cinsiyet:
Cinsiyetler arasında LEVEMIR® FlexPen®’in farmakokinetik özelliklerinde klinik olarak
belirgin bir farklılık bulunmamıştır.
Pediyatrik popülasyon:
LEVEMIR® FlexPen®’in farmakokinetik özellikleri küçük çocuklarda (1-5 yaş), çocuklarda
(6-12 yaş) ve adolesanlarda (13-17 yaş) araştırılmıştır ve tip 1 diyabetik erişkinler ile
karşılaştırılmıştır. Küçük çocuklar, çocuklar, adolesanlar ve yetişkinler arasında
farmakokinetik özelliklerde klinik olarak belirgin bir farklılık bulunmamıştır.
5.3. Klinik öncesi güvenlilik verileri
Güvenlilik farmakolojisi, tekrarlayan doz toksisitesi, genotoksisite ve üreme ve gelişme
toksisitesi üzerine yapılan konvansiyonel çalışmalardan elde edilen klinik olmayan veriler
insanlar için özel bir tehlike göstermemiştir. Reseptör afinitesi verileri ve in vitro mitojenisite
testleri, insan insülini ile karşılaştırıldığında artmış bir mitojenik potansiyele dair herhangi bir
kanıt göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Gliserol
Fenol
Metakrezol
Çinko asetat
Disodyum fosfat dihidrat
Sodyum klorür
Hidroklorik asit (pH ayarlanması için)
Sodyum hidroksit (pH ayarlanması için)
Enjeksiyonluk su
6.2. Geçimsizlikler
LEVEMIR® FlexPen®’e ilave edilen maddeler, örneğin; tiyol veya sülfit içeren ilaçlar,
insülin detemirin bozunmasına neden olabilir. LEVEMIR® FlexPen® infüzyon sıvılarına
karıştırılmamalıdır.
Bu tıbbi ürün diğer tıbbi ürünlerle karıştırılmamalıdır.
176.3. Raf ömrü
Açılmadan önce: 30 ay.
Kullanırken veya yedek olarak taşırken: Ürün en fazla 6 haftaya kadar saklanabilir.
6.4. Saklamaya yönelik özel tedbirler
Ürünün saklama koşulları için bkz. Bölüm 6.3.
Açılmadan önce: Buzdolabında, 2°C - 8°C'de, dondurucu bölümün uzağında saklanmalıdır.
Dondurulmamalıdır.
Kullanırken veya yedek olarak taşırken: 30°C’nin altında saklanmalıdır. Buzdolabında (2°C -
8°C) saklanabilir. Dondurulmamalıdır.
LEVEMIR® FlexPen®’i ışıktan korumak için kapağı kapalı tutulmalıdır.
6.5. Ambalajın niteliği ve içeriği
Polipropilenden yapılmış kullanıma hazır dolu, çok dozlu, kullandıktan sonra atılabilen kalem
içinde bir piston (bromobutil) ve bir kauçuk tıpalı (bromobutil/poliizopren) kartuş (tip 1 cam)
içinde 3 ml çözelti.
1 kutuda 5 adet (3 ml) kullanıma hazır dolu enjeksiyon kalemi bulunur.
6.6. Beşeri tıbbi üründen arta kalan maddelerin imhası ve diğer özel önlemler
İğne uçları ve LEVEMIR® FlexPen® sadece bir kişinin kullanımı içindir, başkalarıyla
paylaşılmamalıdır. Biten kartuşlar tekrar doldurulmamalıdır.
LEVEMIR® FlexPen® berrak, renksiz ve sulu görünümde değilse kullanılmamalıdır.
Dondurulmuş LEVEMIR® FlexPen® kullanılmamalıdır.
Hastaya her enjeksiyondan sonra kullanılan iğne ucunu atması tavsiye edilmelidir.
Kullanılmamış olan ürünler ya da atık maddeler “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” gereklerine uygun olarak imha edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat:7
34335 Etiler - İstanbul Türkiye
Tel: 0 212 385 40 40
Fax: 0 212 282 21 20
188. RUHSAT NUMARASI
117/41
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.03.2005
Ruhsat yenileme tarihi:
10. KÜB’ÜN YENİLENME TARİHİ
19