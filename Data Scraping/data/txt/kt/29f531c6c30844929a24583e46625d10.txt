KULLANMA TALİMATI
ANTİZEPİN 1 mg/10 mL iv enjeksiyonluk çözelti  
Damar içine (intravenöz) uygulanır.
Steril
• Etkin madde:  Her 10 mL’lik ampul 1  mg flumazenil içerir.
• Yardımcı maddeler:  Disodyum edetat, asetik asit, sodyum klorür, enjeksiyonluk su ve pH 
ayarlayıcısı olarak sodyum hidroksit.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.
•  Eğer ilave sorularınız olursa, lütfen doktorunuza veya eczacınıza danışınız.
•  Bu ilaç kişisel olarak sizin için reçete edilmiştir, başkalarına vermeyiniz.
•  Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında:
1. ANTİZEPİN nedir ve ne için kullanılır?
2. ANTİZEPİN'i kullanmadan önce dikkat edilmesi gerekenler
3. ANTİZEPİN nasıl kullanılır?
4. Olası yan etkiler nelerdir?
5. ANTİZEPİN’in saklanması
Başlıkları yer almaktadır.
1. ANTİZEPİN nedir ve ne için kullanılır?
ANTİZEPİN, etkin madde olarak flumazenil içeren, bir enjeksiyon veya enfüzyon çözeltisidir. 
Çözeltinin 1  mL’si 0,1 mg flumazenil ihtiva etmektedir. Her bir ampul, 10 mL çözelti içinde 1  
mg flumazenil içerir. Her kutuda 1  mg/10 mL’lik Tip I renksiz 5 adet cam ampul 
bulunmaktadır.
ANTİZEPİN, kuvvetli uyku başlatıcı olarak kullanılan bir ilaç grubu olan benzodiazepinlerin 
etkilerini geri çevirmektedir. Damara, yavaşça bir kerede veya sürekli enjeksiyon ile verilir.
1/8
Etkisinin birkaç saat içinde yok olmasına ve uyku halinin yeniden görülmesine rağmen, etkisini 
hızlıca gösterir.
ANTİZEPİN, benzodiazepinlerin sakinleştirici etkilerinin tamamen veya kısmen tersine 
çevrilmesinde kullanılır. Bu nedenle, aşağıdaki endikasyonlarda anestezi ve yoğun bakımda 
kullanılır:
• Anestezide: Başlangıç (endüksiyon) ve idamesinde benzodiazepinlerin kullanıldığı genel 
anestezinin sonlandırılması. Hem hastanede yatan, hem de ayaktan tedavi gören hastalarda, 
kısa tanısal ve terapötik işlemlerde kullanılan benzodiazepinlerin sakinleştirici etkilerinin 
tersine çevrilmesi.
• Yoğun bakımda ve nedeni bilinmeyen şuur kaybına yaklaşımda: ANTİZEPİN, benzodiazepin 
sarhoşluğu tanısının konmasında ya da böyle bir durumun olmadığının belirlenmesinde 
kullanılır. Benzodiazepinlerle olan doz aşımı durumlarında, benzodiazepinlerin merkezi 
etkilerinin spesifik olarak geri döndürülmesinde de kullanılabilir.
2. ANTİZEPİN’i kullanmadan önce dikkat edilmesi gerekenler  
ANTİZEPİN'i aşağıdaki durumlarda KULLANMAYINIZ
• Eğer flumazenil, benzodiazepinler (ör. Diazepam, midazolam, temazepam) veya 
ANTİZEPİN’in içerdiği yardımcı maddelerden herhangi birine alerjiniz var ise
• Eğer sara (epilepsi) hastası iseniz veya uzun süredir benzodiazepin tedavisi 
görüyorsanız
• Eğer benzodiazepin ve bazı ruhsal çöküntüye karşı etkili ilaçları (antidepresanları) (ör. 
amitriptilin, imipramin, dothipin hidroklorür) aynı anda alıyorsanız
• Eğer hayatı tehdit edici potansiyel durumların kontrolü için benzodiazepin alıyorsanız.
ANTİZEPİN’i aşağıdaki durumlarda DİKKATLİ KULLANINIZ
• Eğer kafa travması geçiriyorsanız
• Eğer bir kaygı, endişe (anksiyete) hikâyeniz varsa veya operasyonla ilgili kaygılıysanız.
• Eğer koroner kalp hastalığı, sara (epilepsi) veya ağır karaciğer hastalığı çekiyorsanız
• Eğer doktorunuzun size reçeteledikleri dışında bir ilaç kullanıyorsanız. Bu çok 
önemlidir çünkü birden fazla ilacı aynı anda kullanmak ilaçların etkilerini artırabilir 
veya azaltabilir. Özellikle zopiklon veya bazı ruhsal çöküntüye karşı etkili ilaçları 
(antidepresan) kullanıyorsanız doktorunuza bildirmelisiniz.
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.
2/8
ANTIZEPİN'in yiyecek ve içecek ile kullanılması
Uygulama yolu nedeniyle herhangi bir uyarı gerekmemektedir. Yine de bazı besinlerin 
tüketilmesi hastalığınızın ya da tedavinizin seyrini değiştirebileceğinden, yiyecek-içecek ve 
ilaç etkileşimi türünden doktorunuzdan bilgi alınız.
Hamilelik
İlacı kullanmadan önce doktorunuza veya eczacınıza danışınız.
• Eğer hamileyseniz, hamile olabileceğinizi düşünüyorsanız veya hamile kalmayı 
planlıyorsanız lütfen doktorunuza danışınız. Doktorunuz ilacı alıp almayacağınıza karar 
verecektir.
Tedaviniz sırasında hamile olduğunuzu fa rk ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
ANTİZEPİN anne sütüne geçebilir. Eğer emziriyorsanız acil bir durum olmadıkça bu ilacı 
kullanmaktan kaçınmalısınız.
Araç ve makine kullanımı
Bu ilacı aldığınız 24 saat içinde araç, makine kullanmayınız; fiziksel veya zihinsel uyanıklık 
gerektiren herhangi bir aktivitede de bulunmayınız, ANTİZEPİN sizin güvenli araç 
kullanmanızı engelleyebilir.
ANTIZEPİN’in içeriğinde bulunan bazı yardımcı maddeler hakkında önemli bilgiler
ANTİZEPİN her mL’de 3,7 mg sodyum ihtiva eder (18,5 mg 5 mL’de). 600 mikrogram 
üzerindeki dozlar 1  mmol’den (23 mg) daha yüksek sodyum ihtiva eder. Bu durum kontrollü 
sodyum diyetinde olan hastalar için göz önünde bulundurulmalıdır.
Diğer ilaçlar ile birlikte kullanımı
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.
Zopiklon, triazolopiridazinler ve benzodiazepin olmayan agonistlerin benzodiazepin 
reseptörleri üzerindeki etkileri de ANTİZEPİN tarafından bloke edilir. Benzodiazepin 
agonistlerinin farmakokinetiği değişmeden kalır ancak tersi de geçerlidir.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3/8
3. ANTİZEPİN nasıl kullanılır?
Uygun kullanım ve doz/uygulama sıklığı için talimatlar:
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.
Dozlar size uygulanan yöntem ve yatıştırmanın (sedasyonun) derecesine göre değişecektir.
Ayrıca sizin vücut ağırlığınız, yaşınız, genel sağlık durumunuz, ilaca olan yanıtınız da doza etki
edecektir.
• Başlangıç dozu 15 saniyede damara yavaş bir enjeksiyonla uygulanan 0,2 mg'dır. Eğer 
60 saniye içerisinde istenilen bilinç açıklığına ulaşılamazsa, 0,1 mg'lık ikinci bir doz 
enjekte edilebilir. Gerektiği durumlarda, bilinç açıklığına ulaşılana kadar toplam doz 1  
mg’ı (yoğun bakım şartlarında 2 mg) aşmamak kaydıyla, bu doz 60 saniyede bir 
tekrarlanabilir. Genellikle uygulanan doz 0,3-0,6 mg'dır.
• Eğer uyku hali tekrar ortaya çıkarsa, istenilen bilinç açıklığına ulaşılana kadar yavaşça 
devamlı enjeksiyon ile saatte 0.1-0.4 mg hızla damar içine ilaç uygulanabilir. Eğer 
tekrarlanan dozlardan sonra bilinç ve bağımsız solunumda anlamlı bir düzelme yoksa, 
doktorunuz ANTİZEPİN vermeyi durdurup bilincinizi yerine getirmek için başka bir 
metot deneyecektir.
Benzodiazepinlerle tedavi ediliyorsanız, ANTİZEPİN kaygı, endişe (anksiyete), 
sersemlik ve terleme gibi yoksunluk sendromlarına yol açabilir. Yoksunluk 
sendromları, benzodiazepin tedavisini ANTİZEPİN kullanmaya başlamadan önceki 
haftalarda bıraktıysanız bile ortaya çıkabilir. Bunu azaltmak için doktorunuz damara 
yavaş bir diazepam veya ya da midazolam enjeksiyonu (benzodiazepinler) verebilir.
Uygulama yolu ve metodu:
ANTİZEPİN, bir anestezist ya da deneyimli bir hekim tarafından sadece intravenöz olarak
uygulanmalıdır.
Değişik yaş grupları:
Çocuklarda kullanım:
ANTİZEPİN çocuklara ancak doktor tarafından uygun bulunursa verilmelidir.
Yaşlılarda kullanım:
Eğer yaşlıysanız ANTİZEPİN dozunuz özel olarak ayarlanmalıdır.
Özel kullanım durumları:
Böbrek yetmezliği:
Özel kullanımı yoktur.
4/s
Karaciğer yetmezliği:
Eğer karaciğer sorununuz varsa ANTİZEPİN dozunuz özel olarak ayarlanmalıdır.
Eğer ANTİZEPİN’ in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla ANTİZEPİN kullandıysanız:
Eğer size gerekenden fazla ANTİZEPİN verildiğini düşünüyorsanız, hiçbir hastalık etkisi 
hissetmeseniz bile mümkün olduğunca çabuk doktorunuza, eczacınıza ya da bir hastaneye 
başvurunuz.
ANTİZEPİN ’ den kullanmanız gerekenden fazlasını kullanmışsanız bir doktor veya eczacı ile  
konuşunuz.
ANTİZEPİN’i kullanmayı unutursanız:
Unutulan dozları dengelemek için çift doz almayınız.
Eğer bir dozu almayı unutursanız, almayı hatırladığınız anda alınız. Ancak unuttuğunuzu 
sonraki dozu alma zamanında hatırlarsanız, unuttuğunuz dozu tamamlamak için çift doz 
almayınız.
ANTİZEPİN ile tedavi sonlandırıldığında oluşabilecek etkiler:
ANTİZEPİN tedavisi, bilinciniz tamamen açıldığında sonlandırılır. Ancak, ANTİZEPİN’in 
etkileri hemen yok olabileceği için ve tekrarlanan dozlara ihtiyacınız olabileceğinden, uyku hali 
tamamen gidene kadar yakın medikal denetim altında kalmalısınız.
4. Olası yan etkiler nelerdir?
Tüm ilaçlar gibi ANTİZEPİN’in içeriğinde bulunan maddelere duyarlı olan kişilerde yan 
etkiler olabilir.
ANTİZEPİN, çocuklarda ve yetişkinlerde iyi tolere edilir. ANTİZEPİN, tavsiye edilen dozu 
aşan miktarlarda bile iyi tolere edilmiştir.
Aşağıdakilerden biri olursa, ANTİZEPİN’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Sara (epilepsi) veya ciddi karaciğer (hepatik) bozukluğu olduğu bilinen hastalarda 
kasılma (konvülsiyon) meydana gelebilir.
• ANTİZEPİN kullanımı ile ani ve ciddi alerjik reaksiyon meydana gelebilir. Ürtiker 
(yavaşça ortaya çıkan kaşıntılı, cildin normal renginden daha kırmızı cilt
5/8
beneklenmeleri), ellerde, ayaklarda ve ayak bileklerinde ani şişmeler veya yüzde, 
dudaklara, ağızda vaya boğazda yutkunmayı ve nefes almayı zorlaştıracak şişmeler.
• Kalp atışlarında yavaşlama (bradikardi), göğüs ağrısı, zihin bulanıklığı (konfüzyon), 
hipertansiyon, kalp atışında şiddetli artış (taşikardi)
Bunların hepsi çok ciddi yan etkilerdir.
Eğer bunlardan biri sizde mevcut ise, sizin ANTİZEPİN’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin 
hepsi oldukça seyrek görülür.
Aşağıdakilerden herhangi birini farkederseniz, hemen doktorunuza bildiriniz veya size  
en yakın hastanenin acil bölümüne başvurunuz:
• Bulantı, kusma, kızarma, şiddetli alevlenme
• Eğer çok çabuk ayılırsanız, ANTİZEPİN huzursuzluk (ajitasyon) veya korku hissine yol
açabilir.
• Yoğun bakım hastalarında kan basıncında ve kalp hızında artışlara sebep olabilir.
• Solunum zorluğu (dispne), fazla derin ve uzun süreli solunum (hiperventilasyon).
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.
Uzun süreli benzodiazepin tedavisi aldıktan sonra veya birkaç ilacı bir arada yüksek dozda 
aldıysanız ve sara veya ciddi karaciğer bozukluğunuz varsa nöbet (konvülsiyon) görülebilir. 
Aşağıdakilerden herhangi birini fark ederseniz doktorunuza söyleyiniz
• Benzodiazepin tedavisini ANTİZEPİN kullanmaya başlamadan önceki haftalarda 
bıraktıysanız, anksiyete atakları, sersemlik, aşırı terleme (diyaforez) gibi yoksunluk 
sendromları gelişebilir. Bu semptomlar doktorunuz tarafından damara yapılacak yavaş 
bir diazepam ya da midazolam enjeksiyonu ile tedavi edilebilir.
• Ağız kuruluğu, baş ağrısı, asabiyet, uykusuzluk, olağandışı ağlama, aşırı derecede 
mutlu olma, depresyon, duygusal değişkenlik, istemli hareketlerde düzensizlik (ataksi), 
benlik kaybı, gözyaşı artışı, memnuniyetsizlik durumu (disfori), paranoya, yorgunluk, 
baş dönmesi, enjeksiyon bölgesinde ağrı, üşüme hissi, titreme, halsizlik, algıda 
anormallik (parestezi)
• Görme bozuklukları (normal ve bulanık görme)
• Uykusuzluk, yorgunluk
• Anormal işitme, geçici işitme bozukluğu, kulak çınlaması
6/8
• Hızla uygulanan ANTİZEPİN enjeksiyonundan sonra nadiren endişe hissi, çarpıntı ve 
korku gibi yakınmalar gözlenebilir. Bu istenmeyen etkiler genellikle özel bir tedavi 
gerektirmezler.
• Uzun süredir benzodiazepin kullanan hastalarda, ANTİZEPİN uygulamasından birkaç 
hafta önce tedavi kesilmiş de olsa, hızlı ANTİZEPİN enjeksiyonu yoksunluk 
semptomlarına neden olabilir.
• Panik bozukluk geçmişi olan hastalarda ANTİZEPİN, panik atakları şiddetlendirebilir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma talimatında ye alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
5. ANTİZEPİN’in saklanması
ANTİZEPİN’ i çocukların göremeyeceği, erişemeyeceği yerlerde ve ambalajında saklayınız.
25 °C altındaki oda sıcaklığında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra ANTİZEPİN’ i kullanmayınız.
Eğer üründe ve/veya ambalajında bozukluklar fark ederseniz ANTİZEPİN’i kullanmayınız.
• ANTİZEPİN enjektöre çekildikten veya normal salin veya %5 dekstroz ile 
sulandırıldıktan 24 saat sonra kullanılmamalıdır.
• Optimum sterilite için; ANTİZEPİN kullanılmadan hemen öncesine kadar ampulde 
kalmalıdır.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
7/8
Ruhsat sahibi:
Farmalas İlaç San. ve Tic. Ltd. Şti.
Ümraniye/İstanbul
Üretim yeri:
My Farma İlaç San. ve Tic. A.Ş.
Tuzla/İstanbul
Bu kullanma talimatı 27.03.2019 tarihinde onaylanmıştır.
8/8
