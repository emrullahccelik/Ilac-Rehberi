1 / 9 KULLANMA TALİMATI  
 
PEDİTUS® şurup  
Ağızdan alınır . 
 
• Etkin madde: 5 mL’lik bir ölçek , 120 mg pa rasetamol, 50 mg guaifenesin, 6,25 mg pril amin 
maleat, 5 mg fenilefrin HCl içerir . 
• Yardımcı maddeler:  Sakkarin sodyum, portakal esansı, sodyum siklamat, makrogol 6000, 
gliserin, etil alkol (%96), tartrazin, propil paraben, metil paraben, sodyum klorür, distile su  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, dok tora veya hastaneye gittiğinizde doktorunuza bu ilacı  
 kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız. 
 
Bu Kullanma Talimatında:  
 
1. PEDİTUS  nedir ve ne için kullanılır ? 
2. PEDİTUS ’u kullanmadan önce dikkat edilmesi gerekenler  
3. PEDİTUS  nasıl kullanılır ? 
4. Olası yan etkiler n elerdir ? 
5. PEDİTUS ’un saklanması  
 
Başlıkları yer almaktadır. 
 
1. PEDİTUS  nedir ve ne için kullanılır ? 
PEDİTUS , ağrı kesici -ateş düşürücü grubundan bir etkin madde olan parasetamol , ekspektoran 
(balgam söktürücüler)  grubundan bir etkin madde olan guaife nesin, antihistaminik (alerjik 
hastalıklara karşı etkili) grubundan bir etkin madde olan prilamin maleat, sempatomimetik 
etkili nazal dekonjestan (burun tıkanıklığını gideren ) grubundan bir etken madde olan feni lefrin 
hidroklorür içerir.  
 
PEDİTUS , her bir ölçekte (5 m L) 120 mg parasetamol, 50 mg guaifenesin, 6,25 mg prilamin 
maleat, 5 mg fenilefrin HC l içeren şurup halinde kullanı lan bir ilaçtır.  
 
PEDİ TUS  100 m L’lik cam şişede  sunulmuştur. 
 
PEDİTUS , aşağıdaki durumlardan herhangi biri için reçete edilebilir.  
12 yaş ve üzerinde;  
• Nezle, grip ve diğer üst solunum yolları enfeksiyonlarında görülen yüksek ateş, öksürük ve 
bronş tahrişi durumları  
• Nezle ve diğer enfeksiyonlarda ortaya çıkan burun tıkanıklıkları  
• Bronşi yal salgıların sulandırılması ve yumuşatılması  2 / 9 • Nezle, grip ve diğer solunum yolu enfeksiyonları ile birlikte görülen her türlü ağrılar, 
mesela baş ağrısı, kas ve eklem ağrıları  
 
2. PE DİTUS ’u kullanmadan önce dikkat edilmesi gerekenler  
PEDİTUS ’u aşağıdaki durumlarda KULLANMAYINIZ  
Eğer;  
• PEDİTUS’un içeriğinde bulunan e tkin madde (parasetamol, guaifenesin,  prilamin maleat, 
fenilefrin HCl ) veya yardımcı maddelere karşı aşırı duyarlılığınız varsa,  
• Şiddetli karaciğer ve böbrek yetmezliği varsa,  
• Şiddetli hipertansiyon (yüksek tansiyon) ve taşikardinin (kalp atımının hızlanması) eşlik 
ettiği hastalıklar , 
• Koroner arter hastalığı (damar sertliği nedeni ile kalp damarlarının daralması),  
• Karaciğer v eya böbrek işlevleriniz de bozukluk (alkolik karaciğer hastalığı dahil) , aşırı aktif 
tiroidiniz, şeker hastalığınız , yüksek kan basıncınız ya da kalp hastalığınız  varsa,  
• Feokromositom (böbrek üstü bezi nden kaynaklanan bir tümör) ve dar açılı glokom (göz içi  
basıncının artması) varsa , 
• Beta-blokör ler (örn. atenolol)  gibi kan basıncını düşüren ilaçlar , depresyon tedavisinde 
kullanılan trisiklik antideprasanlar ya da depresyon için reçetelenmiş monoaminoksidaz 
inhibitörlerini (MAO İ’ler) (örn. moklobemid) son iki  hafta içinde kullanmışsanız veya 
halihazırda kullanıyorsanız .  
• 6 yaşın altında kullanılmamalıdır.  
 
Diğer parasetamol içeren ilaçlarla birlikte kullanmayınız.  
Diğer grip, soğuk algınlığı ve dekonjestan (burun tınaklığını giderici) ilaçlar la veya 
öksürük g iderici ilaçlarla birlikte kullanmayınız.  
 
PEDİTUS ’u aşağıdaki durumlarda DİKKATLİ KULLANINIZ  
Eğer;  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır . 
• Birden (akut) yüksek doz verildiğinde ciddi karaciğer toksisitesine neden olur. 
• Erişkinlerde uzun süreli (kronik) günlük dozlarda karaci ğer hasarına neden olabilir. 
• Alkolik karaciğer hastalarında dikkatli kullanılmalıdır  
• Parasetamol içeren başka bir ilaç kullanıyorsa,  
• Karaciğer enzimlerinde yükselme ve gelip geçici sarılıkla karakterize k alıtsal bir hastalık 
olan Gilbert sendromunuz varsa , 
• Parasetamol ilk kez kullanıyorsa veya daha önce kullanılma hikayesi varsa, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımın ın bırakılması 
ve alternatif bir tedaviye geçilmesi gerekmektedir. Parasetamol ile deri reaksiyonu gözlenen 
kişi bir daha bu ilacı veya parasetamol içeren başka bir ilacı kullanmamalıdır. Bu durum, 
ciddi ve ölümle sonuçlanabilen Stevens -Johnson sendromu (c iltte ve göz çevresinde kan 
oturması, şişlik ve kızarıklıkla seyreden iltihap), toksik epidermal nekroliz (deride içi sıvı 
dolu kabarcıklarla seyreden ciddi bir hastalık) ve akut jeneralize ekzantematöz püstüloz 
(yüksek ateşin eşlik ettiği akut yaygın döküntülü içi cerahat dolu küçük kabarcıklar) dahil 
cilt reaksiyonlarına neden olabilmektedir. 
• Kan şekeri metabolizmasında etkili olan glukoz 6 fosfat dehidrogenaz enzimi eksikliği olan 
hastalarda seyrek olarak hemoliz (kırmızı kan hücrelerinin yıkımı) görülebilir.  
 3 / 9 3 – 5 gün içinde yeni semptomların (belirtilerin) oluşması ya da ağrının ve/veya ateşin 
azalmaması halinde, çocuğunuzda parasetamol kullanmaya son verip doktora danışınız.  
 
PEDİTUS , akut (kısa süreli) yüksek dozda alındığında ciddi karaciğer toksi sitesine 
(zehirlenmesine) neden olur. Erişkinlerde kronik (uzun süreli ve tekrarlayarak) günlük dozlarda 
alındığında karaciğer hasarına neden olabilir.  
 
Kan zehirlenmesi (s epsis ) gibi vücudun kendini zararlı etkilerden korumak için ürettiği bir 
antioksida n olan glutatyon eksikliği olan hastalarda, parasetamol kullanımı metabolik asidoz 
(böbrekler yoluyla atılması gereken asit iyonlarının birikmesi) riskini arttırabilir.  
Ciddi bir enfeksiyonunuz varsa bu metabolik asidoz riskini arttırabilir.  
Metabolik asid oz belirtileri şunlardır:  
• Derin, hızlı ve zorlanarak nefes alıp vermek  
• Mide bulantısı ve kusma  
• İştahsızlık  
 
Aşağıdaki hastalıklarda dikkatle kullanılmalıdır;  
- Prostat bezi büyümesi  
- Damar rahatsızlıkları (örn. el ve ayak parmaklarının renginin değişmesiyle ortaya çıkan 
Raynaud Fenomeni)  
- Kalp ve kan damarlarıyla ilgili hastalık.  
 
Kronik öksürük ve astımı nız varsa bu ilacı kullanmadan önce doktorunuza danışınız.  
 
Eğer öksürü ğünüz  5 günden daha fazla sürerse veya tekrar başlarsa veya beraberinde ateş, 
döküntü ya da inatçı başağrısı olursa, bu ilacı almayı bırakınız ve doktorunuza danışınız.  
 
Öksürük baskılayıcı bir ilaçla birlikte alınmamalıdır.  
 
PEDİTUS  diğer sinir sistemini uyarıcı (dekonjestanlar, iştah kesiciler ve amfetamin benzeri  
ruhsal uyarıcı ilaçlar ( psikostimülanlar ) gibi) ilaçları alan hastalarda kullanılmamalıdır.  
 
Kalp kasının sempatomimetik ilaçlara karşı aşırı duyarlılığını artıran anesteziklerin (anestezi 
yapan ilaç) kullanıldığı durumlarda fenilefrin içeren preparatlar (ilaçlar) kullanılmamalıdır.  
 
Bileşimindeki fenilefrin HCl nedeniyle kalp -damar sistemi hastalıkları, yüksek tansiyon, 
bronşiyal astım, serebral ateroskleroz (beyin damarlarında sertlik), Diabetes Mellitus (şeker 
hastalığı), idiyopatik ortostatik hipotansi yon (sebebi bilinmeyen düşük tansiyon), 
feokromasitoma (böbrek üstü bezi tümörü), prostat hipertrofisi (prostat bezinde büyüme), 
glokom (göz içi basıncının artması), tiroid fonksiyon bozukluklarında kullanımından 
kaçınılmalıdır.  
 
Akut alevlenmeler dışında fenilefrin kronik rinit (uzun süreli nezle) tedavisinde 
kullanılmamalıdır.  
 
Tanısı konmuş veya şüpheli konjenital uzamış QT sendromu (kalpte ciddi aritmilere ve ani 
ölümlere yol açabilen bir durum) veya Torsades de Pointes (yaşamı tehdit eden düzensiz kalp  
ritmi) hastalarında kullanımından kaçınılmalıdır.  
 4 / 9 Bileşiminde bulunan prilamin maleat sedasyon (uyuşukluk) yaparak dikkat azalması ve refleks 
kaybına yol açabileceğinden, özel dikkat gerektiren işlerde çalışanlara ve vasıta kullananlara 
verilmemelidir. Yine sedatif etki şiddetleneceğin den birlikte alkol alınmamalı ve  varsa birlikte 
kullanılan merkezi sinir sistemi depresanları, sedatif (yatıştırıcı, sakinleştirici) ve hipnotiklerin 
(uyku verici) ilaçların dozları azaltılmalıdır.  
 
Diğer alerji belirtiler inin tedavisinde kullanılan ilaçlara (H1 -reseptör antagonistleri) karşı aşırı 
duyarlılık geçmişi olan hastalarda dikkatli olunmalıdır.  
 
Alevlenme olasılığına neden olabileceği için mesane bozukluğu olan hastalarda dikkatli 
kullanılmalıdır.  
 
PEDİTUS ’u kullanırken alkol almayınız. Alkol alan kişilerde karaciğer zehirlenmesi 
(hepatotoksisite) riski nedeniyle günlük alınan parasetamol dozunun 2000 mg’ı aşmaması 
gerekir.  
 
PEDİTUS  %2 (a/h) etanol (alkol) içerir. Yüksek risk gruplarında bu durum dikkate alınmalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
PEDİTUS ’un yiyecek ve içecek ile kullanılması  
Alkol ile veya alkol içeren yiyecek, ilaç vb. ile birlikte kullanıldığında  karaciğer üzerin e zararlı 
etki gösterme riski arta bilir. 
Besinler parasetamolün barsaktan emilimini azaltabilir.  
 
Hamilelik  
İlacı kullanmadan önce doktorunuza veya eczacınıza danışınız . 
 
Gebelikte kullanımı ile ilgili yeterli bilgi yoktur. PEDİTUS  doktor tavsiyesi olmadan gebelerde 
kullanılmamalıdır.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde kullanımı ile ilgili yeterli bilgi yoktur. İçeriğindeki parasetamol ve 
fenilefrinin az miktarlarda süte geçtiği bilinmektedir. PEDİTUS  doktor tavsiyesi olmadan 
emziren kadınlarda kullanılmamalıdır.   
 
Araç ve makine kullanımı  
Bileşiminde bulunan prilamine maleat sedasyon (uyuşukluk) yaparak dikkat azalması ve refleks 
kaybına yol açabileceğinden, özel dikkat gerektiren işlerde çalışanlara ve vasıta kullananlara 
verilmemelidir.  
Baş dönmesi, sersemlik hisseden hastalar araç ve makine kullanmamalıdır.  
Bu ürün alkol içermektedir; bu araç ve makine kullanma yeteneğinizi etkileyebilir.  
 
 5 / 9 PEDİTUS ’un içeriğinde bulunan bazı yardımcı maddeler hakkında önemli bilgiler  
Bileşiminde bulunan tartrazin nedeniyle aşırı duyarlılık reaksiyonları görülebilir.  
 
Bu tıbbi ürün, 5 m L’lik beher ölçekte yaklaşık 2 m L biraya veya 0.8 m L şaraba eşdeğer etanol 
(alkol) içerir. Alkol bağımlılığı olanlar için zararlı olabilir. Hamile veya emziren kadınlar, 
çocuklar ve karaciğer hastalığı ya da epilepsi gibi yüksek risk grubundaki hastala r için dikkate 
alınmalıdır.  
 
İçeriğinde bulunan metil paraben ve propil paraben alerjik reaksiyonlara (muhtemelen 
gecikmiş) sebebiyet verebilir.  
 
Bu tıbbi ürün her dozunda 1 mmol’den (23 mg) daha az sodyum ihtiva eder; yani esasında 
“sodyum içermez”.  
 
Diğer ilaçlar ile birlikte kullanımı 
Aşağıdaki ilaçları kullanmanız halinde mutlaka doktorunuza söyleyiniz;  
• Mide boşalmasında gecikme yaratan ilaçlar (Örn: Propantel in vb.), 
• Mide boşalmasını hızlandıran ilaçlar (Örn: Metoklopramid gibi) , 
• Karaciğer enzimlerini  uyaran ilaçlar (Örn: Bazı uyku ilaçları, sara hastalığında kullanılan 
bazı ilaçlar gibi) , 
• Antibiyotik olarak kullanılan kloramfenikol , 
• Varfarin ve kumarin türevi antikoagülanlar (kan pıhtılaşmasını engelleyen ilaçlar) , 
• Zidovudin (çocuk ve erişkinlerde gör ülen HIV enfeksiyonlarının (AIDS) tedavi ve 
önlenmesinde kullanılan bir ilaç) ,  
• Domperidon (bulantı -kusma tedavisinde kullanılır) , 
• Sarı kantaron (St John’s Wort / Hypericum perforatum) içerikli ilaçlar , 
• Kolestiramin içerikli ilaçlar (yüksek kolesterol teda visinde kullanılır) , 
• Tropisetron ve granisetron içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır),  
• Diğer ağrı kesicilerle birlikte kullanım, 
• Depresyon tedavisi için kullanılan monoamino oksidaz inhibitörleri (MAOİ’ler) (örn. 
moklobemid, furazolidon) , 
• İştah azaltıcılar veya artırıcılar (sempatomimetik aminler),  
• Kan basıncını düşürmek için (yüksek tansiyona karşı) kullanılan beta- blokörler ve diğer 
antihipertansif (kan basıncını düşürücü) i laçlar,  
• Depresyon tedavisinde kullanılan ilaçlar (amitriptilin gibi trisiklik antidepresanlar) , 
• Ergotamin veya metilsergid (migren tedavisi için) , 
• Kalp has talığı ilaçları (örn. digoksin) , 
• Depresyon tedavisinde kullanılan bupropion, 
• Alzheimer tedavisinde ku llanılan donepezilin,  
• Kanser tedavisinde kullanılan prokarbazin  
 
24 saatlik idrar analizi (5 -hidroksiindol asetik asit (5- HIAA) ve vanil mandelik asit (VMA) 
analizi) yaptıracak iseniz bu ilacı kullanmamalısınız. PEDİTUS  test sonuçlarını etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PEDİTUS  nasıl kullanılır?  6 / 9 Uygun kullanım ve doz/uygulama sıklığı için talimatlar:  
12 yaşından büyük çocuklarda ve yetişkinlerde : 
Günde her 4 saatte bir, 2 ölçek (10 m L) olmak üzere günlük maksimum miktarı 4000 mg’dır.  
Her doz arasında 4 saat veya daha uzun aralık bırakılarak günde 4 kez tekrarlanabilir.  
 
Alkol alan kişilerd e hepatotoksisite riski nedeniyle günlük alınan parasetamol dozunun 2 gramı 
aşmaması gerekir.  
 
Uygulama yolu ve metodu:  
Ölçekli kaşığı ile önerilen miktarda ağızdan alınır.  
 
Değişik yaş grupları:  
Çocuklarda kullanımı:  
6 yaşın altındaki çocuklarda kullanılmamalıdır. 6- 12 yaş arası kullanımı önerilmemektedir.  
6-12 yaş arasındaki çocuklarda:  
Günde her 4 saatte bir, 1 ölçek (5 m L) 
 
Yaşlılarda kullanımı:  
Veri yoktur. Doktor tavs iyesine göre kullanılabilir.  
İleri yaşlarda k araciğer ve böbrek işlevlerinde yetersizlik olabilir. Bu durum doza karar verirken 
dikkate alınmalıdır.  
 
Özel kullanım durumları:  
Böbrek/ Karaciğer yetmezliği:  
Karaciğer ve böbrek yetmezliğiniz varsa PEDİTUS ’u kullanmayınız.  
 
Eğer PEDİTUS ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla PEDİTUS  kullandıysanız:  
Kendinizi iyi hissetseniz bile gerekenden fazla PEDİTUS  kullandıysanız acil tıbbi girişim 
gereklidir.   
PEDİTUS ’un içeriğindeki parasetamolün doz aşımı durumunda solgunluk, iştahsızlık, bulantı 
ve kusma, görülen başlıca belirtileridir, ancak bazı durumlarda saatlerce belirti vermeyebilir. 
Bu nedenle aşırı doz ya da yanlışlıkla ilaç alınması durumunda hemen doktorunuza bildiriniz 
ya da bir hastaneye başvurunuz. Kısa sürede (akut) yüksek doz alındığında karaciğer hasarına 
yol açabilir. PEDİTUS ’un aşırı dozajı hemen tedavi edilmelidir. 
Semptomlarınız (belirtileriniz) inatçıysa doktorunuzla konuşunuz.  
 
PEDİTUS ’tan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
PEDİTUS ’u kullanmayı unutursanız  
Unutulan dozları dengelemek için çift doz almayınız. 
 
 
PEDİTUS  ile tedavi sonlandırıldığındaki oluşabilecek etkiler  
Bulunmamaktadır.  
 
 7 / 9 4. Olası yan etkiler nelerdir?  
Tüm ilaçlar gibi PEDİTUS ’un içeriğinde bulunan maddel ere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa PEDİTUS ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Deri döküntüsü, kaşıntı, egzama, alerjik (aşırı duyarlılıkla ilgili) ödem, yüzde, dilde ve boğazda 
şişlik (anjiyoödem), yaygın akıntılı döküntüler (akut generalize eksantematöz püstülozis), 
deride haşlanma görünümüne benzeyen belirtiler (toksik epidermal nekrol iz), el, yüz ve ayakta 
dantele benzer kızarıklık oluşturan aşırı duyarlılık (eritema multiforme)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin PEDİTUS ’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Çok yaygın görülen yan etkiler  
• Karaciğer enzimleri (ALT) üst sınırının üstünde  
 
Yaygın görülen yan etkiler  
• Enfeksiyon (iltihap oluşturan mikrobik hastalık)  
• Baş ağrısı  
• Baş dönmesi  
• Uyuklama  
• Uyuşma ( parestezi)  
• Üst so lunum yolu enfeksiyonu  
• Bulantı  
• İshal (diyare)  
• Hazımsızlık, sindirim bozukluğu (dispepsi)  
• Gaza bağlı mide -bağırsakta şişkinlik (flatulans)  
• Karın ağrısı  
• Kabızlık (konstipasyon)  
• Kusma  
• Karaciğer enzimleri (ALT) üst sınırın 1.5 katı  
• Yüz ödemi  
• Post-ekstraksiyon kanaması (diş çekimi sonrası kanama)  
 
Yaygın olmayan yan etkiler  
• Denge bozukluğu  
• Mide ve bağırsakta kanamalar (gastrointestinal kanama)  
• Periferik ödem (el ve ayak bileği gibi yerlerde ödem)  8 / 9 • Post-tonsillektomi kanaması (bademcik ameliyatı sonrası kanama)  
 
Seyrek görülen yan etkiler  
• Deri döküntüsü 
• Kurdeşen (ürtiker)  
• Kaşıntı 
• Yaygın akıntılı döküntüler (akut generalize eksantematöz püstülozis)  
• Deride haşlanma görünümüne benzeyen belirtiler (toksik epidermal nekroliz)  
• El, yüz ve ayakta dantele benzer kızarıklık oluşturan aşırı duyarlılık (eritema multiforme)  
• Alerjik ödem  
• Yüzde, dilde ve boğazda şişlik (anjiyoödem)  
• Genellikle grip benzeri belirtilerle başlayan ve ardından sonuç olarak cildin üst katmanının 
ölerek dökülmesine neden olan cilde yayılan ağrılı kı rmızı veya morumsu kızarıklıklar ve 
içi sıvı dolu kabarcıkların oluşması (Stevens -Johnson sendromu)  
• Ciltte lekeler (kızarıklık) ve şekilli lezyonların ateşli ya da ateşsiz olarak görülmesi 
(erupsiyon)  
 
Çok seyrek görülen yan etkiler  
• Agranulositoz (vücutt a ani ve sık gelişebilen tehlikeli bir lökopeni (akyuvar sayısının 
azalması))  
• Trombositopeni (kan pulcuğu (pıhtılaşmada görev alan kan hücrelerinde ) azalma)  
• Purpura (iğne başı şeklinde kırmızı morarmalar)  
• Ateş 
• Asteni (kronik yorgunluk)  
• Bronkospazm (akciğe rde nefes darlığına yol açacak astım benzeri belirtiler)  
• Anafilaktik şok (El, ayak, yüz ve dudakların şişmesi ya da özellikle boğazda nefes darlığına 
yol açacak şekilde şişmesi)  
• Alerji testi pozitif  
 
Sıklığı bilinmeyen yan etkiler  
• Parasetamolün terapötik dozlarını takiben nefrotoksik etkileri yaygın değildir. Uzun süreli 
uygulamada papiller nekroz bildirilmiştir.  
• Vücudun iç salgı bezleri üzerindeki etkiler  
• Sinirlilik, uyaranlara karşı aşırı duyarlı olma durumu (irritabilite), huzur suzluk ve 
heyecanlanma  
• Uykusuzluk  
• Kan basıncının yükselmesi, kalp atış hızında azalma  
• Bulantı, kusma , karın ağrısı, kabızlık, ishal  
• Ağrılı idrar yapma, idrar yapmada zorluk, idrar yapamama  
• Gözbebeğinde büyüme  
• Derideki alerjik reaksiyonlar  (kaşıntı, kıza rıklık gibi), döküntü, ürtiker  
• Solunum güçlüğü  
• Sersemlik, uyuşukluk, özellikle çocuklar ve yaşlılarda meydana gelen olağandışı heyecan, 
neşe, uykusuzluk, sinirlilik, titreme, beyinde iltihaplanma  
• Bulanık görme, gözde hafif batma hissi  
• Çarpıntı  
• Ağızda kuruluk  
 9 / 9 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta oldu ğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. PEDİTUS ’un saklanması  
 
PEDİTUS ’u çocukların göremeyeceği,  erişemeyeceği yerlerde ve ambalajında saklayınız. 
 
25°C altında ki oda sıcaklığında saklayınız.  
 
Son kullanma tarihiyle uyumlu olarak kullanınız . 
Ambalajındaki  son kullanma tarihinden sonra PEDİTUS ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz . 
 
Eğer üründe ve/veya ambalajında bozukluklar fark ederseniz PEDİTUS ’u kullanmayınız.  
 
Ruhsat Sahibi:  
Sandoz İlaç San. ve Tic. A.Ş  
Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad.  
No: 6 34805 Kavacık/ Beykoz/İstanbul  
 
Üretim Yeri:  
Sandoz İlaç San. ve Tic. A.Ş. 
Gebze/Kocaeli  
 
Bu kullanma talimatı ../../..tarihin de onaylanmıştır .  