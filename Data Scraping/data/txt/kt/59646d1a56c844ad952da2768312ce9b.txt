 1   
 KULLANMA TALİMATI 
 
MAXİFLU %0.25 oral sprey, çözelti 
  
Ağız içine püskürtülerek uygulanır. 
 
• Etkin madde:  30 ml oral sprey, çözelti 0.075 g flurbiprofen içerir.  
 
• Yardımcı maddeler:  Sorbitol, Sakkarin sodyum, Gliserin, Polioksil 40 hidrojene hint yağı, 
Metil paraben, Propil paraben, Etil alkol, Patent blue E131 (mavi), Mentol, Sodyum hidroksit.  
 
 Bu ilacı kullanmaya başlamadan önce bu KULLANMA TALİMATINI dikkatlice    
okuyunuz, çünkü sizin için önemli bilgiler içermektedir. 
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınıza danışınız. 
   • Bu ilaç kişisel olarak sizin için reçete edilmiştir, başkalarına vermeyiniz.   
   • Bu ilacın kullanımı sırasında, doktora veya hastaneye gittiğinizde doktorunuza bu ilacı   
     kullandığınızı söyleyiniz. 
   • Bu talimatta yazılanlara aynen uyunuz. İlaç hakkında size önerilen dozun dışında  
     yüksek veya düşük  doz kullanmayınız.  
 
Bu Kullanma Talimatında: 
 
1.  MAXİFLU nedir ve ne için kullanılır? 
2.  MAXİFLU’yu kullanmadan önce dikkat edilmesi gerekenler 
3.  MAXİFLU nasıl kullanılır? 
4.  Olası yan etkiler nelerdir? 
5.  MAXİFLU’nun saklanması 
 
Başlıkları yer almaktadır. 
 
1.  MAXİFLU nedir ve ne için kullanılır? 
Orofarenjiyal alana da bağlı (örn. dişeti iltihapları, ağız iltihapları, yutak iltihapları) ağrılarda 
rahatsızlığı giderici, antiinflamatuar olarak semptomatik tedavide kullanılır. Diş tedavileri 
sonrasında da koruyucu olarak kullanılır.  
MAXİFLU, püskürtme başlıklı dozaj pompalı, krimp kapamalı, 30 ml amber renkli cam 
flakonda ve karton kutu ambalajda takdim edilir.    
 
2.  MAXİFLU’yu kullanmadan önce dikkat edilmesi gerekenler 
MAXİFLU’yu aşağıdaki durumlarda KULLANMAYINIZ  
Eğer, 
 Flurbiprofene veya ürünün formülünde bulunan yardımcı maddelerden herhangi birine 
karşı aşırı hassasiyetiniz varsa, 
 Asetilsalisilik asit veya diğer steroid olmayan antiinflamatuar ilaçlara karşı hassasiyetiniz 
varsa, 
 Önceden bronkospazm (bronşiyal daralma nedenli nefes alma güçlüğü), asetilsalisilik asit 
ya da diğer steroid olmayan antiinflamatuar ilaçların kullanımına bağlı rinit ya da ürtiker 
geçirdiyseniz,  
 Peptik ülseriniz varsa veya geçmişte bu hastalığı geçirdiyseniz.  
  2   
  
MAXİFLU’yu aşağıdaki durumlarda DİKKATLİ KULLANINIZ 
Eğer, 
 Böbrek yetmezliği, kalp yetmezliği ya da karaciğer yetmezliğiniz varsa. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
MAXİFLU’nun yiyecek ve içecek ile kullanılması 
MAXİFLU’nun kullanım yolu nedeniyle yiyecek ve içeceklerle etkileşimi yoktur.  
 
Hamilelik 
İlacı kullanmadan önce doktorunuza veya eczacınıza danışınız.  
Hamileyseniz veya hamile kalmayı planlıyorsanız doktorunuza söyleyiniz. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız.  
MAXİFLU kullanılırken emzirmeye son verilmeli ya da ilaç kesilmelidir.  
 
Araç ve makine kullanımı 
MAXİFLU’nun araba ve makine kullanmaya etkisi konusunda çalışılmamıştır, fakat 
farmakodinamik özellikleri ve genel emniyet profiline dayanılarak bir etki oluşturması 
beklenmez. 
 
MAXİFLU’nun içeriğinde bulunan bazı yardımcı maddeler hakkında önemli bilgiler 
MAXİFLU, metil paraben ve propil paraben içerdiğinden alerjik reaksiyonlara (muhtemelen 
gecikmiş) sebebiyet verebilir. 
 
Diğer ilaçlar ile birlikte kullanımı 
MAXİFLU, furosemidin diüretik faaliyetini nadiren azaltabilir. Ayrıca, flurbiprofen nadiren 
antikoagülan ilaçlarla etkileşime girebilir. Bunun yanı sıra flurbiprofenin digoksin, tolbutamid 
ve antiasit ile bir etkileşimi olmamaktadır.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
                                                                 
3.  MAXİFLU nasıl kullanılır? 
Uygun kullanım ve doz/uygulama sıklığı için talimatlar: 
Günde 3 defa ilgili bölgeye doğrudan 3 püskürtme yapılarak uygulanır.  
 
Uygulama yolu ve metodu: 
MAXİFLU oral sprey, çözelti ağızda ilgili bölgeye püskürtülerek uygulanır.  
 
 
 
 
 
 
  3   
 Uygulama sırasında aşağıdaki yönlendirmeleri takip ediniz: 
 
I. Maxiflu % 0.25 Oral Sprey, Çözelti şişesini Şekil 1’de olduğu gibi dik konumda 
tutunuz. 
  
                                                                                                                                                                                     
                                                                          Şekil 1 
 
II. Maxiflu % 0.25 Oral Sprey, Çözelti şişesinin başlık kısmında yer alan sprey 
kolunu Şekil 2 ve Şekil 3’de olduğu gibi nazikçe sağa veya sola çevirerek 
yatay konuma getiriniz. Uygulama aparatlarının yerlerinden 
çıkarılmamasına özen gösteriniz.  
  
 
  
                                         Şekil 2                            Şekil 3 
 
III. İlk kullanımda, yüzden uzak bir yöne doğru tutarak, düzenli bir püskürtme elde 
edinceye kadar pompalama düğmesine birkaç kez basınız. 
IV. Başınız dik ve karşıya bakar pozisyonda iken, Şekil 4’de olduğu gibi sprey kolunu 
ağız içerisinde ilgili bölgeye yönlendirerek pompalama düğmesine önerilen sayıda 
basarak uygulayınız. (Bkz. Uygun kullanım ve doz/uygulama sıklığı için talimatlar) 
 
 
                                 
                                                                Şekil 4 
 
V. Uygulama sonrasında sprey kolunu Şekil 1’de olduğu gibi tekrar aşağı bakacak 
pozisyona getiriniz. Şişeyi kutusuna yerleştirerek dik duracak şekilde saklayınız. 
 
VI. Ürünün sprey kolunu ve kapağını yerinden çıkarmayınız, yıkamayınız. 
 
 
 4   
  
Değişik yaş grupları: 
Pediyatrik popülasyon: 
12 yaş altı çocuklarda kullanılmamalıdır.  
 
Geriyatrik popülasyon: 
Yaşlılarda kullanımı ile ilgili veri bulunmamaktadır.  
 
Özel kullanım durumları: 
Böbrek yetmezliği:  
Böbrek yetmezliği olan hastalarda dikkatli kullanılmalıdır. 
 
Karaciğer yetmezliği: 
Karaciğer yetmezliği olan hastalarda dikkatli kullanılmalıdır. 
 
Eğer MAXİFLU’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
  
Kullanmanız gerekenden daha fazla MAXİFLU kullandıysanız:  
MAXİFLU’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
MAXİFLU’yu kullanmayı unutursanız: 
İlacınızı almayı unutursanız bekleyiniz ve bir sonraki dozunuzu zamanında alınız. 
Unutulan dozları dengelemek için çift doz almayınız. 
 
MAXİFLU ile tedavi sonlandırıldığında oluşabilecek etkiler: 
MAXİFLU ile tedavi sonlandırıldığında oluşabilecek etkiler hakkında bir bilgi 
bulunmamaktadır. 
 
4.  Olası yan etkiler nelerdir? 
Tüm ilaçlar gibi, MAXİFLU’nun içeriğinde bulunan maddelere duyarlı olan kişilerde yan 
etkiler olabilir. 
 
Aşağıdakilerden herhangi birini fark ederseniz, doktorunuza söyleyiniz: 
 Hassasiyet bulguları 
 Lokal irritasyonlar 
 
Bunlar MAXİFLU’nun hafif yan etkileridir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
  5   
  
5.  MAXİFLU’nun saklanması 
MAXİFLU’yu çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra MAXİFLU’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
  
Ruhsat sahibi : GENVEON İlaç San. ve Tic. A.Ş. 
               Maslak-Sarıyer/İSTANBUL  
 
Üretim yeri  :  Sanovel İlaç San. ve Tic. A.Ş.  
                       34580 Silivri – İstanbul  
 
 
Bu kullanma talimatı // tarihinde onaylanmıştır. 
 
 
 
 
 
 
