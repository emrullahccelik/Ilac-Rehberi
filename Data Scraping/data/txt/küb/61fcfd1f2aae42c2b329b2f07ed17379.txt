        
  
1 
  KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI   
 
HIBOR® 3.500 IU/0.2  mL SC enjeksiyonluk çözelti içeren  kullanıma hazır enjektör  
Steril  
 
2. KALİTATİF VE KANTİTATİF BİLEŞİM  
 
Etkin madde:   
Bemiparin sodyum (anti Faktör Xa*): 17.500 IU/mL  
 
Bemiparin sodyum, domuz bağırsak mukoza zarından elde edilmiştir.  
 
*Potens, DSÖ’nün  1. Uluslararası Düşük Molekül Ağırlıklı Heparin  (DMAH) Referansı’nın 
Uluslararası anti -faktör Xa  aktivite birimi (IU) olarak verilmiştir.  
 
Yardımcı madde ler:  
Yardımcı maddeler için Bölüm 6.1’e bakınız.  
 
3. FARMASÖTİK FORM  
 
Renksiz-sarı ve berrak enjeksiyonluk çözelti içeren kullanıma hazır enjektör.  
 
4. KLİNİK ÖZELLİKLER  
 
4.1. Terapötik e ndikasyonlar  
• Genel cerrahi ve ortopedik cerrahi girişim yapılaca k hastalarda tromboembolinin önlenmesi,  
• Yüksek ya da orta dereceli risk taşıyan  cerrahi dışı hastalarda tromboembolinin önlenmesi,  
• Derin ven trombozu ve geçici olarak yüksek risk faktörleri olan hastalarda venöz  
tromboembolizm  nükslerinin ikincil önlenmesi,  
• Pulmoner embolinin eşlik ettiği veya tek başına seyreden derin ven trombozu t edavisi, 
• Hemodiyaliz sırasında ekstrakorporeal devrede pıhtılaşmanın önlenmesi.  
 
 4.2. Pozoloji  ve uygulama şekli  
Pozoloji /Uygulama sıklığı ve süresi : 
UYARI: Farklı düşük molekül ağırlıklı heparinlerin  birbirine eşdeğer olması gerekmez. Bu 
nedenle, dozaj programına ve bu ürünlerin her birinin kendine özgü kullanım yöntemine 
uyulması gerekmektedir.  
Venöz tromboembolizm riski orta olan genel cerrahi ameliyatlarında pozoloji:  Ameliyat 
gününde, ameliyattan 2 saat önce ya da 6 saat sonra subkutan yoldan 2.500 IU anti -Xa uygulanır. 
Sonraki günlerde subkutan yoldan 24 saatte bir 2.500 IU anti -Xa verilir.  
Venöz tromboembolizm riski yüksek ortopedi ameliyatlarında pozoloji:  Ameliyat gününde, 
ameliyattan 2 saat ön ce ya da 6 saat sonra subkutan yoldan 3.500 IU anti -Xa uygulanır. Sonraki 
günlerde subkutan yoldan 24 saatte bir 3.500 IU anti -Xa verilir.  
 
Risk devam ettiği sürece ya da hasta ayağa kalkana kadar hekim önerisine bağlı olarak 
profilaktik tedavi uygulanmalı dır. Genel bir kural olarak ameliyat yapıldıktan sonra en az 7 -10         
  
2 
  gün süreyle ya da tromboembolik hastalık riski azalana kadar profilaksiyi devam ettirmenin 
gerekli olduğu düşünülür.  
Cerrahi dışı hastalarda tromboembolik hastalığının önlenmesi:  Risk faktö rlerinin orta ya da 
yüksek oluşuna göre önerilen bemiparin pozolojisi subkutan yoldan 2.500 IU/gün ya da 3.500 
IU/gün’dür.  
Risk süresi boyunca ya da hasta tamamen ayağa kalkana kadar doktorun tercihine göre profilaksi 
tedavisine devam edilmelidir.  
Derin ven trombozu ve geçici olarak yüksek risk faktörleri olan hastalarda venöz 
tromboembolizm nükslerini ikincil önleme:  Oral antikoagülan tedavisine alternatif olarak ya da 
oral tedavinin kontrendike olduğu durumlarda, pulmoner embolinin eşlik ettiği veya tek başına 
seyreden derin ven trombozu için antikoagülan tedavisi almış olan hastalarda sabit dozda 3.500 
IU/gün (en fazla 3 ay  süreyle) uygulanabilir.  
Pulmoner embolinin eşlik ettiği veya tek başına seyreden derin ven trombozu tedavisi:  Subkutan 
yoldan günde bir kez 115 IU anti -Xa/kg uygulanır. Önerilen tedavi süresi 7±2 gündür. Günlük 
doz vücut ağırlığına göre belirlenmekle bir likte, pratikte, 50 kg’dan zayıf olan hastalar için 
günde tek doz 5.000 IU/0.2 mL, 50 -70 kg arasındaki hastalar için günde tek doz 7.500 IU/0.3 
mL ve 70-100 kg arasındaki hastalar için 10.000 IU/0.4 mL HIBOR kullanılır. 100 kg’dan daha 
fazla vücut ağırlığına sahip olan hastalar için doz 115 IU anti -Xa/kg/gün baz alınarak 
hesaplanmalı dır. 
Kontrendikasyon bulunmaması halinde, HIBOR’un ilk uygulamasından 3 -5 gün sonra oral 
antikoagülan tedavisine başlanmalı ve INR (uluslararası norma lleştirilmiş oran) değeri, kontrol 
değerinin 2 -3 katı aralığına gelinceye kadar ayarlanmalıdır. Bemiparin uygulaması belirtilen INR 
değerine ulaşıldığı anda sonlandırılabilir. Oral antikoagülasyon en az 3 ay sürdürülmelidir.  
Derin ven trombozu ve geçici risk faktörleri olan hastalarda, oral antikoagülasyon uygulamasına 
terapötik bir alternatif olarak veya kullanımının kontrendike olduğu durumlarda, HIBOR günlük 
3.500 IU sabit dozunda maksimum 3 ay süreyle uygulanabilir.  
Hemodiyaliz sırasında ekstrakorporeal devrede pıhtılaşma yı önleme:  Süre olarak 4 saatten uzun 
sürmeyen hemodiyalize sürekli giren ve kanama riski olmayan hastalarda hemodiyaliz sırasında 
ekstrakorporeal devrede pıhtılaşmanın önlenmesi, diyaliz seansının başlangıcında arteriyel hatta 
bolus şeklinde tek doz enjek te edilerek sağlanır. 60 kg’dan hafif hastalarda 2.500 IU, 60 kg’dan 
ağır hastalarda 3.500 IU önerilir.  
 
Uygulama şekli : 
Subkutan enjeksiyonla uygulanır.  
 
Enjeksiyon öncesi hava kabarcığını atmak için enjektörün pistonunu itmeyiniz. Bu ilaç kaybına 
neden olabilir. Enjeksiyon, karın bölgesinin anterolateral ya da posterolateral kısımlarındaki 
subkutan hücre dokusuna, sol ve sağ taraflara dönüşümlü olarak yapılmalıdır. İğne başparmak ve 
işaret parmağının arasında tutulan deri katmanının kalın kısmına dikey olarak iyice batırılmalı, 
deri tüm enjeksiyon boyunca parmaklar arasında tutulmalıdır. Enjeksiyon bölgesi 
ovuşturulmamalıdır.  
 
Ürünün uygulamasına ilişkin talimatlar için Bölüm 6.6’ya bakınız.  
. 
Kullanımla ilgili diğer bilgiler:  
Preparat tek dozluk ambalajlarda sunulduğundan, kullanımdan sonra arta kalan ürün ve 
enjeksiyon iğnesi tıbbi atık yönetmelikl erine uygun olarak uzaklaştırılmalıdır. Koruyucu ambalaj         
  
3 
  açılmış veya zarar görmüşse kullanılmamalıdır. Sadece görünür partikül içe rmeyen, berrak, 
renksiz-sarı solüsyonlar kullanılmalıdır.  
 
Özel popülasyonlara ilişkin ek bilgiler : 
Böbrek yetmezliği (bkz. Bölüm 4.4 ; bkz. Bölüm 5.2 ): 
− Günlük 2500 IU bemiparin alan ve böbrek yetmezliği olan (kreatinin klerensi <80 mL/dk) 
hastalarda:  
Kısıtlı sayıdaki mevcut  veriler doğrultusunda doz ayarlaması gerekmemektedir ( bkz. Bölüm 
4.4). Yakından izleme önerilmektedir. Ciddi böbrek yetmezliği olan (kreatinin klerensi <30 
mL/dk) hastalarda dozun uygulanmasından yaklaşık 4 saat sonra, anti -Xa pik seviyelerinin 
ölçümü göz  önünde bulundurulmalıdır.  
− Günlük 3500 IU bemiparin alan hastalarda:  
• Hafif veya orta derecede böbrek yetmezliği olan (kreatinin klerensi 30 -80 mL/dk) hastalarda 
doz ayarlaması gerekmemektedir. Ancak yakın izleme önerilmektedir.  
• Ciddi böbrek yetmezliği (kre atinin klerensi <30 mL/dk) bemiparinin farmakokinetiğini 
etkileyebilir. Hastaların bireysel kanama ve trombotik riskleri doktorlar tarafından 
dikkatlice değerlendirmelidir. Bazı durumlarda dozun ayarlanması gerekebilir. Kısıtlı 
farmakokinetik veriler baz a lındığında ( bkz. Bölüm 5.2 ), dozun günde 1 kez subkutan 2500 
IU anti-Xa’ya düşürülmesi önerilmektedir. Yakından izleme tavsiye edilir. Dozun 
uygulanmasından yaklaşık 4 saat sonra, anti -Xa pik seviyelerinin ölçümü dikkate 
alınmalıdır.  
− Derin ven trombozu ted avisinde: 
• Hafif veya orta derecedeki böbrek yetmezliğinde (kreatinin klerensi 30 -80 mL/dk) doz 
ayarlaması gerekmemektedir. Ancak yakın izleme önerilir.  
• Ciddi böbrek yetmezliği (kreatinin klerensi <30 mL/dk) bemiparin farmakokinetiğini 
etkileyebilir. Hastal arın bireysel kanama ve trombotik riskleri dikkatlice değerlendirildikten 
sonra (özellikle pulmoner emboli varsa), dozun ayarlanması gerekebilir. Bu durumda, 
farmakokinetik veriler baz alındığında, derin ven trombozu tedavisi gören ciddi böbrek 
yetmezliği olan hastalarda dozun %75’ine kadar önerilebilir. Yakından izleme tavsiye edilir. 
Dozun uygulanmasından yaklaşık 4 saat sonra, anti -Xa pik seviyelerinin ölçümü dikkate 
alınmalıdır.  
Karaciğer yetmezliği:  Karaciğer yetmezliği olan hastalarda dikkatli kullanı lmalıdır.  
Pediyatrik popülasyon: Çocuklarda bemiparin kullanımının güvenli liği ve etkililiği  henüz 
kanıtlanmadığından, çocuklarda kullanılması önerilmez.  
Geriyatrik popülasyon: Böbrek fonksiyonlarının değişmemesi durumunda d oz ayarlaması 
gerekmemektedir. (bkz. Bölüm 4.2; bkz. Bölüm 4.4; bkz. B ölüm 5.2)  
4.3. Kontrendikasyonlar  
• Bemiparin sodyum a, heparin, veya diğer düşük molekül ağırlıklı heparinler dahil heparin 
türevlerine , domuz kaynaklı maddelere veya bölüm 6.1'de yer alan yardımcı maddelerden 
herhangi birine karşı aşırı duyarlılık  durumlarında,   
• Doğrulanmış ya da şüphelenilen , immün kaynaklı, heparin ile indüklenen t rombositopeni  
(HİT) öyküsü varlığında,  
• Hemostazın bozulmasına bağlı kanama riskinde artış ya da aktif hemoraji varlığında,  
• Karaciğer ve /veya pankreasın ciddi rahatsızlıklarında,          
  
4 
  • Son iki ay içinde geçirilmiş santral sinir sistemi, göz ve kulak yara lanmaları ya da  
ameliyatlarında,  
• Heparin ile indüklenen trombositopeniye bağlı Yaygın  Damariçi Koagülasyon Bozukluğu 
(DIC) varlığında,  
• Akut bakteriyel endokarditi olanlarda ve kanama riski yüksek organik lezyon (örn. aktif 
peptik ülser, hemorajik inme, serebral anevrizma ya da serebral neoplazm) bulunm ası 
durumlarında , 
• Profilaksi için değil t edavi ama çlı heparin alan hastalarda, programlanmış  cerrahi prosedürde 
rejyonel anastezinin kullan ımında kontrendikedir.  
 
4.4. Özel kullanım u yarılar ı ve önlemler i 
İntramüsküler yoldan uygulanmamalıdır.  
Bemiparin uygulaması esnasında h ematom riski nedeniyle, diğer ajanların kas içine enjekte 
edilmesinden kaçınılmalıdır.  
Günlük 2500 IU bemiparin kullanan ve böbrek yetmezliği olan (kreatinin klerensi <80 mL/dk) 
hastalarda doz ayarlaması gerekmemektedir; ancak kısıtlı veriler sebebiyle dikkatli olunmalıdır. 
Ciddi böbrek yetmezliği olan (k reatinin klerensi <30 mL/dk) hastalarda bemiparin kinetiğinin 
etkilenebileceği göz önünde bulundurulmalıdır ( bkz. Bölüm 4.2; bkz. Bölüm 5.2 ). Bu 
popülasyonda düzenli takip önerilmektedir.  
Günlük 3500 IU veya üzeri bemiparin kullanımında, c iddi böbrek yetme zliği (kreatinin klerensi 
<30 mL/dk) bemiparin kinetiğini etkileyebilir. Bu popülasyonda, özellikle terapötik doz 
uygulandığında, düzenli takip önerilmektedir. Hastaların bireysel kanama ve trombotik riskleri 
dikkatlice değerlendirildikten sonra, dozun aya rlanması gerekebilir. Hafif veya orta derece 
böbrek yetmezliğinde (kreatinin klerensi 30 -80 mL/dk) doz ayarlaması gerekmemektedir ancak 
dikkatli olunmalıdır (bkz. Bölüm 4.2; bkz. Böl üm 5.2). 
Karaciğer  yetmezliği, kontrol edilemeyen arteriyel hipertansiyon,  gastroduodenal ülser, 
trombositopeni, böbrek taşı ve/veya üretra taşı anamnezi olanlarda, koroid  ve retinanın vasküler 
rahatsızlıkları veya kanama komplikasyonu riski artmış herhangi bir organik lezyonu olan 
hastalarda ya da spinal veya epidural anestezi yapılan ve/veya lumbal ponksiyon yapılan 
hastalarda dikkatli kullanımı gerekir.  
Diğer düşük molek ül ağırlıklı heparinler gibi HIBOR da böbreküstü bezinden aldosteron 
salgılanmasını baskılayarak, özellikle diabetes mellitus, kronik böbrek yetmezliği, daha önceden 
var olan metabolik asidoz, plazma potasyumunu arttıran ya da potasyum destekleyici ilaç al an 
hastalarda hiperkalemiye yol açabilir. Hiperkalemi riski, tedavi süresiyle artsa da ilacın 
kesilmesiyle bu etki geri dön üşlüdür. Risk altındaki hastalarda bemiparin tedavisine başlamadan 
önce serum elektrolitleri ölçülmeli ve özellikle tedavi 7 günü aşa rsa düzenli olarak takip 
edilmelidir.  
Bazen tedavi başlangıcında geçici trombosit aktivasyonu nedeniyle trombosit sayımı 
100.000/mm3 ile 150.000/mm3 arasında seyreden hafif geçici trombositopeni (tip I) 
gözlenmektedir. Bu durum bir komplikasyon oluşturmadı ğında tedaviye devam edilebilir.  
Nadiren trombosit sayımının net bir şekilde 100.000/mm3’ün altında seyrettiği, antikor aracılı 
trombositopeniye (tip II) rastlanmaktadır. Bu etki genelde tedavinin başlangıcından 5 -21 gün 
sonra ortaya çıkar; heparinden kay naklanan trombositopeni öyküsü olan hastalarda bu etki daha 
erken görülebilir.  
Bemiparin uygulamasından önce, tedavinin ilk gününde, her 3 -4 günde bir ve bemiparin 
tedavisinin sonunda trombosit sayımı yapılması önerilir. Bemiparin veya başka DMAH ve/veya         
  
5 
  heparin kullanıldığında anti-trombosit antikorları için in-vitro testlerde alınan belirsiz veya  
pozitif test sonuçlarıyla ilişkili olarak  trombosit sayımında önemli oranda azalma gözlenirse (% 
30-50 arası) tedavi hemen bırakılmalı ve alternatif bir tedavi b aşlatılmalıdır.  
Diğer heparinlerle olduğu gibi, bemiparinle de bazen, öncesinde purpura ya da ağrı veren 
eritematöz lekeler görülen deri nekrozu olguları bildirilmektedir  (bkz. Bölüm 4.8).  Bu tür 
olgularda tedavinin hemen sonlandırılması gerekir.  
Epidural ya da spinal anestezi ya da lumbal ponksiyon yapılan hastalarda heparinin profilaksi 
amacıyla kullanımı çok nadiren epidural ya da spinal hematoma neden olarak, uzun ya da kalıcı 
paraliziyle sonuçlanabilir. Anestezi için epidural ya da spinal kateter kullanımı, non -steroid anti -
inflamatuvar ilaçlar (NSAİ ilaçlar), trombosit inhibitörleri ya da antikoagülanlar gibi hemostazı 
etkileyen ilaçların eş -zamanlı kullanımı ve travmatik ya da tekrarl anan ponksiyona bağlı olarak  
risk artar.  
Profilaktik dozlarda son heparin uygulaması ile epidural ya da spinal bir kateterin yerleştirilmesi 
ya da alınması arasındaki zaman konusunda karar verirken, ürünün özellikleri ve hasta profili 
göz önüne alınmalıdı r. DMAH için en az 12 saat geçmesi gerekir. Bir sonraki bemiparin dozu 
kateterin alınmasının üstünden en az dört saat geçinceye kadar verilmemeli ve cerrahi işlem 
tamamlanıncaya kadar geciktirilmelidir.  
Eğer hekim epidural ya da spinal anestezi kapsamında antikoagülasyon tedavisi uygulama kararı 
verirse, sırt ağrısı, duyu ve motor sisteminde kusurlar (bacaklarda uyuşukluk ve güçsüzlük), 
bağırsak ya da safrada fonksiy on bozukluğu gibi herhangi bir nörolojik hasar belirtisi ya da 
semptomları tespit etmek için  çok dikkatli olunmalı ve sık takip yapılmalıdır. Hastalarda bu 
semptomların herhangi birinin oluşması durumunda doktoruna haber verilmelidir.  
Eğer epidural ya da spinal hematom belirtisi ya da semptomlarından şüphelenilirse, spinal 
dekompresyon da dahil g erekli acil tanı ve tedavi başlatılmalıdır.  
Osteoporozun uzun süreli heparin  tedavisiyle bağlantılı olduğu bilindiğinden bu konuda dikkatli 
olunmalıdır.  
Spinal lomber ponksiyon , spinal anestezi veya epidural anestezi uygulanan hastalarda, düşük 
molekül ağı rlıklı heparin enjeksiyonu ile spinal/epidural kateter veya iğnenin yerleştirilmesi ya 
da çıkarılması arasında en az profilaktik doz için 12 ve tedavi dozu için 24 saat bırakılmalıdır. 
Böbrek yetmezliği olan hastalarda zaman aralığının daha uzun olması düş ünülebilir.  
Hastalar nörolojik bozukluğun semptom ve bulguları yönünden sık sık izlenmelidir. Eğer 
nörolojik bir tehlike söz konusu ise acil tedavi gereklidir.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
4.5. Diğer tıbbi ürünler  ile etkileşim ler ve diğer etkileşim şekilleri  
Bemiparinin diğer ilaçlarla etkileşimi araştırılmamıştır. Bu bölümde yer alan veriler diğer 
DMAH’lerle gözlenen ilaç et kileşimlerine aittir.  
• Varfarin gibi K vitamini antagonistleri  ve diğer antikogülanlar,  
• Asetil salisil ik asit ve diğer salisilatlar ile  ibuprofen gibi  NSAİİ’ler,  
• Tiklopidin, klopidogrel ve diğer trombosit inhibitörleri,  
• Sistemik glukokortikoidler , dekstran, 
• Glikoprotein IIb/IIIa antagonistleri dah il olmak üzere diğer anti trombosit ajanlar,          
  
6 
  ile eş zamanlı kullanımı tavsiye edilmez. Bu ilaçların hepsi bemiparinin koagülasyon ve/veya 
trombosit fonksiyonu üzerindeki etkisine müdah ale edip, kanama riskini artırarak bemiparinin 
farmakolojik etkisini artırır. Eğer birlikte kullanım kaçınılmazsa, dikka tli bir klinik ve 
laboratuvar takibi ile kullanılması gerekir.  
Serum potasyum konsantrasyonunu artıran tıbbi ürünler, sadece özenli ve dikkatli tıbbi gözetim 
altında eş zamanlı olarak kullanılmalıdır.  
Heparinin intrav enöz nitrogliserinle etkileşimi (etkinlikte azalmayla sonuçlanabilir) bemiparin 
için de geçerlidir.  
Bitkisel ilaçlar ile birlikte kullanılması halinde kanama riskinin artması ve bemiparinin  etkisinin 
azalması gibi beklenmeyen etkileşimler oluşabilir.  
 
Özel popülasyonlara ilişkin ek bilgiler  
Etkileşim açısından özel popülasyonlara ilişkin veri bulunmamaktadır.  
 
Pediyatrik popülasyon:  
Etkileşim açısından pediyatrik popülasyona ilişkin veri bulunmamaktadır.  
 
4.6. Gebelik ve laktasyon   
Genel tavsiye  
Gebelik k ategorisi: B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlarda üreme yeteneği üzerine etkilerine iliş kin yeterli 
veri mevcut değildir.  
 
Doğum kontrol hapları ile DMAH arasında herhangi bir etkileşim bildirilmemiştir.  
 
Gebelik dönemi  
Gebelerde bemiparin kullanımını değerlendiren yeterli veri mevcut değildir. Bu nedenle 
gebelerde bemiparin kullanımında dikkatli olunmalıdır.  
 
DMAH’lerle yapılan deneysel araştırmalar bir fetotoksisite veya teratojenite bulgusu ortaya 
koymamıştır.  
 
Hayvanlar üzerinde yapılan çalışmalar, bemiparin kullanımı ile herhangi bir teratojeni k etki 
bulgusu göstermemiştir (b kz. Bölüm 5.3). Bemiparin, diğer düşük molekül ağırlıklı heparinler 
gibi gebelik ve/veya embriyonel/fetal gelişim ve/veya doğum ve/veya doğum s onrası gelişim 
üzerinde zararlı etki göstermemektedir.  
 
İnsanlarda, DMAH’in gebeliğin ikinci trimesteri sırasında plasenta bariyerini geçtiğine ilişkin 
herhangi bir bulgu yoktur. Birinci ve üçüncü trimesterlerle ilgili bilgi bulunmamaktadır.   
 
Laktasyon dönemi  
Bemiparinin anne sütüne geçip geçmediği konusunda yeterince bilgi yoktur. Bu nedenle, emziren 
annelerde kullanılması gerektiğinde annelere bebeklerini emzirmemeleri konusunda uyarıda 
bulunulmalıdır.  
 
Üreme yeteneği/F ertilite  
Üreme yeteneği üzerine etkisi bilinmemektedir.          
  
7 
   
4.7. Araç ve makine kullan ımı ü zerindeki etkiler  
Bemiparinin araç ve makine kullanma yeteneği üzerine bilinen bir etkisi yoktur.  
 
4.8. İstenmeyen etkiler  
En sık raporlanan advers reaksiyon, bemiparin  sodyum alan hastaların yaklaşık % 15’inde 
görülen, hematom ve/veya enjeksiyon bölgesinde ekimozdur.  
Osteoporoz, uzun süreli heparin tedavisiyle ilişkilidir.  
Advers etkiler sistem organ sınıfına ve sıklığı göre listelenmiştir.  
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek 
(≥1/10.000 ila <1/1.000), çok seyrek (<1/10.000)  ve bilinmiyor (eldeki verilerd en hareketle 
tahmin edilemiyor)  
 
Kan ve lenf sistemi hastalıkları   
Yaygın: Kanama komp likasyonları (deri, mukoz membranlar, yaralar, gastrointestinal sistem, 
ürogenital sistem)  Bu durum hemorajik anemiye sebep olabilir.  
Yaygın olmayan: Hafif ve geçici t rombositopeni  (tip I) 
Seyrek: Ciddi trombositopeni (tip II)  
 
Bağışıklık sistemi hastalıkl arı  
Yaygın olmayan: Deride alerjik reaksiyonlar (ürtiker, kaşıntı)  
Seyrek: Anafilaktik reaksiyonlar (bulantı, kusma, ateş, dispne, bronkospazm, glottiste ödem,     
hipotansiyon, ürtiker, kaşıntı)  
 
Metabolizma ve beslenme hastalıkları  
Bilinmiyor:  Hiperkalemi  
Hepato -biliyer hastalıklar  
Yaygın: Transaminaz (AST, ALT) ve gama-glutamil transpeptidaz seviyelerinde hafif ve geçici 
yükselmeler  
Deri ve deri altı doku hastalıkları  
Seyrek: Enjeksiyon bölgesinde deri nekrozu  
Genel bozukluklar ve uygulama bölgesine ilişkin hastalıklar  
Çok yaygın: Enjeksiyon bölgesinde ekimoz, hematom ve ağrı  
Seyrek: Epidural ve spinal anestezi veya lumbar pikürü takiben epidural ve spinal hematom (Bu 
hematomlar, uzamış ya da kalıcı paraliz de d ahil çeşitli derecelerde nörolojik hasara neden 
olmuştur.)  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürek li olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 
 
         
  
8 
  4.9.Doz aşımı  ve tedavisi  
Aşırı doz durumunda ana semptom olarak kanama görülür. Hemorajinin şiddetine ve tromboz 
riskine bağlı olarak bemiparin uygulamasına son verilmesi gerekebilir.  
Hafif hemorajiler nadiren özel tedavi gerektirir. Şiddetli hemoraji durumunda protamin sülfat 
kullanılması gerekebilir.  
Bemiparinin protamin sülfatla nötralizasyonu, anti -Xa aktivitesindeki azalma ve aktive parsiyel 
tromboplastin zam anı (aPTT) üzerindeki etkisini gözlemleme amacıyla in-vitro ve in-vivo olarak 
çalışılmıştır. Protamin sülfat  i.v. yolla uygulandıktan 2 saat sonra anti-Xa aktivitesinde kısmi bir 
düşüş oluşturur. 100 IU anti -Xa aktivitesini nötralize etmek için  1.4 mg protamin sülfat 
uygulanmalıdır.  
5. FARMAKOLOJİK ÖZELLİKLER  
5.1.Farmakodinamik özellikler  
Farmakoterapötik grup: Kan ve kan yapıcı organlar, Antitrombotik ajanlar, He parin grubu  
ATC kodu: B01AB12  
 
Bemiparin, domuz intestinal mukozasından heparin sodyumun depolimerizasyonu yoluyla elde 
edilen düşük molekül ağırlıklı bir heparindir. Ortalama molekül ağırlığı yaklaşık 3.600 daltondur. 
Molekül ağırlığı 2.000 daltondan daha  az olan zincirler %  35’den azdır. Zincirlerin %  50-75’inin 
molekül ağırlığı 2.000 ile 6.000 dalton arasındadır. Molekül ağırlığı 6.000 daltondan fazla olan 
zincirler % 15’den daha azdır.  
 
Kuru maddeye göre hesaplanan anti -Xa aktivitesi mg başına 8 0-120 anti-Xa IU arasında 
değişirken, a nti-IIa aktivitesi mg başına 5-20 anti-IIa IU arasında değişim gösterir. Anti-Xa/anti-
IIa oranı yaklaşık 8’dir.  
 
İnsanlarda bemiparinin  antitrombotik etkinliği doğrulanmıştır ve tavsiye edilen dozlarda genel 
pıhtılaşma testlerini önemli oranda etkilemez.  
 
5.2.Farmakokinetik özellikler  
Genel Özellikler  
Bemiparinin farmakokinetik özellikleri amidolitik yöntem yoluyla plazma anti -Xa aktivitesini  
ölçerek saptanmıştır: WHO’nun İlk Uluslararası Düşük Molekül Ağırlıklı Heparin Referansı 
Standardına (NIBSC) dayalıdır. Emil im ve vücuttan atıl ım işlemleri birinci derece kinetiğine 
uyar. 
 
Emilim:  
Bemiparin sodyum subkutan enjeksiyon sonrasın da hızla emi lir, biyoyararlanım oranı % 96 
civarındadır.  
 
Dağılım:  
2.500 IU ve 3.500 IU’luk profilaktik dozlarda maksimum plazma anti -Xa etkisi bemiparin 
subkutan olarak enjekte edildikten 2 -3 saat sonra oluşur. Doruk noktası aktiviteleri sırasıyla 0.34 
 0.08 ve 0. 45  0.07 IU anti -Xa/mL düzeyindedir. Anti -IIa aktivitesi b u dozlarda tespit 
edilmemiştir. 5.000 IU, 7.500 IU, 10.000 IU ve 12.500 IU tedavi dozlarında maksimum plazma 
anti-Xa etkisi, bemiparin subkutan olarak enjekte edildikten 3 -4 saat sonra oluşur. Doru k noktası 
aktiviteleri sırasıyla 0.54  0.06, 1.22  0.27, 1.42  0.19 ve 2.03  0.25 IU anti -Xa/mL 
düzeyindedir. 7.500 IU, 10.000 IU ve 12.500 IU dozlarında 0.01 IU/mL’lik anti -IIa aktivitesi 
tespit edilmiştir.          
  
9 
  Bemiparinin insan vücudundaki plazma proteinlerine bağlanmasına dair bir veri 
bulunmamaktadır.  
 
Biyotransformasyon :  
Bemiparinin insanlardaki metabolizmasına dair bir veri bulunmamaktadır.  
 
Eliminasyon:   
2.500-12.500 IU doz aralığında uygulanan bemiparinin  yaklaşık 5 -6 saat arası bir yarı -ömrü olup, 
bu nedenle günde bir kez uygulanmalıdır.  
 
Doğrusallık/Doğrusal olmayan durum:  
Doğrusal bir farmakokinetik gösterir.  
 
Hastalardaki kara kteristik özellikler  
Böbrek yetmezliği (bkz. Bölüm 4.2; bkz. Bölüm 4.4): Gençler, yaşlılar ve farklı derecelerde 
böbrek yetmezliği olan hastalara; birkaç profilaktik doz (3.500 IU/24 saat) ve tek terapötik doz 
(115 IU/kg) bemiparin uygulamasıyla gerçekleştirilen klinik çalışmanın farmakokinetik analiz 
sonuçlarına gö re, kreatinin klerensi ile anti -Xa etkinliğine ait birçok farmakokinetik parametre 
arasında korelasyon görülmüştür. Ek olarak, bemiparin maruziyeti (anti -Xa aktivitesinin EAA’sı 
baz alındığında) ciddi böbrek yetmezliği olan (kreatinin klerensi <30 mL/dk) g önüllü grubunda, 
gönüllü grubunun kalanına kıyasla belirgin bir şekilde yüksek bulunmuştur.  
Bunun yanı sıra, 10 ardışık günlük doz bemiparin uygulamasının profilini değerlendirmek 
amacıyla farmakokinetik simülasyonlar düzenlenmiştir. Ortalama maksimum anti -Xa etkinliği 
(Amaks) 10 proflaktik doz (3.500 IU/24 saat) sonrasında bütün gruplarda 0.35 -0.6 IU anti -Xa/mL 
arasında simüle edilmiştir. Bununla birlikte, ciddi böbrek yetmezliği olan (kreatinin klerensi <30 
mL/dk) gruptaki bir hastada 10. dozdan sonra A maks=0.81 IU anti -Xa/mL değeri saptanmıştır. 
Dozun 2.500 IU/mL’ye düşürülmesi simülasyonu ile ciddi böbrek yetmezliği olan gruptaki tüm 
gönüllülerde A maks için tahmini model değeri 0.6 IU anti -Xa/mL’den (ortalama A maks=0.42 IU 
anti-Xa/mL) düşüktür. Ek olarak , 10 terapötik dozdan (115 IU/kg/24 saat) sonra tahmin edilen 
ortalama A maks değeri tüm gruplarda 0.89 -1.22 IU anti -Xa/mL arasındadır. Ayrıca ciddi böbrek 
yetmezliği olan gruptan bir gönüllüde son uygulamadan sonra A maks=2.09 IU anti -Xa/mL olarak 
saptanmış tır. Terapötik dozun (86.25 IU/kg/24 saat) % 75’i kadar bir doz ayarlaması simüle 
edildiğinde; bahsi geçen gönüllüdeki A maks değeri, 1.6 IU anti -Xa/mL olarak tahmin edilmiş olup, 
aynı zamanda ciddi böbrek yetmezliği olan gruptaki ortalama A maks değeri (0.9 1 IU anti-Xa/mL), 
doz ayarlaması yapılmamış olan grubun kalanı için gözlenen aralık içerisinde kalmıştır.  
Yaşlı hastalar: Sağlıklı genç gönüllüler ve yaşlılarda (65 yaş üstü) yapılan klinik bir çalışmanın 
farmakokinetik analiz sonuçlarına göre, böbrek fonk siyonları normal olan genç ve yaşlıların 
bemiparin farmakokinetik profillerinde belirgin bir farklılık görülmemiştir.  
5.3.Klinik öncesi güvenlilik verileri  
Bemiparinin klinik öncesi verileri güvenlilik farmakolojisi, t ek ve tekrarlanmış doz toksisi tesi, 
genotoksisite ve üreme toksisitesinin konvansiyonel çalışmaları temelinde insanlar için özel bir 
tehlike göstermemektedir.  
 
Bemiparinin hayvanlardaki subkutan uygulamasının ardından akut ve tekrarl anmış doz toksisite 
çalışmalarında, enjeksiyon bölgesinde esas olarak doz bağlı, geri dönüşümlü hemorajik 
lezyonları içeren olumsuz değişiklikler görülmüştür.  
         
  
10 
  Bemiparinle, 6 -18 gün arasındaki gebelik döneminde olan sıçan ve tavşanlarda uygulanan üreme 
toksisitesi çalışmalarında, bemiparin kullanılmış dişiler arasında hiç bir ölüm vakası kayıt 
edilmemiştir. Kaydedilen başlıca klinik belirtiler, test maddesinin farmakolojik etkisine 
atfolunabilen ciltaltı hematomlardır. Fetusların incelenmesinde, uygulama ile ilgil i embriyotoksik 
etki ya da iskelet ve/ve ya iç organlar ile ilgili olumsuz değişimler kaydedilmemiştir.  
 
      6. FARMASÖTİK ÖZELLİKLER  
 
6.1. Yardımcı maddelerin listesi  
Enjeksiyonluk su  
6.2. Geçimsizlikler  
Geçerli değildir.  
  
6.3. Raf ömrü  
36 ay 
 
6.4. Saklamaya yönelik özel tedbirler  
  25°C’nin altındaki oda sıcaklığında saklanmalıdır. Preparat dondurulmamalıdır.  
  
6.5. Ambalajın niteliği ve içeriği  
PVC şaselerde, gri lastik kapaklı, uç kısmında siyah lastik conta bulunan plastik pistonlu, 
kullanıma hazır cam enjektör içerisinde ; renksiz-sarı, gözle görülebilir partikül içermeyen ve 
berrak çözeltidir.  
HIBOR 3 .500 IU/0.2 mL kullanıma hazır enjektör, 10 enjektör içeren kutularda sunulmaktadır.  
 
6.6. Beşeri t ıbbi üründen arta kalan maddelerin imhası ve diğer özel önlemler  
Subkutan  enjeksiyon tekniği:  
 
Aşağıdaki adımları takip ediniz:  
• Ellerinizi iyice yıkayınız, rahat bir pozisyonda oturunuz veya uzanınız.  
• Göbek deliğinden ve herhangi bir yara veya bereden 5 cm uzakta olacak şekilde karnınızın 
yan tarafından bir alan seçiniz ve bura daki deriyi dikkatlice temizleyiniz.  
• Farklı günlerde ilacı farklı yerlere uygulayınız. Enjeksiyonları sol ve sağ taraflara 
dönüşümlü olarak yapınız.  
• HIBOR enjektör iğnesinin kapağını çekip çıkarın.  
 
 
 
• İğnenin steril kalması için hiçbir yere temas etmediğinden emin olunuz.  
• Ürün kullanıma hazır duruma gelmiştir.  
• Enjeksiyondan önce hava kabarcıklarını uzaklaştırmak için enjektörün pistonunu itmeyiniz, 
çünkü ilaç kaybına sebep olabilir.  
        
  
11 
   
 
• Bir elinizle enjektörü tutarken, diğer elinizle daha önceden te mizlediğiniz bölgenin derisini 
nazikçe tutunuz ve baş ile işaret parmaklarınızın arasında hafifçe sıkarak bir deri kıvrımı 
oluşturunuz.  
• İğneyi vücut yüzeyine mümkün olduğunca dik olarak (90°’lik açıyla) deri kıvrımına, 
sonuna kadar batırınız.  
• Enjektörün pi stonunu itiniz ve enjeksiyon süresince deri kıvrımını tutmaya devam 
ettiğinizden emin olunuz.  
 
 
 
• Enjektörü, parmağınız pistonun üzerindeyken, dik olarak enjeksiyon bölgesinden dışarı 
doğru çekiniz. Şimdi deri kıvrımını bırakabilirsiniz.  
 
 
 
• Kullanılan HIBOR®’u çöpe atmayın, çocukların erişemeyeceği bir yerde biriktirin ve 
biriken enjektörleri nasıl atacağınız konusunda eczacınıza danışınız.   
 
 
Uyarılar: 
• İğne kılıfını enjeksiyondan sonra tekrar kullanmayınız.  
• Uygulamadan sonra enjeksiyon böl gesini ovuşturmayınız. Bu bere oluşmasını 
engelleyecektir.  
 
Kullanılan HIBOR®’u çöpe atmayın, çocukların erişemeyeceği bir yerde biriktirin ve biriken 
enjektörleri nasıl atacağınız konusunda eczacınıza danışınız.   
 
Kullanılmamış olan ürünler ya da atık ma teryaller “ Atıkların Kontrolü Yönetmeliği” ve “Ambalaj 
ve Ambalaj Atıklarının Kontrolü Yönetmeliği”ne uygun olarak imha edilmelidir.  
 
        
  
12 
  7. RUHSAT SAHİBİ  
 
Dem İlaç San. ve Tic. A.Ş.  
Dem Plaza İnönü Mah. Kayışdağı Cad. No:172  
34755 Ataşehir -İSTANBUL  
Tel: 02164284029  
Faks: 02164284069  
e-mail: info@demilac.com.tr  
 
8. RUHSAT NUMARASI  
 
      123/82 
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi:  28.12.2007  
Ruhsat yenileme tarihi:  16.12.2014  
 
10. KÜB’ÜN YENİLE NME TARİHİ  
 
15.12.2021  
 
 