KISA ÜRÜN BİLGİSİ
1. BEŞERİ TIBBİ ÜRÜNÜN ADI
ATARAX 25 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablette:
Hidroksizin dihidroklorür 25 mg
Yardımcı maddeler:
Laktoz monohidrat 54.80 mg
(sığırdan elde edilmiştir)
Yardımcı maddeler için 6.1'e bakınız.
3. FARMASÖTİK FORM
Film kaplı tablet
Beyaz, oblong, tekrarlanabilir şekilde bölünebilen, çentikli, film kaplı tablet
4. KLİNİK ÖZELLİKLER
4.1 Terapötik endikasyonlar
ATARAX;
- Erişkinlerde anksiyete bozukluklarının semptomatik tedavisinde,
- Kaşıntının semptomatik tedavisinde,
- Cerrahi operasyon öncesi premedikasyonda endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Hidroksizin etkili en düşük dozda, mümkün olan en kısa süre boyunca kullanılmalıdır.
Erişkinlerde
- Anksiyete bozukluklarının semptomatik tedavisinde:
Günlük 50 mg’lık doz üçe bölünerek (12.5 mg-12.5 mg-25 mg) alınır.
Daha ağır vakalarda 100 mg/gün’e kadar dozlar kullanılabilir.
- Kaşıntının semptomatik tedavisinde:
Yatmadan önce 25 mg’lık başlangıç dozu ile tedaviye başlanır, gerektiğinde bu dozu, günde
3-4 kez, 25 mg’lık dozlar takip eder.
1- Cerrahi operasyon öncesinde premedikasyon olarak:
1 veya 2 kez uygulanan, günde 50-100 mg: Anesteziden önceki gece yapılan bir uygulamanın
ardından, operasyondan bir saat önce bir uygulama daha yapılır.
24 saat içinde alınan toplam doz 100 mg’ı geçmemelidir.
Erişkinlerde en yüksek günlük doz 100 mg olmalıdır.
Çocuklar (12 aylıktan itibaren)
- Kaşıntının semptomatik tedavisinde:
12 aydan itibaren: Doz, 1mg/kg/gün'den 2 mg/kg/gün'e kadar, bölünmüş dozlarda alınır.
Cerrahi operasyon öncesi premedikasyon olarak:
Anesteziden önceki gece uygulanabilen 1 mg/kg'lık dozun ardından, operasyondan 1 saat
önce 1 mg/kg tek dozluk uygulama. 24 saat içinde alınan toplam doz 2 mg/kg/gün’ü
geçmemelidir.
Kilosu 40 kg’a kadar olan çocuklarda en yüksek günlük doz 2 mg/kg/gün’dür.
Kilosu 40 kg’dan fazla olan çocuklarda en yüksek günlük toplam doz 100 mg’dır.
Doğru dozun alınması için, çocuklarda ATARAX Şurup’ un kullanılması önerilir.
Uygulama şekli:
Oral yolla kullanılır.
Özel popülasyonlara ilişkin ek bilgiler:
Doz, hastanın tedaviye yanıtına göre, önerilen doz aralığında ayarlanmalıdır.
Böbrek/Karaciğer yetmezliği:
Hepatik disfonksiyonu olan hastalarda, günlük dozun %33 azaltılması önerilir. Ağır karaciğer
yetmezliği olan hastalarda ilacın kullanımından kaçınılmalıdır (bakınız bölüm 4.4)
Orta veya ağır böbrek yetmezliği olan hastalarda, metaboliti olan setirizinin atımının azalması
nedeniyle, doz azaltılmalıdır.
Pediyatrik popülasyon:
ATARAX pediyatrik hastalarda pozoloji kısmında belirtildiği gibi uygulanmalıdır.
Geriyatrik popülasyon:
Yaşlı hastalarda hidroksizin kullanımı önerilmemektedir. Bu yaş grubuna reçete edilmesi
halinde en yüksek günlük doz 50 mg olmalıdır (bakınız bölüm 4.4).
Yaşlılarda, etkinin uzaması nedeniyle, önerilen dozun yarısı ile tedaviye başlanması önerilir.
24.3 Kontrendikasyonlar
- ATARAX’ın etkin maddesine veya yardımcı maddelerden herhangi birine, setirizine,
piperazin türevlerine, aminofiline veya etilendiamine karşı aşırı duyarlılık öyküsü olan
hastalarda,
- Porfirili hastalarda,
- ATARAX, bilinen edinilmiş veya konjenital QT aralığı uzamasına sahip hastalarda
kontrendikedir.
- QT aralığı uzamasıyla ilgili bilinen bir risk faktörüne sahip hastalarda (kardiyovasküler
hastalık, ailede ani kardiyak ölüm öyküsü, hipokalemi veya hipomagnezemi gibi anlamlı
elektrolit dengesizliği, anlamlı bradikardi dahil), QT aralığını uzattığı ve/veya Torsades de
Pointes’i tetiklediği bilinen diğer ilaçlarla eşzamanlı kullanımda kontrendikedir (bakınız
bölüm 4.4 ve 4.5).
- Gebe ve emziren kadınlarda kontrendikedir (bakınız bölüm 4.6)
4.4 Özel kullanım uyarıları ve önlemleri
ATARAX, konvülsiyon geçirme potansiyeli artmış hastalarda dikkatli kullanılmalıdır.
Küçük çocuklar santral sinir sistemine bağlı advers olayların gelişimine daha yatkındırlar
(bakınız bölüm 4.2). Konvülsiyonlar çocuklarda, yetişkinlere göre daha yüksek sıklıkta
bildirilmiştir.
ATARAX, potansiyel antikolinerjik etkileri nedeniyle, dar açılı glokomu, benign prostat
hiperplazisi, astım, kronik obstrüktif akciğer hastalığı (KOAH), mesane çıkışında tıkanıklığı
olan, gastrointestinal motilitesi azalmış, miyastenia gravis veya demansı olan hastalarda
dikkatli kullanılmalıdır.
ATARAX, santral sinir sistemini baskılayan diğer ilaçlarla veya antikolinerjik etkisi olan
ilaçlarla eş zamanlı kullanıldığında, doz ayarlaması gerekebilir (bakınız bölüm 4.5).
Alkol ATARAX’ın etkisini arttırabileceğinden, ATARAX alkol ile birlikte alınmamalıdır
(bakınız bölüm 4.5).
Kardiyovasküler etki
Hidroksizin elektrokardiyogramda QT aralığı uzaması ile ilişkilendirilmiştir.
Pazarlama sonrası deneyimde, hidroksizin alan hastalarda QT aralığı uzaması ve Torsades de
Pointes vakaları gözlemlenmiştir. Bu hastaların çoğunda başka risk faktörleri vardır ve
elektrolit bozuklukları ve beraberinde alınan tedavi bu durumda rol oynamış olabilir (bakınız
bölüm 4.8).
Hidroksizin etkili en düşük dozda, mümkün olan en kısa süre boyunca kullanılmalıdır.
Kardiyak aritmi ile ilişkilendirilebilecek belirtiler ve semptomlar ortaya çıkarsa hidroksizin ile
tedavinin kesilmesi ve hastaların derhal tıbbi yardım istemesi gerekmektedir.
3Hastalar, herhangi bir kardiyak semptom durumunu derhal bildirmeleri konusunda
bilgilendirilmelidirler.
Hidroksizin hipertiroidi olan hastalarda dikkatle kullanılmadır.
Geriyatrik popülasyon
Yaşlı popülasyonda, yetişkinlere göre hidroksizin eliminasyonunun azalması ve bu
popülasyonun advers etki açısından daha büyük bir risk taşıması (ör. antikolinerjik etkiler)
nedeniyle yaşlı hastalarda hidroksizin kullanımı önerilmemektedir (bakınız bölüm 4.2 ve 4.8).
Yaşlı hastalarda; dağılım hacmindeki muhtemel artış, etkinin uzaması, karaciğer
metabolizması ve renal atılım da dahil olmak üzere farmakolojik fonksiyonlar üzerinde yaş ile
ilişkili değişikliklerin olası etkisi nedeni ile hidroksizin dozunun azaltılması önerilir (bakınız
4.2. ve 5.2).
Böbrek/Karaciğer yetmezliği
Hepatik disfonksiyonu olan, orta veya ağır böbrek yetmezliği olan hastalarda ATARAX dozu
azaltılmalıdır (bakınız bölüm 4.2). Sedatif özelliklerinden dolayı, koma riskindeki artış
nedeniyle ağır karaciğer hastalıklarında ve hepatik ensefalopati ihtimali nedeni ile karaciğer
yetmezliği olan hastalarda hidroksizin kullanımından kaçınılmalıdır.
ATARAX 54.8 mg laktoz monohidrat içerir. Nadir kalıtımsal galaktoz intoleransı, Lapp
laktaz yetmezliği veya glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünlerle etkileşimler ve diğer etkileşim şekilleri
Santral sinir sistemi depresan özellikleri veya antikolinerjik özellikleri olan ilaçlar ile birlikte
kullanıldığında, ATARAX’ın potansiyalize edici etkisi değerlendirilmeli ve doz bireysel
olarak ayarlanmalıdır. Alkol de ATARAX’ın etkisini artırır.
ATARAX, betahistin ve antikolinesteraz ilaçların etkilerini antagonize eder. Alerji testi veya
metakolin bronkoprovokasyon testi sonuçlarının etkilenmesini önlemek için testten en az 5
gün önce tedavi sonlandırılmış olmalıdır.
ATARAX’ın monoamin oksidaz inhibitörleri ile eşzamanlı uygulanmasından kaçınılmalıdır.
ATARAX adrenalinin presör etkisine zıt etkilidir.
Sıçanlarda hidroksizin, fenitoinin antikonvülsan etkisini antagonize etmiştir.
Günde iki kez uygulanan 600 mg simetidinin, hidroksizinin serum konsantrasyonlarını %36
arttırdığı ve setirizin metabolitinin doruk konsantrasyonlarını %20 azalttığı gösterilmiştir.
ATARAX, CYP2D6 (Ki: 3.9 µM; 1.7 µg/ml) inhibitörüdür ve yüksek dozlarda CYP2D6
substratlarıyla ilaç-ilaç etkileşimine neden olabilir.
4ATARAX’ın, 100 µM konsantrasyonunda, insan karaciğer mikrozomlarındaki UDP-
glukuronil transferaz 1A1 ve 1A6 izoformları üzerine inhibitör etkisi yoktur. Doruk plazma
konsantrasyonlarının çok üzerindeki konsantrasyonlarda (IC : 103-140 µM; 46-52 µg/ml),
50
sitokrom P 2C9, 2C19 ve 3A4 izoformlarını inhibe eder. Bu nedenle, ATARAX'ın, bu
450
enzimlerin substratları olan ilaçların metabolizmasını etkilemesi beklenmez.
100 µM setirizin metabolitinin, insan karaciğer sitokrom P (1A2, 2A6, 2C9, 2C19, 2D6,
450
2E1 ve 3A4) ve UDP-glukuronil transferaz izoformları üzerine inhibitör etkisi yoktur.
Kontrendike kombinasyonlar
Hidroksizinin QT aralığını uzattığı ve/veya Torsades de Pointes’i tetiklediği bilinen ilaçlarla,
örneğin sınıf IA (ör. kinidin, dizopramid) ve III antiaritmikler (ör. amiodaron, sotalol), bazı
antihistaminikler, bazı antipsikotikler (ör. haloperidol), bazı antidepresanlar (ör. sitalopram,
essitalopram), bazı antimalaryal ilaçlar (ör. meflokin), bazı antibiyotikler (ör. eritromisin,
levofloksasin, moksifloksasin), bazı antifungal ajanlar (ör. pentamidin), bazı gastrointestinal
ilaçlar, kanser tedavisinde kullanılan bazı ilaçlar (ör. toremifen, vandetanib) veya metadon ile
birlikte kullanımı kardiyak aritmi riskini arttırır. Bu yüzden birlikte kullanımları
kontrendikedir (bakınız bölüm 4.3).
Kullanımında önlem alınması gereken kombinasyonlar
Hipokalemiyi ve bradikardiyi tetikleyen ilaçları eş zamanlı olarak alan hastalar dikkatli bir
şekilde tedavi edilmelidir.
Hidroksizin alkol dehidrogenaz ve CYP3A4/5 ile metabolize edilir ve bu enzimlerin potent
inhibitörü olarak bilinen ilaçlarla birlikte kullanıldığında hidroksizinin kandaki
konsantrasyonunda artış beklenebilir. Ancak, sadece bir metabolizma yolağı inhibe
edildiğinde, diğer yolak bu durumu kısmen kompanse edebilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda ek bir etkileşim çalışması yapılmamıştır. 4.6 Gebelik ve laktasyon
Genel tavsiye
Gebelik kategorisi "C" dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
.
Çocuk doğurma potansiyeli olan kadınlar ATARAX ile tedavi boyunca gebeliğin önlenmesi
için uygun doğum kontrol yöntemi kullanmalıdır.
5Gebelik dönemi
Hidroksizin plasenta bariyerini geçerek fetusta annedekine göre daha yüksek
konsantrasyonlara ulaşır. Bugüne dek, ATARAX’a gebelikte maruziyet ile ilgili
epidemiyolojik veri yoktur.
Hamileliğin geç döneminde ve/veya doğum sırasında annelerine ATARAX uygulanan
yenidoğanlarda, hemen ya da sadece doğumdan sonraki birkaç saat için gözlenen advers
etkiler; hipotoni, ekstrapiramidal bozukluklar dahil hareket bozuklukları, klonik hareketler,
santral sinir sistemi depresyonu, neonatal hipoksik durumlar veya idrar retansiyonudur
Yukarıda belirtilen nedenlerden dolayı ATARAX gebelik döneminde kontrendikedir.
Laktasyon dönemi
Hidroksizinin ana metaboliti olan setirizin anne sütüne geçmektedir. Hidroksizinin anne
sütüne geçmesi ile ilgili resmi çalışmalar yapılmamış olmasına rağmen, hidroksizin ile tedavi
edilen annelerin yenidoğanlarında şiddetli advers etkiler görülmüştür. ATARAX bu nedenle
emzirme döneminde kontrendikedir. ATARAX ile tedavi gerekli ise emzirme kesilmelidir.
Üreme yeteneği / Fertilite
Hayvan çalışmaları üreme toksisitesinin olduğunu göstermiştir.
4.7 Araç ve makine kullanımı üzerindeki etkiler
ATARAX tepki verme ve konsantre olabilme yeteneğini etkileyebilir ve uyku, amnezi ve
sedasyona neden olabilir. Hastalar bu ihtimal konusunda, araç ve makine kullanımı sırasında
dikkat açısından uyarılmalıdırlar. ATARAX, alkol ve diğer sedatif ilaçların etkilerini
artırdığından, ATARAX’ın bu ilaçlarla birlikte kullanılmasından kaçınılmalıdır.
4.8 İstenmeyen etkiler
İstenmeyen etkiler, genellikle santral sinir sistemini deprese edici veya paradoksal olarak
uyarıcı etkisine, antikolinerjik aktiviteye veya aşırı duyarlılık reaksiyonlarına bağlıdır.
Klinik çalışmalar
Hidroksizin oral uygulaması:
Aşağıdaki tablo; günlük 50 mg’a kadar hidroksizin alan 735 ve plasebo alan 630 deneğin
dahil edildiği, plasebo kontrollü klinik çalışmalarda, hidroksizin için en az %1 oranında
bildirilen istenmeyen etkileri sıralamaktadır.
Yaygın (≥ 1/100, <1/10 ) görülen istenmeyen etkiler
Somnolans
Baş ağrısı
Halsizlik
Ağız kuruluğu
6Pazarlama sonrası deneyim
İlacın pazardaki kullanımı esnasındaki istenmeyen etkiler, vücut sistemi ve sıklık kategorisine
göre sıralanmıştır.
Sıklık oranı şu şekilde tanımlanmıştır: Çok yaygın (≥ 1/10); yaygın (≥ 1/100, <1/10); yaygın
olmayan (≥1/1000, <1/100); seyrek (≥1/10000, <1/1000); çok seyrek (<1/10000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık
Çok seyrek: Anafilaktik şok
Psikiyatrik hastalıklar
Yaygın olmayan: Ajitasyon, konfüzyon
Seyrek: Disoryantasyon, halüsinasyon
Sinir sistemi hastalıkları
Yaygın: Sedasyon
Yaygın olmayan: Sersemlik hissi, uykusuzluk, tremor
Seyrek: Konvülsiyonlar, diskinezi
Göz hastalıkları
Seyrek: Akomodasyon bozukluğu, bulanık görme
Kardiyak hastalıklar
Seyrek: Taşikardi
Bilinmiyor: Ventriküler aritmiler (ör. Torsades de Pointes), QT aralığı uzaması
Vasküler hastalıklar
Seyrek: Hipotansiyon
Solunum, göğüs bozuklukları ve mediyastinal hastalıklar
Çok seyrek: Bronkospazm
Gastrointestinal hastalıklar
Yaygın olmayan: Bulantı
Seyrek: Kabızlık, kusma
Hepatobiliyer hastalıklar
Seyrek: Karaciğer fonksiyon testlerinde anormallik
Bilinmiyor: Hepatit
7Deri ve derialtı doku hastalıkları
Seyrek: Kaşıntı, eritamatöz döküntü, makülopapüler döküntü, ürtiker, dermatit
Çok seyrek: Anjiyonörotik ödem, terleme artışı, sabit ilaç erüpsiyonu, akut jeneralize
ekzantematöz püstülozis, eritema multiforme, Stevens-Johnson sendromu
Böbrek ve idrar yolu hastalıkları
Seyrek: Üriner retansiyon
Genel bozukluklar ve uygulama bölgesine ilişkin hastalıklar
Yaygın olmayan: Kırıklık, ateş
Hidroksizinin ana metaboliti olan setirizin ile gözlenen advers reaksiyonlar olan
trombositopeni, agresyon, depresyon, tik, distoni, parestezi, okülojirik kriz, diyare, dizüri,
enürez, asteni, ödem ve kilo artışı, potansiyel olarak hidroksizin ile de ortaya çıkabilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Belirtiler
Ciddi doz aşımında görülen belirtiler, genellikle aşırı antikolinerjik yük, santral sinir sistemi
depresyonu veya SSS paradoksal stimülasyonu ile ilişkilidir. Bunlar bulantı, kusma, taşikardi,
ateş, somnolans, pupilla refleksinin bozulması, tremor, konfüzyon veya halüsinasyonu kapsar.
Bu durumları, bilinç düzeyinin bozulması, solunum depresyonu, konvülsiyonlar, hipotansiyon
veya kardiyak aritmi takip edebilir. Komanın derinleşmesi ve kardiyorespiratuvar kollaps
görülebilir.
Tedavi
Hava yolu, nefes alma ve dolaşım sisteminin durumu, sürekli EKG kaydı ile yakından takip
edilmeli ve uygun oksijen takviyesi imkanı hazır bulundurulmalıdır. Kalp ve kan basıncı
monitorizasyonu hasta 24 saat boyunca belirtisiz olana dek sürdürülmelidir. Mental durum
değişikliği olan hastalarda, eşzamanlı başka ilaçların ve alkolün alınıp alınmadığı kontrol
edilmeli ve bu hastalara, gerektiğinde, oksijen, nalokson, glukoz ve tiamin uygulanmalıdır.
Vazopresor gerekirse, norepinefrin veya metaraminol uygulanmalıdır. Epinefrin
kullanılmamalıdır.
Semptomatik olan veya hızla zihni küntlük, komatöz durum veya konvülsiyon gelişebilecek
hastalarda, aspirasyon pnömonisi oluşabileceği için, ipeka şurubu uygulanmamalıdır. Klinik
açıdan önemli bir miktar yutulmuşsa, önce endotrakeal entübasyon, ardından gastrik lavaj
8uygulanmalıdır. Aktif kömür uygulanabilir ancak etkinliğini destekleyen veri yetersizdir.
Hemodiyaliz veya hemoperfüzyonun değeri şüphelidir. Spesifik bir antidotu yoktur.
Literatür verileri, ağır, yaşamı tehdit edici, diğer ilaçlara yanıtsız, inatçı antikolinerjik etkiler
görüldüğünde, terapötik dozda denenen fizostigminin yararlı olabileceğini göstermektedir.
Fizostigmin, sadece hastayı uyanık tutmak için uygulanmamalıdır.
Eğer birlikte siklik antidepresanlar da yutulmuşsa, fizostigmin kullanımı nöbetleri başlatabilir
ve kalp durmasına neden olabilir. Kalp ileti defektleri olan hastalarda fizostigmin
kullanılmamalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Psikoleptikler, Anksiyolitikler, Difenilmetan türevleri
ATC kodu: N05BB01
Etkin madde, hidroksizin dihidroklorür, kimyasal olarak fenotiazinler, rezerpin, meprobamat
veya benzodiazepinlerle herhangi bir kimyasal benzerliği olmayan bir difenilmetan türevidir.
Etki Mekanizması
Hidroksizin dihidroklorür kortikal depresan değildir ancak etkisi, santral sinir sisteminin
subkortikal alanının belli anahtar bölgelerindeki aktiviteyi baskılamasına bağlı olabilir.
Farmakodinamik Etkiler
Antihistaminik ve bronkodilatatör aktiviteleri deneysel olarak gösterilmiş ve klinik olarak
kanıtlanmıştır. Antiemetik etkisi hem apomorfin testi hem de veriloid testi ile gösterilmiştir.
Farmakolojik ve klinik çalışmalar, hidroksizinin terapötik dozunun gastrik sekresyonu veya
asiditeyi artırmadığını ve çoğu vakada hafif antisekretuvar aktivitesi olduğunu
göstermektedir. Yetişkin sağlıklı gönüllülerde ve çocuklarda, intradermal histamin veya
antijenlerin enjeksiyonunu takiben oluşan kabarıklığın ve kızarıklığın azaldığı görülmüştür.
Ayrıca hidroksizin, ürtiker, ekzema ve dermatitin çeşitli formlarındaki kaşıntıyı gidermiştir.
Karaciğer fonksiyon bozukluğunda, tek dozun antihistaminik etkisi, alımından 96 saat
sonrasına kadar uzayabilir.
Sağlıklı gönüllülerde EEG kayıtları, anksiyolitik-sedatif bir profili göstermektedir.
Hastalardaki anksiyolitik etki, çeşitli klasik psikometrik testlerle kanıtlanmıştır. Anksiyetesi
ve insomniası olan hastaların polisomnografi kayıtları; günlük tek veya yinelenen 50 mg’lık
dozun uygulamasını takiben, toplam uyku süresinde artma, gece uyanma toplam süresinde
azalma ve uykuya dalma süresinde kısalma olduğunu göstermiştir. Anksiyeteli hastalarda,
günde 3 kez 50 mg doz ile, kas gerginliğinde azalma gösterilmiştir. Bellek kaybı
gözlemlenmemiştir. Anksiyetesi olan hastalarda 4 haftalık tedaviden sonra ilacın kesilmesine
bağlı herhangi bir belirti ya da bulgu görülmemiştir.
9Etkinin başlangıcı: Oral farmasötik formlarda, antihistaminik etki yaklaşık 1 saat sonra başlar.
Sedatif etki ise, oral şurup ile 5-10 dakika ve tablet ile 30-45 dakika sonra başlar.
Hidroksizinin spazmolitik ve sempatolitik etkileri de mevcuttur. Muskarinik reseptörlere
afinitesi düşüktür. Hidroksizin hafif analjezik etki gösterir.
5.2 Farmakokinetik özellikler
Genel özellikler:
Emilim:
Hidroksizin gastro-intestinal kanaldan hızla emilir. Doruk plazma düzeyine (C ) oral yolla
maks
alındıktan yaklaşık 2 saat sonra ulaşılır. Yetişkinlerde, 25 mg ve 50 mg’lık oral tek doz
uygulamalarından sonra, C konsantrasyonları, sırasıyla 30 ve 70 ng/ml’dir. Hidroksizine
maks
maruz kalma hızı ve derecesi, tablet veya şurup olarak alındığında çok benzerlik gösterir.
Tekrarlanan, günde tek dozluk uygulamanın ardından, konsantrasyonların %30 arttığı
görülmüştür. İntramüsküler (İM) uygulamaya göre hidroksizinin oral biyoyararlanımı
yaklaşık %80’dir. Tek 50 mg İM dozdan sonra, C konsantrasyonları tipik olarak 65
maks
ng/ml’dir.
Dağılım:
Hidroksizin vücutta yaygın olarak dağılır, plazmaya göre dokularda daha fazla yoğunlaşır.
Yetişkinlerde görünür dağılım hacmi 7-16 l/kg’dır. Hidroksizin oral uygulandıktan sonra
deriye geçer. Tek ve çoklu doz uygulamalarını takiben, hidroksizinin derideki
konsantrasyonları serum konsantrasyonlarından daha yüksektir. Hidroksizin kan-beyin ve
plasenta bariyerini geçer, fetustaki konsantrasyon annedekinden daha yüksektir.
Biyotransformasyon:
Hidroksizin yaygın olarak metabolize olur. Bir karboksilik asid metaboliti olan major
metabolit setirizin, (oral dozun yaklaşık % 45’i) alkol dehidrojenaz aracılığıyla oluşur. Bu
metabolitin belirgin periferik H1-antagonist özellikleri vardır. Saptanan diğer metabolitler,
plazma yarılanma ömürleri 59 saat olan bir N-dealkillenmiş metabolit ve bir O-dealkillenmiş
metabolittir. Bu yolakları esas olarak CYP3A4/5 düzenler.
Eliminasyon:
Yetişkinlerde hidroksizinin yarılanma ömrü yaklaşık 14 saattir (aralık:7-20 saat). Yapılan
çalışmalarda hesaplanan görünür toplam vücut klerensi 13 ml/dak/kg’dır. Dozun sadece
%0.8’i idrarla değişmeden atılır. Major metabolit setirizin, idrarda değişmemiş olarak atılır
(sırasıyla, hidroksizin oral ve İM dozunun %25’i ve %16’sı).
10Hastalardaki karakteristik özellikler
Böbrek yetmezliği:
Hidroksizinin farmakokinetiği ağır böbrek yetmezliği (kreatinin klerensi: 24 ± 7 ml/dak) olan
8 hastada incelenmiştir. Karboksilik metabolit setirizine maruz kalma miktarındaki
(AUC/EAA) artışa rağmen, hidroksizine maruziyette belirgin bir değişiklik gözlenmemiştir.
Bu metabolit, hemodiyalizle etkin bir şekilde temizlenemez. Hidroksizinin çoklu doz
uygulamaları sonrasında, setirizin metabolitinin önemli derecede birikimini önlemek için,
böbrek fonksiyon bozukluğu olan deneklerde günlük hidroksizin dozu azaltılmalıdır (bakınız
bölüm 4.2).
Karaciğer yetmezliği:
Primer biliyer siroza bağlı karaciğer fonksiyon bozukluğu olan deneklerde toplam vücut
klerensi, normal deneklerdekinin yaklaşık %66’sı kadardır.
Yarılanma ömrü 37 saate çıkmış ve normal karaciğer fonksiyonlu genç hastalara göre,
karboksilik metabolit setirizinin serum konsantrasyonları artmıştır. Günlük doz veya doz
sıklığı, karaciğer fonksiyon bozukluğu olan hastalarda azaltılmalıdır (bakınız bölüm 4.2).
Geriyatrik popülasyon:
Hidroksizinin farmakokinetiği, 9 sağlıklı yaşlı hastada (69.5 ± 3.7 yaş), 0.7 mg/kg oral tek
dozu takiben incelenmiştir. Hidroksizinin eliminasyon yarılanma ömrü 29 saate uzamış ve
görünür dağılım hacmi 22.5 l/kg’a yükselmiştir. Yaşlı hastalarda günlük hidroksizin dozunun
azaltılması önerilmektedir (bakınız bölüm 4.2).
Pediyatrik popülasyon:
Hidroksizinin farmakokinetiği 12 pediatrik hastada (6.1 ± 4.6 yaş; 22.0 ± 12.0 kg), 0.7 mg/kg
oral tek dozu takiben değerlendirilmiştir. Görünür plazma klerensi, yetişkinlerdekine göre
yaklaşık 2.5 kat daha fazladır. Yarılanma ömrü yetişkinlere göre daha kısadır. 1 yaşındaki
hastalarda yaklaşık 4 saat ve 14 yaşındaki hastalarda yaklaşık 11 saattir. Pediatrik
popülasyonda dozun ayarlanması gerekir (bakınız bölüm 4.2).
5.3 Klinik öncesi güvenlilik verileri
Güvenlik farmakolojisi, akut, subakut ve kronik toksisite çalışmalarında kemirgenler,
köpekler ve maymunlardaki veriler güvenlikle ilgili önemli herhangi bir endişe ortaya
koymamıştır. Sıçanlar ve farelerde Letal doz 50 (LD ), oral uygulamada sırasıyla 690 ve 550
50
mg/kg iken, İV uygulamada sırasıyla 81 ve 56 mg/kg’dır.
Köpeklerde oral uygulanan 80 mg/kg’lık tek dozlar, depresyon, ataksi, konvülsiyon ve tremor
bulgularını ortaya çıkarmıştır. Maymunlarda, 50 mg/kg’ı aşan oral dozlarda, bir miktar kusma
görülmüş, 15 mg/kg’lık İV dozlar ise konvülsiyona neden olmuştur. İntra-arteriyel
enjeksiyonlar, tavşanlarda önemli doku lezyonlarına yol açmıştır.
11İzole kanin Purkinje liflerinde, 3x10-6 M hidroksizin, aksiyon potansiyeli süresini arttırmakta,
bu durum, repolarizasyon fazında potasyum kanalları ile bir etkileşim olduğunu
düşündürmektedir. 3x10-5 M gibi daha yüksek bir konsantrasyonda, aksiyon potansiyeli
süresinde önemli bir düşüş olmuş, bu da kalsiyum ve/veya iyonik akımlarla olası bir
etkileşimin olduğunu düşündürmüştür. Hidroksizin, terapötik konsantrasyon fazlalığının
ötesinde aşırı bir konsantrasyon olan 10.7 µM’lik bir IC de transfekte Xenopus oositleri ve
50
insan nöroblastoma hücrelerinde K+ akımı {I } inhibisyonu yapmıştır. Bununla birlikte,
k(vr)
kardiyak elektrofizyoloji üzerinde etki oluşturmak için gereken hidroksizin konsantrasyonları,
H ve 5-HT reseptörlerini bloke etmek için gerekenlerden 10-100 kat daha yüksektir.
1 2
Telemetri ile monitorize edilen serbest, bilinci açık köpeklerde hidroksizin ve
enantiyomerleri, bazı küçük farklar olmasına rağmen, benzer kardiyovasküler profiller
oluşturmuştur. Telemetri kullanılan bir çalışmada hidroksizin (oral 21 mg/kg) hafif derecede
arteriyel kan basıncı ve kalp hızını artırmış, PR ve QT aralıklarını kısaltmıştır.
QRS ve QT aralıkları üzerinde hiç bir etkisi yoktur ve dolayısıyla normal terapötik dozlarda
c
bu hafif değişikliklerin klinik açıdan anlamlı olması beklenmez. 36 mg/kg’ lık tek oral doza
kadar hidroksizinin QTc aralığına etkisinin olmadığı doğrulanmıştır. İkinci bir köpek
telemetri çalışmasında kalp hızı ve PR aralığı üzerinde benzer etkiler gözlenmiştir.
Subakut toksisite, köpeklerde 50 mg/kg’lık dozda test edilmiştir ve bulantı, titreme ve
konvülsiyonlara neden olmuştur. Sıçanlarda, 30 gün boyunca oral uygulanan 200
mg/kg/gün’lük hidroksizin ile sağ kalmışlardır.
Kronik toksisite, sıçanlarda 50 mg/kg’a varan oral dozlarda test edilmiş ve herhangi bir belirti
ya da histopatolojik anomali görülmemiştir. 10 mg/kg’lık dozlar spermatositlerin
konsantrasyonunu ve canlılığını azaltmıştır.
Köpeklerde, 6 ay boyunca, 20 mg/kg/gün’e varan oral dozlardaki uygulama, herhangi bir
belirti, biyolojik ya da histopatolojik anomali ortaya çıkarmamıştır.
Teratojenite gebe kemirgenlerde değerlendirilmiştir: Fötal malformasyonlar ve fötal düşükler,
norklorsiklizin metabolitinin birikimine bağlı olarak, hidroksizinin 50 mg/kg’ın üzerindeki
dozlarıyla ilişkili bulunmuştur. Teratojenik dozlar, insanda terapötik amaçla uygulanan
dozlardan çok daha yüksektir. Ames testinde herhangi bir mutajenik etki gösterilmemiştir.
Bir fare lenfoma çalışması, 15µg/ml’a eşit veya daha yüksek konsantrasyonlarda, S9
varlığında düşük dereceli mutasyonlarda marjinal artışlar göstermiştir. Bu, bu çalışma için
toksisitenin maksimum seviyesine yakındır. Sıçanlarda mikroçekirdek indüksiyonu çalışması
negatifti. Sadece in vitro çalışmada çok marjinal etkiler saptanıp, in vivo çalışma negatif
olduğundan, hidroksizinin mutajen olmadığı düşünülmektedir.
Hidroksizin ile hayvan karsinojenisite çalışmaları yapılmamıştır. Bununla birlikte, ilaç
mutajenik değildir ve on yıllarca klinik kullanımı boyunca hiç bir tümorojenik risk artışıyla
ilişkilendirilmemiştir.
126. FARMASÖTİK ÖZELLİKLER
6.1 Yardımcı maddelerin listesi
Tablet Çekirdeği
Laktoz monohidrat (sığırdan elde edilmiştir)
Mikrokristal selüloz
Magnezyum stearat
Koloidal anhidrus silika
Film Kaplama
Opadry® Y-1-7000
- Titanyum dioksit (E171)
- Hidroksipropilmetil selüloz 2910 5cp
- Makrogol 400 (Polietilen glikol 400)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
Raf ömrü 24 ay.
6.4 Saklamaya yönelik özel tedbirler
25C altındaki oda sıcaklığında ve kuru bir yerde saklanmalıdır.
Hidroksizin dihidroklorürün ışığa duyarlılığı nedeniyle ilaç karton kutusunda saklanmalıdır.
6.5 Ambalajın niteliği ve içeriği
PVC/alüminyum blister içerisinde 30 film tablet bulunur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
UCB Pharma A.Ş.
Palladium Tower, Barbaros Mah. Kardelen Sok. No:2 Kat:24/80
34746 Ataşehir, İstanbul
8. RUHSAT NUMARASI
181/92
139. İLK RUHSAT TARİHİ/RUHSAT YENİLEME TARİHİ
Ruhsat Tarihi: 05/03/1997
Ruhsat Yenileme Başvuru Tarihi: 01/12/2006
10. KÜB’ ÜN YENİLENME TARİHİ
14