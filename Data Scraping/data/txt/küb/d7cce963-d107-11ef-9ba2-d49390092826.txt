KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
AGLİKO 50 mcg inhalasyon tozu, sert kapsül
2. KALİTATİF VE KANTİTATİF BİLEŞİM
Etkin madde:
Glikopironyum bromür 63 mikrogram (50 mikrogram glikopironyuma eşdeğer)
İnhalasyon cihazından serbest bırakılan doz (AGLİKO cihazının ağız parçasından çıkan doz) 44
mikrogram glikopironyumdur.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İnhalasyon için toz içeren kapsül
Beyaz ya da beyazımsı toz içeren kapsüller.
4. KLİNİK OZELLİKLER
4.1 Terapötik endikasyonlar
AGLİKO, orta ve ağır KOAH (kronik obstruktif akciğer hastalığı) olgularında düzenli
kullanıldığında atak sıklığını azaltmakta, semptomları ve yaşam kalitesini düzeltebilmekte, ancak
uzun dönemdeki FEV düşüşünü değiştirmemektedir.
1
4.2 Pozoloji ve uygulama şekli
Erişkinler
Pozoloji/uygulama sıklığı ve süresi:
Önerilen doz, AGLİKO inhalasyon cihazı kullanılarak bir adet 50 mikrogramlık kapsül içeriğinin
günde bir kere inhalasyonudur.
Uygulama sekli:
AGLİKO kapsülleri sadece AGLİKO inhalasyon cihazı kullanılarak oral inhalasyon yolu ile
uygulanmalıdır. AGLİKO kapsüller yutulmamalıdır (Bkz. Bölüm 4.9).
AGLİKO her gün aynı saatte olmak üzere günde bir kez uygulanması önerilmektedir. Bir dozun
atlanması durumunda, bir sonraki doz mümkün olan en kısa sürede alınmalıdır. Hastalara günde bir
dozdan fazla kullanmamaları söylenmelidir.
1 / 16AGLİKO kapsülleri nemden korumak için her zaman blister ambalajında saklanmalı ve
KULLANMADAN HEMEN ÖNCE blisterden çıkarılmalıdır.
AGLİKO reçete edilirken, hastalara doğru inhalasyon cihazı kullanımı öğretilmelidir. Nefes alıp
vermesinde iyileşme görülmeyen hastalara, ilacı inhale etmek yerine; yutup yutmadıkları
sorulmalıdır.
Kullanıma ilişkin talimatlar:
1-Kapağı çekip çıkarınız.
2-Kapsül bölmesini açınız.
Cihazın tabanını sıkıca tutup, açmak için ağızlığı üst
tarafında bulunan ok yönünde çeviriniz.
3-Parmaklarınızın tamamen kuru olduğundan emin
olunuz. Ambalajından bir kapsül çıkarınız ve bu kapsülü
cihazın tabanındaki kapsül bölmesine yatık olarak
yerleştiriniz. Kapsülleri, kullanımdan hemen önce
ambalajından çıkarmanız önemlidir.
ÖNEMLİ: Kapsülü ağızlığın içerisine yerleştirmeyiniz!
4-Ağızlığı “klik” sesi duyana kadar geri çevirerek kapalı
duruma getiriniz.
2 / 165-Tozu kapsülden serbest bırakmak için:
• Cihazı dik tutun (ağızlık yukarıda olacak şekilde)
• Kenarlardaki iki kulakçığa (düğmelere) AYNI
ANDA ve SADECE BİR KEZ basıp bırakınız.
Böylelikle cihazdaki kapsülü delmiş oldunuz.
Lütfen dikkat: Bu aşamada jelatin kapsül parçalanabilir
ve soluma sırasında küçük jelatin parçaları ağzınıza veya
boğazınıza gelebilir. Fakat jelatin yenilebilir nitelikte
olduğundan zararsızdır.
6-Nefesinizi kuvvetlice dışarı verin.
Asla ağızlığın içine üflemeyin.
7-Ağızlığı ağzınıza yerleştirin ve başınızı hafifçe geriye
doğru eğiniz. Dudaklarınız ile ağızlığı sıkıca sarınız.
Olabildiğince hızlı, duraksamadan ve alabildiğiniz kadar
derin nefes alınız.
Lütfen dikkat: Nefes alma sırasında, kapsül, kapsül
haznesinde titreşir ve bir ses (vızıltı) oluşur. Bu sesi
duymadıysanız kapsülün, kapsül bölmesinde sıkışıp
sıkışmadığını kontrol ediniz. Bu durumda cihazı açınız
ve kapsülü bölmesinde oynatarak gevşetiniz. Daha sonra
7. basamağı tekrarlayınız. Kapsülü sıkıştığı yerden
kurtarmak için düğmelere tekrar tekrar BASMAYINIZ.
3 / 168- Cihazın içerisinden nefes aldıktan sonra, nefesinizi
olabildiğince tutunuz ve cihazı ağzınızdan çıkarınız.
Sonra burnunuzdan nefes veriniz. Kapsül bölmesini
açınız ve kapsülde toz kalıp kalmadığını kontrol ediniz.
Eğer kalmış ise 6-8 basamakları tekrarlayınız.
9-Kullandıktan sonra boş kapsülü çıkartın ve atınız.
Doktorunuzun önerisi doğrultusunda aynı işlemleri diğer
kapsül için de tekrarlayınız.
İlave Bilgiler:
Hastaların jelatin kapsülün parçalanabileceğini ve küçük jelatin parçalarının inhalasyondan sonra
ağız veya boğaz bölgesine ulaşabileceğini bilmesi önemlidir. Hastaya jelatinin zararsız olduğu,
ağızda yumuşayacağı ve yutulabildiği söylenmelidir. Kapsülü bir defadan fazla delmemek suretiyle
parçalanma olasılığı asgari düzeye indirilebilir.
Temizleme:
Temizleme talimatları için hastalara Kullanma Talimatını dikkatlice okumaları önerilmelidir.
Toz kalıntılarını temizlemek için ağız parçasını ve kapsül haznesini kuru, pamuksuz ve temiz bir
bez ile silin. Temiz yumuşak bir fırça da bu amaçla kullanılabilir.
Cihazı temizlemek için SU KULLANMAYIN.
Özel popülasyonlara ilişkin ek bilgiler:
Böbrek yetmezliği:
AGLİKO hafif ila orta şiddette böbrek yetmezliği olan hastalarda önerilen dozda kullanılabilir.
Şiddetli böbrek yetmezliği veya diyaliz gerektiren son evre böbrek hastalığı olan hastalarda
glikopironyuma sistemik maruziyet artabileceğinden AGLİKO sadece beklenen faydalar potansiyel
riske ağır bastığında kullanılmalıdır (Bkz. Bölüm 4.4 ve Bölüm 5).
Karaciğer yetmezliği:
Hepatik bozukluğu olan hastalarda spesifik çalışmalar yürütülmemiştir. AGLİKO başlıca renal
yolla atıldığından, karaciğer yetmezliği olan hastalarda maruziyet açısından bir artış
beklenmemektedir. Karaciğer yetmezliği olan hastalarda doz ayarlaması gerekmez.
Pediyatrik popülasyon:
AGLİKO 18 yaşın altındaki hastalarda kullanılmamalıdır.
Geriyatrik popülasyon:
AGLİKO, 75 yaş ve üzerindeki yaşlı hastalarda önerilen dozda kullanılabilir.
4.3 Kontrendikasyonlar
AGLİKO içeriğindeki aktif maddeye veya yardımcı maddelerden herhangi birine karşı aşırı
duyarlılık reaksiyonu söz konusu olan kişilerde kontrendikedir
4 / 164.4 Özel kullanım uyarıları ve önlemleri
Akut kullanıma yönelik değildir:
AGLİKO günde bir kez uygulanan uzun vadeli bir idame tedavisi olup, akut bronkospazm
epizodlarının acil tedavisi için (yani bir kurtarıcı tedavi olarak) endike değildir.
Aşırı duyarlılık reaksiyonları (Hipersensitivite):
AGLİKO uygulandıktan sonra, hızla ortaya çıkan aşırı duyarlılık reaksiyonları bildirilmiştir. Başta
anjiyoödem (nefes alıp vermede veya yutmada güçlükler, dilde, dudaklarda ve yüzde şişlik dahil),
ürtiker veya deri döküntüsü olmak üzere, alerjik reaksiyonu düşündüren belirtiler ortaya çıkarsa
AGLİKO tedavisi derhal durdurulmalı ve alternatif tedaviye başlanmalıdır.
Paradoksal bronkospazm:
AGLİKO’nun kullanıldığı klinik araştırmalarda, paradoksal bronkospazm gözlenmemiştir. Fakat
diğer inhalasyon tedavilerinde olduğu gibi AGLİKO uygulaması da yaşamı tehdit edebilen
paradoksal bronkospazm ile sonuçlanabilir. Paradoksal bronkospazm oluşursa, AGLİKO hemen
kesilmeli ve alternatif tedavi başlanmalıdır.
Antikolinerjik etki:
Diğer antikolinerjik ilaçlar gibi, AGLİKO da dar açılı glokom veya idrar retansiyonu olan hastalarda
dikkatle kullanılmalıdır.
Hastalara akut dar açılı glokomun belirti ve semptomları açıklanmalı ve bu belirti ve semptomların
gelişmesi halinde AGLİKO kullanmayı bırakarak, derhal doktorlarını aramaları söylenmelidir.
Şiddetli renal bozukluğu olan hastalar:
Toplam sistemik maruziyette (EAA ); hafif ve orta şiddetli böbrek yetmezliği olan hastalarda 1,4
son
kat; şiddetli böbrek yetmezliği ve son evre böbrek rahatsızlığı olan hastalarda 2,2 kat orta şiddetli
bir ortalama artış gözlenmiştir.
Diyaliz gerektiren son evre renal hastalık dahil şiddetli renal bozukluğu olan hastalar için
(hesaplanmış glomerüler filtrasyon hızı <30 ml/dak/1,73 m2), AGLİKO sadece beklenen fayda
potansiyel riske ağır bastığında kullanılmalıdır (Bkz. Bölüm 5.2). Bu hastalar potansiyel istenmeyen
etkiler açısından yakından takip edilmelidir.
Kardiyovasküler hastalık öyküsü olan hastalar:
Stabil olmayan iskemik kalp hastalığı, sol ventrikül yetmezliği, miyokard enfarktüsü öyküsü, aritmi
(kronik stabil atrial fibrilasyon hariç), uzun QT sendromu öyküsü olan veya QTc’si (Fridericia
yöntemi) uzamış (erkekler için >450 msn veya kadınlar için >470 msn) hastalar klinik çalışmalara
dahil edilmediği için, bu hasta gruplarında deneyim kısıtlıdır. AGLİKO bu hasta gruplarında
dikkatle kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
AGLİKO’nun inhale antikolinerjik içeren ilaçlarla eş zamanlı uygulaması araştırılmamıştır ve bu
nedenle diğer antikolinerjiklerde olduğu gibi önerilmemektedir.
Resmi ilaç etkileşim çalışmaları gerçekleştirilmemiş olmasına rağmen, AGLİKO çoğunlukla
KOAH tedavisinde kullanılan diğer tıbbi ürünlerle eş zamanlı olarak klinik ilaç etkileşim belirtisi
5 / 16olmaksızın kullanılmıştır. Bu tıbbi ürünler sempatomimetik bronkodilatörler, metilksantinler ve oral
veya inhale steroidlerdir.
Her iki ilaç için de kararlı durum koşulları altında, AGLİKO ve bir beta2-adrenerjik agonisti olan
oral yolla uygulanan inhale indakaterolün eş zamanlı olarak uygulanması, iki ilacın da
farmakokinetiğini etkilememiştir.
Sağlıklı gönüllülerde yapılan bir klinik çalışmada, glikopironyumun renal atılımına katkıda
bulunduğu düşünülen bir organik katyon taşıyıcısı inhibitörü olan simetidin, glikopironyuma toplam
maruziyeti (EAA) %22 artırırken, renal klirensi %23 azaltmıştır. Bu değişikliklerin boyutuna bağlı
olarak, AGLİKO simetidin ya da diğer organik katyon taşıyıcısı inhibitörleri ile eş zamanlı olarak
uygulandığında, klinik olarak belirgin bir ilaç etkileşimi beklenmemektedir.
Özel popülasyonlara ilişkin ek bilgiler:
Böbrek ve karaciğer yetmezliği olan hastalarla ilgili bir etkileşim çalışması yapılmamıştır.
Pediyatrik popülasyon
Pediyatrik hastalarla ilgili bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk sahibi olma potansiyeline sahip kadınlar için özel öneriler bulunmamaktadır.
Gebelik dönemi:
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir (bkz. kısım 5.3).
İnsanlara yönelik potansiyel risk bilinmemektedir. AGLİKO gerekli olmadıkça gebelik döneminde
kullanılmamalıdır.
KOAH hastalarında, maruziyet yaşanan gebeliklerle ilgili klinik çalışmalar mevcut değildir.
Glikopironyum bromürün tavşanlar veya sıçanlarda inhalasyonla uygulamayı takiben teratojenik
bulunmamıştır (Bkz. Bölüm 5.3). Sezaryen doğum yapan insanlarda 0.006 mg/kg tekli
intramüsküler glikopironyum bromür enjeksiyonundan 86 dakika sonraki umbilikal plazma
konsantrasyonları düşüktür. Gebe kadınlarda yeterli deneyim olmadığından, AGLİKO gebelik
sırasında sadece hasta için faydalar fetüs için potansiyel riske gerekçe sağladığında kullanılmalıdır.
Laktasyon dönemi:
Glikopironyum bromürün insan sütü ile atılıp atılmadığı bilinmemektedir. Hayvanlar üzerinde
yapılan çalışmalar, glikopironyum bromürün sütle atıldığını göstermektedir.
Emziren kadınlar tarafından AGLİKO kullanımı, sadece kadın için beklenen fayda bebek için olası
risklerden fazla olduğunda düşünülmelidir (Bkz. Bölüm 5.3).
Üreme yeteneği/Fertilite:
Üreme çalışmaları ve hayvanlarda elde edilen diğer veriler erkekler veya dişilerde fertilite açısından
bir endişeye işaret etmemektedir (Bkz. Bölüm 5.3).
6 / 164.7 Araç ve makine kullanımı üzerindeki etkiler
AGLİKO’nun araç ve makine kullanımı üzerine etkisi yoktur veya ihmal edilebilir düzeydedir.
4.8 İstenmeyen etkiler
Güvenlilik profili özeti
En yaygın antikolinerjik advers reaksiyon ağız kuruluğu (% 2,4)’dur. Ağız kuruluğu bildirimlerinin
çoğunun ürünle ilişkili olduğu düşünülmüş ve bildirimlerden hiçbirinin şiddetli olmadığı, hafif
şiddetli olduğu görülmüştür.
Güvenlilik profili yaygın görülmeyen idrar retansiyonu belirtilerini de içeren antikolinerjik etkiyle
ilişkili diğer semptomlarla karakterizedir. Gastroenterit ve dispepsi dahil gastrointestinal etkiler de
gözlenmiştir. Lokal tolerabilite ile ilişkili advers etkiler; boğaz tahrişi, nazofarenjit, rinit ve sinüziti
içermektedir. Önerilen dozda AGLİKO kan basıncı ve kalp hızı üzerinde etkilere sahip değildir.
Klinik çalışmalarda gözlenen istenmeyen etkilerin özeti:
6 ve 12 aylık birleştirilmiş iki pivotal Faz III çalışmanın ilk 6 ayı sırasında bildirilen advers ilaç
reaksiyonları MedDRA sistem organ sınıfına göre aşağıda sıralanmıştır. Her bir sistem organ sınıfı
içinde advers ilaç reaksiyonları, en sık görülen ilk sırada yer alacak şekilde sıklığa göre sıralanmıştır.
Her bir sıklık gruplandırmasında advers ilaç reaksiyonları azalan ciddiyetlerine göre sıralanmıştır.
Ayrıca her bir advers ilaç reaksiyonu için ilgili sıklık kategorisi şu dönüşümü temel almaktadır
(CIOMS III):
Çok yaygın ≥ 1/10
Yaygın ≥ 1/100 ilâ < 1/10
Yaygın olmayan ≥ 1/1.000 ilâ < 1/100
Seyrek ≥ 1/10.000 ilâ < 1/1.000
Çok seyrek < 1/10.000
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar
Yaygın: Nazofarenjit1
Yaygın olmayan: Rinit, sistit
Bağışıklık sistemi hastalıkları
Yaygın olmayan: Hipersensitivite, anjiyoödem2
Metabolizma ve beslenme hastalıkları
Yaygın olmayan: Hiperglisemi
Psikiyatrik hastalıklar
Yaygın: Uykusuzluk
Sinir sistemi hastalıkları
Yaygın: Başağrısı3
Yaygın olmayan: Hipoestezi
7 / 16Kardiyak hastalıklar
Yaygın olmayan: Atriyal fibrilasyon, çarpıntı.
Solunum, göğüs hastalıkları ve mediyastinal hastalıklar
Yaygın olmayan: Sinüs tıkanıklığı, balgamlı öksürük, boğaz tahrişi, burun kanaması, disfoni.
Bilinmiyor: Paradoksal bronkospazm2
Gastrointestinal hastalıklar
Yaygın: Ağız kuruluğu, gastroenterit.
Yaygın olmayan: Dispepsi, diş çürükleri, bulantı2, kusma1,2
Deri ve derialtı doku hastalıkları
Yaygın olmayan: Döküntü, prürit2
Kas-iskelet bozuklukları, bağ dokusu ve kemik hastalıkları
Yaygın: Kas-iskelet ağrısı1,2
Yaygın olmayan: Ekstremite ağrısı, göğüste kas-iskelet ağrısı.
Böbrek ve idrar yolu hastalıkları
3
Yaygın: İdrar yolu enfeksiyonu
Yaygın olmayan: Dizüri, üriner retansiyon
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, asteni.
1 12 aylık çalışmada Glikopironyum’da plasebodan daha sık görülmüştür.
2 Glikopironyum kullanımı ile ilgili olarak onay sonrası pazarlama deneyimleri ile bildirimler
alınmıştır. Bu bildirimler kesin olmayan ölçekte bir popülasyon tarafından gönüllü olarak
bildirildiğinden, sıklığını güvenilir şekilde değerlendirmek ve ilaca maruziyetle nedensel bir ilişki
kurmak her zaman mümkün değildir. Bu nedenle sıklık klinik araştırma tecrübelerinden
hesaplanmıştır.
3 Yalnızca 75 yaş üzerindeki yaşlı hastalarda Glikopironyum’da plasebodan daha yüksektir.
Seçilmiş advers reaksiyonların açıklaması
Birleştirilmiş 6 aylık çalışmada glikopironyum ve plasebo için ağız kuruluğu sıklığı sırasıyla %2,2
ve %1,1; uykusuzluk %1,0 ve %0,8; gastroenterit %1,4 ve %0,9 olarak belirlenmiştir.
Ağız kuruluğu, genellikle tedavinin ilk 4 haftasında bildirilmiş olup, hastaların çoğunda ortalama
süre dört hafta olarak belirlenmiştir. Ancak vakaların %40’ında semptomlar 6 aylık sürenin tamamı
boyunca devam etmiştir. 7 ile 12. aylar arasında yeni ağız kuruluğu vakaları bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
8 / 164.9 Doz aşımı ve tedavisi
Çok yüksek dozlarda antikolinerjik belirti ve semptomlara neden olabilir.
AGLİKO kapsüllerin kazayla yutulması sonucu akut intoksikasyon, düşük oral biyoyararlanımdan
ötürü (yaklaşık %5) olası değildir.
Sağlıklı gönüllülerde 150 mikrogram glikopironyum bromürün (120 mikrogram glikopironyuma
eşdeğer) i.v. uygulanmasını takiben pik plazma düzeyleri ve toplam sistemik maruziyet, önerilen
AGLİKO dozu (günde bir kez 50 mikrogram) ile elde edilen kararlı durumdaki pik ve toplam
maruziyetten sırasıyla yaklaşık 50 kat ve 6 kat daha yüksek olup, iyi tolere edilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Obstruktif Solunum Yolu Hastalıklarında Kullanılan İlaçlar;
Antikolinerjikler
ATC kodu: R03BB06
Etki mekanizması:
Glikopironyum KOAH’ın günde bir kez uygulanan bronkodilatör idame tedavisine yönelik inhale
uzun etkili muskarinik reseptör antagonistidir (antikolinerjik). Parasempatik sinirler solunum
yollarındaki önemli bronkokonstriktif nöral yolak olup, kolinerjik tonüs KOAH’ta solunum yolu
tıkanıklığının kritik geri dönüşümlü bileşenidir. Glikopironyum bromür, asetilkolinin solunum yolu
düz kas hücreleri üzerindeki bronkokonstriktör etkisini bloke ederek ve böylece solunum yollarını
genişleterek iş görür.
Glikopironyum bromür yüksek afiniteli bir muskarinik reseptör antagonistidir. Yarışmalı bağlanma
çalışmalarında insan M2 reseptörlerine kıyasla insan M3 reseptörleri için seçiciliği >4 kat daha fazla
olmuştur. Klinik çalışmalarda inhalasyondan sonra etki başlangıcı ve gözlenen reseptöre
bağlanma/reseptörden ayrılma kinetik parametreleri ile kanıtlandığı üzere hızlı bir etki başlangıcına
sahiptir.
Uzun etki süresi kısmen, i.v. uygulamadan sonraki yarılanma ömrünün tersine, AGLİKO inhalasyon
cihazı ile inhalasyondan sonra glikopironyum için uzamış terminal eliminasyon yarılanma ömrü ile
gösterildiği üzere akciğerlerde kalıcı ilaç konsantrasyonlarına bağlanabilir (bkz., Bölüm 5.2).
Farmakodinamik etkiler
Klinik Faz III geliştirme programı iki faz III çalışmayı içermiştir: her ikisi de orta- ağır KOAH
klinik tanılı hastalar ile gerçekleştirilen biri plasebo kontrollü 6 aylık çalışma ve diğeri plasebo ve
aktif kontrollü 12 aylık çalışma (günde bir kez açık etiketli tiotropium 18 mikrogram).
Akciğer fonksiyonu üzerindeki etkiler
Günde bir kez Glikopironyum 50 mikrogram bir dizi klinik çalışmada akciğer fonksiyonunda
istikrarlı ve istatistiksel olarak anlamlı düzelme sağlamıştır (birinci saniyedeki zorlu ekspiratuvar
hacim FEV , zorlu vital kapasite FVC ve inspiratuar kapasite IC). Faz III çalışmalarda bronkodilatör
1
9 / 16etkiler ilk dozdan sonraki 5 dakika içinde görülmüştür ve ilk dozdan itibaren 24 saatlik zaman
aralığında korunmuştur. 6 ve 12 aylık çalışmalarda bronkodilatör etkide zaman içinde bir azalma
olmamıştır. Etkinin büyüklüğü, başlangıçta hava yolundaki kısıtlanmanın geri dönüşlülük
(reversibilite) derecesine (geri dönüşlülük, kısa etkili muskarinik antagonist grubu bronkodilatör
kullanılarak ölçülmüştür ) bağlı olmuştur: başlangıçta en düşük derecede geri dönüşlülüğe (<%5)
sahip hastalar genellikle başlangıçta daha yüksek derecede geri dönüşlülüğü (>%5) olan hastalardan
daha düşük bronkodilatör yanıt sergilemiştir. 12. haftada (birincil sonlanım noktası),
Glikopironyum, plaseboya göre, çukur FEV değerini, başlangıçta en düşük derecede geri
1
dönüşlülüğe (<%5) sahip hastalarda 72 ml ve başlangıçta daha yüksek derecede geri dönüşlülüğe
(>%5) sahip hastalarda 113 ml yükseltmiştir (her ikisi için p<0,05).
Uzun dönem klinik çalışmalar (6 ay ve 1 yıl)
6 aylık çalışmada Glikopironyum, plaseboya göre, FEV değerini birinci dozdan sonraki 5 dakika
1
içerisinde 93 ml ve dozdan sonraki 15 dakika içerisinde 144 mL yükseltmiştir (her ikisi için
p<0,001).
12 aylık çalışmada düzelmeler dakikada 87 mL ve 15 dakikada 143 mL şeklinde olmuştur (her ikisi
için p<0,001). 12 aylık çalışmada, Glikopironyum, 1. günde ve 26. haftada tiotropium ile
karşılaştırıldığında FEV değerinde istatistiksel olarak anlamlı düzelmeler ve 12. hafta ve 52.
1
haftada dozdan 4 saat sonra tiotropiuma kıyasla FEV değerinde sayısal olarak daha büyük değerler
1
sağlamıştır.
İlk dozda ve 1 yıl sonunda görülen doz aralığının sonundaki (24. saat) FEV değerleri benzer
1
olmuştur. 12. haftada (birincil sonlanım noktası), Glikopironyum, çukur FEV değerini plaseboya
1
göre, 6 aylık çalışmada 108 ml ve 12 aylık çalışmada 97 mL artırmıştır (her ikisi için p<0,001). 12
aylık çalışmada, plaseboya kıyasla tiotropiumda düzelme 83 mL şeklinde olmuştur (p<0,001).
Semptomatik sonuçlar
Günde bir kez 50 mikrogram dozunda uygulanan glikopironyum, Geçiş Dispne İndeksi (TDI) ile
değerlendirilen nefes darlığını anlamlı düzeyde azaltmıştır. 6 ve 12 aylık pivot çalışmaların
birleştirilmiş bir analizinde, plasebo ile karşılaştırıldığında Glikopiroyum ile tedavi edilen hastaların
istatistiksel olarak daha yüksek bir yüzdesi, 26. haftada TDI fokal skorunda 1 puan veya daha
yüksek bir düzelme ile yanıt vermiştir (sırasıyla %46,4 ve %58,4, p<0,001).
Bu bulgular Tiotropium kullanan hastalara benzerdir; hastaların %53,4’ünde 1 puan veya daha
yüksek bir düzelme ile yanıt vermiştir (plasebo ile karşılaştırmada, p<0,009). Günde bir kez
glikopironyum ayrıca St. George Solunum Anketi (SGRQ) kullanılarak ölçülen sağlıkla ilişkili
yaşam kalitesi üzerinde istatistiksel olarak anlamlı bir etki göstermiştir. 6 ve 12 aylık pivot
çalışmaların birleştirilmiş bir analizi, plasebo ile karşılaştırıldığında Glikopironyum ile tedavi edilen
hastaların istatistiksel olarak daha yüksek bir yüzdesinin, 26. haftada SGRQ’da 4 puanlık veya daha
yüksek bir düzelme ile yanıt verdiğini bulmuştur (sırasıyla %57,8 ve %47,6 p<0,001). Tiotropium
ile tedavi edilen hastaların %61,0’ı SGRQ’da 4 puanlık veya daha yüksek bir düzelme ile yanıt
vermiştir (plaseboya göre p=0,004).
10 / 16KOAH alevlenmelerinde azalma
6 ve 12 aylık pivot çalışmalarında KOAH alevlenme verileri toplanmıştır. İki çalışmada da orta veya
ağır bir alevlenme (sistemik kortikosteroidlerle ve/veya antibiyotiklerle tedavi ya da hastaneye yatış
gerektiren şeklinde tanımlanır) geçiren hastaların yüzdesi azalmıştır. 6 aylık çalışmada orta veya
ağır bir alevlenme yaşayan hastaların yüzdesi Glikopironyum ile %17,5 ve plasebo ile %24,2
olmuştur (Risk oranı: 0,69, p=0,023); 12 aylık çalışmada ise bu değer Glikopironyum için %32,8,
plasebo için ise %40,2 olmuştur (Risk oranı: 0,66, p=0,001). 6 ve 12 aylık çalışmaların ilk 6
aylarının birleştirilmiş bir analizinde, plasebo ile karşılaştırıldığında Glikopironyum ilk orta veya
ağır alevlenmeye kadar geçen süreyi istatistiksel olarak anlamlı düzeyde uzatmış ve orta veya ağır
alevlenme oranını azaltmıştır (0,53 alevlenme/yıl karşısında 0,77 alevlenme/yıl, p<0,001). Bu
birleştirilmiş analiz ayrıca plasebo ile karşılaştırıldığında Glikopironyum ile tedavi edilen daha az
sayıda hastanın, hastanede kalış sırasında alevlenme yaşadığını göstermiştir (%1,7 karşısında %4,2;
p=0,003).
Diğer etkiler
Günde bir kez Glikopironyum kurtarıcı ilaç (salbutamol) kullanımını, plaseboya göre sırasıyla 6
ve 12 aylık çalışmalarda 26 haftada 0,46 puf/gün (p=0,005) ve 52 haftada 0,37 puf/gün (p=0,039)
azaltmıştır.
Egzersiz toleransının, maksimum altı (%80) iş yükünde bisiklet ergometresi (maksimum altı
egzersiz tolerans testi) ile test edildiği 3 haftalık bir çalışmada, sabah uygulanan Glikopironyum, ilk
dozdan itibaren dinamik hiperinflasyonu azaltmış ve egzersiz dayanıklılık süresini uzatmıştır.
Tedavinin ilk gününde egzersiz sırasında plaseboya göre inspiratuar kapasite 230 mL yükselmiş ve
egzersiz dayanıklılık süresi 43 saniye artmıştır (%10 artış). Üç haftalık tedavi sonrasında plaseboya
göre Glikopironyum ile inspiratuar kapasitede elde edilen düzelme, ilk güne benzer olmuş (200 ml),
ancak egzersiz dayanıklılık süresi ilk günden farklı olarak 89 saniye artmıştır (%21 artış). Borg
ölçekleri kullanılarak, Glikopironyum’ın egzersiz sırasında dispne ve bacak rahatsızlığını azalttığı
bulunmuştur. Glikopironyum ayrıca Geçiş Dispne İndeksi ile ölçülen istirahat sırasındaki dispneyi
azaltmıştır.
Sekonder farmakodinamik etkiler
KOAH hastalarında 176 mikrograma varan dozlarda Glikopironyum ile ortalama kalp atım hızında
ya da QTc aralığında bir değişiklik gözlenmemiştir. 73 sağlıklı gönüllü ile gerçekleştirilen detaylı
bir QT çalışmasında, tek bir inhale 352 mikrogram glikopironyum dozu (terapötik dozun 8 katı),
plasebo ile karşılaştırıldığında, QTc aralığını uzatmamış ve kalp atım hızını biraz azaltmıştır
(maksimal etki -5,9 bpm; 24 saatte ortalama etki -2,8 bpm). İntravenöz yolla uygulanan 150
mikrogram glikopironyum bromürün (120 mikrogram glikopironyuma eşdeğer) kalp atım hızı ve
QTc aralığı üzerindeki etkisi genç sağlıklı erişkinlerde araştırılmıştır. Kararlı durumda cihazın ağız
parçasından çıkan doz olan 44 mikrogram glikopironyumun inhalasyonundan sonra yaklaşık 50 kat
daha yüksek pik maruziyetler (C ) elde edilmiştir ve taşikardi ya da QTc uzamasına neden
maks
olmamıştır. Genç sağlıklı gönüllülerde antikolinerjik bileşiklere düşük maruziyetlerin bilinen bir
etkisi olan kalp atım hızında hafif bir azalma gözlenmiştir (plasebo ile karşılaştırıldığında ortalama
fark 24 saatte 2 bpm)
11 / 16Pediyatrik popülasyon
Avrupa İlaç Ajansı, KOAH’ta pediyatrik popülasyonun tüm alt kümelerinde Glikopironyum ile
çalışma sonuçlarının sunulması zorunluluğundan vazgeçmiştir (pediyatrik kullanım ile ilgili bilgi
için bkz. bölüm 4.2).
5.2 Farmakokinetik özellikler
Emilim:
Glikopironyum inhalasyon cihazı kullanılarak oral inhalasyonu takiben, glikopironyum hızla
emilmiş ve doz sonrası 5. dakikada pik plazma düzeylerine erişmiştir.
Glikopironyum inhalasyon cihazı aracılığıyla solunan glikopironyumun mutlak biyoyararlanımının
ağız parçasından çıkan doz olan 44 mikrogram üzerinden yaklaşık % 45 olduğu hesaplanmıştır.
İnhalasyonu takiben sistemik maruziyetin yaklaşık %90’ı akciğer emiliminden ve %10’u
gastrointestinal emilimden kaynaklanmaktadır. Oral yolla uygulanan glikopironyumun mutlak
biyoyararlanımının yaklaşık %5 olduğu hesaplanmıştır.
KOAH’lı hastalarda tekrarlanan günde bir kez inhalasyonu takiben, glikopironyumun kararlı durum
farmakokinetiğine tedaviden sonraki bir hafta içinde erişilmiştir. 50 mikrogram günde bir kez doz
uygulama rejimi için glikopironyumun kararlı durum ortalama piki ve çukur plazma
konsantrasyonları sırasıyla 166 pikogram /mL ve 8 pikogram /mL’dir. Günde bir kez uygulanan 100
ve 200 mikrogram’lık dozlarla glikopironyumun kararlı durum maruziyeti (doz uygulama aralığında
EAA) ilk dozdan sonra yaklaşık 1,4 ila 1,7 kat daha yüksektir.
Dağılım:
i.v. uygulamadan sonra, glikopironyumun kararlı durum dağılım hacmi (Vss) 83 L ve terminal
fazdaki dağılım hacmi (Vz) 376 L’dir. İnhalasyonu takiben terminal fazdaki belirgin dağılım hacmi
yaklaşık 20 kat daha yüksek olup, bu değer inhalasyondan sonra çok daha yavaş eliminasyonu
yansıtmaktadır. Glikopironyumun in vitro insan plazma proteinine bağlanması 1 ila 10 ng/mL’lik
konsantrasyonlarda %38 ila %41’dir.
Biyotransformasyon:
İn vitro metabolizma çalışmaları, hayvanlar ve insanlar arasında glikopironyum bromür için tutarlı
metabolik yolaklar göstermiştir. Çeşitli mono ve bi-hidroksile metabolitlerle sonuçlanan
hidroksilasyon ve karboksilik asit türevi (M9) oluşumu ile sonuçlanan direkt hidroliz görülmüştür.
In vivo ortamda M9, inhale glikopironyum bromürün yutulan doz fraksiyonundan oluşmaktadır.
Tekrarlanan inhalasyondan sonra insanların idrarında glikopironyumun glukuronid ve/veya sülfat
konjugatları bulunmuş olup, bunlar dozun yaklaşık %3’ünü oluşturmaktadır.
İn vitro araştırmalar çoklu CYP izoenzimlerinin glikopironyumun oksidatif biyotransformasyonuna
katkıda bulunduğunu göstermiştir. Glikopironyum metabolizmasının inhibisyonu veya
indüksiyonunun etkin maddeye sistemik maruziyette belirgin bir değişikliğe neden olması
beklenmez.
İn vitro inhibisyon çalışmaları glikopironyum bromürün CYP1A2, CYP2A6, CYP2C8, CYP2C9,
CYP2C19, CYP2D6, CYP2E1 veya CYP3A4/5, dışarı akış taşıyıcıları MDR1, MRP2 veya MXR
ve içeri alım taşıyıcıları OCT1 veya OCT2’yi inhibe etme kapasitesi olmadığını göstermiştir. İn
vitro enzim indüksiyonu çalışmaları test edilen hiçbir sitokrom P450 izoenzimi ve UGT1A1 ve
12 / 16taşıyıcı MDR1 ve MRP2’de glikopironyum bromür tarafından klinik açıdan ilgili bir indüksiyon
göstermemiştir.
Eliminasyon:
İnsanlara [3H]-işaretli glikopironyum bromürün i.v. yolla uygulanmasından sonra, 48. saatte
radyoaktivite için ortalama üriner atılım dozun %85’ini oluşturmuştur. Safrada dozun ilave %5’i
tespit edilmiştir. Bu nedenle kütle denkliği neredeyse tamdır.
Ana ilacın renal eliminasyonu sistemik olarak mevcut glikopironyumun toplam klirensinin yaklaşık
%60 ila 70’ini oluştururken, renal dışı klirens prosesleri yaklaşık %30 ila 40’ını oluşturur. Safra
klirens renal dışı klirense katkıda bulunur ancak renal dışı klirensin büyük çoğunlukla
metabolizmadan kaynaklandığı düşünülmektedir.
Glikopironyum dozu inhalasyonunu takiben, glikopironyumun ortalama renal klirensi 17,4 ve 24,4
L/s aralığındadır. Aktif tübüler sekresyon glikopironyumun renal eliminasyonuna katkıda bulunur.
50 mikrogram dozun %23’üne kadarı idrarda ana ilaç olarak tespit edilmiştir.
Glikopironyum plazma konsantrasyonları çok fazlı bir şekilde azalmıştır. Ortalama terminal
eliminasyon yarılanma ömrü intravenöz (6,2 saat) ve oral (2,8 saat) uygulamadan sonrakine kıyasla
inhalasyondan sonra (33 ila 57 saat) çok daha uzun sürmüştür. Eliminasyon paterni inhalasyondan
sonra 24. saatte ve sonrasında sürekli akciğer emilimi ve/veya sistemik dolaşıma glikopironyum
transferini düşündürmektedir.
Doğrusallık/doğrusal olmayan durum:
KOAH’da farmakokinetik kararlı durumda hastaların sistemik maruziyetinin yanı sıra
glikopironyumun toplam üriner atılımı da ağız parçasından çıkan doz olan 44 mikrogram üzerinden
değerlendirildiğinde 44 mikrogram ila 176 mikrogram’lık doz aralığında neredeyse dozla orantılı
olarak artmıştır.
Hastalardaki karakteristik özellikler
Karaciğer yetmezliği:
Karaciğer bozukluğu olan hastalarda klinik çalışmalar yapılmamıştır. Glikopironyum başlıca renal
atılım yoluyla sistemik dolaşımdan temizlenir (bkz., Bölüm 5.2). Glikopironyumun karaciğer
metabolizmasındaki bozukluğun, sistemik maruziyette klinik olarak belirgin bir artışla sonuçlandığı
düşünülmemektedir.
Böbrek yetmezliği:
Böbrek bozukluğu glikopironyum bromüre sistemik maruziyet üzerinde bir etkiye sahiptir. Hafif ve
orta şiddette böbrek bozukluğu olan gönüllülerde toplam sistemik maruziyette (EAAson) 1,4 kata
varan ve şiddetli renal bozukluğu ve son evre böbrek hastalığı olan gönüllülerde 2,2 kata varan
ortalama bir artış gözlenmiştir
Bir popülasyon farmakokinetiği analizi kullanıldığında, hafif ve orta derecede böbrek bozukluğu
olan (hesaplanmış glomerüler filtrasyon hızı eGFR≥30 mL/dak/1,73m2) KOAH hastalarında,
Glikopironyum‘un önerilen dozda kullanılabileceği sonucuna varılmıştır.
13 / 16Diyaliz gerektiren son evre renal hastalık dahil şiddetli renal bozukluğu olan hastalar için
(hesaplanmış glomerüler filtrasyon hızı eGFR<30 ml/dak/1,73 m2), Glikopironyum sadece
beklenen fayda potansiyel riske ağır bastığında kullanılmalıdır (Bkz. Bölüm 4.4).
Pediyatrik popülasyon:
KOAH sadece yetişkinlere ilişkin bir endikasyon olduğundan, AGLİKO 18 yaşın altındaki
hastalarda kullanılmamalıdır.
Geriyatrik popülasyon:
KOAH hastaları verilerinin popülasyon farmakokinetik analizi yaş ve vücut ağırlığının, sistemik
maruziyetin hastalar arası değişkenliğine neden olabileceğini belirlemiştir.
Yaş, cinsiyet, kilo, ırk:
KOAH hastalarında verilere ilişkin bir popülasyon farmakokinetiği analizinde, vücut ağırlığı ve yaş
sistemik maruziyette hasta bazında çeşitliliğe katkıda bulunan faktörler olarak belirlenmiştir. Günde
bir kez Glikopironyum tüm yaş ve vücut ağırlığı gruplarında güvenli bir şekilde kullanılabilir.
Cinsiyet, sigara kullanma durumu ve başlangıç FEV değeri sistemik maruziyet üzerinde belirgin
1
bir etkiye sahip değildir.
Japon ve Beyaz ırktan olan gönüllüler arasında glikopironyum bromürün inhalasyonunu takiben
toplam sistemik maruziyet (EAA) açısından önemli farklılıklar gözlenmemiştir. Diğer etnik köken
ve ırklar açısından yeterli farmakokinetik verisi mevcut değildir.
5.3 Klinik öncesi güvenlilik verileri
Klinik dışı veriler, geleneksel güvenlilik farmakolojisi, tekrarlı doz toksisitesi, genotoksisite,
karsinojenik potansiyel ve üreme ve gelişim toksisitesi çalışmalarına dayalı olan insanlara yönelik
özel bir tehlike ortaya koymamaktadır.
Tekrarlanan doz inhalasyonu toksisitesi çalışmaları sırasında gözlenen etkiler, hafif lokal iritasyon
veya glikopironyum bromürün beklenen farmakolojik etkisindeki alevlenmelere bağlanmıştır.
Bunlar arasında köpeklerde kalp hızındaki hafif ila orta dereceli artışlar ve sıçanlar ve köpeklerde
salya, gözyaşı ve Harder bezleri ile farenkste azalmış sekresyonla ilişkili bir dizi geri dönüşümlü
değişiklik yer almaktadır. Sıçanlarda kronik çalışmalar sırasında gözlenen lens opasiteleri diğer
muskarinik antagonistler için tanımlanmış olup, hastalarda terapötik kullanımı açısından kısıtlı
öneme sahip türe özgü değişiklikler oldukları düşünülmüştür. Sıçanların solunum yolundaki
bulgular nazal kavitede ve larenkste, hafif lokal iritasyonla tutarlı enflamasyon ile
dejeneratif/rejeneratif değişiklikleri içermiştir.
Sıçanlarda akciğerde bronşiyoloalveolar bağlantıda minimum epitel değişiklikleri de gözlenmiş
olup, bunlar hafif adaptif yanıt olarak kabul edilmiştir. Bu bulguların tümü maksimum insan
maruziyetinden fazla olduğu kabul edilen maruziyetlerde gözlenmiş olduğundan, klinik kullanım
sırasında kısıtlı ilgiye sahiptir.
Genotoksisite çalışmaları glikopironyum bromür için mutajenik veya klastojenik potansiyel ortaya
koymamıştır. Transgenik farelerde oral uygulama ve sıçanlarda inhalasyon uygulaması ile yapılan
karsinojenisite çalışmaları farelerde insanlar için günde bir kez 50 mikrogramlık önerilen
14 / 16maksimum dozdan yaklaşık 53 kat ve sıçanlarda 75 kat daha yüksek sistemik maruziyetlerde (EAA)
karsinojenisite kanıtı olmadığını ortaya koymuştur.
Glikopironyum bromür için yayınlanmış veriler hiçbir üreme toksisitesi problemine işaret
etmemektedir. Glikopironyum sıçanlarda veya tavşanlarda inhalasyon uygulamasını takiben
teratojenik bulunmamıştır. Sıçanlarda yapılan üreme çalışmaları ve hayvanlarda elde edilen diğer
veriler ne erkek ne de dişi pre ve post natal gelişiminde fertiliteye ilişkin bir endişeye yol açmamıştır.
Gebe fareler, tavşanlar ve köpeklerin plasental bariyerinden önemli ölçüde glikopironyum bromür
ve metabolitleri geçişi görülmemiştir. Glikopironyum bromür (metabolitleri dahil) emziren
sıçanların sütüne geçmiş olup, sütte annenin kanındakinden 10 kat daha yüksek konsantrasyonlara
ulaşmıştır.
6. FARMASÖTİK ÖZELLİKLER
6.1 Yardımcı maddelerin listesi
Laktoz (inek sütü kaynaklıdır)
Jelatin (bitkisel kaynaklıdır)
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25oC altında oda sıcaklığında saklanmalıdır. Kapsüller dondurulmamalıdır. Nemden koruyunuz.
6.5 Ambalajın niteliği ve içeriği
Kutuda, OPA/Alu/PVC folyo-Alu folyo blister ambalajda, 1 adet monodoz inhaler cihazı ile birlikte
30 adet kapsül.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Grandi İlaç San. ve Tic. Ltd. Şti.
Kağıthane/İstanbul
8. RUHSAT NUMARASI
2023/428
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.11.2023
Ruhsat yenileme tarihi:
15 / 1610. KÜB’ ÜN YENİLEME TARİHİ
16 / 16