KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEVORANE %100 İnhalasyon Çözeltisi
2. KALİTATİF VE KANTİTATİF BİLEŞİM
Etkin madde:
Her bir 100 ml SEVORANE %100 İnhalasyon Çözeltisi, 100 ml sevofluran içerir.
Her bir 250 ml SEVORANE%100 İnhalasyon Çözeltisi, 250 ml sevofluran içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Çözelti.
Berrak, renksiz, keskin kokulu olmayan çözelti.
4. KLİNİK ÖZELLİKLER
4.1. Terapötik endikasyonlar
Sevofluran, hastanede yatan veya yatmadan tedavi gören pediyatrik ve erişkin hastaların
cerrahisinde, genel anestezinin indüksiyon ve idamesi için kullanılır.
4.2. Pozoloji ve uygulama şekli
Pozoloji / Uygulama sıklığı ve süresi:
Cerrahi anestezi:
Anestezi sırasında vaporizatörden verilen sevofluran konsantrasyonları bilinmelidir. Bunun
için, Sevofluran, özel olarak Sevofluran için kalibre edilmiş vaporizatörlerle uygulanmalıdır.
Sevofluran MAK (minimum alveoler konsantrasyon) değerleri yaş ve nitröz oksit ilavesi ile
azalır. Aşağıdaki tablo farklı yaş grupları için ortalama MAK (minimum alveoler
konsantrasyon) değerlerini içermektedir.
Tablo 1. Pediyatrik ve yetişkin hastalar için yaşa göre MAK (minimum alveoler
konsantrasyon) değerleri
Hastanın yaşı (yıl) Oksijendeki Sevofluran %65 N 0/ %35 0 'deki
2 2
miktarı Sevofluran miktarı
0-1 ay * % 3,3 %2**
1-< 6 ay % 3
6 ay -< 3yıl % 2,8
3 -12 % 2,5
25yıl % 2,6 %1,4
140yıl % 2,1 %1,1
60yıl % 1,7 %0,9
80yıl % 1,4 %0,7
* Yenidoğanlar zamanında doğmuşlardır. Prematüre yenidoğanlar için MAK (minimum
alveoler konsantrasyon) değerleri belirlenmemiştir.
** 1 -<3 yaşındaki pediyatrik hastalarda, %60 N O/ %40 O kullanılmıştır.
2 2
Premedikasyon:
Premedikasyon her hastanın gereksinimine ve anestezistin takdirine göre seçilmelidir.
İndüksiyon:
Doz hastanın yaşı ve klinik durumuna bağlı olarak, istenen etkiye göre bireyselleştirilmeli ve
titre edilmelidir. Kısa etkili bir barbitürat veya diğer bir intravenöz indüksiyon ajanının
ardından, sevofluran inhalasyonu uygulanabilir. Sevofluran ile indüksiyon oksijenle veya
oksijen-nitröz oksit karışımı ile elde edilebilir. Erişkinlerde %5'e kadar sevofluran
konsantrasyonlarının inspirasyonu genellikle 2 dakikadan az bir süre içinde cerrahi anestezi
oluşturur. Çocuklarda, %7'ye kadar sevofluran konsantrasyonlarının inspirasyonu genellikle 2
dakikadan az bir süre içinde cerrahi anestezi oluşturur. Alternatif olarak, premedikasyon
uygulanmamış hastalarda anestezinin indüksiyonu için %8'e kadar sevofluran
konsantrasyonlarının inspirasyonu kullanılabilir.
İdame:
Cerrahi düzeylerdeki anestezinin sürekliliği, nitröz oksit ile birlikte veya tek başına
sevofluranın %0,5 - %3'lük konsantrasyonları ile sağlanabilir.
Yaşlılarda, diğer inhalasyon ajanlarıyla olduğu gibi, cerrahi anestezinin sürdürülmesi için
normal olarak Sevofluranın daha düşük konsantrasyonları gerekir.
Anesteziden Çıkma:
Sevofluran anestezisini takiben, anesteziden uyanma süresi genellikle kısadır. Bu nedenle
hastalar post-operatif ağrı gidericilere daha erken gereksinim duyabilirler.
Özel popülasyonlara ilişkin ek bilgiler:
Geriyatrik popülasyon: Yaşın artmasıyla MAK (minimum alveoler konsantrasyon) azalır.
80 yaşındaki bir yetişkinde MAK'ın (minimum alveoler konsantrasyon) elde edilmesi için
gereken ortalama sevofluran konsantrasyonu, 20 yaş için gerekenin yaklaşık %50'sidir.
Pediyatrik popülasyon: Yaşa göre pediyatrik hastalara ilişkin MAK değerleri için Tablo 1'e
bakınız.
Böbrek yetmezliği:
Çalışmalara dahil edilen böbrek yetmezliği olan hastaların sayısı (başlangıç serum kreatinin
değeri 1,5 mg/dl'den fazla) az olduğundan, bu grupta sevofluran uygulamasının güvenliliği
tam olarak kanıtlanmamıştır. Bu nedenle sevofluran, böbrek yetmezliği olan hastalarda
dikkatli kullanılmalıdır.
2Karaciğer yetmezliği:
Karaciğer yetmezliği olan hastalarda pozoloji, uygulama sıklığı ve süresi açısından ek bir
bilgi bulunmamaktadır.
4.3. Kontrendikasyonlar
Sevofluran veya diğer halojenli ajanlara duyarlı olduğu bilinen veya şüpheli olan hastalarda
sevofluran kullanılmamalıdır (örn; karaciğer fonksiyon bozukluğu geçmişi olan, geçmişte bu
ajanlardan herhangi biri ile anestezi sonrasında nedeni belli olmayan ateş veya lökositoz
görülen hastalarda).
Malign hipertermiye bilinen veya şüpheli genetik duyarlılığı olan hastalarda sevofluran
kullanılmamalıdır.
Sevofluran, genel anestezinin kontrendike olduğu hastalarda kontrendikedir.
4.4 Özel kullanım uyarıları ve önlemleri
SEVORANE, narkotik ön ilaç tedavileri veya solunum depresyonuna neden olan diğer ilaçlar
ile artan solunum depresyonuna yol açabilir. Solunum gözetim altında tutulmalıdır ve
gerektiği takdirde desteklenmelidir.
Sevofluran sadece genel anestezi uygulaması konusunda eğitimli kişilerce uygulanmalıdır.
Havayolunun idamesi için gerekli olanlar, patent havayolu, yapay ventilasyon, oksijen
zenginleştirme ve dolaşım resüsitasyonunda kullanılan ekipmanlar hemen hazır
bulundurulmalıdır.
Bir vaporizatörden dağıtılan sevofluran konsantrasyonu tam olarak bilinmelidir. Uçucu
anestezikler fiziksel özellikleri bakımından farklılık gösterdiği için, sadece sevofluran için
özel olarak kalibre edilmiş vaporizatörler kullanılmalıdır. Genel anestezi uygulaması, hastanın
yanıtına göre kişiye özel hale getirilmelidir. Anestezi düzeyleri derinleştikçe hipotansiyon ve
solunum depresyonu artar.
Malign Hipertermi:
Duyarlı kişilerde, güçlü inhalasyon anestezikleri, yüksek oksijen gereksinimine neden olan,
iskelet kasındaki bir hipermetabolik olayı tetikleyebilir ve bu klinik sendrom malign
hipertermi olarak bilinir. Bu klinik sendrom hiperkapni ile belirti verir ve kas rijiditesi,
taşikardi, takipne, siyanoz, aritmiler ve/veya stabil olmayan kan basıncı içerebilir. Spesifik
olmayan bu belirtilerin bazıları hafif anestezi, akut hipoksi, hiperkapni ve hipovolemi
sırasında da görülebilir.
Klinik çalışmalarda, bir malign hipertermi vakası bildirilmiştir. Ayrıca, malign hipertermi için
pazarlama sonrası raporları mevcuttur. Ölüm ile sonuçlanan vakalar bildirilmiştir.
Malign hipertermi tedavisi, tetikleyen ajanların (örneğin sevofluran) kesilmesini, intravenöz
dantrolen sodyum uygulanmasını (hasta yönetiminde ilave bilgi için intravenöz dantrolen
sodyum kısa ürün bilgisine bakınız) ve destekleyici tedavi uygulanmasını içerir. Bu tedavi,
vücut sıcaklığını normale döndürmeyi, belirtildiği şekilde solunum ve dolaşımı desteklemeyi
ve elektrolit-sıvı-asit-baz anormalliklerinin yönetimini içerir. Böbrek yetmezliği daha geç
3ortaya çıkabilir, bu nedenle idrar çıkışı mümkün ise uzun süre izlenmelidir ve sürdürülmelidir.
Perioperatif Hiperkalemi:
İnhale anestezik ajanların kullanımı çocuklarda postoperatif dönemde, kardiyak aritmiler ve
ölüm ile sonuçlanan serum potasyum düzeylerinin seyrek artışı ile ilişkilendirilmiştir. Gizli ya
da açık nöromusküler hastalığı, özellikle Duchenne musküler distrofisi olan hastalar en zayıf
hasta olarak görünmektedir. Bu vakaların tümü olmasa bile çoğunluğu, beraberindeki
süksinilkolin kullanımıyla ilişkilendirilmiştir. Bu hastaların ayrıca serum kreatinin kinaz
düzeylerinde belirgin artış ve bazı vakalarda idrarda miyoglobinüri ile uyumlu değişiklikler
yaşanmıştır. Görünürde malign hipertermiye olan benzerliğe karşın bu hastaların hiçbiri kas
rijiditesinin veya hipermetabolik durumun belirti veya semptomlarını sergilememiştir.
Hiperkalemi ve dirençli aritmileri tedavi etmek için erken ve kuvvetli müdahale ve daha
sonra latent nöromusküler hastalık için değerlendirme önerilmektedir.
Çok seyrek olarak torsade de pointes (istisnai vakalarda fatal olabilir) ile ilişkilendirilen QT
uzaması ile ilgili izole raporlar mevcuttur. Yatkınlığı olan hastalara sevofluran verilirken
dikkat edilmelidir.
Pompe hastalığı olan pediyatrik hastalarda izole ventriküler aritmi vakaları bildirilmişti.
Mitokondri rahatsızlıkları olan hastalara sevofluran dahil genel anestezi uygulanırken dikkatli
olunmalıdır.
Hepatik:
Pazarlama sonrası deneyimlerden, çok seyrek olarak ameliyat sonrası hafif, orta ve ciddi
hepatik fonksiyon bozukluğu veya sarılık ile ya da sarılığın eşlik etmediği hepatit
bildirilmiştir.
Sevofluranın altta yatan hepatik bir soruna sahip veya hepatik fonksiyon bozukluğuna neden
olduğu bilinen ilaçlarla tedavi gören hastalarda kullanılması durumunda klinik değerlendirme
yapılmalıdır (bkz., Bölüm 4.8).
Oldukça kısa bir aralık içerisinde sevofluran içeren halojenli hidrokarbonlara mükerrer kez
maruz kalan hastaların artmış karaciğer hasarı riski bulunabilir.
Genel:
Anestezinin idamesi esnasında, sevofluran konsantrasyonun arttırılmasıyla kan basıncında
doza bağlı azalmalar oluşur. Kan basıncındaki aşırı azalma, anestezinin derinliğine bağlı
olabilir ve bu tür durumlar solunan sevofluran konsantrasyonları azaltılarak düzeltilebilir.
Hipovolemik, hipotansif veya başka hemodinamik risk taşıyan hastalar için (örn; birlikte
kullanılan ilaçlara bağlı) doz seçerken özellikle dikkat edilmelidir.
Tüm anesteziklerle olduğu gibi, koroner arter hastalığı bulunan hastalarda miyokard
iskemisinin önlenmesi açısından hemodinamik stabilitenin sağlanması önemlidir.
Obstetrik anestezi sırasında sevofluran kullanırken dikkatli olunmalıdır çünkü rahim
üzerindeki gevşetici etki rahim kanama riskini arttırabilir (bkz., Bölüm 4.6).
Hastalar uyanma odasından çıkarılmadan önce genel anesteziden uyanma dikkatli bir şekilde
değerlendirilmelidir. Sevofluran ile genellikle anesteziden çıkma hızlı görülür; bundan dolayı
4post-operatif ağrının giderilmesi gerekebilir. Sevofluran alımını takiben bilinçlilik halinin geri
kazanılması genelde birkaç dakika sürmesine rağmen takip eden iki yada üç gün içerisinde
zihinsel fonksiyonlara olan etkisi test edilmemiştir. Diğer anestezikler gibi, ruh halindeki
küçük değişiklikler uygulama sonrası birkaç gün devam edebilir (bkz., Bölüm 4.7).
Çocuklarda hızlı anesteziden çıkış, ajitasyon ve ko-operasyon eksikliği ile ilişkilendirilebilir
(vakaların yaklaşık %25’inde).
Kurumuş CO Absorbanlarının Değiştirilmesi:
2
Kurumuş CO absorbanı ile (özellikle potasyum hidroksit içerenler; örn. Baralyme) birlikte
2
sevofluran kullanımı sırasında nadiren anestezi makinasında aşırı ısı, duman ve/veya spontan
yanma olayları bildirilmiştir. Vaporizatörle karşılaştırıldığında solunan sevofluran
konsantrasyonunda olağandışı gecikmiş bir yükselme veya beklenmeyen düşmeler, CO
2
absorban tüpünün aşırı ısınmasıyla ilişkili olabilir.
CO absorban tüplerinden uzun süreyle kuru gaz geçişinden sonra CO absorbanının kuruması
2 2
durumunda ekzotermik bir reaksiyon, sevofluran degradasyonunda artış ve degradasyon
ürünlerinin oluşması mümkündür. Deneysel bir anestezi makinesinin solunum devresinde
kuru CO absorbanları kullanılarak uzun süreyle (≥2 saat) maksimum sevofluran
2
konsantrasyonlarının (%8) varlığında sevofluran parçalanma ürünleri (metanol, formaldehit,
karbon monoksit ve A, B, C ve D Bileşikleri) gözlemlenmiştir. Anestezi solunum devresinde
(sodyum hidroksit içeren absorbanlar kullanıldığında) gözlemlenen formaldehit
konsantrasyonları; hafif solunum irritasyonuna neden olduğu bilinen formaldehit düzeyleri ile
uyumluydu. Bu uç deneysel modelde gözlemlenen parçalanma ürünlerinin klinik ile ilişkisi
bilinmemektedir.
Bir hekim CO absorbanının kuruduğundan kuşkulandığında, bu absorban uçucu anestezikler
2
(sevofluran gibi) verilmeden önce değiştirilmelidir. Kuruma olayı gerçekleştikten sonra renk
göstergesinin her zaman değişmediği dikkate alınmalıdır. Bu nedenle, anlamlı bir renk
değişiminin olmaması, yeterli hidrasyon için bir güvence olarak kabul edilmemelidir. CO
2
absorbanları renk göstergesinin durumuna bakılmaksızın rutin olarak değiştirilmelidir.
Böbrek bozukluğu:
Klinik çalışma yapılan, böbrek yetersizliği olan hastaların (başlangıç serum kreatinin değeri
1,5 mg/dl'den fazla olan) sayısı az olduğundan, bu grupta sevofluran uygulamasının
güvenliliği henüz tam olarak ortaya konmamıştır. Bu nedenle sevofluran, böbrek bozukluğu
olan hastalarda dikkatli kullanılmalıdır.
Sıçanlardaki bazı çalışmalarda rutin klinik uygulamadakinden fazla miktarlarda Bileşik A
(pentafluoroisopropenil fluorometil eter (PIFE))’ya maruz kalan hayvanlarda nefrotoksisite
görülmüştür. Sıçanlardaki böbrek toksisitesinin mekanizması bilinmemektedir ve insanlarla
ilgisi tespit edilmemiştir (bkz., Bölüm 5.3)
Sinir Sistemi Cerrahisi ve Nöromüsküler Bozukluk:
İntrakraniyal basınç yükselmesi açısından risk grubundaki hastalarda, sevofluran
hiperventilasyon gibi intrakraniyal basıncı düşürecek tedbirlerle birlikte dikkatlice
uygulanmalıdır.
5Nöbetler:
Sevofluran kullanımı ile ilişkilendirilen nöbet vakaları seyrek bildirilmiştir.
Sevofluran kullanımı, predispozan risk faktörleri olan veya olmayan daha yaşlı yetişkinlerin
yanı sıra çocuklar ve genç yetişkinlerde de nöbet oluşumu ile ilişkilendirilmiştir. Nöbet riski
bulunan hastalarda sevofluran kullanılmadan önce klinik değerlendirme gereklidir.
Çocuklarda anestezi derinliği sınırlı olmalıdır. Elektroensefalografi (EEG) sevofluran
dozunun optimizasyonuna izin verebilir ve nöbet yatkınlığı olan hastalarda nöbet aktivitesinin
gelişimini engellemeye yardımcı olabilir (bkz., Bölüm 4.4 Pediyatrik popülasyon).
Pediyatrik popülasyon:
Sevofluran kullanımı nöbetler ile ilişkilendirilmiştir. Nöbetler, çoğu kez hastalığa zemin
hazırlayan bir risk faktörü taşımayan, 2 aylıktan başlayarak çocuklarda ve genç erişkinlerde
meydana gelmiştir. Nöbet görülme riski olan hastalarda sevofluran kullanımında klinik
değerlendirme yapılmalıdır (bkz., Bölüm 4.4 Nöbetler).
Çocuklarda distonik hareketler gözlemlenmiştir (bkz., Bölüm 4.8).
4.5. Diğer tıbbi ürünler ile etkileşimler ve diğer etkileşim şekilleri
İzoprenalin gibi beta-sempatomimetik ajanlar ve adrenalin ve noradrenalin gibi alfa- ve beta-
sempatomimetik ajanlar, ventriküler aritmi ile ilgili potansiyel risk nedeniyle Sevofluran
narkozu sırasında dikkatli kullanılmalıdır.
Selektif olmayan monoamin oksidaz (MAO)-inhibitörleri: Ameliyat sırasında kriz riskine yol
açabilir. Cerrahi işlemden 2 hafta önce tedavinin durdurulması genellikle önerilmektedir.
Sevofluran, kalsiyum antagonistlerle, özellikle dihidropiridin türevleri ile tedavi edilen
hastalarda belirgin hipotansiyona yol açabilir.
Artan negatif inotropik etki ile ilgili risk nedeniyle kalsiyum antagonistlerin inhalasyon
anestezik ilaçları ile eş zamanlı kullanımı sırasında dikkatli olunmalıdır.
Süksinilkolininin inhale anestezik ilaçlarla eşzamanlı kullanımı, cerrahi sonrası dönem
süresince pediatrik hastalarda kardiyak aritmilere ve ölüm ile sonuçlanan serum potasyum
seviyelerinde nadiren görülen artışlar ile ilişkilendirilmiştir.
Sevofluranın, cerrahide yaygın olarak kullanılan santral sinir sistemi ajanları, otonom sinir
sistemi ilaçları, iskelet kası gevşeticileri, aminoglikozidler dahil anti-enfeksiyon ajanları,
hormonlar ve sentetik sübstitüentleri, kan türevleri ve epinefrin dahil kardiyovasküler ilaçlar
gibi geniş bir ilaç grubu ile birlikte uygulanmasının güvenli ve etkili olduğu gösterilmiştir.
Epinefrin/Adrenalin:
Sevofluran da isofluran gibi, dışarıdan uygulanan adrenalinin aritmojenik etkisine karşı
miyokardın sensitizasyonuna yol açar.
İndirekt etki gösteren sempatomimetikler:
Sevofluran ve indirekt etki gösteren sempatomimetik ürünlerin (amfetaminler, efedrin)
eşzamanlı kullanımında akut hipertansif epizod riski bulunmaktadır.
6Beta blokerler:
Sevofluran, düzenleyici kardiyovasküler mekanizmaları bloke ederek, beta blokerlerin negatif
inotropik, kronotropik ve dromotropik etkilerini arttırabilir.
Verapamil
Verapamil ve sevofluran eş zamanlı uygulandığında atriyoventriküler iletimin bozulduğu
gözlemlenmiştir.
CYP2E1 İndükleyicileri:
İzoniyazid ve alkol gibi sitokrom P450 izoenzimi CYP2E1'in aktivitesini arttıran tıbbi ürünler
ve bileşikler sevofluranın metabolizmasını arttırabilir ve plazmada florür
konsantrasyonlarında anlamlı artışlara yol açabilir. Sevofluran ile izoniyazidin eşzamanlı
kullanımı, izoniyazidin hepatotoksik etkilerini arttırabilir.
CYP 2E1’in artmış aktivitesini takiben plazma florür konsantrasyonlarında belirgin artışlar
gözlemlenmiştir.
St John’s Wort (Sarı kantaron):
Uzun süre Sarı Kantaron ile tedavi gören hastalarda halojenli inhalasyon anestezikler ile
anesteziden kaynaklanan ciddi hipotansiyon ve geç uyanma bildirilmiştir.
Barbitüratlar:
Ameliyatlarda yaygın olarak kullanıldığı üzere sevofluran uygulaması barbitüratlarla
geçimlidir.
Benzodiazepin ve opioidler:
Benzodiazepinler ve opioidlerin diğer inhalasyon ajanları ile olduğu gibi, sevofluranın
minimum alveoler konsantrasyonunu (MAK) düşürmesi beklenir. Ameliyatlarda yaygın
olarak kullanıldığı üzere sevofluran uygulaması benzodiazepin ve opioidlerle geçimlidir.
Sevofluran ile beraber kullanılan opioidler (örn. alfentanil ve süfentanil) kalp hızında, kan
basıncında ve solunum hızında sinerjik bir düşüş başlatabilir.
Nitröz oksit:
Diğer halojenli uçucu anesteziklerle olduğu gibi sevofluran MAK’ı nitröz oksit ile beraber
uygulandığında azalır. MAK eşdeğeri yaklaşık olarak erişkinlerde %50 ve çocuklarda %25
azalır (bkz., Bölüm 4.2 İdame).
Nöromusküler Blok Yapan Ajanlar:
Diğer inhalasyon anestezi ajanlarında olduğu gibi, sevofluran non-depolarizan kas
gevşeticilerin yaptığı nöromuskuler blokajın, hem yoğunluğunu hem de etki süresini etkiler.
Alfentanil-N O anestezisini tamamlamak için kullanıldığında sevofluran pankuronyum,
2
vekuronyum veya atrakuryumla oluşturulan nöromusküler bloğu potansiyalize eder. Bu kas
gevşeticilerin sevofluranla eş zamanlı alındıkları zamanki doz ayarlaması, isofluran ile birlikte
alındıkları zaman gerekli olan miktara benzerdir.
Sevofluranın süksinilkolin üzerindeki etkisi ve depolarizan nöromusküler blokajın süresi
araştırılmamıştır.
7Anestezinin indüksiyonu sırasında nöromusküler bloke edici ajanların dozunun azaltılması,
endotrakeal intübasyon veya yetersiz kas gevşemesi için uygun şartların başlamasında
gecikmeye yol açabilir, çünkü nöromusküler bloke edici ajanların potansiyalizasyonu
sevofluran alımının başlangıcından birkaç dakika sonra gözlenmiştir.
Non-depolarizan ajanlardan; vekuronyum, pankuronyum veya atrakuryumla etkileşimleri
çalışılmıştır. Spesifik kılavuzların yokluğunda: (1) endotrakeal entübasyon için non-
depolarizan kas gevşeticilerin dozunu azaltmayınız; ve, (2) anestezinin devamı sırasında, non-
depolarizan kas gevşeticilerin dozu N O/opioid anestezisi sırasındakine benzer oranda
2
azaltılmalıdır. Kas gevşeticilerin destek doz alımı, sinir uyarılarına alınan cevaba göre
belirlenmelidir.
Diğer ajanlarla olduğu gibi intravenöz bir anestezik (örn. propofol) kullanımı sonrasında
sevofluran’ın daha düşük konsantrasyonları gerekebilir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
SEVORANE’in çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Gebelik dönemi
SEVORANE için, hamilelerde kullanımı ile ilgili yeterli ve iyi kontrollü çalışmalar yoktur.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.,
Bölüm 5.3).
Bundan dolayı sevofluran, hamilelerde açıkça gerekli ise kullanılmalıdır.
Gebeliğin sonlandırılması sırasındaki bir çalışmada rapor edildiği gibi, Sevofluranın rahim
üzerinde kanama artışına neden olabilen gevşetici bir etkisi bulunmaktadır. Doğum sürecinde
ve doğum esnasında kullanımı sezaryandaki küçük bir çalışma ile sınırlıdır.
Gebe kadınlarla yapılmış yeterli sayıda ve iyi kontrollü çalışma yoktur, dolayısıyla gebelik
sırasında sevofluran sadece kesin olarak gerekli ise kullanılmalıdır.
Bir klinik çalışmada, sevofluranın güvenliliği, sezaryen sırasında anestezi için kullanıldığında
anne ve bebekleri için gösterilmiştir. Sevofluran güvenliliği doğum eylemi öncesi ve vajinal
doğum için gösterilmemiştir.
8Laktasyon Dönemi
Sevofluranın veya metabolitlerinin insan sütüne geçip geçmediği bilinmemektedir.
Belgelenmiş bir deneyim olmadığı için, kadınlara sevofluran uygulamasından 48 saat sonraya
kadar emzirmemeleri ve bu periyot süresince üretilen sütü atmaları tavsiye edilmelidir.
Üreme yeteneği/Fertilite
Sıçanlar ile yapılan doğurganlık üzerine bir çalışma, sevofluran nedeniyle doğurganlıkta
bozulmaya ilişkin herhangi bir kanıt sunmamaktadır (bkz., Bölüm 5.3).
4.7 Araç ve makine kullanımı üzerindeki etkiler
Diğer ajanlarla olduğu gibi, hastalar motorlu araç veya tehlikeli makineleri kullanmak gibi
zihinsel uyanıklık gerektiren aktivitelerin uygulanmasının, genel anestezi sonrası bir müddet
bozulabileceği konusunda uyarılmalıdır (bkz.,Bölüm 4.4).
Hastalar sevofluran anestezisinden sonra uygun bir süre araba kullanmamalıdırlar.
4.8. İstenmeyen etkiler
Güvenlilik profilinin özeti
Tüm güçlü inhalasyon anestezikleriyle olduğu gibi, sevofluran doza bağımlı kalp ve solunum
depresyonu yapabilir. Advers etkilerin çoğu hafif ve orta şiddetli olup; zaman içinde geçicidir.
Postoperatif dönemde, diğer inhalasyon anestezikleri ile benzer insidansta, kusma, bulantı ve
deliryum yaygın olarak gözlemlenmiştir. Bu etkiler cerrahi ve genel anestezinin sık görülen
sonuçları olup; inhalasyon anesteziğinden, operasyon öncesi veya sonrası uygulanan diğer
ajanlardan ve hastanın cerrahi işleme yanıtından kaynaklanabilir.
En yaygın rapor edilen advers reaksiyonlar:
Yetişkin hastalarda: Hipotansiyon, bulantı ve kusma.
Yaşlı hastalarda: Bradikardi, hipotansiyon ve bulantı.
Pediyatrik hastalarda: Ajitasyon, öksürük, kusma ve bulantı.
Klinik çalışmalardan ve pazarlama sonrası deneyimlerden, sevofluran ile olası ilişkisi bulunan
tüm olaylar Tablo 2’de MedDRA Sistem Organ Sınıfı, Tercihli Terim ve sıklığına göre
gösterilmektedir. Şu sıklık grupları kullanılmaktadır: Çok yaygın (≥1/10); yaygın (≥1/100,
1/10); yaygın olmayan (≥1/1000, 1/100); seyrek (≥1/10000, 1/1000); çok seyrek
(1/10000), bilinmiyor (eldeki mevcut verilerden hareketle tahmin edilemiyor), izole raporlar
dahil. Pazarlama sonrası advers reaksiyonlar maruziyet oranı bilinmeyen bir popülasyondan
gönüllü olarak bildirilmiştir. Bu nedenle, advers olayların gerçek insidansını tahmin etmek
mümkün değildir ve sıklığı ‘bilinmiyor’ şeklindedir. Klinik çalışmalardaki sevofluran
hastalarındaki advers etkilerin tipi, şiddeti ve sıklığı referans ilaç alan hastalardaki yan etkiler
karşılaştırılabilir düzeydedir.
9Tablo 2. Klinik çalışmalar ve pazarlama sonrası deneyimlerden elde edilen yan etkiler
Sistem Sıklık Advers Etki
Kan ve lenf sistemi Yaygın olmayan Lökopeni
hastalıkları Lökositoz
Bağışıklık sistemi hastalıkları Bilinmiyor Anaflaktik reaksiyon1
Anaflaktoid reaksiyon
Hipersensitivite1
Psikiyatrik hastalıklar Çok yaygın Ajitasyon
Yaygın olmayan Konfüzyonel durum
Sinir sistemi hastalıkları Yaygın Somnolans
Baş dönmesi
Baş ağrısı
Bilinmiyor Konvülsiyon2,3
Distoni
Kardiyak hastalıklar Çok yaygın Bradikardi
Yaygın Taşikardi
Yaygın olmayan Tam atriyoventriküler blok
Atriyal fibrilasyon
Aritmi
Ventriküler ekstrasistol
Supraventriküler ekstrasistol
Ekstrasistol
Bilinmiyor Kardiyak arrest4
Torsade de pointes ile
ilişkilendirilen QT uzaması
Vasküler hastalıklar Çok yaygın Hipotansiyon
Yaygın Hipertansiyon
Solunum, göğüs hastalıkları Çok yaygın Öksürük
ve mediastinal hastalıklar
Yaygın Solunum bozuklukları
Laringospazm
Yaygın olmayan Apne
Hipoksi
Astım
Bilinmiyor Bronkospazm
Dispneı
Hırıltıı
Pulmoner ödem
10Gastrointestinal hastalıklar Çok yaygın Bulantı
Kusma
Yaygın Tükürük hipersekresyonu
Hepato-bilier hastalıklar Bilinmiyor Hepatit1,2
Hepatik yetmezlik1,2
Hepatik nekrozis1,2
Deri ve derialtı doku Bilinmiyor Kontakt dermatitı
hastalıkları Pruritus
Döküntüı
Yüzde şişkinlikı
Ürtiker
Kas iskelet bozuklukları, bağ Bilinmiyor Kas seğirmesi
doku ve kemik hastalıkları
Böbrek ve idrar yolu Yaygın olmayan İdrar retansiyonu
hastalıkları Glikozüri
Bilinmiyor Akut böbrek yetmezliği
Genel bozukluklar ve Yaygın Üşüme
uygulama bölgesine ilişkin Ateş
hastalıklar Hipotermi
Bilinmiyor Göğüs rahatsızlığı1
Malign hipertermi1,2
Araştırmalar Yaygın Anormal kan glikoz seviyesi
Anormal karaciğer fonksiyon
testi5
Anormal beyaz kan hücresi
sayımı
Artmış aspartat
aminotransferaz
Artmış kan florürü6
Yaygın olmayan Artmış alanin
aminotransferaz
Artmış kan kreatinin
Artmış kan laktat
dehidrojenaz
Yaralanmave zehirlenme Yaygın Hipotermi
1 Bölüm 4.8-Seçilmiş advers reaksiyonların tanımlanması’na bakınız.
2 Bölüm 4.4’e bakınız.
3 Bölüm 4.8-Pediyatrik popülasyon’a bakınız.
114 Sevofluran kullanılan durumlarda kardiyak arrest ile ilişkili çok seyrek pazarlama sonrası
rapor bulunmaktadır.
5 Sevofluran ve referans ajanlarla, karaciğer fonksiyon testlerinde geçici değişikliklerin olduğu
nadir vakalarda rapor edilmiştir.
6 Sevofluran anestezisi sırasında ve sonrasında serum inorganik florür seviyelerinde geçici
artışlar oluşabilir. Aşağıdaki Seçilmiş advers reaksiyonların tanımlanması bölümüne bakınız.
Seçilmiş advers reaksiyonların tanımlanması:
Sevofluran anestezisi sırasında ve sonrasında serum inorganik florür seviyelerinde geçici artış
meydana gelebilir. İnorganik florür konsantrasyonları genellikle sevofluran anestezisi
sonrasında iki saat içerisinde pik değerine ulaşır ve 48 saat içerisinde ameliyat öncesi
seviyelerine geri döner. Klinik araştırmalarda, yükselen florür konsantrasyonları böbrek
fonksiyonundaki bozulma ile ilişkilendirilmemiştir.
Ameliyat sonrası görülen hepatite ilişkin seyrek bildirimler mevcuttur. Buna ek olarak,
aralarında sevofluranın da bulunduğu güçlü uçucu anestezik ajanların kullanımı ile
ilişkilendirilen nadir pazarlama sonrası hepatik yetmezlik ve hepatik nekroz bildirimleri
olmuştur. Ancak, bu olayların esas görülme sıklığı ve sevofluran ile ilişkisi kesin olarak
bilinememektedir (bkz., Bölüm 4.4).
Aralarında sevofluranın da bulunduğu solunum yoluyla alınan anestezik ajanlara özellikle
uzun süreli mesleki maruziyet ile ilişkili olarak, seyrek aşırı duyarlılık (kontakt dermatit, ciltte
kızarıklık, dispne, hırıltılı solunum, göğüs rahatsızlığı, yüzde şişme veya anafilaktik reaksiyon
dahil) bildirimleri alınmıştır.
Duyarlı kişilerde, solunum yoluyla alınan potent anestezi ajanları, yüksek oksijen ihtiyacına
yol açan bir iskelet kası hipermetabolik durumunu ve malign hipertermi olarak bilinen klinik
sendromu tetikleyebilir (bkz., Bölüm 4.4) .
Özel popülasyonlara ilişkin ek bilgiler
Pediyatrik popülasyon:
Sevofluran kullanımı nöbetler ile ilişkilendirilmiştir. Nöbetler çoğu kez hastalığa zemin
hazırlayan bir risk faktörü taşımayan 2 aylıktan başlayarak çocuklarda ve genç erişkinlerde
meydana gelmiştir. Nöbet görülme riski ihtimali olan hastalarda sevofluran kullanımında
klinik değerlendirme yapılmalıdır (bkz., Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Doz aşımında şu önlemler alınmalıdır: Sevofluran uygulanmasının kesilmesi, açık
havayolunun sağlanması, saf oksijen ile asiste veya kontrollü ventilasyonun başlatılması ve
yeterli kardiyovasküler fonksiyonun sağlanması.
125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Genel anestezikler, Halojenli hidrokarbonlar
ATC kodu: N01AB08
Sevofluranın solunan konsantrasyonundaki değişiklikleri takiben, anestezi derinliği hızlıca
değişir.
Kardiyovasküler etkileri:
Diğer bütün güçlü inhalasyon ajanları gibi sevofluran solunum fonksiyonunu ve kan basıncını
doza bağlı olarak deprese eder. Gönüllülerde yürütülen bir adet çalışmada, sevofluran
konsantrasyonundaki artış ortalama arteriyel basıncında azalma ile sonuçlanmıştır fakat kalp
atım hızında bir değişiklik bulunmamıştır. Sevofluran bu çalışmada plazma noradrenalin
konsantrasyonlarını değiştirmemiştir.
Sinir sistemi etkileri:
Klinik geliştirme programı esnasında sevofluran ile alakalı nöbete dair hiçbir delile
rastlanmamıştır.
Normal intrakraniyal basıncı (İKB) olan hastalarda sevofluranın intrakraniyal basınç üzerine
minimal etkisi olmuştur ve CO hassasiyetini korumuştur. Artmış intrakraniyal basıncı olan
2
hastalarda sevofluran güvenliliği araştırılmamıştır. İntrakraniyal basıncı yükselme riskinde
olan hastalarda sevofluran dikkatli bir şekilde intrakraniyal basıncı düşürücü önlemlerle
(hiperventilasyon gibi) uygulanmalıdır.
Pediyatrik:
Çocuklarda yapılan bazı yayınlanmış çalışmalarda yaşamın erken döneminde, tekrarlayan
veya uzun süreli anestezik ajanlara maruz kalma sonrasında kognitif eksiklikler
gözlemlenmiştir. Bu çalışmaların önemli kısıtlamaları vardır ve gözlemlenen etkilerin
anestezik/sedatif ilaç uygulaması nedeniyle mi yoksa ameliyat veya altta yatan hastalık
nedeniyle mi meydana geldiği net değildir. Ayrıca, daha yakın tarihli yayınlanmış kayıt
çalışmaları bu bulguları desteklememektedir.
Bazı anestezik/sedatif ilaçlarla yapılan yayınlı hayvan çalışmalarında, yaşamın erken
dönemindeki beyin gelişimi üzerine advers etki raporlanmıştır (bkz., Bölüm 5.3).
5.2Farmakokinetik Özellikler
Genel özellikler
Florür iyonu:
Serum inorganik florür seviyelerindeki geçici artışlar sevofluran anestezisi sırasında veya
sonrasında oluşabilir. Florür iyonunun konsantrasyonları anestezinin süresinden, uygulanan
sevofluran konsantrasyonundan ve anestezik gaz karışımının bileşiminden etkilenir.
Sevofluranın deflorinasyonu barbüratlar tarafından indüklenmez.
13Emilim:
Sevofluranın kandaki düşük çözünürlüğü, indüksiyonun ardından alveoler konsantrasyonların
hızla artması ve solunan ajanın kesilmesinden sonra da hızla azalması gerektiğini düşündürür.
Dağılım:
Genel olarak inorganik florür konsantrasyonu sevofluran anestezisinden sonra 2 saat içinde
pik oluşturur ve 48 saat içinde operasyon öncesi seviyesine döner.
Biyotransformasyon:
Sevofluran metabolizması CYP2E1'in (örn. izoniyazid ve alkol) bilinen indükleyicileri ile
artabilir, fakat barbitüratlar tarafından indüklenmez. Sevofluran için başka hiçbir metabolik
yol belirlenmemiştir. İnsanlarda, absorbe edilen Sevofluranın <%5'i metabolize edilir.
Eliminasyon:
Sevofluranın hızlı ve yoğun pulmoner eliminasyonu, metabolizma için gerekli anestezik
miktarını minimuma indirir. Sevofluran p450(CYP)2E1 izoformu ile heksafloroizopropanol'e
(HFIP) metabolize olur ve inorganik florür ile karbon dioksit (veya tek karbonlu bir fragman)
açığa çıkar. Oluşur oluşmaz, HFIP hızla glükuronik asitle konjüge olur ve üriner metabolit
olarak atılır.
5.3. Klinik öncesi güvenlilik verileri
Hayvan çalışmaları sevofluran ile karaciğer ve böbrek dolaşımının iyi idame ettirildiğini
göstermiştir.
Sevofluran, oksijenin serebral metabolik hızını (CMRO ) izofluran ile görülen analog bir
2
tarzda düşürmektedir. 2 MAK’a yaklaşan konsantrasyonlarda CMRO ’de ortalama %50
2
azalma gözlemlenmiştir. Hayvan çalışmaları sevofluranın serebral kan akımı üzerinde anlamlı
bir etkisinin olmadığını göstermiştir.
Hayvanlarda sevofluran elektroensefalografik (EEG) aktiviteyi isoflurana eşdeğer dozlarda
anlamlı ölçüde baskılamaktadır. Sevofluranın normokapni veya hipokapni sırasında
epileptiform aktivite ile bağlantılı olduğuna ilişkin kanıtlar yoktur. Enfluranın aksine,
hipokapni sırasında ritmik işitsel uyaranlarla nöbet benzeri EEG aktivitesi oluşturma çabaları
negatif sonuç vermiştir.
Bileşik A (sevofluran bozunma ürünü: pentafloroisopropenil florometil ether (PIFE), bkz.
Bölüm 6.2) sıçanlarda yapılan çalışmalarda 3 saat için 50-114 ppm konsantrasyonlarında
minimal nefrotoksiktir. Toksisite proksimal tübül hücrelerinde sporadik tek hücre nekrozu ile
karakterizedir. Bu böbrek toksisitesinin sıçanlardaki mekanizması ve insanlarla ilgisi
bilinmemektedir. Bileşik A ile ilişkili nefrotoksisitenin insanlardaki denk eşiklerinin 150-200
ppm olduğu tahmin edilmektedir. Rutin klinik uygulamada bulunan Bileşik A
konsantrasyonları CO absorbanı olarak Soda lime kullanıldığında erişkinlerde ortalama 19
2
ppm’dir (maksimum 32 ppm).
Gebe sıçanlar ve tavşanlar üzerinde günde üç saat boyunca 1 MAK'a varan dozlar ile
gelişimsel toksisite çalışmaları yapılmıştır. Sıçanlarda, artan iskelet varyasyonlarına eşlik
eden fetüs vücut ağırlığında azalma, sadece anne için toksik konsantrasyonlarda
gözlemlenmiştir. Tavşanlarda fetüse advers etki gözlenmemiştir. Sıçanlarda, 1 MAK'a kadar
14varan dozlar kullanılarak yapılan doğurganlık çalışmalarında, erkek ve dişi üreme kapasitesi
üzerinde bir etki gözlemlenmemiştir.
Hayvanlarda yayınlanmış çalışmalar (primatlar dahil), hafif ve orta dereceli anestezi ile
sonuçlanan dozlarda hızlı beyin büyümesi veya sinaptogenez süresi boyunca anestezik
ajanların kullanılmasının, gelişen beyinde uzun süreli bilişsel eksikliklerle
ilişkilendirilebilecek hücre kaybına neden olduğunu göstermektedir. Bu klinik olmayan
bulguların klinik önemi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Saf su (Lewis Asit İnhibitörü olarak) (%0.03 - %0.1)
6.2. Geçimsizlikler
Sevofluran normal oda ışıklandırması koşullarında saklandığı zaman stabildir. Güçlü asitlerin
veya ısının varlığında fark edilebilir bir sevofluran degradasyonu oluşmaz. Sevofluran
paslanmaz çelik, pirinç, alüminyum, nikel kaplı pirinç, krom kaplı pirinç veya bakır berilyum
alaşımlarını korozyona uğratmaz.
Anestezi makinesi içinde, inhalasyon anesteziklerinin CO absorbanına maruz kalması
2
sonucunda kimyasal degradasyon oluşabilir. Talimatlarda belirtildiği gibi taze absorbanlarla
kullanıldığında, sevofluran degradasyonu minimaldir ve parçalanma ürünleri saptanamayan
düzeydedir ya da toksik değildir. Sevofluran degradasyonu ve bunu izleyen parçalanma ürünü
oluşumu absorban sıcaklığının artışı, CO absorbanın kuruması (desikasyon) (özellikle
2
potasyum hidroksit içerenler, Baralyme gibi), sevofluran konsantrasyonu artışı ve taze gaz
akımının azalmasıyla artış gösterebilir. Sevofluran iki yoldan alkali degradasyona uğrayabilir.
Bunlardan ilki, pentafloroizopropanil florometil eter oluşumuyla (PIFE ya da daha yaygın
adıyla Bileşik A) hidrojen florür kaybı sonucunda meydana gelir. Sevofluranın ikinci
degradasyon yolu, sadece kurumuş CO absorbanlarının varlığında oluşur ve sevofluranın
2
heksafloroizopropanol (HFIP) ve formaldehide parçalanmasına yol açar. HFIP inaktiftir,
genotoksik değildir, hızla glukuronize olur, temizlenir ve toksisitesi sevofluran gibidir.
Formaldehit normal metabolik süreçlerde mevcuttur. Çok kurumuş absorbana maruz kalma
sonucunda, formaldehit metanol ve format’a degrade olabilir. Format, yüksek sıcaklıkta
karbon monoksit oluşumuna katkıda bulunabilir. Metanol, Bileşik A ile reaksiyona girerek
metoksi eklenmesiyle Bileşik B’yi oluşturabilir. Bileşik B ((pentoflorometoksi izopropil
florometil eter) (PMFE)) tekrar HF eliminasyonuyla C, D ve E bileşiklerini oluşturabilir. Çok
kurumuş absorbanlarla, özellikle potasyum hidroksit içerenler (Baralyme gibi) ile
formaldehit, metanol, karbon monoksit, Bileşik A ve muhtemelen bunların parçalanma
ürünlerinden olan B, C ve D bileşikleri oluşabilir.
6.3. Raf ömrü
36 ay
156.4. Saklamaya yönelik özel tedbirler
25C’nin altındaki oda sıcaklığında saklanmalıdır. Dondurmayınız. Kapağı sıkıca kapalı
tutunuz.
6.5. Ambalajın niteliği ve içeriği
SEVORANE 100 ml kahverengi polietilen naftalat (PEN) şişede, alüminyum pilver-proof
kapak sistemi ile sunulmuştur.
SEVORANE 250 ml kahverengi polietilen naftalat (PEN) şişede, Quick-Fil Mark II Closure
kapak sistemi ile sunulmuştur.
6.6 .Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıklarının Kontrolü Yönetmelik’lerine
uygun olarak imha edilmelidir.
Sevofluran, özel olarak sevofluran için kalibre edilmiş bir vaporizatörle, sevofluranın spesifik
vaporizatörleri için dizayn edilmiş dolum sistemi veya diğer uygun sevoflurana spesifik
vaporizatör dolum sistemleri kullanılarak uygulanmalıdır. İnhalasyon anestezikleri
uygulanırken karbondioksit absorbanları kurumaya bırakılmamalıdır. Bazı halojenli
anesteziklerin karbonmonoksit oluşturmak üzere kuru karbondioksit absorbanı ile etkileştiği
bildirilmiştir. Yine de, tekrar soluma tüplerinde karbonmonoksit oluşum riskini ve artmış
karboksihemoglobin düzeylerinin olasılığını azaltmak için CO absorbanları kurumaya
2
bırakılmamalıdır. Sevofluran kurumuş CO2 absorbanı ile kullanıldığında anestezi cihazında
aşırı ısı üretimi, duman ve ateş gibi seyrek vakalar bulunmuştur. Eğer CO absorbanının
2
kurumuş olduğundan şüphelenilirse değiştirilmelidir.
7. RUHSAT SAHİBİ
AbbVie Tıbbi İlaçlar Sanayi ve Ticaret Limited Şirketi
Saray Mah. Dr. Adnan Büyükdeniz Cad.
No:2 Akkom Ofis Park Kelif Plaza 3. Blok Kat 16-17
34768 Ümraniye /İstanbul
Tel : 0216 633 23 00
Faks : 0216 425 09 69
8. RUHSAT NUMARASI
134/39
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.10.2012
Ruhsat yenileme tarihi:
10.KÜB’ÜN YENİLENME TARİHİ
16