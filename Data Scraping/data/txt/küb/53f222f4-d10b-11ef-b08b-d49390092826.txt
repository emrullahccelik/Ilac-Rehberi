KISA ÜRÜN BİLGİSİ
“▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
CLAIRYG 50 mg/mL, 100 mL İnfüzyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her 1 mL çözelti, 50 mg normal insan immünoglobulini* içerir. 100 mL’lik bir flakon, 5 g
normal insan immünoglobulini (IVIg) içerir.
*En az % 95’i IgG içeren protein içeriğine karşılık gelir.
IgG alt sınıf dağılımı (normal değerler):
IgG1: %55-%67
IgG2: %29-%37
IgG3: %1-%4
IgG4: %1-%3
Maksimum IgA içeriği 22 mikrogram /mL’dir.
İnsan donörlerinin plazmasından üretilir. Biyolojik bir üründür.
Yardımcı maddeler:
Her 1 mL çözelti, 32 mg mannitol (E 421) içerir.
Yardımcı maddeler için 6.1’e bakınız.
3. FARMASÖTİK FORM
IV infüzyon için çözelti.
Çözelti berrak ya da hafif opak, renksiz, açık kahverengi veya açık sarı renkte olup, plazma
ile izotoniktir.
4. KLİNİK ÖZELLİKLER
4.1. Terapötik endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (konjenital) immün yetmezliklerde,
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı ve
kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
1/14* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatör etki için;
a) Kanama riski yüksek olan veya cerrahi müdahale öncesi trombosit sayısının yükseltilmesi
gereken immün trombositopeni (İTP) olgularında,
b) Guillain-Barré sendromunda,
c) Kawasaki hastalığında,
d) Multifokal Motor Nöropati (MMN) hastalığında,
e) Kronik Enflamatuvar Demiyelinizan Polinöropatinin tedavisinde (KIDP)
f) Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji/uygulama sıklığı ve süresi:
Pozoloji ve uygulama sıklığı endikasyona göre değişir. Replasman tedavisinde hastanın
farmakokinetik ve klinik yanıta bağlı olarak dozun bireysel şekilde ayarlanması gerekebilir.
Bir rehber olarak aşağıdaki doz şemaları verilmektedir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500 – 600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3 – 6 ay gereklidir.
Önerilen başlangıç dozu bir seferde verilen 0,4 – 0,8 g/kg infüzyonu takiben her 3 – 4 haftada
bir uygulanan 0,2 g/kg’dır.
Serum immünoglobulin düzeyinin 500 – 600 mg/dL olacak şekilde sabit tutulabilmesi için
gereken doz ortalama 0,2 – 0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopeni
İki alternatif doz şeması vardır:
2/14• Birinci gün 0,8 – 1 g/kg dozunda uygulanır; doz, 3 gün içerisinde bir kez
tekrarlanabilir veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain Barré Sendromu
5 gün süreyle 0,4 g/kg/gün dozunda uygulanır.
Kawasaki hastalığı
8-12 saat süreyle tek doz olarak uygulanan 2 g/kg’dır ve asetilsalisilik asit ile kombine
olarak verilir.
Multifokal Motor Nöropati (MMN) hastalığı
Başlangıç dozu: 2-5 gün süreyle bölünmüş dozlarda toplam 2g/kg
İdame dozu: 2-6 haftada bir 1-2 g/kg
Kronik enflamatuvar demiyelinizan polinöropati (KIDP)
Önerilen başlangıç dozu: 2-5 Ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4 – 1 g/kg total doz 1 – 2
günde uygulanır. Maksimum yarar elde edilen doz önerilir ve doz doktor tarafından belirlenir.
En düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0 – 18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
Azami infüzyon hızı her bir ürün için klinik çalışma protokollerine göre belirlenmelidir.
İnsan normal immünoglobulini ilk 30 dakikada 0,3 mL/kg/saat hızıyla intravenöz olarak
uygulanmalıdır. Hasta tarafından iyi tolere edilirse uygulama hızı kademeli olarak maksimum
saatte 4 mL/kg’a kadar artırılabilir (bkz. Bölüm 4.4). Sınırlı sayıda hastadan elde edilen klinik
veriler, yetişkinlerdeki 4 mL/kg/saat’lik bir infüzyon hızını iyi tolere edebilen primer immün
yetmezlik (PID) hastalarının, 7,2 mL/kg/saat infüzyon hızını tolere edebildiklerini
göstermiştir. Kullanımla ilgili daha ayrıntılı bilgi için lütfen Bölüm 4.4.’e bakınız.
İnfüzyonla ilişkili yan etki görülmesi durumunda infüzyon hızı azaltılmalı ya da infüzyon
durdurulmalıdır.
3/14Özel popülasyonlara ilişkin ek bilgiler
Böbrek/Karaciğer yetmezliği:
IVIg tedavisi uygulanan hastalarda akut böbrek yetmezliği vakaları rapor edilmiştir. Böbrek
yetmezliği riski bulunan hastalarda, IVIg preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklar ve adölesanlarda (0 – 18 yaş) pozoloji değişmez.
Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaşın üzerinde olması dahil belirli risk faktörlerinin olduğu
bildirilmiştir.
Ayrıca IVIg uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIg reçetelenip infüzyonu uygulanırken dikkatli
hareket edilmeli, uygulanabilir en düşük infüzyon hızında ve dozda kullanılmalıdır (Bkz.
Bölüm 4.4).
4.3. Kontrendikasyonlar
• Etkin madde (insan immünoglobulin) veya yardımcı maddelerden herhangi birine karşı
aşırı duyarlılığı olan kişilerde (bkz. bölüm 4.4 ve 6.1)
• IgA'ya karşı antikor gelişen selektif IgA eksikliği olan hastalarda, IgA içeren bir
ürünün verilmesi, anafilaksi ile sonuçlanabilir.
4/144.4. Özel kullanım uyarıları ve önlemleri
Virüs Güvenliği
CLAIRYG, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak varyant Creutzfeldt-Jacob (v-CJD) gibi çeşitli
hastalıklara yol açabilen enfeksiyon yapıcı ajanlar içerebilirler. CLAIRYG’de varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler yetersiz kalabilir. Parvovirüs B19 enfeksiyonu, gebelikte (fetal
enfeksiyon) ve immün yetmezlik ya da artmış eritropoeizi olan hastalarda (hemolitik
anemi gibi) tehlikeli olabilir.
İmmünoglobulinlerle hepatit A ya da Parvovirüs B19 bulaşının görülmemesiyle ilgili
klinik deneyim mevcuttur ve antikor içeriğinin viral güvenliliğe katkısının bulunduğu
kabul edilmektedir.
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
CLAIRYG kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun asıların (Hepatit A, Hepatit B vb.) yaptırılması önerilebilir.
Hastalar açısından CLAIRYG her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Kullanım Önlemleri
Aşağıdaki önlemlere dikkat ederek potansiyel komplikasyonlardan kaçınmak sıklıkla
mümkündür:
- Normal insan immünoglobulinine karşı duyarlı olmayan hastalarda başlangıçta preparatın
yavaş infüzyon ile uygulanması (≤1mL/kg/saat).
- Hastalar herhangi bir semptoma karşı infüzyon süresince dikkatle takip edilmelidir.
Özellikle, ilk kez normal insan immünoglobulini uygulamasında, farklı bir IVIg ürününden bu
ürüne geçişte ya da son immünoglobulin infüzyonunun üzerinden uzun süre geçmişse,
hastalar, potansiyel istenmeyen etkilerin belirtilerini tespit etmek için ilk infüzyon süresince
ve infüzyondan sonraki ilk saat boyunca dikkatle izlenmelidir. Diğer tüm hastalar
uygulamadan sonra en az 20 dakika süreyle izlenmelidir.
Tüm hastalarda IVIg uygulanması için şunlar gereklidir:
5/14- IVIg infüzyonunundan önce yeterli hidrasyonu sağlamak,
- İdrar çıkışının izlenmesi,
- Serum kreatinin seviyelerinin izlenmesi,
- Kıvrım diüretiklerinin beraber kullanımından kaçınılması.
Advers reaksiyon görülmesi halinde, uygulama hızı azaltılmalı ya da infüzyon
durdurulmalıdır. Gerekli tedavi etkinin cinsine ve şiddetine bağlıdır.
İnfüzyon reaksiyonu
Belirli ciddi advers reaksiyonlar (baş ağrısı, sıcak basması, üşüme, miyalji, hırıltılı solunum,
taşikardi, bel ağrısı, bulantı ve hipotansiyon gibi) infüzyon hızıyla ilişkili olabilir. "4.2.
Pozoloji ve uygulama şekli" bölümünde önerilen infüzyon hızına hassasiyetle uyulmalıdır.
İnfüzyon süresince hastalar herhangi bir semptomun gelişmesi açısından monitorize edilmeli
ve dikkatle izlenmelidir.
Aşağıdaki durumlarda belirli advers reaksiyonlar daha sık görülebilir:
- İlk kez insan normal immünoglobulini uygulanacak hastalarda veya nadiren, kullanılan
insan normal immünoglobulin preparatı değiştirilmiş ya da en son uygulamadan sonra uzun
bir süre geçmiş hastalarda
- Tedavi edilmemiş enfeksiyonu veya altta yatan kronik inflamasyonu olan hastalarda.
Aşırı duyarlılık
Gerçek alerjik reaksiyonlar nadirdir. Hastalarda anafilaksi gelişebilir:
- Anti-IgA antikoru olan, tespit edilemeyen IgA hastalarında
- Daha önce insan normal immünoglobulin tedavisi uygulanmış ve tedaviyi tolere edebilmiş
hastalarda.
Şok durumunda, standart medikal tedavi hemen başlatılmalıdır.
Tromboembolizm
IVIg uygulaması ile yüksek riskli hastalarda immünoglobulin yüksek akış hızı nedeniyle kan
viskozitesinde görülen göreceli artışa bağlı olduğu düşünülen miyokard enfarktüsü,
serebrovasküler olaylar (inme dahil), pulmoner emboli ve derin venöz trombozu gibi
tromboembolik reaksiyonlar arasında bağlantıyı gösteren klinik kanıtlar mevcuttur. Obez
hastalarda ve trombotik olaylar açısından risk faktörlerini taşıyan hastalarda (ileri yaş,
hipertansiyon, diabetes mellitus ve vasküler hastalık ya da trombotik atak öyküsü olan
hastalar, edinsel ya da kalıtsal trombofilik bozukluğu olan hastalar, uzun sürelerle immobilize
olan hastalar, ağır hipovolemisi bulunan hastalar ve kan viskozitesinin artmış olduğu
hastalıkları olanlar gibi) IVIg reçetelenip infüzyonu uygulanırken dikkatli hareket edilmelidir.
Tromboembolik advers olaylar açısından riskli hastalarda IVIg preparatları uygulanabilir en
düşük infüzyon hızında ve dozda kullanılmalıdır.
6/14Akut böbrek yetmezliği
IVIg tedavisi alan hastalarda akut böbrek yetmezliği vakaları bildirilmiştir. Birçok vakada,
daha önceden var olan böbrek yetmezliği, diabetes mellitus, hipovolemi, aşırı kilo,
nefrotoksik ilaçların birlikte kullanımı veya 65 yaş üzerindeki hastalar gibi risk faktörleri
belirlenmiştir.
IVIg infüzyonu öncesi, özellikle akut böbrek yetmezliği gelişiminde artmış potansiyel riski
olduğu kanısına varılan hastalarda, uygun aralıklarla devamlı surette renal parametreler
değerlendirilmelidir. Akut renal yetmezlik riski bulunan hastalarda, IVIg preparatları
uygulanabilir en düşük infüzyon hızında ve dozda kullanılmalıdır.
Böbrek yetmezliği durumunda, IVIg infüzyonunun durdurulması düşünülmelidir.
Böbrek fonksiyon bozukluğu ya da akut böbrek yetmezliğinin sukroz, glukoz ve maltoz gibi
farklı yardımcı maddeler içeren IVIg preparatlarının kullanımıyla ilişkili olabileceği
bildirilmiş olmasına rağmen, olguların çoğundan, stabilizatör olarak sukroz içeren preparatlar
sorumlu tutulmaktadır. Risk altındaki hastalarda, bu tür yardımcı maddeleri içermeyen
preparatların kullanımı düşünülmelidir. CLAIRYG sukroz, maltoz veya glukoz içermez.
1g/kg'lık bir dozaj rejimi için kg başına 640 mg'lık bir miktarda, 32 mg/mL'lik mannitol
içeriği nedeniyle, diüretik tedavisi alan hastalarda ve dehidrate hastalarda CLAIRYG dikkatli
kullanılmalıdır.
Aseptik menenjit sendromu (AMS)
IVIg tedavisiyle ilişkili olarak aseptik menenjit sendromunun meydana geldiği bildirilmiştir.
Sendrom genellikle IVIg tedavisinden birkaç saat sonra ile 2 gün arasında başlamaktadır.
Beyin omurilik sıvısı (BOS) testi ağırlıklı olarak granülositik serilerden olmak üzere mm3
başına birkaç bin hücreye kadar pleositozla ve birkaç yüz mg/dl'ye kadar olan yükselmiş
protein seviyeleri ile çoğunlukla pozitiftir. AMS, daha sık olarak yüksek doz IVIg tedavisiyle
(2 g/kg) bağlantılı oluşabilir.
Bu tarz belirtiler ve semptomlar gösteren hastalarda, menenjitin diğer belirtilerini elemek için,
beyin-omurilik sıvısı (BOS) çalışması dahil nörolojik bir değerlendirme yapılmalıdır.
IVIg tedavisinin kesilmesiyle AMS birkaç günde sekel bırakmaksızın iyileşmiştir.
Hemolitik anemi
IVIg ürünleri, hemolizinler gibi rol alabilen kan grubu antikorları içerebilir ve pozitif direkt
antiglobulin reaksiyonuna (Coombs testi) ve nadiren hemolize neden olan, eritrositlerin
immünoglobulin ile in vivo kaplanmasına yol açabilir. Hemolitik anemi, eritrositlerin artmış
sekestrasyonundan dolayı, IVIg tedavisini takiben gelişebilir. IVIg alan hastalar, hemolizin
klinik belirtileri ve semptomları için izlenmelidir (bkz. bölüm 4.8).
Nötropeni/Lökopeni
IVIg ile tedavide nötrofil miktarında geçici azalma ve/veya bazen ciddi olabilen nötropeni
vakaları raporlanmıştır. Bu durum tipik olarak IVIg uygulamasından saatler veya günler sonra
olur ve 7 ila 14 gün içinde spontan olarak düzelir.
7/14Transfüzyonla İlişkili Akut Akciğer Hasarı (Transfusion Related Acute Lung Injury; TRALI)
IVIg tedavisi uygulanan hastalarda nonkardiyojenik pulmoner ödem (Transfüzyonla İlişkili
Akut Akciğer Hasarı; TRALI) olguları bildirilmiştir. TRALI, ciddi hipoksi, dispne, takipne,
siyanoz, ateş ve hipotansiyon ile karakterizedir. TRALI semptomları tipik olarak transfüzyon
sonrası, sıklıkla 1-2 saat içinde olmak üzere, 6 saat içinde gelişir. Bu nedenle, IVIg alanlar
izlenmeli ve pulmoner advers reaksiyon durumunda IVIg infüzyonu derhal kesilmelidir.
TRALI, acil yoğun bakım ünitesi sevki gerektiren potansiyel olarak hayatı tehdit edici bir
durumdur.
Serolojik testler ile etkileşim
Normal insan immünoglobulin infüzyonundan sonra pasif olarak transfer edilmiş değişik
birçok antikorun hastanın kanında geçici olarak yükselmesi, serolojik testlerde yanlış pozitif
sonuçlara neden olabilir.
A, B, D gibi eritrosit antijenlerine karşı olan antikorların pasif geçişi, direkt antiglobulin testi
(DAT; direkt Coombs testi) gibi alyuvar antikorları için bazı serolojik testleriyle etkileşebilir.
CLAIRYG, çözeltinin her mL’sinde 32 mg mannitol içerir (100 mL= 3,2 g). Bu da, 1 g/kg
doz için kg başına 640 mg mannitol demektir. Bu nedenle, CLAIRYG dehidrate ve diüretik
tedavi alan hastalarda dikkatle kullanılmalıdır.
Sporcular
Mannitol içeren bir tıbbi ürün doping testinde pozitif sonuç çıkartabileceği için sporcu kadın
ve erkekler bu duruma dikkat etmelidirler.
Pediyatrik popülasyon
Listelenen uyarılar ve önlemler hem erişkinler hem de çocuklar için geçerlidir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmünoglobulin uygulaması, kızamık, kızamıkçık, kabakulak ve suçiçeği gibi canlı virüs
aşılarının etkinliğini, en az 6 haftadan en çok 3 aya kadar bozabilir. Bu tip aşıların
uygulanabilmesi için IVIg infüzyonundan sonra 3 aylık bir süre geçmelidir. Kızamık
hastalarında bu durum 1 yıla kadar sürebilir. Bu nedenle kızamık aşısı uygulanan hastaların
aşı sonrası antikor düzeyleri kontrol edilmelidir.
Kıvrım diüretikler
Kıvrım diüretiklerin eşzamanlı kullanımından kaçınılmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
8/14Pediyatrik popülasyon:
Listelenen etkileşimler hem yetişkin hem de çocuklar için geçerlidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Bilinen bir olumsuz etkisi bulunmamaktadır.
Gebelik dönemi
CLAIRYG’in insan gebeliğinde kullanımına yönelik güvenliliği kontrollü klinik çalışmalarla
değerlendirilmediğinden hamile kadınlarda dikkatli kullanılmalıdır. IVIg preparatlarının
plasentadan geçtikleri ve bu geçişin üçüncü trimesterda giderek arttığı gösterilmiştir.
İmmünoglobulinlerle olan klinik deneyimlere göre gebelik seyrinde veya fetüs ve yenidoğan
bebek üzerinde olumsuz etkilerin görülmesi beklenmez.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
CLAIRYG gerekli olmadıkça gebe kadınlarda kullanılmamalıdır.
Laktasyon dönemi
İmmünoglobulinler anne sütü ile atılmaktadır (süte geçmektedir). İmmünoglobulinlerin
emzirilen çocuk üzerinde herhangi bir olumsuz etkisi beklenmemektedir.
Üreme yeteneği /Fertilite
CLAIRYG ile hayvanlar üzerinde herhangi bir üreme çalışması yapılmamıştır. Üreme
kapasitesini etkileyip etkilemediği bilinmemektedir.
4.7. Araç ve makine kullanımı üzerindeki etkiler
CLAIRYG’in bazı yan etkileri, araç ve makine kullanma yeteneğini etkileyebilir. Tedavi
sırasında bu yan etkileri yaşayan hastalar, araç ve makine kullanmadan önce yan etkiler
geçene kadar beklemelidirler.
4.8. İstenmeyen etkiler
Güvenlilik profilinin özeti
İnsan normal immünoglobulinlerinin neden olduğu advers etkiler (azalan sıklıkta
listelenmiştir) (ayrıca bkz. Bölüm 4.4.)
- Titreme, baş ağrısı, baş dönmesi, ateş, kusma, alerjik reaksiyonlar, bulantı, eklem ağrısı,
kan basıncında düşme ve orta dereceli bel ağrısı
- Özellikle kan grubu A, B ve AB olanlarda ve geri dönüşümlü hemolitik reaksiyonlar ve
(nadiren) transfüzyon gerektiren hemolitik anemi
- Kan basıncında ani bir düşüş ve izole durumlarda anafilaktik şok (nadiren), hastanın
önceki uygulamaya aşırı duyarlılık reaksiyonu olmasa bile
9/14- Geçici kutanöz reaksiyonlar (kutanöz lupus eritematozus vakaları dahil - bilinmeyen
frekans) (nadiren)
- Miyokard enfarktüsü, serebrovasküler olay (inme), pulmoner emboli, derin ven trombozu
gibi tromboembolik reaksiyonlar (nadiren)
- Geri dönüşümlü aseptik menenjit vakası
- Serum kreatinin düzeylerinde artış ve/veya akut böbrek yetmezliği
- Transfüzyonla ilişkili akut akciğer hasarı (TRALI) vakaları
Advers reaksiyonların listesi
Fransa’da CLAIRYG ile ilgili dört klinik çalışma yapılmıştır:
- Primer immün yetmezliği olan 22 erişkin hasta her 3-4 haftada bir ortalama 0,45 g/kg doz
uygulanarak 6 ay boyunca tedavi almıştır.
- 17 erişkin ve 6 adölesandan oluşan ve primer immün yetmezliği olan 23 hastada yapılan
uzun süreli çalışma (11'i daha önceki çalışmaya dahil edilmiştir). Hastalar ortalama 31 ay
boyunca her 3-4 haftada bir ortalama 0,48 g / kg doz uygulanarak tedavi almıştır.
- Trombosit sayısı <30 x 109 / L olan 19 erişkin ITP hastasında yapılan çalışma. Hastalar 3
gün içinde tekrarlanabilecek 1 g / kg'lık doz almıştır.
- Her bir hasta için belirlenmiş bir doz ve uygulama sıklığı ile tekrarlayan şekilde tedavi
alan kronik inflamatuvar demiyelinizan poliradikülonöropatisi olan 20 erişkin hastada
yapılan çalışma. Bu hastalar yaklaşık 6 ay için her 6 haftada bir ortalama 1,5 g / kg doz
almıştır.
Toplamda, 73 hasta ile gerçekleştirilen klinik çalışmalarda 1263 CLAIRYG infüzyonu
uygulanmıştır.
Bu çalışmalarda raporlanan ve en azından tedaviyle ilişkili olabileceği düşünülen advers
reaksiyonlar ve aynı zamanda pazarlama sonrası gözlemlenen advers reaksiyonlar aşağıda
listelenmiştir. Aşağıda sunulan tablo MedDRA Sistemi Organ Sınıfı Sınıflandırması’na ve
Tercih Edilen Dönem Seviyesi’ne göre yapılmıştır.
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor). Her bir sıklık grubu
içinde istenmeyen etkiler azalan ciddiyet sırasına göre verilmiştir.
Pazarlama sonrası gözlenen advers etkilerin sıklığı hesaplanamadığından bilinmiyor (eldeki
verilerden hareketle tahmin edilemiyor) olarak raporlanmıştır.
10/14Sistem Organ Sınıfı Çok Yaygın Yaygın olmayan Seyrek
Bilinmiyor
yaygın (≥1/100- (≥1/1000 - (≥1/10.000-
(≥1/10) < 1/10) <1/100) <1/1000)
Kan ve lenf sistemi Lenfopeni
hastalıkları
Bağışıklık sistemi Anafilaktik şok Aşırı duyarlılık reaksiyonu
hastalıkları [ genel bozukluklara
neden olabilen (kırgınlık,
titreme, hipertermi), deri
hastalıkları (döküntü,
eritem, egzema, ürtiker,
kaşıntı), solunum
bozuklukları
(bronkospazm, solunum
sıkıntısı) ve enjeksiyon
bölgesi reaksiyonları]
Sinir sistemi Baş Baş dönmesi Aseptik menenjit,
hastalıkları ağrısı menenjizm, meninjiyal
hastalıklar
Vasküler Hipertansiyon Hipotansiyon Tromboembolik
hastalıklar reaksiyonlar (pulmoner
embolizm, venöz tromboz)
Solunum, göğüs Öksürük
bozuklukları ve
Orofaringeal ağrı
mediastinal
hastalıklar
Gastrointestinal Bulantı Karın ağrısı
hastalıklar
Kusma İshal
Deri ve deri altı Döküntü Kaşıntı
doku hastalıkları
Eritematöz
döküntü
Kas-iskelet Eklem ağrısı Sırt ağrısı
bozuklukları, bağ
Ekstremite ağrısı
doku ve kemik
hastalıkları
Genel bozukluklar Ağrı* Ateş Rahatsızlık
ve uygulama
Titreme
bölgesine ilişkin
hastalıklar Asteni
Uygulama
bölgesinde ağrı
Soğukluk hissi
İnfüzyon bölgesi
inflamasyonu
11/14Araştırmalar Kan kreatinin
düzeyinde artış
(klinik sonuçları
olmayan hafif
geri dönüşümlü,
geçici artış)
Pozitif indirekt
Coombs testi
*Ağrının yeri ve şekli (tipi) hakkındaki detaylar yoktur. 14 infüzyon sırasında tek bir hasta
tarafından ifade edilmiştir.
Bulaşıcı ajanlar açısından güvenlikle ilgili olarak 4.4 Özel kullanım uyarıları ve önlemleri
bölümüne bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı doz, özellikle yaşlı hastalar veya kalp veya böbrek yetmezliği olan hastalar dahil olmak
üzere risk altındaki hastalarda hipervolemi ve hipervizkoziteye neden olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immünoglobülinler: normal insan
immünoglobulinleri, intravasküler uygulama için,
ATC kodu: J06BA02
Etki mekanizması:
Normal insan immünoglobulini, enfeksiyon etkenlerine karşı geniş bir antikor spektrumuna
sahip immünoglobulin G (Ig G) içerir.
Normal insan immünoglobulini normal popülasyonda bulunan IgG antikorları içerir.
Genellikle en az 1000 donörden alınan insan plazma havuzundan hazırlanır. IgG alt
sınıflarının dağılımı normal insan plazmasına benzer oranlardadır. Yeterli dozları, düşük
immünoglobulin G seviyelerini normal düzeylere çıkarabilir.
Replasman tedavisi dışındaki endikasyonlarda etki mekanizması tam olarak aydınlatılmamış
olmasına rağmen, immünomodülatör etkiye sahip olduğu bilinmektedir.
Replasman tedavisi için CLAIRYG'in etkinliği, biri daha önce tedavi almamış 34 primer
immün yetmezlik (PID) hastasında (28 erişkin ve 6 adölesan) araştırılmıştır.
İmmünomodülasyon için CLAIRYG'in etkinliği, trombosit sayısı <30 x 109 / L olan 19 ITP'li
erişkin hasta ve KIDP'li 19 erişkin hasta üzerinden değerlendirilmiştir.
12/14KIDP çalışmasında, en düşük etkin IVIg dozunun tespit edildiği ve en az 6 ay boyunca tedavi
edilen 39 hasta, çift-kör rejimde, çalışmaya katılmadan önce aldıkları doz ile aynı dozda
CLAIRYG veya TEGELINE ile tedavi edilmiştir. Relaps, KIDP tedavisine ek olarak
verildikten sonra düzeltilmiş INCAT skalasında 1 puanlık kötüleşme veya en az 2 aylık
kötüleşme şeklinde tanımlanmıştır. 6 aylık takip süresince CLAIRYG alan 19 hastanın
18’inde (%94,7), karşılaştırma grubunda ise 20 hastanın 18’inde (%90) relaps
gözlenmemiştir.
5.2.Farmakokinetik özellikler
Genel özellikler
Emilim:
Normal insan immünoglobulini intravenöz uygulama sonrası kan dolaşımına hemen ve tam
olarak geçer.
Dağılım:
IV Ig’nin plazma ve damar dışı sıvılar arasındaki geçişi göreceli olarak hızlıdır; intra ve
ekstravasküler kompartmanlar arasında yaklaşık 3 ila 5 gün içinde denge durumuna geçer.
Biyotransformasyon:
IgG ve IgG kompleksleri retiküloendoteliyal sistemin hücrelerinde yıkılırlar.
Eliminasyon:
CLAIRYG’in primer immün yetmezliği olan hastalarda hesaplanan medyan yarılanma ömrü
34 gündür. Bu yarılanma ömrü, özellikle primer immün yetmezlik hastalarında, hastadan
hastaya değişiklik göstermiştir.
Doğrusallık/Doğrusal olmayan:
Eliminasyonu dozla orantılı olarak lineerdir.
5.3.Klinik öncesi güvenlilik verileri
Geleneksel toksisite çalışmalarından elde edilen klinik öncesi veriler, insanlar için özel bir
risk oluşturduğunu göstermemiştir.
İnsan proteinine (ya da heterolog proteinlere) karşı gelişen antikorlar nedeniyle, hayvanlarda
tekrarlayan doza bağlı toksisite ve üreme üzerinde toksisite çalışmalarının yapılması olanaklı
değildir.
Herhangi bir mutajenik potansiyel göstermesi mümkün değildir.
6. FARMASÖTİK ÖZELLİKLER
6.1.Yardımcı maddelerin listesi
Mannitol (E 421)
Glisin
Polisorbat 80
Enjeksiyonluk su
13/146.2. Geçimsizlikler
Herhangi bir geçimlilik çalışması olmadığından ötürü, bu ürün başka ilaçlarla
karıştırılmamalıdır.
6.3.Raf ömrü
24 ay
İlaç açıldıktan sonra hemen kullanılmalıdır.
6.4. Saklamaya yönelik özel tedbirler
Orijinal ambalajında, 25°C’nin altındaki oda sıcaklığında ve ışıktan koruyarak saklayınız.
Dondurmayınız. Donmuş ürünleri çözüp kullanmayınız.
6.5. Ambalajın niteliği ve içeriği
Tıpalı (bromobutil) flakon içerisinde (Tip I cam) 100 mL çözelti.
6.6. Beşeri tıbbi üründen arta kalan maddelerin imhası ve diğer özel önlemler
Çözelti uygulamadan önce çıplak gözle incelenmelidir. Çözelti berrak ya da hafif opak,
renksiz, açık kahverengi ya da açık sarı renkte olmalıdır. Bulanık veya çökeltisi olan çözeltiler
kullanılmamalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
Sadece DEHP (fitalat) içermeyen tıbbi cihazlar kullanılmalıdır.
7. RUHSAT SAHİBİ
Er-Kim İlaç Sanayi ve Ticaret A.Ş.
Beşiktaş-İstanbul
Tel: (0212) 275 39 68
Faks: (0212) 211 29 77
8. RUHSAT NUMARASI
2023/248
9. İLK RUHSAT TARİHİ/ RUHSAT YENİLEME TARİH
23.06.2023
10. KÜB’ÜN YENİLENME TARİHİ
14/14