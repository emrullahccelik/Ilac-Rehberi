KULLANMA TALİMATI
MULTİMİX pediatrik şurup
Ağızdan alınır.
Etkin madde: Her bir ölçek (5 mL) 2500 IU A vitamini, 0.9 mg B 1 vitamini, 1 
mg B2 vitamini, 1.3 mg B 6 vitamini, 45 mg C vitamini, 400 IU D 3 vitamini, 8.94 
mg E vitamini, 3.5 mg D-Pantenol, 0.085 mg D-Biotin, 11 mg Nikotinamid  
içerir.
Yardımcı maddeler:  Ksilitol, gliserin, propilen glikol, kremofor RH 40, DL-
lakton,  sodyum  benzoat  (E211),  sodyum  hidroksit,  etanol,  portakal  esansı,  
demineralize su
                        
Bu  ilacı  kullanmaya  başlamadan  önce  bu  KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.
•Bu kullanma talimatını saklayınız. Daha sonra tekrar okumaya ihtiyaç duyabilirsiniz.
•Eğer ilave sorularınız olursa, lütfen doktorunuza veya eczacınıza danışınız.
•Bu ilaç kişisel olarak sizin için reçete edilmiştir, başkalarına vermeyiniz.
•Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
•Bu  talimatta  yazılanlara  aynen  uyunuz.  İlaç  hakkında  size  önerilen  dozun  dışında  
yüksek veya düşük doz kullanmayınız. 
Bu Kullanma Talimatında:
1. MULTİMİX nedir ve ne için kullanılır?
2. MULTİMİX’i kullanmadan önce dikkat edilmesi gerekenler
3. MULTİMİX nasıl kullanılır?
4. Olası yan etkiler nelerdir?
5. MULTİMİX’in saklanması
başlıkları yer almaktadır.
1. MULTİMİX nedir ve ne için kullanılır?
MULTİMİX,
MULTİMİX,  dengeli  oranlarda  bir  araya  getirilmiş  bir  vitamindir.  İçeriğindeki  
vitamin  miktarları  2-12  yaş  arasındaki  çocukların  günlük  gereksinimlerini  
karşılayacak şekilde ayarlanmıştır.
100 mililitrelik şişelerde bulunur.
İçeriğindeki  vitaminlerin  eksikliğinin  görüldüğü  veya  gereksiniminin  arttığı  
durumlarda eksikliğin giderilmesinde kullanılır. Şu durumlarda takviye gerekebilir:
Ani  kilo  kaybı,  dengesiz  ve  yetersiz  beslenme,  günlük  vitamin  ihtiyacını  
1/4karşılamayan beslenme (ör. süt alımının olmadığı vejeteryan diyetler)
Yanıklar,  ateş,  kronik  ateş,  kronik  hemodiyaliz  (kanın  temizlenmesi  işlemi),  
karaciğer-safra kanalı hastalıkları, hipertiroidizm (tiroid bezinin fazla çalışması,  
belirtileri;  metabolizmada  hızlanma,  kilo  kaybı,  terleme,  güçsüzlük),  uzamış  
hastalıklar/enfeksiyonlar, barsak hastalıkları, pankreas yetmezliğine bağlı olarak  
besinlerin  yetersiz  emilimi,  protein  eksikliği,  yağ  emiliminin  bozulduğu  
durumlar.
Ağız-boğaz hasarları/bozuklukları, sarılık
2. MULTİMİX’i kullanmadan önce dikkat edilmesi gerekenler 
MULTİMİX’i aşağıdaki durumlarda KULLANMAYINIZ
Eğer çocuğunuzun;
İlacın içerdiği maddelerden herhangi birine alerjisi varsa,
Hipervitaminoz A ve D (vücuttaki vitamin fazlalığı) varsa,
Hiperkalsemisi (kanda kalsiyum derişiminin normalden fazla olması) varsa,
Retinoid tedavisi görüyorsa (epitel hücrelerin çoğalmasını engelleyen A vitamini  
sentetik türevi bir ilaç ile yapılan tedavi)
MULTİMİX’i aşağıdaki durumlarda DİKKATLİ KULLANINIZ 
Eğer çocuğunuz aşağıdaki ilaçlardan herhangi birini kullanıyorsa,
D vitamini içeren ilaçlar
A vitamini içeren ilaçlar
Anestezi için kullanılan barbitüratlar
Nöbet tedavisinde kullanılan ilaçlar
Bu uyarılar geçmişteki herhangi bir dönemde dahi olsa çocuğunuz için geçerliyse lütfen  
doktorunuza danışınız.
MULTİMİX’in  içeriğinde  bulunan  bazı  yardımcı  maddeler  hakkında  önemli  
bilgiler
Bu tıbbi ürün her ölçeğinde 100 mg’dan daha az etanol (alkol) içerir.
Diğer ilaçlar ile birlikte kullanımı
Bazı ilaçlar ile birlikte kullanıldığında MULTİMİX’in ya  da kullanılan diğer  ilacın  
etkisi  değişebilir.  Çocuğunuz  aşağıdaki  ilaçları  kullanıyorsa  lütfen  doktorunuza  
söyleyiniz:
Antikonvülsanlar
Anestezi için kullanılan barbitüratlar
Nöbet tedavisinde kullanılan ilaçlar
Ganglionik blokörler (Sinir hücrelerinin bir araya gelmesiyle oluşan bölgelerde  
sinir iletimine engel olarak kan basıncını düşüren ilaçlar)
2/4Eğer çocuğunuz reçeteli ya da reçetesiz herhangi bir ilacı şu anda kullanıyorsa veya  
son zamanlarda kullandıysa lütfen doktorunuza veya eczacınıza bunlar hakkında bilgi  
veriniz.
3. MULTİMİX nasıl kullanılır?
Uygun kullanım ve doz/uygulama sıklığı için talimatlar:
Doktorunuz ayrı bir tavsiyede bulunmadıkça:
6 yaşından küçük çocuklara günde yarım ölçek,
6 yaşından büyük çocuklarda günde 1 ölçek veriniz.
Uygulama yolu ve metodu:
MULTİMİX sadece ağızdan kullanım içindir. 
MULTİMİX´i 6 yaşından küçük çocuklara su, meyve suyu veya mamaya karıştırarak, 6  
yaşından büyük çocuklara kahvaltı ile birlikte verebilirsiniz.
Doktorunuz MULTİMİX ile tedavinizin ne kadar süreceğini size bildirecektir.
Eğer MULTİMİX’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla MULTİMİX kullandıysanız
Çocuğunuz  MULTİMİX’ten  kullanması  gerekenden  fazlasını  kullanmışsa  bir  doktor  
veya eczacı ile konuşunuz.
MULTİMİX’i kullanmayı unutursanız
Unutulan dozları dengelemek için çocuğunuza çift doz MULTİMİX vermeyiniz.
4. Olası yan etkiler nelerdir?
Tüm ilaçlar gibi, MULTİMİX’in içeriğinde bulunan maddelere duyarlı olan kişilerde  
yan etkiler olabilir.
Aşağıdakilerden herhangi birini fark ederseniz, doktorunuza söyleyiniz:
A ve D vitamini fazlalığı (A vitamininin fazla alımına bağlı olarak kafa içi basıncı artar,  
kusma  ve  iştahsızlık  gelişir.  Yüksek  dozda  alınan  D  vitamini  sonucu  kemiklerden  
belirgin derecede kalsiyum çözülümüne bağlı olarak kandaki kalsiyum  miktarı aşırı 
yükselir. Bu durumun uzun sürmesi özellikle bebeklerde zihinsel ve fiziksel gelişmede  
gerilemeye neden olur.)
Bunlar MULTİMİX’in hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
3/4doktorunuzu veya eczacınızı bilgilendiriniz.
5. MULTİMİX’in Saklanması
MULTİMİX’i  çocukların  göremeyeceği,  erişemeyeceği  yerlerde  ve  ambalajında  
saklayınız.
25ºC’nin altındaki oda sıcaklığında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra MULTİMİX’i kullanmayınız.
Bu ürün ve/veya ambalajı herhangi bir bozukluk içeriyorsa kullanılmamalıdır.
Ruhsat Sahibi: KEYMEN İLAÇ SAN. ve TİC. A.Ş.
Şehit Gaffar Okkan Cad. No: 40
Gölbaşı 06830 Ankara
Tel: 0 312 485 37 60
Faks: 0 312 485 37 61
e-posta: keymen@keymen.com.tr
Üretim yeri: Abdi İbrahim İlaç San. ve Tic. A.Ş.
Esenyurt/İstanbul
Bu kullanma talimatı 05/10/2012 tarihinde onaylanmıştır.
4/4