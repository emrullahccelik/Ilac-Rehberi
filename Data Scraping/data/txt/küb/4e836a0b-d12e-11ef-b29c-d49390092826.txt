KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİX-AT 1000 mg saşe
2. KALİTATİF VE KANTİTATİF BİLEŞİM
Etkin maddeler:
Her bir saşe 1000 mg kalsiyum asetat içerir.
Yardımcı maddeler:
Sükroz (Öğütülmüş) 2585 mg
Yardımcı maddeler için 6.1' e bakınız.
3. FARMASÖTİK FORM
Saşe
Saşe içinde, yabancı partikül içermeyen, beyaz renkli homojen granüller
4. KLİNİK ÖZELLİKLER
4.1. Terapötik endikasyonlar
Diyaliz yapılan hastalarda kronik böbrek yetmezliği ile birlikte olan hiperfosfateminin
düzeltilmesi.
4.2. Pozoloji ve uygulama şekli
Pozoloji /uygulama sıklığı ve süresi:
Yetişkinler
Başlangıçta günde üç defa bir saşe verilir.
Hiperkalsemi oluşmadığı sürece istenilen serum fosfat seviyesi temin edilinceye kadar doz
artırılmalıdır. Genelde hastaların çoğunun her gün 4-6 saşe kadar alması gerekir (Her yemekte
1-2 saşe).
Günlük tavsiye edilen azami doz 12 saşedir.
Uygulama şekli:
Oral yolla kullanılır.
Saşe yemek sırasında bir bardak suda çözündürülerek içilir veya yemeklere karıştırılarak
alınır.
1Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda fosfat bağlayıcıların kullanılması ile ilgili diyet tavsiyelerine
ve hastaya uygun diyaliz yöntemlerine uyularak yapılmalıdır.
Diyaliz ile alınan veya atılan fosfat miktarına ve serum kalsiyumu üzerinde süregelen etkisine
bağlı olarak dozun ayarlanması gerekebilir. Örneğin her hafta olmak üzere ilacın etkililiğini
saptamak ve hiperkalsemiyi önlemek için hem serum fosfat hem de kalsiyum seviyelerinin
düzenli olarak izlenmesi gerekir.
Eğer hiperkalsemi meydana gelirse, hiperkalseminin derecesine bağlı olarak doz azaltılmalı
veya geçici olarak tedavi durdurulmalıdır.
Geriyatrik popülasyon:
Doz ayarlamasına dair özel bir bilgi bulunmamaktadır.
Pediyatrik popülasyon:
Çocuklarda güvenliliği ve etkililiği bildirilmemiştir.
4.3. Kontrendikasyonlar
Etkin madde veya herhangi bir yardımcı maddeye karsı aşırı duyarlılık.
Hiperkalsemi.
4.4. Özel kullanım uyarıları ve önlemleri
Böbrek yetmezliği olan hastalarda fosfat bağlayıcıların kullanılması ile ilgili diyet tavsiyelerine
ve hastaya uygun diyaliz yöntemlerine uyularak yapılmalıdır.
Diyaliz ile alınan veya atılan fosfat miktarına ve serum kalsiyumu üzerinde süregelen etkisine
bağlı olarak dozun ayarlanması gerekebilir. Örneğin her hafta olmak üzere ilacın etkinliğini
saptamak ve hiperkalsemiyi önlemek için hem serum fosfat hem de kalsiyum seviyelerinin
düzenli olarak izlenmesi gerekir.
Eğer hiperkalsemi meydana gelirse, hiperkalseminin derecesine bağlı olarak doz azaltılmalı
veya geçici olarak tedavi durdurulmalıdır. Özellikle vitamin D preparatları ile aynı anda tedavi
yapılması halinde hiperkalsemi riskinin dikkate alınması gerekir.
Hastalar hiperkalsemi semptomları konusunda uyarılmalıdır.
Klinik çalışmalarda kalsiyum asetat'ın uzun vadeli toksisitesi değerlendirilmemiştir.
Özellikle kalsiyum tuzları ile uzun vadeli fosfat tedavisi sırasında doku kalsifikasyonu
hakkında bildirimler yapılmıştır. Kalsifikasyon riskinin FİX-AT (kalsiyum asetat) ile diğer
kalsiyum tuzlarından daha fazla olup olmadığı bilinmemektedir.
Hastaların kalsiyum yüküne daha fazla ilave yapılmasından kaçınmak için içinde kalsiyum
karbonat veya diğer kalsiyum tuzları bulunan reçetesiz antiasit ilaçları almadan önce doktora
başvurmaları tavsiye edilir.
2Nadir kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Kalsiyum bazı ilaçlarla etkileşir.
- Siprofloksasin, enokzasin, norflokzasin tetrasiklin(PO)gibi antibiyotiklerin absorbsiyonu
etkilenebilir. Sonuç olarak FİX-AT antibiyotik tedavisinden 3 saat önce veya sonra
alınmalıdır.
- Hiperkalsemiden kaçınmak için Vitamin D preparatlarında doz modifikasyonu yapmak
gerekebilir.
- Hiperkalsemi durumunda digitalis glikozitleri, verapamil ve gallopamilin kardiyak etkilerini
artırabilir. Bu durum kardiyak toksisiteye sebep olabilir. Dolayısıyla kullanırken özel
önlemler alınmalıdır (EKG ve biyolojik gözetim).
4.6. Gebelik ve laktasyon
Genel Tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımına dair veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
FİX-AT gerekli olmadıkça (bunun koşulları belirtilmelidir) gebelik döneminde
kullanılmamalıdır.
Laktasyon dönemi
FİX-AT sadece bu ilacı alabileceği açıkça belirtilmiş emziren kadınlara verilmelidir.
Üreme yeteneği/ Fertilite
FİX-AT'ın üreme yeteneğini etkileyip etkilemediği bilinmemektedir.
4.7. Araç ve makine kullanımı üzerindeki etkiler
FİX-AT'ın araç ve makine kullanma yeteneğini etkilediğine dair bir gözlem yapılmamıştır.
4.8. İstenmeyen etkiler
İstenmeyen etkiler aşağıdaki tanımlama uyarınca, en sık görülenden en az görülene doğru
sıralanmıştır.
3Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Yaygın olmayan: Alerjik reaksiyonlar: kızarma, şişme, solunumda zorluk, deride izler
Gastrointestinal hastalıklar
Yaygın: Bulantı, kusma, ishal ve kabızlık
Genel bozukluklar ve uygulama bölgesine ilişkin hastalıkları
Yaygın olmayan: Kemiklerde ağrı, aşırı susama, aşırı miktarda idrar yapma
İstenmeyen etki olarak bildirilen bulgu ve belirtilerin bazıları hafif veya ciddi kalsemiye bağlı
olabilir.
Hiperkalsemi oluşabilir ve bu yüzden toplam ve iyonize serum seviyeleri izlenmelidir.
Hastaların yaklaşık %1'inde hafif hiperkalsemi (Ca>2.6 mol/L) oluşabilir ve bu durum
asemptomatiktir veya kendisini kabızlık, iştahsızlık, bulantı ve kusma olarak gösterir.
Hastaların yaklaşık %1'inde daha ciddi hiperkalsemi (Ca>3.0 mmol/L) meydana gelebilir ve bu
konfüzyon, deliryum, stupor ve çok ciddi hallerde ise koma şeklinde ortaya çıkabilir. Hastalara
bu semptomlardan herhangi birisi meydana geldiğinde doktoruna danışması tavsiye olunur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck. gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Kalsiyum içeren maddeler ile doz aşımı yumuşak doku kalsifikasyonuna sebep
olabilir. Şiddetli hiperkalsemi hemodiyaliz ile tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hiperkalemi ve hiperfosfatemi tedavisinde kullanılan ilaçlar.
ATC kodu: V03AE07
Kalsiyum asetatın kalsiyum iyonları, yemek esnasında alındığında yenen gıdada mevcut fosfatı
bağlar ve feçesle atılan, kolayca erimeyen kalsiyum fosfat ürününü oluşturur.
FİX-AT iki bileşeni olan kalsiyum ve asetat vücudun normal fizyolojik bileşenleri olup gıda
maddesinde de mevcuttur. Doğada bulunan bir gıda maddesi bileşeni olarak kalsiyum asetat
4genelde güvenli kabul edilir, ancak kalsiyum tuzlarının aşırı derecede alınması hiperkalsemiye
yol açabilir.
5.2.Farmakokinetik özellikler
Genel özellikler
Kalsiyum asetatın sistemik mevcudiyeti istenmez.
Emilim:
Bakiye asetat daha sonra normal metabolik yollardan atılacağı bikarbonat ile metabolize olur.
Fosfat bağlamayan kalsiyum miktarı değişkendir ve bağlı olmayan kalsiyum emilebilir. Bu
nedenle kalsiyum düzeyinin izlenmesi önerilir.
Dağılım:
Kalsiyum asetatın kalsiyum iyonları, yemek esnasında alındığında yenen gıdada mevcut fosfatı
bağlar kolayca erimeyen Kalsiyum fosfat ürününü oluşturur.
Biyotransformasyon:
Veri bulunmamaktadır.
Eliminasyon:
Feçesle atılır.
5.3.Klinik öncesi güvenlilik verileri
FİX-AT kalsiyum asetat'a ilişkin özel çalışmalar mevcut değildir.
6. FARMASÖTİK ÖZELLİKLER
6.1.Yardımcı maddelerin listesi
Sükroz (Öğütülmüş)
Sitrik Asit (Susuz)
Sukraloz
Portakal Aroması
6.2.Geçimsizlikler
Bulunmamaktadır
6.3.Raf ömrü
24 ay
6.4.Saklamaya yönelik özel tedbirler
25°C altındaki oda sıcaklığında saklanmalıdır.
56.5.Ambalajın niteliği ve içeriği
Alüminyum Folyo (PET/Alu/LDPE) 90 saşe
6.6.Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmış olan ürünler ya da atık materyaller 'Tıbbi Atıkların
Kontrolü yönetmeliği' ve 'Ambalaj Atıklarının Kontrolü yönetmelikleri' ne uygun olarak imha
edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
2017/13
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.01.2017
Ruhsat yenileme tarihi:
10. KÜB'ÜN YENİLENME TARİHİ
6