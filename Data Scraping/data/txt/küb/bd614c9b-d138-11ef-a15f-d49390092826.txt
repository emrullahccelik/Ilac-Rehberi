KISA ÜRÜN BİLGİSİ
1. BEŞERİ TIBBİ ÜRÜNÜN ADI
THILO-TEARS Göz Damlası
2. KALİTATİF VE KANTİTATİF BİLEŞİM
Etkin madde:
Jelin her gramı 3 mg karbomer içerir.
Yardımcı madde:
Yardımcı maddeler için 6.1.’e bakınız.
3. FARMASÖTİK FORM
Göz damlası.
Hafif sarımsı, hafif opelasan jel.
4. KLİNİK ÖZELLİKLER
4.1 Terapötik endikasyonlar
Kuru göz sendromunda, gözün nemlenmemesi veya yetersiz nemlenmesi durumlarında göz
sıvısının yerine konma amacıyla kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Başka şekilde tavsiye edilmedikçe, günde 4 defa veya ihtiyaç olduğu kadar konjunktival keseye
bir damla uygulanır.
Uygulama şekli:
Lokal yolla göze uygulanır.
Tüpü dikey olarak alt üst ediniz. Gözle temasından kaçınınız. Bu teknik ile konjuktival kese içine
doğru bir damla büyüklüğü damlatılması sağlanır ve kirpiklerin birbirine yapışması önlenmiş olur.
Özel popülasyonlara ilişkin ek bilgiler
Böbrek yetmezliği / Karaciğer yetmezliği:
Böbrek veya karaciğer yetmezliğinde özel bir kullanımı yoktur.
Pediyatrik popülasyon:
Çocuklarda özel bir kullanımı yoktur.
Geriyatrik popülasyon:
Yaşlılarda özel bir kullanımı yoktur.
4.3. Kontrendikasyonlar
İlacın içerdiği maddelerden herhangi birine karşı aşırı duyarlılık varsa kullanılmamalıdır.
4.4. Özel kullanım uyarıları ve önlemleri
Tüpün ucunu göze ve çevresine değdirmeyiniz.
THILO-TEARS uygulaması sırasında kontak lens kullanılmamalıdır.
İçerdiği benzalkonyum klorür sebebiyle gözde iritasyona sebebiyet verebilir. Yumuşak kontakt
lenslerle temasından kaçınınız. Uygulamadan önce kontakt lensi çıkarınız ve lensi takmak için en
azından 15 dakika bekleyiniz.
1Yumuşak kontakt lenslerin renklerinin bozulmasına neden olduğu bilinmektedir.
Eğer hastada göz ağrısı, görme değişiklikleri, göz iritasyonu, sürekli kızarıklık oluşursa, kötüye
giderse veya 3 günden fazla süre devam ederse ilacı kullanmayı bırakıp doktoruna danışmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerle bir etkileşimi bilinmemektedir. Başka bir göz damlası ile beraber
kullanıldığında, art arda iki uygulama arasında 15 dakikalık ara verilmelidir. Göz pomadları ve
jelleri en son uygulanmalıdır.
4.6. Gebelik ve laktasyon
Genel tavsiye
Gebelik kategorisi A.
Çocuk doğurma potansiyeli bulunan kadınlar / Doğum kontrolü (Kontrasepsiyon)
THILO-TEARS, çocuk doğurma potansiyeli bulunan kadınlarda kullanılabilir.
Gebelik dönemi
İyi yönetilmiş epidemiyolojik çalışmalar karbomerin gebelik üzerinde ya da fetusun/yeni doğan
çocuğun sağlığı üzerinde advers etkileri olduğunu göstermemektedir.
THILO-TEARS gebelik döneminde kullanılabilir.
Laktasyon dönemi
THILO-TEARS emzirme döneminde kullanılabilir.
Üreme yeteneği / Fertilite
THILO-TEARS’nin üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Tüm göz damlalarıyla olduğu gibi, geçici görme bozukluğu oluşabilir. İlaç damlatıldıktan sonra bu
tür belirtiler gözleniyorsa hasta araç veya makine kullanmadan önce görüntü netleşene kadar
beklemelidir.
4.8. İstenmeyen etkiler
Güvenlik profili özeti:
Karbomer %0,3 oftalmik jel kullanan 207 hastada yapılan klinik çalışmalarda en sık görülen
advers etki bulanık görme ve göz kapağı çevresinde kabuklanmadır ve hastaların yaklaşık %3-
%4’ünde oluşmuştur.
İstenmeyen etkiler çok yaygın (≥1/10), yaygın (≥1/100 ila <1/10), yaygın olmayan (≥1/1000 ila
<1/100), seyrek (≥1/10000 ila <1/1000), çok seyrek (<1/10000), bilinmiyor (eldeki verilerden
hareketle tahmin edilemiyor) olarak listelenmiştir.
Her sıklık grubunda advers etkiler ciddiyetleri azalan şekilde sıralanmıştır. Bu advers etkiler klinik
çalışmalardan ve pazarlama sonrası spontan raporlardan elde edilmiştir.
Enfeksiyonlar ve enfestasyonlar
Yaygın olmayan:
Rinit.
Göz hastalıkları
Yaygın:
Bulanık görme, göz ağrısı, göz kaşıntısı, lakrimasyon artışı, gözde yabancı cisim hissi, göz kapağı
çevresinde kabuklaşma, oküler rahatsızlık, oküler hiperemi.
Yaygın olmayan:
Blefarit, kuru göz, göz akıntısı,konjunktival ödem, göz iritasyonu.
2Deri ve deri altı doku hastalıkları
Yaygın olmayan:
Kontakt dermatit, periorbital ödem.
4.9. Doz aşımı ve tedavisi
Uygulama yolu ve ilacın özellikleri nedeniyle doz aşımıyla ilgili herhangi bir bildirim yoktur.
İlacın direkt veya yanlışlıkla sistemik emilimi toksikolojik açıdan bir risk oluşturmaz.
Aşırı kullanımında THILO-TEARS gözlerden ılık suyla kolaylıkla uzaklaştırılabilir. THILO-
TEARS bileşenleri non-toksik materyaller olarak bilinmektedir. Dolayısıyla yanlışlıkla oral
alımında toksisite beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Göz ilaçları; diğer oftalmolojikler; suni göz yaşı ve diğer ilaçlar.
ATC kodu: S01X A20.
THILO-TEARS jelin farmakolojik bir aktivitesi yoktur. Jel, kornea üzerinde koruyucu bir film ve
kaygan bir yüzey oluşturur ve göz sıvısı gibi davranır.
THILO-TEARS’nin sulu çözeltilere göre viskozitesi artırılmıştır. Viskozitesinin aksine göz
sıvısıyla kolayca karışır: göz yüzeyinde nemlendirici, transparan bir film oluşturur ve dolayısıyla
optik fonksiyonları etkilemez. Film, eksik göz sıvısını tamamlar veya irite etmeden göz
kapaklarının kayganlaşmasını sağlamak için yetersiz kalitedeki gözyaşı filmine katkı sağlar. Bu
sayede, göz yüzeyi kurumadan korunmaktadır.
Topikal uygulamadan sonra zararlı etki gözlenmemiştir. Yine de, küçük miktarda sistemik
absorbsiyonu veya kazaen tüm tüp içeriğinin yutulması bile toksikolojik etkilere neden olmaz.
5.2. Farmakokinetik özellikler
Genel özellikler
THILO-TEARS, yüksek molekül ağırlıklı hidrofilik polimer (Karbomer-974 P) içeren sıvı
oftalmik bir jeldir. pH’sı ve osmolalitesi normal gözyaşınınkine benzerdir.
Şikayetlerin ciddiyetine bağlı olarak, THILO-TEARS sayesinde gözlenen rahatlama 3-4 saat
sürmektedir.
Emilim:
Terapötik amacı nedeniyle, THILO-TEARS göz yüzeyinde olabildiğince uzun durmalı ve iç
kısımlara gitmemelidir. Bu durum, fiziko-kimyasal özelliklerle garanti edilmiştir. Uygulama yeri
açısından (göze uygulanır ve gözde bir film tabakası oluşturur) ve yüksek molekül ağırlığı
nedeniyle, polimerin absorpsiyonu ve birikimi beklenmemektedir.
Dağılım:
Uygulama yeri açısından (göze uygulanır ve gözde bir film tabakası oluşturur) ve yüksek molekül
ağırlığı nedeniyle, polimerin absorpsiyonu ve birikimi beklenmemektedir.
Biyotransformasyon:
Parçalanma ürünü yoktur.
Eliminasyon:
Uygulandığı şekilde gözden uzaklaştırılır.
Hastalardaki karakteristik özellikler
Farklı hasta gruplarında bilinen önemli bir farmakokinetik değişiklik yoktur.
35.3. Klinik öncesi güvenlilik verileri
Bilgi bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Sorbitol
Benzalkonyum klorür
Sodyum hidroksit
Saf su
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay.
Açıldıktan sonraki stabilitesi: Açıldıktan sonra 4 hafta içinde kullanınız.
6.4 Saklamaya yönelik özel uyarılar
25°C altındaki oda sıcaklıklarında saklayınız.
Açılmış olan steril ürünün saklanması için bölüm 6.3. Raf ömrü’ne bakınız.
6.5 Ambalajın niteliği ve içeriği
10 g’lık tüp.
6.6 Beşeri tıbbi üründen arta kalan maddelerin imhası ve diğer özel önlemler
Özel bir kullanma talimatı yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilir.
7. RUHSAT SAHİBİ
Liba Laboratuarları A.Ş.
Otağtepe Cad. No.5 Kavacık 34810 İstanbul
Tel: 0216 465 38 85, Faks: 0216 465 38 80
8. RUHSAT NUMARASI
91/53
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06 . 07. 1992
Ruhsat yenileme tarihi: 09.07.2009
10. KÜB’ÜN YENİLENME TARİHİ
4