KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOPROTEC PLUS 30 mg/12,5 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
Zofenopril kalsiyum (28,7 mg zofenoprile eşdeğer) 30 mg
Hidroklorotiyazid 12,5 mg
Yardımcı maddeler:
Laktoz monohidrat 56,2 mg
(sığır sütü kaynaklıdır)
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Bir yüzünde kırma çentiği bulunan pastel-kırmızı, yuvarlak, hafif bi-konveks tabletler.
Kırma çentiği, tableti eşit dozlara bölmek için değil, yutmayı kolaylaştırmak amacıyla
kırılmasını sağlamak içindir.
4. KLİNİK ÖZELLİKLER
4.1 Terapötik endikasyonlar
Hafif-orta dereceli esansiyel hipertansiyon tedavisi
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler
Sabit doz kombinasyonuna geçilmeden önce her bir bileşen (zofenopril ve
hidroklorotiyazid) dozunun düzenlenmesi önerilir.
Klinik olarak uygunsa, monoterapiden sabit doza doğrudan geçiş yapılabilir.
Hacim veya tuz deplesyonu olmayan hastalar:
Olağan etkin doz günde bir tablettir.
Hacim veya tuz deplesyonu olduğundan kuşkulanılan hastalar:
ZOPROTEC PLUS kullanımı önerilmez.
Uygulama şekli:
ZOPROTEC PLUS günde bir kez, yemeklerle birlikte veya yemeklerden ayrı olarak
kullanılmalıdır.
1Yutmayı kolaylaştırmak için, tabletler iki parçaya kırılabilir ve önerilen uygulama
zamanında arka arkaya alınabilir.
Özel popülasyonlara ilişkin ek bilgiler:
Böbrek/ karaciğer yetmezliği:
Böbrek yetmezliği olan ve diyalize giren hastalar
Hafif böbrek yetmezliği olan (kreatinin klerensi > 45 ml/dk) hipertansif hastalarda,
normal böbrek fonksiyonları olan hastalarla aynı doz seviyesinde ve günde bir kez
ZOPROTEC PLUS kullanılabilir.
Orta ile şiddetli böbrek yetmezliği olan hastalarda (kreatinin klerensi < 45 ml/dk)
kullanımı önerilmez (Bkz. Bölüm 4.4).
Şiddetli böbrek yetmezliği olan hastalarda (kreatinin klerensi < 30 ml/dk) ZOPROTEC
PLUS kontrendikedir (Bkz. Bölüm 4.3).
Diyalize devam eden hipertansif hastalarda ZOPROTEC PLUS kullanımı önerilmez.
Karaciğer yetmezliği olan hastalar
Tek başına 30 mg doz zofenoprilin yeterli olduğu hafif-orta şiddette karaciğer yetmezliği
olan hipertansif hastalarda, karaciğer fonksiyonu normal olan hastalarla aynı doz rejimi
kullanılabilir.
Şiddetli karaciğer yetmezliği olan hipertansif hastalarda ZOPROTEC PLUS
kontrendikedir.
Pediyatrik popülasyon:
ZOPROTEC PLUS’ın çocuklar ve 18 yaş altındaki adolesanlarda güvenliliği ve etkinliği
ispatlanmamıştır. Bu sebeple kullanımı önerilmez.
Geriyatrik popülasyon (65 yaş üzeri):
Normal kreatinin klerensine sahip yaşlılarda doz ayarlamasına gerek yoktur.
Kreatinin klerensi düşük olan (45 ml/dk’dan az) yaşlı hastalarda ZOPROTEC PLUS
kullanımı önerilmez.
Kreatinin klerensi aşağıdaki Cockroft-Gault formülü kullanılarak serum kreatininden
hesaplanabilir:
KrKl (ml/dk) = [(140–yaş) x Ağırlık(kg)]
72 x serum Kr (mg/dL)
Yukarıdaki yöntem erkeklerdeki kreatinin klerensini verir. Kadınlar için, elde edilen değer
0.85 ile çarpılmalıdır.
4.3 Kontrendikasyonlar
 Zofenopril ya da diğer ADE inhibitörlerine aşırı duyarlılık
 Hidroklorotiyazid ya da diğer sülfonamid türevi maddelere aşırı duyarlılık
 Yardımcı maddelerden herhangi birine aşırı duyarlılık
 Daha önce bir ADE inhibitörü tedavisine bağlı anjiyonörotik ödem hikayesi
2 Sakubitril/valsartan tedavisi ile eş zamanlı kullanımı kontrendikedir.
Sakubitril/valsartan tedavisinin son doz alımının üzerinden 36 saat geçene kadar
ZOPROTEC PLUS tedavisine başlanılmamalıdır (Bkz. Bölüm 4.4 ve 4.5)
 Kalıtımsal/idiyopatik anjiyonörotik ödem
 Şiddetli karaciğer yetmezliği
 Şiddetli böbrek yetmezliği (kreatinin klerens < 30 ml/dak.)
 Bilateral renal arter stenozu veya tek böbreklilerde unilateral renal arter stenozu
 Gebelikte kullanımı kontrendikedir
 ZOPROTEC PLUS ile aliskirenin beraber kullanımı diyabetes mellitus veya böbrek
yetmezliği (GFR<60 ml/dak/1.73 m2) olan hastalarda kontrendikedir (Bkz. Bölüm 4.5
ve 5.1).
4.4 Özel kullanım uyarıları ve önlemleri
ZOFENOPRİL
Hipotansiyon
Diğer ADE inhibitörleri ve diüretiklerde olduğu gibi, ZOPROTEC PLUS özellikle ilk
dozdan sonra kan basıncında belirgin bir düşmeye sebep olabilir. Komplike olmayan
hipertansif hastalarda semptomatik hipotansiyon enderdir.
Bu durumun diüretik tedavisi, diyette tuz kısıtlaması, diyaliz, diyare ve kusma, hacim ve
elektrolit kaybına uğramış hastalarda ya da şiddetli renin bağımlı hipertansiyon
hastalarında meydana gelme olasılığı fazladır (Bkz. Bölüm 4.5 ve Bölüm 4.8).
Semptomatik hipotansiyon, böbrek yetmezliğinin eşlik ettiği veya etmediği kalp
yetmezliği olan hastalarda gözlenmiştir. Özellikle şiddetli derecede kalp yetmezliği
sebebiyle yüksek dozda kıvrım diüretiği kullanan hastalarda, ya da hiponatremi veya
fonksiyonel böbrek yetmezliği olan hastalarda ortaya çıkma olasılığı daha yüksektir.
Semptomatik hipotansiyon riski artan hastalarda tedaviye tercihen hastane şartlarında,
yakın tıbbi gözetim altında, düşük dozlarla ve doz ayarlamasını çok dikkatli yaparak
başlanmalıdır. Mümkünse, ZOPROTEC PLUS tedavisine başlandığında diüretik
tedavisi geçici olarak kesilmelidir.
Aynı durum, aşırı hipotansiyonun miyokard infarktüsü veya serebrovasküler olayla
sonuçlanabilecek angina pektoris veya serebrovasküler hastalığı olan hastalar için de
geçerlidir.
Hipotansiyon gelişirse, hasta sırtüstü yatırılmalıdır. Hacmin intravenöz normal salin ile
tamamlanması gerekebilir. İlk dozdan sonra hipotansiyonun oluşması, etkin müdahaleden
sonra ilacın her bir bileşeni için dikkatli doz ayarlaması gerekliliğini ortadan kaldırmaz.
Renovasküler hipertansiyonlu hastalar
Bilateral renal arter stenozu ya da tek böbreklilerde tek böbreğe giden arterde stenozu
olan hastaların ADE inhibitörleriyle tedavisi sırasında, şiddetli hipotansiyon ve böbrek
yetmezliği riski artar. Diüretik tedavisi de buna yol açan bir faktör olabilir. Unilateral
renal arter stenozu olan hastalarda, sadece serum kreatinininde hafif değişikliklerle
birlikte renal fonksiyon kaybı olabilir.
Bu hastalarda, tedaviye sıkı tıbbi gözetim altında düşük dozla, dikkatli doz düzenlemesi
ve böbrek fonksiyonlarının izlenmesiyle başlanmalıdır.
3Böbrek yetmezliği olan hastalar
Uygun görüldüğü sürece tedavi sırasında böbrek fonksiyonları yakından takip edilmelidir.
ADE inhibitörlerine bağlı böbrek yetmezliği, başlıca şiddetli kalp yetmezliği veya renal
arter stenozu gibi altta yatan böbrek hastalığı bulunan hastalar için bildirilmiştir. Önceden
böbrek hastalığı olmayan bazı hastalarda, özellikle eş zamanlı olarak bir diüretik de
verildiğinde, kan üre ve kreatinin konsantrasyonlarında artış meydana gelmiştir. Her bir
bileşenin dozunun azaltılması gerekebilir. Tedavinin ilk birkaç haftası boyunca böbrek
fonksiyonlarının yakından izlenmesi önerilir.
Diyalize giren hastalar
Yüksek akışlı (high-flux) poliakrilonitril membranlar (AN 69 gibi) kullanılarak diyaliz
uygulanan ve ADE inhibitörleriyle tedavi edilen hastalarda, hemodiyaliz uygulamasının
ilk bir iki dakikası içinde yüzde şişme, yüzde kızarma, hipotansiyon ve dispne gibi
anaflaktoid reaksiyonlar yaşanabilir. Bu gibi hastalarda alternatif membranlar ve
alternatif bir antihipertansif ilaç kullanılması önerilir.
Hemodiyaliz uygulanan miyokard enfarktüslü hastalarda zofenoprilin etkililiği ve
güvenliliği saptanmamıştır, bu sebeple bu hastalarda kullanılmamalıdır.
LDL aferezisinde olan hastalar
Dekstran sülfatla LDL aferezisi uygulanan ve ADE inhibitörleriyle tedavi edilen
hastalarda, yüksek akışlı (high-flux) membranlarla hemodiyaliz uygulanan hastalarda
görülenlere benzer anaflaktoid reaksiyonlar yaşanabilir (yukarıya bakınız). Bu hastalarda
başka bir sınıf antihipertansif ilacın kullanılması önerilir.
Desensitizasyon süresince ya da böcek ısırmasından sonra görülen anaflaktik
reaksiyonlar
Nadiren, desensitizasyon sırasında (hymenoptera venom gibi) ya da böcek ısırıkları
sonrasında ADE inhibitörü kullanan hastalarda yaşamı tehdit edici boyutta anafilaktik
reaksiyonlar yaşadıkları görülmüştür. Aynı hastalarda, bu reaksiyonlardan her
desensitizasyon öncesinde ADE inhibitörü tedavisini geçici olarak durdurmak suretiyle
sakınılabilir, ancak ilaç dikkatsizce tekrar uygulandığı takdirde bu reaksiyonlar tekrar
yaşanmıştır. Bu nedenle, bu tür desensitizasyon süreçleri uygulanan ve ADE inhibitörüyle
tedavi gören hastalarda dikkatli olunmalıdır.
Böbrek transplantasyonu
Yakın zamanda böbrek transplantasyonu geçirmiş hastalarda ZOPROTEC PLUS
kullanımıyla ilgili herhangi bir deneyim yoktur. Bu nedenle transplant alıcılarında
kullanımı önerilmez.
Primer aldosteronizm
Primer aldosteronizm hastaları genellikle renin-anjiyotensin sisteminin inhibisyonu
yoluyla etkili olan antihipertansif ürünlere yanıt vermeyeceklerdir. Bu nedenle zofenopril
kullanımı önerilmez
4Hipersensitivite / Anjiyoödem
ADE inhibitörü ile tedavi edilen hastalarda, çoğunlukla tedavinin ilk haftalarında
görülmek üzere yüz, kollar-bacaklar, dudaklar, mukoz membranlar, dil, glotis ve/veya
larinksde anjiyoödem oluşabilir. Bununla birlikte nadir vakalarda bir anjiyotensin
dönüştürücü enzim inhibitörüyle uzun süre tedavi sonrasında ağır anjiyoödem gelişebilir.
ADE inhibitörleriyle tedavi derhal kesilmeli ve başka bir sınıf antihipertansif ürünle
değiştirilmelidir.
Dil, glotis ve larinksi tutan bir anjiyoödem ölümcül olabilir. Hemen verilecek 1:1000’lik
subkutan adrenalin çözeltisi (0,3-0,5 ml) ya da yavaş intravenöz adrenalin 1 mg/ml (tarif
edildiği gibi seyreltilmeli), EKG ve kan basıncının sıkı takibi ve gerekirse daha
fazlasından oluşan acil tedavi sağlanmalıdır. Hasta, hastaneye yatırılmalı, en az 12–24 saat
takip edilmeli ve belirtiler tamamıyla kaybolana kadar taburcu edilmemelidir.
Solunum sıkıntısı olmaksızın sadece dilde şişme olduğu durumlarda bile, antihistamin ve
kortikosteroidler ile tedavi yeterli olmayabilir bu nedenle hastaların takip edilmesi gerekir.
ADE inhibitörleri siyah hastalarda siyah olmayan hastalara göre daha yüksek oranda
anjiyoödeme sebep olur.
ADE inhibitörü tedavisiyle ilgisi olmayan, anjiyoödem hikayesi olan hastalarda bir ADE
inhibitörü aldıklarında anjiyoödem riski artabilir (Bkz. 4.3 Kontrendikasyonlar).
ADE inhibitörlerinin sakubitril/valsartan ile eş zamanlı kullanımı anjiyoödem riskini
artırabileceğinden kontrendikedir. ZOPROTEC PLUS tedavisinin son doz alımının
üzerinden 36 saat geçene kadar sakubitril/valsartan tedavisine başlanılmamalıdır.
Sakubitril/valsartan tedavisinin son doz alımının üzerinden 36 saat geçene kadar
ZOPROTEC PLUS tedavisine başlanılmamalıdır (Bkz. Bölüm 4.3 ve 4.5)
ADE inhibitörlerinin rasekadotril, mTOR (Mammalian Target of Rapamycin) inhibitörleri
(örn. sirolimus, everolimus, temsirolimus) ve vildagliptin ile birlikte kullanımı
anjiyoödem riskinin artmasına sebep olabilir (örn. solunum fonksiyon bozukluğu ile veya
solunum fonksiyon bozukluğu olmaksızın havayollarının veya dilin şişmesi) (Bkz. Bölüm
4.5). ADE inhibitörü kullanan hastalarda rasekadotril, mTOR inhibitörleri (örn. sirolimus,
everolimus, temsirolimus) ve vildagliptin başlatılırken dikkatli olunmalıdır.
Öksürük
ADE inhibitörleriyle tedavi süresince, tedavinin kesilmesiyle kaybolacak kuru ve üretken
olmayan bir öksürük oluşabilir. ADE inhibitörüne bağlı öksürük, diferansiyel
öksürük tanısı kapsamında dikkate alınmalıdır.
Karaciğer yetmezliği
Nadiren, ADE inhibitörleri kolestatik sarılıkla başlayıp fulminan hepatik nekroza ve
(bazen) ölüme giden bir sendroma yol açabilirler. Bu sendromun mekanizması
anlaşılamamıştır. ADE inhibitörü almakta olan hastalarda sarılık ya da karaciğer
enzimlerinde belirgin yükselme olduğu zaman ADE inhibitörü kesilmeli ve uygun tıbbi
takip yapılmalıdır.
Serum potasyum:
ADE inhibitörleri, aldosteron salınımını inhibe ettikleri için hiperkalemiye neden olabilir.
Bu etki, böbrek fonksiyonu normal olan hastalarda genellikle anlamlı değildir. Bununla
birlikte, böbrek fonksiyon bozukluğu olan hastalarda ve/veya potasyum takviyeleri (tuz
5katkıları dahil), potasyum tutucu diüretikler, heparin, trimetoprim veya ko-trimoksazol
olarak da bilinen trimetoprim/sülfametoksazol ve özellikle aldosteron antogonistleri veya
anjiyotensin reseptör blokerleri alan hastalarda hiperkalemi oluşabilir. Potasyum tutucu
diüretikler ve anjiyotensin reseptör blokerleri, ADE inhibitörleri alan hastalarda dikkatle
kullanılmalı ve serum potasyum ile böbrek fonksiyonları izlenmelidir (Bkz. Bölüm 4.5).
Renin-anjiyotensin-aldosteron sisteminin (RAAS) ikili blokajı:
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual
blokajına yol açtığından ADE inhibitörleri, anjiyotensin II reseptör blokerleri ya da
aliskirenin birlikte kullanılması önerilmez. (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında
yapılmalı ve böbrek fonksiyonu, elektrolitler ve kan basıncı yakından sık sık takip
edilmelidir.
Diyabetik nefropatisi olan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Cerrahi girişim/Anestezi
Kompensatuar renin salınımına sekonder olarak anjiyotensin II formasyonunu bloke
edebileceğinden, ADE inhibitörleri, genel cerrahi girişimler veya anestezi sırasında
hastalarda hipotansiyon veya hatta hipotansif şoka yol açabilirler. ADE inhibitörlerini
kesmek mümkün değilse, intravasküler ve plazma hacimleri dikkatlice izlenmelidir.
Aortik ve mitral valf stenozu/Hipertrofik kardiyomiyopati
Mitral valf stenozu ve sol ventriküler çıkış yolu obstrüksiyonu olan hastalarda ADE
inhibitörleri dikkatli kullanılmalı ve kardiyojenik şok ve belirgin hemodinamik
obstrüksiyonlarda da bunların kullanımından kaçınılmalıdır.
Nötropeni/Agranülositoz
ADE inhibitörü kullanan hastalarda nötropeni/agranülositoz, trombositopeni ve anemi
bildirilmiştir. Nötropeni riski doz ve tipe bağlı gibi görünmektedir ve hastanın klinik
durumuna bağlıdır. Komplike olmayan hastalarda nadiren görülür ancak böbrek
yetmezliği olan hastalarda özellikle de sistemik lupus eritematozus, skleroderma gibi
kollajen vasküler bir hastalıkla birlikte olduğunda, immün sistemi baskılayan ajanlarla
tedavi, allopurinol ya da prokainamidle tedavi veya bu komplike faktörlerin bileşimiyle
birlikte görülebilir. Bu hastaların bir kısmında bazen yoğun antibiyotik tedavisine yanıt
vermeyen ciddi enfeksiyonlar gelişmiştir.
Bu tip hastalarda zofenopril kullanılırsa, tedaviden önce, zofenopril tedavisinin ilk 3 ayı
boyunca 2 haftada bir ve ondan sonra da periyodik olarak akyuvar sayımı yapılması
önerilir. Lökosit sayımının yapılması gerektiğinde, tüm hastalara tedavi süresince
herhangi bir enfeksiyon belirtisi gördüklerinde (örn. boğaz ağrısı, ateş) bildirmeleri
söylenmelidir. Nötropeni (nötrofil sayısı 1000/mm3’ten az) tespit edilir ya da
şüphelenilirse zofenopril ve eş zamanlı diğer ilaçlar (Bkz. Bölüm 4.5) bırakılmalıdır.
Nötropeni, ADE inhibitörünün kesilmesiyle düzelir.
6Sedef hastalığı
ADE inhibitörleri sedef hastalarında dikkatli kullanılmalıdır.
Proteinüri
Özellikle böbrek fonksiyon bozukluğu bulunan ya da nispeten yüksek dozda ADE
inhibitörü kullanmakta olan hastalarda proteinüri oluşabilir. Önceden böbrek hastalığı
olan hastalarda tedaviden önce ve daha sonra da periyodik olarak idrarda protein
hesaplaması (sabah ilk idrarda dip-stick ile) yapılmalıdır.
Diyabetik hastalar
Bir ADE inhibitörüyle tedavinin ilk ayı boyunca, daha önceden oral antidiyabetik ürünler
ya da insülinle tedavi edilmiş olan diyabetik hastalarda glisemi düzeyleri yakından takip
edilmelidir (Bkz. Bölüm 4.5).
Lityum
Lityum ve ZOPROTEC PLUS kombinasyonu genellikle önerilmez (Bkz. Bölüm 4.5).
Etnik farklılıklar
Diğer anjiyotensin dönüştürücü enzim inhibitörlerinde olduğu gibi, zofenopril siyah ırkta
kan basıncını düşürmede, siyah olmayanlara göre daha az etkili olabilir.
Anjiyotensin dönüştürücü enzim inhibitörleri siyah hastalarda siyah olmayanlara göre
daha yüksek oranda anjiyoödeme sebep olur.
Gebelik
ZOPROTEC PLUS kullanımı gebelikte kontrendikedir.
Gebelik sırasında ADE inhibitörlerinin kullanımı başlatılmamalıdır. ADE inhibitörü
tedavisinin devamı gerekli olduğu düşünülmedikçe, gebeliği düşünen hastalar, gebelikte
kullanımında kanıtlanmış bir güvenlilik profili bulunan alternatif anti-hipertansif
tedavilere yönlendirilmelidir. Gebelik tanısı konduğunda, ADE inhibitörleri ile tedavi
derhal kesilmelidir ve eğer uygun ise alternatif bir tedaviye başlanmalıdır (Bkz. Bölüm 4.3
ve 4.6).
HİDROKLOROTİYAZİD
Böbrek bozukluğu
Böbrek hastalığı olan hastalarda tiyazidler azotemiyi arttırabilir. Bu etkin maddenin
kümülatif etkileri böbrek fonksiyonları bozulmuş kişilerde gelişebilir. Protein dışı
azottaki artıştan anlaşılacağı üzere progresif böbrek yetmezliği belirgin hale gelirse,
diüretik tedavisinin kesilmesi de dikkate alınarak tedavinin yeni baştan dikkatlice
değerlendirilmesi gerekir.
Karaciğer bozukluğu
Sıvı ve elektrolit dengesindeki küçük değişiklikler hepatik komayı
hızlandırabileceğinden, karaciğer fonksiyonları bozulmuş ya da ilerleyici karaciğer
hastalığı olan hastalarda tiyazidler dikkatli kullanılmalıdır.
7Metabolik ve endokrin etkiler
Tiyazid tedavisi glukoz toleransını bozabilir. İnsülin ya da oral hipoglisemik ajanların
dozunun ayarlaması gerekebilir (Bkz. Bölüm 4.5). Tiyazid tedavisi süresince maskelenmiş
diyabet belirgin hale gelebilir.
Kolesterol ve trigliserid düzeylerindeki artışlar tiyazid diüretik tedavisi ile
ilişkilendirilmiştir. Bazı hastalarda tiyazid tedavisi hiperürisemi ve/veya gutu
hızlandırabilir.
Elektrolit dengesizliği
Diüretikle tedavi edilen her hastada olduğu gibi, uygun aralıklarla periyodik olarak serum
elektrolitlerinin tayini yapılmalıdır.
Hidroklorotiyazid gibi tiyazidler sıvı ya da elektrolit dengesizliğine (hipokalemi,
hiponatremi ve hipokloremik alkaloz) yol açabilirler. Sıvı ya da elektrolit dengesizliği
uyarısını veren belirtiler ağız kuruluğu, susuzluk hissi, güçsüzlük, letarji, uyuşukluk,
yorgunluk, kas ağrıları ya da krampları, kas yorgunluğu, hipotansiyon, oligüri, taşikardi ve
bulantı ile kusma gibi gastrointestinal rahatsızlıklardır.
Tiyazid diüretiklerinin kullanımıyla hipokalemi gelişebilmekle birlikte, zofenopril ile
birlikte uygulanan tedavi, diüretiğe bağlı hipokalemiyi azaltabilir. Karaciğer sirozu olan
hastalarda, sık diürez yaşayan hastalarda, oral elektrolit alımı yetersiz olan hastalarda ve
aynı anda kortikosteroidler ya da ACTH ile tedavi gören hastalarda hipokalemi riski en
fazladır (Bkz. Bölüm 4.5).
Ödemli hastalarda sıcak havalarda dilüsyonel hiponatremi görülebilir. Klorür eksikliği
genellikle hafiftir ve tedavi gerektirmez.
Tiazidler üriner kalsiyum atılımını azaltabilirler ve bilinen kalsiyum metabolizması
bozukluğu olmadığı halde serum kalsiyumunda aralıklı ve hafif yükselmeye neden
olabilirler. Belirgin hiperkalsemi gizli hiperparatiroidizmin belirtisi olabilir. Paratiroid
fonksiyonuyla ilgili testler yapılmadan önce tiyazidler kesilmelidir.
Tiyazidlerin magnezyumun üriner atılımını arttırdığı gösterilmiştir, bu da hipomagnezemi
ile sonuçlanabilir.
Lupus eritematozus
Tiyazid kullanımıyla sistemik lupus eritematozusun alevlenmesi ya da aktivasyonu
bildirilmiştir.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada;
artan kümülatif hidroklorotiyazid maruziyeti ile melanom dışı cilt kanseri [bazal hücreli
karsinom ve skuamöz hücreli karsinom] riskinde artış gözlenmiştir. Hidroklorotiyazidin
fotosensitivite yapıcı etkisi melanom dışı cilt kanserinde olası bir mekanizma olarak rol
oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli
ve yeni lezyonlar için ciltlerini düzenli olarak kontrol etmeleri ve şüpheli deri lezyonlarını
derhal bildirmeleri önerilmelidir. Hastalara deri kanseri riskini minimum düzeye indirmek
üzere güneş ışığı ve UV ışını maruziyetini sınırlandırmaları ve maruziyet durumunda
yeterli koruma uygulamaları tavsiye edilmelidir. Şüpheli deri lezyonları, histolojik biyopsi
incelemeleri de dahil edilerek acil olarak incelenmelidir. Melanom dışı deri kanseri
8öyküsü olan hastalarda hidroklorotiyazid kullanımının dikkatli bir şekilde tekrar gözden
geçirilmesi de gerekebilir. (ayrıca Bkz. Bölüm 4.8).
Koroidal efüzyon, akut miyopi ve sekonder açı kapanması glokomu:
Sülfonamid veya sülfonamid türevi ilaçlar, görme alanı bozukluğu, geçici miyopi ve akut
açı kapanması glokomu ile koroidal efüzyonla sonuçlanan idiyosenkratik reaksiyona
neden olabilir. Semptomlar, akut başlangıçlı görme keskinliğinde azalma veya oküler
ağrıyı içerir ve tipik olarak ilaca başlanmasından sonra saatler ila haftalar içinde ortaya
çıkar. Tedavi edilmeyen akut açı kapanması glokomu kalıcı görme kaybına yol açabilir.
Primer tedavi, ilaç alımını mümkün olduğunca hızlı bir şekilde durdurmaktır. İntraoküler
basınç kontrol altında değilse, derhal tıbbi veya cerrahi tedavilerin göz önünde
bulundurulması gerekebilir. Akut açı kapanması glokomu için risk faktörleri arasında bir
sülfonamid veya penisilin alerjisi öyküsü bulunabilir.
Akut Solunum Toksisitesi
Hidroklorotiyazid aldıktan sonra akut solunum sıkıntısı sendromu (ASSS) dahil olmak
üzere çok seyrek olarak ciddi akut solunum toksisitesi vakaları bildirilmiştir. Pulmoner
ödem tipik olarak hidroklorotiyazid alımından sonra dakikalar ila saatler içinde gelişir.
Başlangıçta semptomlar dispne, ateş, pulmoner bozulma ve hipotansiyonu içerir. ASSS
teşhisinden şüpheleniliyorsa, ZOPROTEC PLUS kesilmeli ve uygun tedavi
uygulanmalıdır. Hidroklorotiyazid alımını takiben daha önce ASSS yaşayan hastalara
hidroklorotiyazid uygulanmamalıdır.
Anti-doping testi
Bu ilaçta bulunan hidroklorotiyazid bir anti-doping testinde pozitif analitik sonuç
oluşturabilir.
Diğer
Alerji ya da bronşiyal astım öyküsü olan veya olmayan hastalarda duyarlılık reaksiyonları
görülebilir.
Tiyazid diüretikleri ile fotosensitivite reaksiyon vakaları rapor edilmiştir (Bkz. Bölüm
4.8). Tedavi sırasında fotosensitivite reaksiyonları meydana gelirse, tedavinin kesilmesi
önerilir. Eğer diüretiğin yeniden uygulanmasının lüzumlu olduğu kararı verilirse, güneşe
ya da suni UVA’ya maruz kalan bölgelerin korunması önerilir.
ZOFENOPRİL/HİDROKLOROTİYAZİD KOMBİNASYONU
Her bir bileşenle ilgili uyarılara ek olarak aşağıdakiler de gözlenmelidir:
Gebelik
ZOPROTEC PLUS kullanımı gebelikte kontrendikedir (Bkz. Bölüm 4.6)
Böbrek yetmezliği olan hastalar
Böbrek fonksiyonları bozulmuş hastalarda zofenopril ve hidroklorotiyazidin etkileri
düşünülürse, orta - şiddetli derecede böbrek yetmezliği olan (kreatinin klerensi < 45
ml/dk) hastalara ZOPROTEC PLUS uygulanmamalıdır.
9Hipokalemi riski
Bir ADE inhibitörü ile bir tiyazid diüretiğin kombinasyonu hipokalemi oluşma olasılığını
ortadan kaldırmaz. Serum potasyumunun düzenli takibi yapılmalıdır.
Galaktoz intoleransı, Lapp laktaz eksikliği, glukoz–galaktoz malabsorpsiyonu
Bu ürün laktoz içerir. Nadir kalıtımsal galaktoz intoleransı, Lapp laktaz yetmezliği ya da
glukoz–galaktoz malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
ZOFENOPRİL
Anjiyoödem riskini artıran ilaçlar:
ADE inhibitörlerinin sakubitril/valsartan ile eş zamanlı kullanımı anjiyoödem riskini
artıracağından kontrendikedir. (Bkz. Bölüm 4.3 ve 4.4)
ADE inhibitörlerinin rasekadotril, mTOR (Mammalian Target of Rapamycin) inhibitörleri
(örn. sirolimus, everolimus, temsirolimus) ve vildagliptin ile eş zamanlı kullanımı
anjiyoödem riskinin artmasına neden olabilir (Bkz. Bölüm 4.4).
Eş zamanlı kullanımı önerilmeyen kombinasyonlar:
Potasyum tutucu diüretikler, potasyum takviyeleri, potasyum içeren tuz katkıları veya
serum potasyumunu artıran diğer ajanlar: Serum potasyum genellikle normal sınırlar
içerisinde kalmasına rağmen, zofenopril ile tedavi edilen bazı hastalarda hiperkalemi
oluşabilir. Potasyum tutucu diüretikler (spironolakton, triamteren ya da amilorid gibi),
potasyum takviyeleri, ya da potasyum içeren tuz katkıları serum potasyumunda belirgin
artışa yol açabilirler. Trimetropimin, amilorid gibi potasyum tutucu diüretik benzeri
davrandığı bilindiğinden, Zofenopril, trimetoprim ve ko-trimoksazol
(trimetoprim/sülfametoksazol) gibi serum potasyumu artıran diğer ajanları ile birlikte
uygulanması durumunda ayrıca dikkatli olunmalıdır. Bu nedenle, zofenoprilin yukarıda
belirtilen ilaçlar ile kombinasyonu tavsiye edilmez. Eş zamanlı kullanım endike ise,
dikkatle ve serum potasyumu sık sık izlenerek kullanılmalıdırlar (Bkz. Bölüm 4.4).
ADE inhibitörleri, anjiyotensin II reseptör blokörleri veya aliskiren:
Klinik çalışma verileri, renin-anjiyotensin-aldosteron sisteminin (RAAS), ADE
inhibitörleri, anjiyotensin II reseptör blokerleri ya da aliskirenin kombine kullanımıyla
ikili blokajının, tekli RASS etkili ajanın kullanımına kıyasla daha yüksek sıklıkta
hipotansiyon, hiperkalemi ve böbrek fonksiyonunda azalma (akut böbrek yetmezliği
dahil) gibi advers olaylarla ilişkili olduğunu göstermiştir (Bkz. Bölüm 4.3, 4.4 ve 5.1).
Eş zamanlı kullanımı dikkat gerektirenler:
Diüretikler (tiyazid ya da kıvrım diüretikleri): Zofenopril ile tedaviye başlanırken yüksek
doz diüretiklerle önceden yapılan tedavi hacim kaybı ve hipotansiyon riski ile
sonuçlanabilir (Bkz. Bölüm 4.4). Hipotansif etkiler diüretiğin kesilmesiyle, hacim veya
tuz alımının arttırılmasıyla ya da tedaviye düşük dozda zofenopril ile başlanarak
azaltılabilir.
Anestetik farmasötik ürünler: ADE inhibitörleri bazı anestetik farmasötik ürünlerin
hipotansif etkilerini arttırabilirler.
10Narkotikler/Trisiklik antidepresanlar/Antipsikotikler/Barbitüratlar: Postüral hipotansiyon
gelişebilir.
Diğer antihipertansif maddeler (ör. beta blokörler, alfa blokörler, kalsiyum
antagonistleri): İlave hipotansif etki ya da hipotansif etkide güçlenme olabilir.
Nitrogliserin veya diğer nitratlarla ya da diğer vazodilatörlerle tedavide dikkatli
olunmalıdır.
Simetidin: Hipotansif etki riskini arttırabilir.
Siklosporin: Eş zamanlı olarak ADE inhibitörleri siklosporin ile ile birlikte kullanıldığında
hiperkalemi oluşabilir. Serum potasyumun izlenmesi tavsiye edilir.
Heparin: Eş zamanlı olarak ADE inhibitörleri heparin ile birlikte kullanıldığında
hiperkalemi oluşabilir. Serum potasyumun izlenmesi tavsiye edilir.
Allopurinol, prokainamid, sistemik kortikosteroidler, sitostatik ya da immünosüpresif
ajanlar: Eş zamanlı olarak ADE inhibitörleri ile birlikte kullanıldığında aşırı duyarlılık
reaksiyonları riskinde artış olur. Diğer ADE inhibitörlerinden elde edilen veriler eş
zamanlı kullanım durumunda lökopeni riskinde artışı göstermektedir.
Antidiyabetikler: Nadiren ADE inhibitörleri diyabetiklerde, insülin ve sülfonilüreler gibi
oral antidiyabetiklerin glukoz düşürücü etkilerini güçlendirebilmektedirler. Böyle
durumlarda ADE inhibitörleriyle tedavi süresince, antidiyabetiğin dozunu azaltmak
gerekli olabilir.
Yüksek akışlı diyaliz membranlarıyla hemodiyaliz: Eş zamanlı olarak ADE inhibitörleri
kullanıldığında anafilaktoid reaksiyonların riskinde artış olur.
Sempatomimetikler: ADE inhibitörlerinin antihipertansif etkilerini azaltabilirler; arzu
edilen etkinin sağlandığını kesinleştirmek için hastalar dikkatlice izlenmelidir.
Antasitler: ADE inhibitörlerinin biyoyararlanımını azaltırlar.
Yiyecekler: Zofenopril emiliminin miktarını değil ama hızını azaltabilirler.
Altın: Enjektabl altın (örneğin sodyum orotiyomalat) uygulamasını takiben nitritoid
reaksiyonları (kızarma, bulantı, sersemlik gibi vasodilatasyon semptomları ve çok şiddetli
olabilen hipotansiyon) ADE inhibitörü tedavisi alan hastalarda daha sık rapor edilmiştir.
İlave bilgiler
CYP enzimleri: Zofenoprilin, CYP enzimleriyle metabolize olan diğer etkin maddelerle
etkileşimine ait doğrudan klinik veri mevcut değildir. Bununla birlikte, zofenopril ile
yapılan in vitro metabolik çalışmalar, zofenoprilin CYP enzimleriyle metabolize olan aktif
maddelerle potansiyel etkileşimi olmadığını göstermiştir.
11HİDROKLOROTİYAZİD
Aşağıdakilerle eş zamanlı kullanımı dikkat gerektirir:
Kolestiramin ve kolestipol reçineleri: Hidroklorotiyazid emilimi anyonik değişim
reçineleri varlığında bozulur. Gerek kolestiramin gerekse kolestipol reçinelerinin tek
dozları hidroklorotiyazidi bağlar ve gastrointestinal kanaldan emilimini sırasıyla %85 ve
%43 azaltır.
Sülfonamid diüretikler bu ilaçlardan en az bir saat önce ya da dört ila altı saat sonra
alınmalıdır.
Kortikosteroidler, ACTH, amfoterisin B (parenteral), karbenoksolon, stimülan laksatifler:
Hidroklorotiyazid ile birlikte uygulandığında elektrolit kaybı şiddetlenebilir, özellikle
hipokalemi olabilir.
Kalsiyum tuzları: Tiyazid diüretikleriyle birlikte uygulandığında azalmış atılıma bağlı
olarak serum kalsiyum düzeyleri artabilir.
Kardiyak glikozidler: Tiyazide bağlı hipokalemi veya hipomagnezemi, digitale bağlı
kardiyak aritmiye neden olur.
Torsade de pointes ile ilişkili ilaçlar: Hipokalemi riski nedeniyle, hidroklorotiyazid, bazı
antiaritmikler, bazı antipsikotikler gibi torsade de pointes ile ilişkili ilaçlar ve torsade de
pointes oluşturduğu bilinen diğer ilaçlar ile birlikte kullanıldığında dikkatli olunmalıdır.
Pressör aminler (örn. adrenalin): Pressör aminlere olasılıkla azalmış, ancak
hidroklorotiyazidle birlikte kullanımını engellemeye yeterli olmayan yanıt söz konusudur.
Kas gevşeticiler, non-depolarizanlar (ör. tubokürarin): Hidroklorotiyazid ile birlikte
kullanıldığında kas gevşeticilere yanıt olasılığı artar.
Amantadin: Tiyazid, amantadinin neden olacağı istenmeyen etkilerin riskini arttırabilir.
Gut tedavisinde kullanılan ilaçlar (probenesid, sülfinpirazon, allopürinol):
Hidroklorotiyazid, serum ürik asit düzeyini yükseltebileceğinden ürikozürik ilaçların doz
ayarlaması gerekli olabilir. Probenesid ya da sülfinpirazonda doz artırımı gerekli olabilir.
Tiyazid diüretiklerinin birlikte uygulanması allopürinole karşı aşırı duyarlılık
reaksiyonlarını arttırabilir.
İlave bilgiler
Laboratuvar test etkileşimleri: Kalsiyum metabolizması üzerine olan etkilerinden dolayı,
tiyazidler paratiroid işlevi ile ilgili testlerle etkileşebilirler.
ZOFENOPRİL/HİDROKLOROTİYAZİD KOMBİNASYONU
Her bir bileşenle ilgili etkileşimlere ek olarak aşağıdakiler gözlenmelidir:
Eş zamanlı kullanımı önerilmeyen kombinasyonlar:
12Lityum: Tiyazid diüretiklerinin eş zamanlı kullanımı lityum toksisitesi riskini arttırabilir
ve ADE inhibitörleriyle zaten artmış olan lityum toksisitesi riski daha da artabilir.
Bu nedenle, ZOPROTEC PLUS lityum ile birlikte önerilmez ve eğer kombinasyon
mutlaka gerekliyse serum lityum düzeylerinin dikkatlice takibi yapılmalıdır.
Klinik kimya: Tiyazid herhangi bir tiroid rahatsızlığı belirtisi göstermeksizin serum PBI
(proteine bağlı iyot) düzeylerini azaltabilir.
Eş zamanlı kullanımı dikkat gerektirenler:
Nonsteroid antiinflamatuvar ilaçlar (ASA ≥ 3 g/gün dahil): Nonsteroid antiinflamatuvar
ilaçların kullanımı ADE inhibitörleri ve diüretiklerin antihipertansif etkilerini azaltabilir.
Ayrıca NSAİİ’ler ve ADE inhibitörlerinin, böbrek fonksiyonunu azaltabilirken, serum
potasyumundaki artış üzerinde ek bir etki yaptıkları belirtilmiştir. Bu etkiler prensip
olarak geri dönüşlüdür ve özellikle böbrek fonksiyonları bozulmuş hastalarda ortaya
çıkarlar. Nadiren, özellikle yaşlılar ve dehidrate olanlar gibi anormal böbrek fonksiyonları
olan hastalarda akut böbrek yetmezliği gelişebilir.
Alkol: ADE inhibitörü ve hidroklorotiyazidin hipotansif etkisini arttırır.
Trimetoprim: ADE inhibitörleri ve hidroklorotiyazid ile birlikte trimetoprimin
uygulanması hiperkalemi riskini arttırır.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6 Gebelik ve laktasyon
Genel tavsiye:
Gebelikte kontrendike olmakla birlikte,
Gebelik kategorisi: Tüm trimesterler için D’dir.
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Çocuk doğurma potansiyeli olan kadınlar etkin doğum kontrol yöntemi kullandığından
emin olmalıdır.
Gebelik dönemi
Zofenopril ve hidroklorotiyazid
Bu kombinasyon üründeki ayrı ayrı bileşenlerin gebelik üzerindeki etkileri göz önünde
bulundurularak, ZOPROTEC PLUS’ın gebelikte kullanımı kontrendikedir (Bkz. Bölüm
4.3 ve 4.4).
13Zofenopril
ADE inhibitörü tedavisi devamının gerekli olduğu düşünülmedikçe, gebeliği düşünen
hastalar, gebelikte kullanımda kanıtlanmış bir güvenlilik profiline sahip alternatif
antihipertansif tedavilere geçirilmelidir. Gebelik teşhis edildiğinde, ADE inhibitörleri ile
tedavi hemen kesilmeli ve uygun olduğu durumlarda alternatif bir tedaviye başlanmalıdır.
Gebeliğin ikinci ve üçüncü trimestrinde ADE inhibitörleriyle tedavinin insan
fetotoksisitesine (böbrek fonksiyonu yetmezliği, oligohidramnios ve kafatası
kemikleşmesinde gecikme) ve neonatal toksisiteye (böbrek yetmezliği, hipotansiyon,
hiperkalemi) sebep olduğu bilinmektedir (Bkz. Bölüm 5.3). Gebeliğin ikinci trimestrinde
ADE inhibitörlerine maruz kalınmışsa, böbrek fonksiyonlarının ve kafatasının ultrasonla
kontrolü önerilir. Anneleri ADE inhibitörleri alan bebekler hipotansiyon açısından yakın
takibe alınmalıdır (Bkz. Bölüm 4.3 ve 4.4).
Hidroklorotiyazid
Gebelik süresince, özellikle ilk trimestr döneminde hidroklorotiyazid kullanımı için sınırlı
deneyim vardır. Hayvan çalışmaları yetersizdir.
Hidroklorotiyazid plasentayı geçer. Hidroklorotiyazidin farmakolojik etki mekanizması
temelinde ikinci ve üçüncü trimestr döneminde kullanımı fetüs-plasenta perfüzyonunu
tehlikeye atabilir ve fetüs ve yeni doğan üzerinde sarılık, elektrolit dengesinin bozulması
ve trombositopeni gibi etkilere yol açabilir.
Hidroklorotiyazid, plazma hacmi azalması ve plasental hipoperfüzyon riski sebebiyle
gebelik ödemi, gebelik hipertansiyonu veya preeklampsi için hastalığın gidişatı üzerinde
faydalı bir etki olmaksızın kullanılmamalıdır.
Hidroklorotiyazid başka bir tedavinin kullanılamadığı nadir durumlar haricinde hamile
kadınlarda esansiyel hipertansiyon için kullanılmamalıdır.
Laktasyon dönemi
Emzirme süresince ZOPROTEC PLUS kullanımı ile ilgili bilgi bulunmadığından,
ZOPROTEC PLUS önerilmemektedir ve emzirme boyunca özellikle yenidoğan ya da
preterm bebek emziriliyorsa güvenlilik profilinin daha iyi olduğu ispatlanmış bir alternatif
tedavi tercih edilmelidir.
Hidroklorotiyazid
Hidroklorotiyazid küçük miktarlarda insan sütüne geçer. Tiyazidler yoğun diüreze neden
oldukları yüksek dozlarda süt üretimini durdurabilir. Emzirme döneminde ZOPROTEC
PLUS kullanımı önerilmemektedir. Eğer ZOPROTEC PLUS emzirme döneminde
kullanılırsa, doz mümkün olduğu kadar düşük tutulmalıdır.
Üreme yeteneği/ Fertilite
ZOPROTEC PLUS’ın üreme yeteneği/fertilite üzerine bilinen bir etkisi yoktur.
4.7 Araç ve makine kullanımı üzerindeki etkiler
Araç ve makine kullanma becerisi üzerindeki etkilerle ilgili herhangi bir çalışma
yapılmamıştır. Araç ya da makineleri kullanırken duruma göre uyuklama, baş dönmesi ya
da yorgunluk görülebileceği hatırlanmalıdır.
144.8 İstenmeyen etkiler
Zofenopril ve hidroklorotiyazid almak üzere randomize edilmiş 597 hastayı içine alan
kontrollü klinik çalışmalarda, bu kombinasyon ürününden beklenmeyen bir advers etki
gözlenmemiştir. Advers reaksiyonlar daha önceden zofenopril kalsiyum ve
hidroklorotiyazid için bildirilenlerle sınırlı kalmıştır. İstenmeyen etkilerin sıklığı
hastaların yaş ve cinsiyetiyle herhangi bir korelasyon göstermemiştir.
Aşağıdaki tabloda klinik çalışmalarda bildirilmiş olan, zofenopril/hidroklorotiyazid
30/12.5 tedavisiyle en azından belki–muhtemelen ilişkili olan tüm advers reaksiyonlar
gösterilmiştir. Vücut sistemine göre sıralanmışlardır ve görülme sıklıkları şu kurala göre
gruplandırılmıştır: çok yaygın (≥ 1/10); yaygın (≥ 1/100, ila < 1/10); yaygın olmayan (≥
1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000);
bilinmiyor (eldeki verilerden hareketle saptanamıyor).
Enfeksiyonlar ve enfestasyonlar
Yaygın olmayan: Enfeksiyon, bronşit, farenjit
Metabolizma ve beslenme hastalıkları
Yaygın olmayan: Hiperkolesterolemi, hiperglisemi, hiperlipemi, hipokalemi, hiperkalemi,
hiperürisemi
Psikiyatrik hastalıklar
Yaygın olmayan: Uykusuzluk
Sinir sistemi hastalıkları
Yaygın: Baş dönmesi, baş ağrısı
Yaygın olmayan: Somnolans, senkop, hipertoni
Kardiyak hastalıklar
Yaygın olmayan: Anjina pektoris, atriyal fibrilasyon, miyokard infarktüsü, palpitasyonlar
Vasküler hastalıklar
Yaygın olmayan: Yüzde kızarma, hipotansiyon, hipertansiyon
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan: Dispne
Gastrointestinal hastalıklar
Yaygın olmayan: Bulantı, dispepsi, gastrit, jinjivit, ağız kuruluğu, abdominal ağrı
Deri ve deri altı doku hastalıkları
Yaygın olmayan: Anjiyoödem, psoriazis, akne, cilt kuruluğu, pruritus, ürtiker
Kas-iskelet bozuklukları, bağ doku ve kemik hastalıkları
Yaygın olmayan: Sırt ağrısı
15Böbrek ve idrar yolu hastalıkları
Yaygın olmayan: Poliüri
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın olmayan: Asteni, soğuk algınlığı benzeri hastalık, periferik ödem
Araştırmalar
Yaygın olmayan: Kreatinin artışı, anormal karaciğer fonksiyon testleri
Ayrı ayrı bileşenler hakkında ek bilgi:
Monoterapi olarak verilen her bir bileşenle oluştuğu bilinen advers etkiler, ZOPROTEC
PLUS tedavisi boyunca oluşabilir.
Zofenopril
Zofenopril ile tedavi edilen hastalarda klinik çalışmalarda en yaygın görülen tipik ADE
inhibitörü yan etkileri aşağıdadır:
Sinir sistemi hastalıkları
Yaygın: Baş dönmesi, baş ağrısı
Solunum, göğüs bozuklukları ve mediastinal hastalıklar
Yaygın: Öksürük
Gastrointestinal hastalıklar
Yaygın: Bulantı, kusma
Deri ve deri altı doku hastalıkları
Yaygın olmayan: Döküntü
Seyrek: Anjiyoödem
Kas-iskelet bozuklukları, bağ doku ve kemik hastalıkları
Yaygın olmayan: Kas krampı
Genel bozukluklar ve uygulama bölgesine ilişkin hastalıklar
Yaygın: Yorgunluk
Yaygın olmayan: Asteni.
ADE inhibitörleri tedaviyle ilişkili aşağıdaki advers reaksiyonlar gözlenmiştir:
Kan ve lenf sistemi hastalıkları
Az sayıda hastada, agranülositoz ve pansitopeni meydana gelebilir.
Glukoz-6-fosfat dehidrogenaz eksikliği olan hastalarda hemolitik anemi bildirilmiştir.
16Endokrin hastalıkları:
Bilinmiyor: Uygunsuz antidiüretik hormon sekresyonu
Metabolizma ve beslenme hastalıkları
Çok seyrek: Hipoglisemi
Psikiyatrik hastalıklar
Seyrek: Depresyon, ruh hali değişiklikleri, uyku bozuklukları, konfüzyonel durum.
Sinir sistemi hastalıkları
Nadiren parestezi, disguzi, denge bozukluğu
Göz hastalıkları
Seyrek: Bulanık görme
Kulak ve iç kulak hastalıkları
Seyrek: Tinnitus
Kardiyak hastalıklar
ADE inhibitörleri için, hipotansiyonla bağlantılı olarak taşikardi, palpitasyon, aritmi,
angina pektoris, miyokard infarktüsü vakaları bildirilmiştir.
Vasküler hastalıklar
Tedaviye başlanmasından ya da artırılmasından sonra ağır hipotansiyon görülmüştür. Bu
özellikle belirli risk gruplarında olur (Bkz. Bölüm 4.4). Hipotansiyona bağlı olarak baş
dönmesi, güçsüzlük hissi, görme bozukluğu gibi semptomlar nadiren bilinç kaybı
(senkop) ile birlikte görülebilir.
Seyrek: Yüzde kızarma
Solunum, göğüs bozuklukları ve mediastinal hastalıklar
Seyrek: Dispne, sinüzit, rinit, glossit, bronşit ve bronkospazm bildirilmiştir. ADE
inhibitörleri küçük sayıda hastada yüz ve orofarengeal dokuları kapsayan anjiyonörötik
ödem ile ilişkilendirilmiştir. Münferit vakalarda üst solunum yollarını tutan anjiyonörotik
ödem, ölümcül hava yolu obstrüksiyonlarına neden olmuştur.
Gastrointestinal hastalıklar
Nadiren abdominal ağrı, diyare, konstipasyon ve ağız kuruluğu görülebilir. ADE
inhibitörleri ile bağlantılı olarak pankreatit ve ileus vakaları tanımlamıştır.
Çok seyrek: İnce bağırsakta anjiyoödem
Hepato-bilier hastalıklar
ADE inhibitörleri ile bağlantılı olarak kolestatik sarılık ve hepatit vakaları tanımlamıştır.
Deri ve deri altı doku hastalıkları
Nadiren pruritus, ürtiker, eritema multiform, Stevens-Johnson sendromu, toksik epidermik
nekroliz, sedef benzeri bulgular, alopesi gibi alerjik ve aşırı duyarlılık reaksiyonları
17oluşabilir. Bu duruma ateş, kas ağrısı, eklem ağrısı, eozinofili ve/veya artmış ANA
titreleri eşlik edebilir.
Seyrek: Terlemede artış görülür.
Kas-iskelet bozuklukları, bağ doku ve kemik hastalıkları
Nadiren kas ağrısı görülebilir.
Böbrek ve idrar yolu hastalıkları
Böbrek yetmezliği oluşabilir ya da şiddetlenebilir. Akut böbrek yetmezliği bildirilmiştir
(Bkz. Bölüm 4.4).
Seyrek: Miksiyon bozuklukları görülür.
Üreme sistemi ve meme hastalıkları
Seyrek: Erektil disfonksiyon
Genel bozukluklar ve uygulama bölgesine ilişkin hastalıkları
Çok seyrek: Periferal ödem ve göğüs ağrısı
Araştırmalar
Özellikle böbrek yetmezliği, ağır kalp yetmezliği ve renovasküler hipertansiyon
varlığında, ilacın kesilmesiyle reversible olan kan üre ve plazma kreatininde artışlar
görülebilir. Birkaç hastada hemoglobin, hemotokrit, trombosit ve beyaz kan hücrelerinin
sayısında düşüş rapor edilmiştir.
Karaciğer enzimleri ve biluribinin serum düzeylerinin yükselmesi de bildirilmiştir.
Hidroklorotiyazid
Tek başına hidroklorotiyazid kullanımıyla bildirilen advers etkiler şunlardır:
(Kist ve polipler de dahil olmak üzere) iyi huylu ve kötü huylu neoplazmalar
Bilinmiyor: Melanom dışı cilt kanseri (Bazal hücreli karsinom ve Skuamöz hücreli
karsinom)
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
ilişki gözlenmiştir (ayrıca Bkz. Bölüm 4.4 ve 5.1)
Kan ve lenf sistemi hastalıkları
Bilinmiyor: Lökopeni, nötropeni, agranülositoz, trombositopeni, aplastik anemi, hemolitik
anemi, kemik iliği depresyonu
Bağışıklık sistemi hastalıkları
Bilinmiyor: Anafilaktik reaksiyon
Metabolizma ve beslenme hastalıkları
Bilinmiyor: Anoreksi, dehidrasyon, gut, diabetes mellitus, metabolik alkaloz,
hiperürisemi, elektrolit dengesizlik (hiponatremi, hipokalemi, hipomagnezemi,
hipokloremi, hiperkalsemi dahil), hiperglisemi, hiperamilazemi.
18Psikiyatrik hastalıklar
Bilinmiyor: Apati, konfüzyonel durum, depresyon, sinir hali, yorgunluk, uyku
bozuklukları
Sinir sistemi hastalıkları
Bilinmiyor: Konvulsiyonlar, baskılanmış bilinç seviyesi, koma, baş ağrısı, sersemlik hissi,
parestezi, parezi,
Göz hastalıkları
Bilinmiyor: Koroidal efüzyon, akut miyopi ve akut açı kapanması glokomu, ksantopsi,
görme bulanıklığı, miyopi (kötüleşmiş), gözyaşı azalması
Kulak ve iç kulak hastalıkları
Bilinmiyor: Vertigo
Kardiyak hastalıklar
Bilinmiyor: Kardiyak aritmiler, palpitasyonlar
Vasküler hastalıklar
Bilinmiyor: Ortostatik hipotansiyon, trombozis, embolizm, şok
Solunum, göğüs bozuklukları ve mediastinal hastalıkları
Bilinmiyor: Pnömoni, interstisyel akciğer hastalığı, pulmoner ödem
Çok seyrek: Akut solunum sıkıntısı sendromu (ASSS) (bkz. bölüm 4.4)
Gastrointestinal hastalıklar
Bilinmiyor: Ağız kuruluğu, bulantı, kusma, mide rahatsızlığı, diyare, konstipasyon, karın
ağrısı, paralitik ileus, flatulans, siyaladenit, pankreatit
Hepatobiliyer hastalıklar
Bilinmiyor: Kolestatik sarılık, kolesistit
Deri ve deri altı doku hastalıkları
Bilinmiyor: Pruritus, purpura, ürtiker, fotosensitivite reaksiyonları, döküntü, kutanöz
lupus eritematosus, nekrotizan vaskülit, toksik epidermal nekroliz
Kas-iskelet bozuklukları, bağ doku ve kemik hastalıkları
Bilinmiyor: Kas spazmı, miyalji
Böbrek ve idrar yolu hastalıkları
Bilinmiyor: Böbrek disfonksiyonu, akut böbrek yetmezliği, interstisyel nefrit, glikozüri
Üreme sistemi ve meme hastalıkları
Bilinmiyor: Erektil disfonksiyon
19Genel bozukluklar ve uygulama bölgesine ilişkin hastalıklar
Bilinmiyor: Pireksi, asteni, yorgunluk, susuzluk
Araştırmalar
Bilinmiyor: Elektrokardiyogram değişikliği, kolesterol ve trigliserid artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Doz aşımı semptomları şiddetli hipotansiyon, şok, stupor (uyuşma/duyarsızlık),
bradikardi, elektrolit bozuklukları ve böbrek yetmezliğidir.
Tedavi semptomatik ve destekleyicidir. Aşırı doz alımından sonra, hasta tercihen bir
yoğun bakım ünitesinde sıkı gözetim altında tutulmalıdır. Serum elektrolitleri ve kreatinin
sıkça takip edilmelidir. Terapötik ölçütler semptomların doğası ve şiddetine bağlıdır. Alım
yeniyse, gastrik lavaj ve adsorbanlar ile sodyum sülfat uygulanması gibi emilimi
önlemeye yönelik önlemler gündeme gelebilir. Hipotansiyon oluşursa, hasta şok
pozisyonuna getirilmeli ve hacim arttırıcıların akılcı biçimde kullanımı ve/veya
anjiyotensin II ile tedavi düşünülmelidir. Bradikardi ve büyük vagal reaksiyonlar atropin
uygulaması ile tedavi edilmelidir. Pacemaker kullanımı düşünülebilir. ADE inhibitörleri
hemodiyaliz ile dolaşımdan uzaklaştırılabilir. Yüksek akımlı poliakrilonitril membranların
kullanımından kaçınılmalıdır.
Hidroklorotiyazidle doz aşımında artmış diürezin sonucu olarak elektrolit kaybı
(hipokalemi, hipokloremi) ve dehidratasyon görülür. Doz aşımının en sık belirti ve
semptomları bulantı ve somnolanstır. Hipokalemi kas spazmı ve/veya digital glikozidleri
ya da belirli antiaritmik farmasötik ürünlerin bir arada kullanımıyla ilişkili aritmiler olan
hızlı kardiyak aritmilerle sonuçlanabilir
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: ADE inhibitörleri ve diüretikler
ATC kodu: C09BA15
Zofenopril ve Hidroklorotiyazid kombinasyon tabletleri
ZOPROTEC PLUS, anjiyotensin dönüştürücü enzim (ADE) inhibitörü olan zofenopril ve
tiyazid grubu bir diüretik olan hidroklorotiyazid içeren sabit dozlu bir kombinasyon
ürünüdür. Her iki bileşenin birbirlerini tamamlayıcı etki mekanizması vardır ve aditif
antihipertansif etkiye sahiplerdir.
20Zofenopril, anjiyotensin I’in vazokonstriktör peptid anjiyotensin II’ye dönüşümünü
katalize eden enzimi bloke edebilen bir sülfidril ADE inhibitörüdür, böylelikle
vazopressör etkinlik ve aldosteron salınımı azalır. Bu ikinci azalma sodyum ve sıvı kaybı
ile beraber serum potasyum konsantrasyonunda bir artışa yol açabilir. Anjiyotensin II’nin
renin sekresyonu üzerindeki negatif feedback etkisinin kesilmesi plazma renin
aktivitesinde artışa neden olur. Zofenoprilin kan basıncını azaltma mekanizmasının,
öncelikle renin–anjiyotensin–aldosteron sisteminin baskılanması olduğuna inanılmaktadır.
ADE, ADE inhibitörlerinin terapötik etkinliğinde rol oynadığı sanılan güçlü bir
vazodilatör peptid olan bradikinini parçalayıcı bir enzim olan kininaz II’ye eşdeğerdir.
Hidroklorotiyazid diüretik ve antihipertansif bir ajandır. Elektrolit geri emiliminin distal
renal tübüler mekanizmasını etkiler. Hidroklorotiyazid sodyum ve klorür atılımını
yaklaşık eşit miktarlarda arttırır. Sodyum atılımına (natriürez) bir miktar potasyum ve
bikarbonat kaybı eşlik edebilir. Muhtemelen renin–anjiyotensin–aldosteron sisteminin
blokajından, aynı anda zofenoprilin uygulanması bu diüretiklerle ilişkili olan potasyum
kaybını tersine döndürme eğilimi gösterir. Hidroklorotiyazid ile diürez 2 saat içinde
başlar, yaklaşık 4 saatte doruğa ulaşır ve yaklaşık 6 ila 12 saat sürer.
Diğer bilgiler:
İki büyük randomize, kontrollü çalışma (ONTARGET (ONgoing Telmisartan Alone and
in combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)) bir ADE inhibitörünün bir anjiyotensin II reseptör
blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son organ hasarı ile birlikte seyreden tip 2 diabetes mellitus hastalarında
yürütülmüştür. VA NEPHRON-D çalışması, tip 2 diabetes mellitus hastalığı olan ve
diyabetik nefropatisi bulunan hastalarda yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı
ve/veya hipotansiyon riskinin arttığı gözlenmiştir. Benzer farmakodinamik özellikleri
dikkate alındığında, bu sonuçlar diğer ADE inhibitörleri ve anjiyotensin II reseptör
blokerleri için de anlamlıdır. Bu nedenle ADE inhibitörleri ve anjiyotensin II reseptör
blokerleri diyabetik nefropati bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi
bulunan tip 2 diabetes mellitus hastalarında standart bir ADE inhibitörü ya da bir
anjiyotensin II reseptör blokeri tedavisine aliskiren eklenmesinin yararını test etmek için
tasarlanan bir çalışma olmuştur. Advers sonuç riskinde artış olması nedeniyle çalışma
erken sonlandırılmıştır. Aliskiren grubunda, plasebo grubuna kıyasla, kardiyovasküler
ölüm ve inme vakalarının her ikisi de sayısal olarak daha sık görülmüş ve ilgili advers
olaylar ve ciddi advers olaylar (hiperkalemi, hipotansiyon ve renal disfonksiyon) aliskiren
grubunda plasebo grubuna göre daha sık bildirilmiştir.
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
bir ilişki gözlenmiştir. Yapılan bir çalışmaya, sırasıyla 1.430.833 ve 172.462 popülasyon
21kontrolleriyle eşleştirilmiş 71.533 bazal hücreli karsinom vakası ve 8629 skuamöz hücreli
karsinom vakasından oluşan bir popülasyon dahil edilmiştir. Yüksek düzeyde
hidroklorotiyazid kullanımı (≥50,000 mg kümülatif) bazal hücreli karsinom için 1,29
(%95 güven aralığı (GA): 1,23 – 1,35) ve skuamöz hücreli karsinom için 3,98 (%95 GA:
3,68 – 4,31) düzeyinde düzeltilmiş maruziyet olasılıkları oranı (OR;Odds Ratio) ile
ilişkilendirilmiştir. Hem bazal hücreli karsinom, hem de skuamöz hücreli karsinom için
belirgin bir kümülatif doz-yanıt ilişkisi gözlenmiştir. Başka bir çalışma, dudak kanseriyle
hidroklorotiyazid maruziyetinin ilişkili olabileceğini göstermiştir: 633 dudak kanseri
vakası bir riskli-küme örnekleme stratejisi kullanılarak 63.067 kontrolle eşleştirilmiştir.
2,1 (%95 GA: 1,7 – 2,6) düzeyinde ayarlanmış bir olasılık oranıyla (OR) ile kümülatif
doz-yanıt ilişkisi kanıtlanmış olup, uzun zamandır yüksek düzeyde kullananlar için
(~25.000 mg) OR 3,9’a (3,0 – 4,9) ve en yüksek kümülatif doz için (~100.000 mg) 7,7’ye
(5,7 – 10,5) yükselmektedir.
5.2 Farmakokinetik özellikler
Genel özellikler:
Zofenopril ve hidroklorotiyazidin eş zamanlı uygulanmasının her iki etkin maddenin
biyoyararlanımı üzerinde çok az etkisi vardır ya da hiç yoktur. Kombinasyon tableti, ayrı
ayrı etkin maddelerin bir arada uygulanışı ile biyoeşdeğerdir.
Zofenopril bir ön ilaçtır, zira aktif inhibitör tio-ester hidrolizinden oluşan serbest sülfidril
bileşiği olan zofenoprilattır.
Emilim:
Zofenopril oral yoldan hızla ve tam olarak absorbe edilir ve hemen tamamen zofenoprilata
dönüştürülür. Zofenoprilat, oral zofenopril dozunu takiben 1,5 saat sonra pik kan
düzeylerine ulaşır. Tek doz kinetiği 10–80 mg zofenopril doz aralığında doğrusaldır ve 3
hafta boyunca 15–60 mg zofenopril uygulamasından sonra vücutta birikim görülmez.
Gastrointestinal yolda besin varlığı absorbsiyonun miktarını değil ama hızını azaltır ve
zofenoprilatın EAA değerleri açlık ve tokluk durumunda hemen hemen aynıdır.
Hidroklorotiyazid oral uygulamayı takiben iyi absorbe olur (%65–75). Plazma
konsantrasyonları uygulanan dozla doğrusal ilişkilidir. Hidroklorotiyazidin absorbsiyonu
intestinal geçiş süresine bağlıdır; intestinal geçiş zamanı yavaş olduğunda, örneğin
besinlerle alındığında emilim artar. Plazma düzeyleri en az 24 saat boyunca izlendiğinde,
plazma yarılanma ömrünün 5,6 ile 14,8 saat arasında değiştiği ve doruk plazma değerine
dozdan sonra 1 ve 5 saat arasında ulaştığı gözlenmiştir.
Dağılım:
Zofenoprilin radyoişaretli bir dozundan sonra ex vivo olarak ölçülen dolaşımdaki
radyoaktivitenin yaklaşık %88’i plazma proteinlerine bağlıdır ve kararlı durum dağılım
hacmi 96 litredir.
Tiyazidler vücut sıvılarına geniş olarak dağılırlar ve yerine geçilen moleküller en fazla
bağlanmak üzere, plazma proteinlerine (%92), özellikle albümine büyük oranda
bağlanırlar. Bu da ilk ürünlere göre daha düşük bir renal klerensle ve daha uzamış bir etki
22süresiyle sonuçlanır. Hidroklorotiyazid plazma düzeyleri ile kan basıncının azalma
derecesi arasında herhangi bir ilişki ortaya konmamıştır.
Biyotransformasyon:
Zofenoprilin radyoişaretli bir dozundan sonra insan idrarında üriner radyoaktivitenin
%76’sını oluşturan sekiz metabolit saptanmıştır. Başlıca metabolit zofenoprilattır (%22);
glukuronid konjugasyonu (%17), siklizasyon ve glukuronid konjugasyonu (%13), sistein
konjugasyonu (%9) ve tiol grubunun S-metilasyonu (%8) gibi birkaç farklı yoldan
metabolize edilir.
Hidroklorotiyazid biyotransformasyona uğramaz ve esas olarak değişmeden idrarla atılır.
Eliminasyon:
İntravenöz uygulanan radyoişaretli zofenoprilat, idrar (%76) ve feçesle (%16) elimine
edilirken, radyoişaretli zofenoprilatın oral bir dozundan sonra idrar ve feçeste saptanan
radyoaktivite sırasıyla %69 ve %26 olması dual bir eliminasyon yolu olduğunu
göstermektedir (böbrek ve karaciğer). Zofenoprilin oral bir dozundan sonra, zofenoprilatın
yarılanma ömrü 5,5 saattir ve toplam vücut klerensi 1300 ml/dk’dır.
Hidroklorotiyazid başlıca böbrek yoluyla atılır. Tiyazidin çoğu idrarla değişmemiş olarak
atılır ve hidroklorotiyazidin %95’ten fazlası oral dozdan 3–6 saat sonra değişmemiş olarak
idrarda belirir. Böbrek hastalarında, hidroklorotiyazidin plazma konsantrasyonları
artmıştır ve eliminasyon yarılanma ömrü uzamıştır. Hidroklorotiyazid plasental bariyeri
geçer ama kan-beyin bariyerini aşamaz
Doğrusallık/doğrusal olmayan durum:
Zofenopril doğrusal farmakokinetik gösterir.
Hastalardaki karakteristik özellikler
Yaşlılarda farmakokinetik:
Yaşlılarda, renal fonksiyonlar normal ise doz ayarlamasına gerek yoktur.
Renal fonksiyon bozukluğunda farmakokinetik:
Radyoişaretli zofenoprilin oral uygulamasından sonra ölçülen zofenoprilatın anahtar
farmakokinetik parametrelerin karşılaştırılmasına dayanılarak, hafif böbrek yetmezliği
olan hastalar (kreatinin klerensi >45 ve <90 ml/dk) zofenoprili vücuttan normal bireylerle
(kreatinin klerensi >90 ml/dk) aynı hızda elimine etmektedir.
Orta ile şiddetli böbrek yetmezliği olan hastalarda (7–44 ml/dk), eliminasyon hızı normale
göre yaklaşık %50 azalmıştır.
Hemodiyaliz ve periton diyalizi gören son evre böbrek hastalığı olan hastalarda
eliminasyon hızı normale göre %25 azalmıştır.
Karaciğer fonksiyon bozukluğunda farmakokinetik:
Radyoişaretli zofenopril kalsiyumun tek dozlarının verildiği hafif ve orta hepatik
disfonksiyonlu hastalarda, zofenoprilat için C ve T değerleri normal
maks maks
bireylerdekilerle benzerdir. Ancak, sirozlu hastalarda EAA değerleri normal bireyler için
23elde edilenin iki katıdır. Bu durum, hafif ve orta hepatik disfonksiyonlu hastalar için
zofenoprilin başlama dozunun, normal hepatik fonksiyonlu hastalarınkinin yarısı olması
gerektiğini göstermektedir.
Şiddetli hepatik fonksiyon bozukluğu olan hastalarda zofenopril ve zofenoprilatın
farmakokinetik verileri olmadığından zofenopril bu hastalarda kontrendikedir.
5.3 Klinik öncesi güvenlilik verileri
Sabit kombinasyonlu zofenopril/hidroklorotiyazid, akut toksisite, tekrarlanan doz
toksisitesi ve genotoksisite çalışmalarında insan kullanımı açısından özel bir risk
göstermemiştir.
Kombinasyonun reprodüktif toksisitesi sıçanlar ve tavşanlar üzerinde çalışılmış ve
zofenopril ile HCTZ’nin teratojenik olduğu gösterilmemiştir. Bununla birlikte gebe sıçan
ve tavşanlarda kombinasyon, zofenoprilin tek başına oluşturduğu maternal toksisiteyi
belirgin biçimde arttırmıştır.
Kombine zofenopril/hidroklorotiyazid ile karsinojenisite çalışması yapılmamıştır.
Tek başına zofenopril ile fare ve sıçanlarda yapılmış olan karsinojenisite çalışmalarında
karsinojenisite bulgusu görülmemiştir.
HCTZ preklinik çalışmaları, konvansiyonel güvenlilik farmakolojisi çalışmaları,
tekrarlanan doz toksisitesi, genotoksisite ve karsinojenik potansiyel temel alındığında
insanlar için hiçbir özel risk görülmemiştir.
6 FARMASÖTİK ÖZELLİKLER
6.1 Yardımcı maddelerin listesi
Çekirdek :
Mikrokristal sellüloz
Laktoz monohidrat (sığır sütü kaynaklıdır)
Mısır nişastası
Hipromelloz
Kollaidal anhidr silika
Magnezyum stearat
Kaplama:
Opadry Pink 02B24436:
Hipromelloz
Titanyum dioksit (E171)
Makrogol 400
Kırmızı demir oksit (E172)
Makrogol 6000
6.2 Geçimsizlikler
Geçerli değildir.
6.3 Raf ömrü
36 ay
246.4 Saklamaya yönelik özel tedbirler
25ºC altındaki oda sıcaklığında saklayınız.
6.5 Ambalajın niteliği ve içeriği
PVDC kaplı PVC/Alüminyum blisterler.
28 ve 84 film kaplı tabletli ambalajlar
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller "Tıbbi ürünlerin kontrolü yönetmeliği"
ve "Ambalaj atıklarının Kontrolü yönetmeliklerine“ uygun olarak imha edilmelidir.
7 RUHSAT SAHİBİ
Menarini İlaç Sanayi ve Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Faks: (212) 467 12 12
8 RUHSAT NUMARASI
123/54
9 İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 26.11.2007
Son yenileme tarihi: 14.05.2015
10 KÜB’ÜN YENİLENME TARİHİ
25