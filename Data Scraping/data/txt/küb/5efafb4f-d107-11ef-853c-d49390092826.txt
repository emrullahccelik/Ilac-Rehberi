KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PLEGRIDY 125 mcg/0,5 ml SC Enjeksiyonluk Çözelti İçeren Kullanıma Hazır Kalem
Steril
2. KALİTATİF ve KANTİTATİF BİLEŞİM
Etkin madde:
Her bir 125 mikrogramlık kullanıma hazır dolu enjeksiyon kalemi 0,5 mL enjeksiyonluk çözelti
içerisinde 125 mikrogram peginterferon beta-1a* içerir.
Etkin madde, peginterferon beta 1a, Çin hamster yumurtalık hücrelerinde üretilen interferon
beta 1a'nın bir O-2-metilpropionaldehit bağlayıcı kullanılarak 20.000 Dalton (20 kDa) metoksi
poli(etilenglikol) ile kovalent konjugatıdır.
Doz miktarı peginterferon beta-1a molekülünün interferon beta-1a kısmını göstermektedir ve
PEG kısmı dikkate alınmamıştır.
*Etkin madde olan peginterferon beta-1a, interferon beta-1a’nın kovalent konjugatıdır ve bir
O-2-metilpropionaldehid bağlantısı kullanılarak 20.000 Dalton (20 kDa) metoksi
poli(etilenglikol) ile birlikte Çin Hamsteri Over Hücrelerinde üretilmektedir.
Bu tıbbi ürünün potensi aynı terapötik sınıftaki bir başka pegile ya da non-pegile protein ile
karşılaştırılmamalıdır. Daha fazla bilgi için bkz. Bölüm 5.1
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Renksiz ve berrak çözelti, pH 4,5-5,1
1/204. KLİNİK ÖZELLİKLER
4.1 Terapötik endikasyonlar
PLEGRIDY erişkin hastalardaki relapsing remitting multipl skleroz tedavisi için endikedir.
(bkz. bölüm 5.1)
4.2 Pozoloji ve uygulama şekli
Tedavi multipl skleroz tedavisi konusunda deneyimli bir hekimin gözetimi altında
başlatılmalıdır.
PLEGRIDY’nin plasebo karşısında üstünlüğü gösterilmiştir. PLEGRIDY ile pegile olmamış
interferon beta’nın doğrudan karşılaştırıldığı çalışma bulunmamaktadır ve pegile olmamış
interferon beta’dan PLEGRIDY’ye geçiş sonrasında etkililik verisi mevcut değildir. Hastalarda
pegile olan ve olmayan interferonlar arasında geçiş yaparken bu dikkate alınmalıdır. (bkz.
bölüm 5.1)
Pozoloji
PLEGRIDY için önerilen doz 125 mikrogram her 2 haftada bir (14 günde bir) subkütan (cilt
altı) enjeksiyondur.
Tedavinin başlatılması
Genellikle tedavide ilk doz olarak 63 mikrogram önerilir (0. Gün) ve 2. Dozda (14. Gün) 94
mikrograma çıkılır. Üçüncü dozda (28. Gün) 125 mikrogramlık tam doza ulaşılır ve tedavi tam
dozla (125 mikrogram) her 2 haftada bir (14 günde bir) bu şekilde devam ettirilir (bkz. Tablo
1). İlk 2 dozu (63 mikrogram ve 94 mikrogram) içeren bir Başlangıç Paketi mevcuttur.
Tablo 1: Başlangıçta titrasyon çizelgesi
Doz Zaman * Miktar (mikrogram) Kalem etiketi
Doz 1 0. gün 63 Turuncu
Doz 2 14. gün 94 Mavi
Doz 3 28. gün 125 (tam doz) Gri
*Her 2 haftada bir doz uygulaması (14 günde bir).
Tedavinin başlangıcındaki doz titrasyonu, interferon tedavilerinin başlangıcında görülebilen
grip benzeri semptomları azaltmaya yardımcı olabilir. İnterferon tedavisi sırasında bazen
görülebilen grip benzeri semptomların önlenmesi ya da azaltılmasında profilaktik ve eş-zamanlı
anti-enflamatuvar, analjezik ve/veya antipiretik tedavi kullanımı yararlı olabilir (bkz. bölüm
4.8).
Eğer bir doz atlandıysa, atlanan dozun en kısa sürede uygulanması gerekir.
• Planlanmış bir sonraki doza kadar süre 7 gün ya da daha uzunsa: Hasta atlanan dozu
hemen uygulamalıdır. Ardından tedaviye bir sonraki planlanmış dozla devam edilebilir.
2/20• Planlanmış bir sonraki doza kadar süre 7 günden az ise: Hasta atlanmış dozu
uygulayarak 2-haftalık doz çizelgesine yeniden başlamalıdır. Hasta iki doz
PLEGRIDY’i birbiri arasında 7 günden az süreyle uygulamamalıdır.
Uygulama şekli
PLEGRIDY subkutan kullanım içindir.
Hastaların kullanıma hazır kalem ile subkutan enjeksiyonları doğru teknikle yapabilmeleri için
bir sağlık çalışanından eğitim almaları önerilir. Hastalara subkutan enjeksiyon bölgelerini
değişimli kullanmaları tavsiye edilir. Subkutan enjeksiyonlar genellikle karın, kol ve uyluk
bölgesine yapılır.
Her bir PLEGRIDY kullanıma hazır kalem iğnesi ile birlikte gelir. Kullanıma hazır kalemler
yalnızca tek kullanımlıktır ve kullanıldıktan sonra atılmalıdır.
Tıbbi ürünleri kullanmadan ya da uygulamadan önce alınması gereken önlemler
Buzdolabından çıkarıldıktan sonra PLEGRIDY enjeksiyon öncesinde oda sıcaklığına gelene
kadar bekletilmelidir (yaklaşık 30 dakika). Sıcak su gibi ısı kaynakları PLEGRIDY’i ısıtmak
için kullanılmamalıdır.
PLEGRIDY kullanıma hazır kalemi kullanabilmek için enjeksiyon durumunu gösteren
pencerede yeşil şeritleri görmeniz gerekir. Renklenmiş, bulanık, ya da parçacık içeren
PLEGRIDY kalemler kullanılmamalıdır. İlaç içindeki sıvı berrak ve renksiz olmalıdır.
Özel popülasyonlara ilişkin ek bilgiler
Böbrek yetmezliği:
Çalışma verilerine göre hafif, orta ve ağır ve son evre renal yetmezlikte doz ayarlaması
gerekmemektedir (bkz. bölüm 4.4. ve 5.2).
Karaciğer yetmezliği:
Karaciğer yetmezliği olan hastalarda PLEGRIDY çalışılmamıştır (bkz. bölüm 4.4).
Pediyatrik popülasyon:
PLEGRIDY’nin 0-18 yaş arasındaki çocuk ve adölesanlardaki etkililik ve güvenliliği
değerlendirilmemiştir. Veri mevcut değildir.
Geriyatrik popülasyon:
PLEGRIDY’nin 65 yaş üzerindeki hastalardaki etkililik ve güvenliliği, klinik çalışmalara yaşlı
hastaların kısıtlı katılımından ötürü yeterince değerlendirilmiştir.
3/204.3 Kontrendikasyonlar
− Doğal ya da rekombinant interferon beta ya da peginterferona ya da bölüm 6.1’de
listelenmiş ürün bileşiminde yer alan maddelerden herhangi birine karşı hipersensitivite.
− Ağır depresyonu ve/veya intihar düşünceleri olan hastalar (bkz. bölüm 4.4 ve 4.8).
4.4 Özel kullanım uyarıları ve önlemleri
İzlenebilirlik
Biyolojik tıbbi ürünlerin izlenebilirliğini arttırmak için, uygulanan ürünün adı ve seri numarası
açıkça kaydedilmelidir.
Hepatik hasar
İnterferon beta grubu ilaçların kullanımı sırasında serum hepatik transaminaz düzeylerinde
artış, hepatit, otoimmün hepatit ve nadir bazı hepatik yetmezlik vakaları bildirilmiştir.
PLEGRIDY kullanımı sırasında hepatik enzim artışı gözlenmiştir. Hastalar hepatik hasar
yönünden izlenmelidir (bkz. bölüm 4.8).
Depresyon
Depresif bozukluk öyküsü olan hastalarda PLEGRIDY kullanımı sırasında dikkatli olunmalıdır
(bkz. bölüm 4.3). Multipl sklerozlu hastalarda depresyon sıklığı daha yüksektir ve interferon
kullanımıyla ilişkili depresyon görülebilir. Hastalardan depresyon ve/veya intihar düşüncesi
semptomlarını hekimlerine hemen bildirmeleri istenmelidir.
Depresyon gelişen hastalar terapi sırasında yakından izlenmeli ve uygun şekilde tedavi
edilmelidir. PLEGRIDY tedavisinin kesilmesi de düşünülmelidir (bkz. bölüm 4.8).
Hipersensitivite reaksiyonları
PLEGRIDY dahil interferon beta tedavisi sırasında nadir bir komplikasyon olarak anafilaksi
vakaları dahil ciddi hipersensitivite reaksiyonları bildirilmiştir. Hastalara, eğer anafilaksi ya da
ciddi hipersensitivite belirtileri ve semptomları yaşarlarsa, PLEGRİDY’yi bırakmaları ve
derhal tıbbi yardım almaları tavsiye edilmelidir. PLEGRİDY ile tedaviye tekrar
başlanmamalıdır (bkz. Bölüm 4.8.).
Enjeksiyon bölgesi reaksiyonları
Subkutan interferon beta kullanımı sırasında enjeksiyon bölgesinde nekroz dahil olmak üzere
enjeksiyon bölgesi reaksiyonları bildirilmiştir. Enjeksiyon bölgesinde riskini en aza indirmek
için hastalara aseptik enjeksiyon tekniği öğretilmelidir. Özellikle enjeksiyon bölgesinde
reaksiyon gelişen hastalarda, hastanın kendi kendine enjeksiyon yapma tekniği periyodik olarak
değerlendirilmelidir. Ciltte çatlak ile birlikte enjeksiyon bölgesinde şişme ya da sıvı akıntısı
olduğunda hastanın doktoruyla konuşması tavsiye edilmelidir. Klinik çalışmalarda PLEGRIDY
kullanan bir hastada enjeksiyon bölgesinde nekroz gelişmiştir. Tek bölgedeki nekrozu takiben
tedaviyi kesip kesmeme kararı nekrozun yaygınlığına bağlıdır (bkz. bölüm 4.8).
4/20Periferik kan sayımlarında azalma
İnterferon beta alan hastalarda nadir görülen pansitopeni ve ağır trombositopeni dahil olmak
üzere tüm hücre dizilerinde periferik kan sayımlarında azalma bildirilmiştir. Ağır ve nadir
nötropeni ve trombositopeni dahil olmak üzere sitopeniler PLEGRIDY tedavisi uygulanan
hastalarda gözlenmiştir. Hastalar periferik kan sayımlarındaki azalma bulgu ve belirtileri
açısından izlenmelidir (bkz. bölüm 4.8).
Renal ve üriner bozukluklar
Nefrotik sendrom (sınıf etkisi)
İnterferon beta ürünleri tedavi sırasında kolabe olan fokal segmental glomerülosklerozis
(FSGS), minimal değişiklik hastalığı (MCD), membranoproliferatif glomerülonefrit (MPGN)
ve membranöz glomerülopati (MGN) dahil farklı türde nefropatilere bağlı nefrotik sendrom
vakaları bildirilmiştir. Bu olaylar tedavi sırasında değişik zaman noktalarında bildirilmiştir ve
interferon beta tedavisi başlatıldıktan sonra birkaç yıl içerisinde gelişebilmektedir. Özellikle
renal hastalık riski daha yüksek olan kişilerde renal disfonksiyona ait erken bulgu ve belirtilerin
(örn. ödem, proteinüri) düzenli olarak izlenmesi önerilir. Nefrotik sendrom hemen tedavi
edilmeli ve PLEGRIDY tedavisinin kesilmesi düşünülmelidir.
Ağır renal yetmezlik
Ağır renal yetmezliği olan hastalara PLEGRIDY uygulanırken dikkatli olunmalıdır.
Trombotik mikroanjiyopati (TMA) (sınıf etkisi)
İnterferon beta ürünleriyle tedavi sırasında fatal vakalar dahil olmak üzere trombotik
trombositopenik purpura (TTP) ya da hemolitik üremik sendrom (HUS) gibi TMA vakaları
bildirilmiştir. Bu olaylar tedavi sırasında değişik zaman noktalarında ortaya çıkmıştır ve
interferon beta tedavisi başlatıldıktan sonra birkaç hafta ile birkaç yıl arasında değişen bir
sürede görülebilmektedir. Erken klinik bulgular arasında yeni başlayan hipertansiyon,
trombositopeni, ateş, merkezi sinir sistemi semptomları (konfüzyon, parezi) ve böbrek
fonksiyonlarında bozulma bulunmaktadır. TMA'yı düşündüren laboratuvar bulguları arasında
trombosit sayısında azalma, hemolize bağlı serum laktat dehidrogenaz (LDH) artışı ve kan
filminde şistositler (eritrosit parçalanması) yer alır. Bu nedenle TMA’ya ait klinik bulgular
saptandığında kanda trombosit seviyesi, serum LDH, kan yayması ve renal fonksiyon testleri
gibi daha fazla ek test yapılması önerilir. TMA tanısı konulduğunda hemen tedavi
başlatılmalıdır (plazma değişimi düşünülmelidir) ve PLEGRIDY tedavisinin hemen bırakılması
önerilir.
Laboratuvar bozuklukları
İnterferon kullanımına bağlı laboratuvar bozuklukları görülebilmektedir. Multipl skleroz
hastalarının takibinde normal olarak istenen laboratuvar testlerine ek olarak PLEGRIDY
tedavisinin başlatılmasından önce ve tedavi sırasında düzenli aralıklarla tam kan ve diferansiyel
kan hücresi sayımı, trombosit sayımı ve karaciğer fonksiyon testleri dahil kan biyokimyası (örn.
aspartat aminotransferaz (AST), alanin aminotransaminaz (ALT) yapılmalıdır. Ardından klinik
semptomlar yoksa bu testlere periyodik olarak devam edilebilir.
5/20Miyelosupresyonu olan hastalarda tam kan sayımı ve periferik kan yayması ile birlikte
trombosit sayımlarının daha sık takip edilmesi gerekebilir.
İnterferon beta ürünlerinin kullanımı sırasında hipo- ve hiper-tiroidizm bildirilmiştir. Tiroid
disfonksiyon öyküsü olan hastalarda tiroid fonksiyon testlerinin düzenli olarak veya klinik
endikasyona göre takip edilmesi önerilir.
Nöbetler
Epilepsi öyküsü olan, anti-epileptik kullanan ve özellikle de anti-epileptiklerle yeterli epilepsi
kontrolü sağlanamayan hastalarda PLEGRIDY tedavisi sırasında dikkatli olunmalıdır (bkz.
bölüm 4.8).
Kardiyak hastalıklar
İnterferon beta alan hastalarda kardiyak hastalıkta kötüleşme bildirilmiştir. PLEGRIDY (her 2
haftada bir 125 mcg) ve plasebo grupları arasında kardiyovasküler olay insidansı açısından
farklılık saptanmamıştır (her iki grupta da %7). ADVANCE çalışmasında PLEGRIDY kullanan
hastalarda herhangi bir ciddi kardiyovasküler olay bildirilmemiştir. Yine de daha önceden ciddi
kardiyak hastalığı olan kişilerin (örn. konjestif kalp yetmezliği, koroner arter hastalığı ya da
aritmi) kardiyak durumun kötüleşmesi açısından özellikle tedavinin başlangıcında izlenmesi
gerekir.
İmmünojenite
Hastalar PLEGRIDY’ye karşı antikor geliştirebilmektedir. İki yıla kadar PLEGRIDY ile tedavi
edilmiş olan hastalara ait verilere göre bunların %1’den azında (5/715) peginterferon beta-
1a’nın interferon beta-1a kısmına karşı kalıcı nötralizan antikorlar gelişmiştir. Nötralizan
antikorların klinik etkililiği azaltma potansiyelleri vardır. Ancak peginterferon beta-1a’in
interferon kısmına karşı antikor gelişimi klinik etkililik veya güvenlilik üzerinde fark edilebilir
bir etkiye yol açmamıştır; ancak immünojenite insidansının düşük olması nedeniyle ancak
kısıtlı analiz gerçekleştirilebilmiştir.
Hastaların %3’ü (18/681) peginterferon beta-1a’in PEG kısmına karşı kalıcı antikor
geliştirilmiştir. Gerçekleştirilen klinik çalışmada peginterferon beta-1a’nin PEG kısmına karşı
antikor gelişimi güvenlilik ya da klinik etkililik üzerinde bir etkiye yol açmamıştır (yıllık bazda
hesaplanmış nüks oranı, MRI lezyonları ve disfonksiyon progresyonu dahil).
Hepatik yetmezlik
Ağır hepatik yetmezliği olan hastalarda PLEGRIDY tedavisi sırasında dikkatli olunmalı ve
hastalar yakından izlenmelidir. İntereferonlar hepatik hasarla ilişkili diğer ilaçlarla birlikte
kullanıldığında hastalar hepatik hasar bulguları açısından takip edilmeli ve dikkatli olunmalıdır
(bkz. bölüm 4.8 ve 5.2).
6/20Sodyum içeriği
Her bir kalemde 1 mmol’den (23 mg) daha az sodyum olduğundan, bu ürün esasen “sodyum
içermez” kabul edilebilir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünlerle etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir. Klinik çalışmalar multipl skleroz
hastalarının nüksler sırasında PLEGRIDY ve kortikosteroidleri birlikte kullanabilecekleri
göstermiştir. İnterferonların insan ve hayvanlarda sitokrom P450-bağımlı hepatik enzimlerin
aktivitesini azalttığı bildirilmiştir. PLEGRIDY ile terapötik indeksi dar olan ve büyük ölçüde
hepatik sitokrom P450 sistemi ile metabolize edilen ilaçların birlikte kullanımı sırasında (örn.
bazı antiepileptikler ve antidepresanlar) dikkatli olunmalıdır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlar PLEGRIDY kullanımı sırasında gebeliği
önlemeyi seçerlerse uygun kontraseptif yöntemleri kullanmalıdır.
Gebelik dönemi
Gebe kadınlarda PLEGRIDY kullanımı hakkında yeterli veri yoktur. Hayvanlar üzerinde
yapılan araştırmalar üreme toksisitesinin bulunduğunu göstermiştir (bkz. Bölüm 5.3). İnsanlara
yönelik potansiyel risk bilinmemektedir.
Kayıtlardan ve pazarlama sonrası deneyimlerden elde edilen büyük miktarda veri (1.000'den
fazla hamilelik sonucu), interferon betaya doğum öncesi maruziyetten sonra ya da gebeliğin ilk
üç ayında maruz kalma durumundan sonra majör konjenital anomalilerin artma riski olmadığını
göstermiştir. Bununla birlikte, ilk trimesterde maruz kalma süresi belirsizdir, çünkü veriler
hamilelik sırasında interferon beta kullanımı kontrendike olduğunda toplanmış ve hamilelik
tespit edildiğinde ve/veya doğrulandığında tedavi muhtemelen kesilmiştir. İkinci ve üçüncü
trimesterde maruz kalma deneyimi çok sınırlıdır.
Hayvanlar üzerinde yapılan çalışmalara göre spontan abortus için olası bir artış riski vardır (bkz.
Bölüm 5.3). İnterferon betaya maruz kalan gebe kadınlarda spontan abortus riski şu anda
mevcut olan verilere dayanarak yeterince değerlendirilememektedir, ancak veriler şu ana kadar
artan bir risk göstermemektedir.
Klinik olarak gerekirse, PLEGRIDY kullanımı hamilelik sırasında düşünülebilir. İlacın
kullanımına karar verirken anne ve çocuk üzerindeki olası riskin yararı dikkate alınmalıdır.
7/20Laktasyon dönemi
İnterferon beta-1a/peginterferon beta-1a’nın anne sütüne aktarılması ile ilgili sınırlı bilgi,
interferon betanın kimyasal/fizyolojik özellikleri ile birlikte, insan sütüne geçen interferon beta-
1a/ peginterferon beta-1a seviyelerinin ihmal edilebilir olduğunu göstermektedir. Emzirilen
yenidoğan/infant üzerinde zararlı bir etki beklenmemektedir.
PLEGRIDY emzirme döneminde kullanılabilir.
Üreme yeteneği/Fertilite
Peginterferon beta-1a’nın insan fertilitesi üzerindeki etkisi bilinmemektedir. Hayvanlarda çok
yüksek dozlarda anovülasyon etkisi gözlenmiştir (bkz. bölüm 5.3). Peginterferon beta-1a’in
hayvanlarda erkek fertilitesi üzerindeki etkisi bilinmemektedir.
4.7 Araç ve makine kullanımı üzerindeki etkiler
PLEGRIDY’nin araç ve makine kullanımı üzerinde hiçbir etkisi yoktur ya da ihmal edilebilir
bir etkisi vardır.
4.8 İstenmeyen etkiler
Güvenlilik profilinin özeti
Her 2 haftada bir subkutan enjeksiyon olarak uygulanan 125 mikrogram PLEGRIDY için en
yaygın bildirilen advers ilaç reaksiyonları (ADR’ler) (plaseboya göre daha yüksek insidans)
arasında enjeksiyon bölgesinde eritem, influenza benzeri hastalık, pireksi, baş ağrısı, miyalji,
titreme, enjeksiyon bölgesinde ağrı, asteni, enjeksiyon bölgesinde kaşıntı ve artralji
bulunmaktadır. Her 2 haftada bir subkutan yolla 125 mikrogram PLEGRIDY ile tedavi edilen
hastalarda tedavinin bırakılmasına en sık yol açan advers reaksiyon influenza benzeri hastalıktır
(< %1).
Advers reaksiyonların listelendiği tablo
Klinik çalışmalarda, toplamda 1468 hasta 278 haftaya kadar tam maruziyetle 4217 hasta-yılına
eşdeğer PLEGRIDY almıştır. 1285 hasta en az 1 yıl, 1124 hasta en az 2 yıl, 947 hasta en az 3
yıl ve 658 hasta en az 4 yıl PLEGRIDY ile tedavi almıştır. ADVANCE çalışmasının randomize,
kontrollü olmayan fazında (2. Yıl) ve ATTAIN çalışmasının (4 yıla kadar tedavi alınmıştır)
uzatma fazındaki deneyim, ADVANCE çalışmasının 1 yıl süreli plasebo kontrollü fazındaki
deneyim ile uyumludur.
Tabloda her 2 haftada bir subkutan yolla 125 mikrogram PLEGRIDY ile tedavi edilen 512
hastadaki ve 48 haftaya kadar plasebo alan 500 hastadaki advers reaksiyonlar (insidansı
plasebonun üzerinde olan ve mantıksal bir sebep-sonuç ilişkisi çerçevesinde gerçekleşmiş olan)
ve pazarlama sonrası veriler özetlenmiştir.
Advers reaksiyonlar MedDRA Sistem Organ Sınıfı çerçevesinde tercih edilen MedDRA
terimleri olarak sunulmuştur. Aşağıdaki advers reaksiyonların insidansı belirtilen sıklık
kategorilerine göre gösterilmektedir:
8/20- Çok yaygın (≥ 1/10)
- Yaygın (≥ 1/100 ile < 1/10)
- Yaygın olmayan (≥ 1/1.000 ile < 1/100)
- Seyrek (≥ 1/10.000 ile < 1/1.000)
- Çok seyrek (< 10.000)
- Bilinmiyor (mevcut verilerden tahmin edilemiyor).
MedDRA Sistem Organ Sınıfı Advers Reaksiyon Sıklık Kategorisi
Kan ve lenf sistemi hastalıkları Trombositopeni Yaygın olmayan
Trombotik trombositopenik Seyrek
purpura/hemolitik üremik sendrom *
dahil trombotik mikroanjiyopati
Bağışıklık sistemi hastalıkları Anjiyoödem Yaygın olmayan
Hipersensitivite
Anafilaksi1 Bilinmiyor
Psikiyatrik bozukluklar Depresyon Yaygın
Sinir sistemi hastalıkları Baş ağrısı Çok yaygın
Nöbet Yaygın olmayan
Solunum, göğüs bozuklukları Pulmoner arteryel hipertansiyon † Bilinmiyor
ve mediastinal hastalıkları
Gastrointestinal hastalıkları Bulantı Yaygın
Kusma
Deri ve cilt altı doku Alopesi Yaygın
hastalıkları
Kaşıntı
Ürtiker Yaygın olmayan
Kas-iskelet bozukluklar ve bağ Miyalji Çok yaygın
doku hastalıkları Artralji
Böbrek ve idrar hastalıkları Nefrotik sendrom, glomerüloskleroz Seyrek
Genel bozukluklar ve İnfluenza benzeri hastalık Çok yaygın
uygulama bölgesi ilişkin Pireksi
hastalıklar Titreme
Enjeksiyon bölgesinde eritem
Enjeksiyon bölgesinde ağrı
Enjeksiyon bölgesinde pruritus
Asteni
Hipertermi Yaygın
Enjeksiyon bölgesinde enflamasyon
Ağrı
Enjeksiyon bölgesinde hematom
Enjeksiyon bölgesinde şişme
Enjeksiyon bölgesinde ödem
9/20Enjeksiyon bölgesinde döküntü
Enjeksiyon bölgesinde ısı
Enjeksiyon bölgesinde renk
değişikliği
Enjeksiyon bölgesinde nekroz Seyrek
Araştırmalar Alanin aminotransferaz artışı Yaygın
Aspartat aminotransferaz artışı
Gamma-glutamil transferaz artışı
Lökosit sayısında azalma
Hemoglobinde azalma
Vücut sıcaklığında artış
Trombosit sayısında azalma Yaygın olmayan
*İnterferon beta ürünler için sınıf etiketi (bkz. bölüm 4.4)
†İnterferon ürünleri için sınıf etiketi, bkz. aşağıda Pulmoner arteryel hipertansiyon
İnterferon ürünleri için sınıf etiketi
1 Yalnızca pazarlama sonrası deneyim sırasında ortaya çıkan advers reaksiyonlar
Seçilmiş advers reaksiyonların tanımlanması
Grip benzeri semptomlar
Her 2 haftada bir 125 mikrogram PLEGRIDY alan hastaların %47’sinde ve plasebo grubundaki
hastaların %13’ünde influenza benzeri semptomlar görülmüştür. Grip benzeri semptomların
insidansı (örn. influenza benzeri hastalık, titreme, hiperpireksi, kas iskelet ağrısı, miyalji, ağrı,
pireksi) tedavinin başlangıcında en yüksek bulunmuş ve ilk 6 ayda genellikle azalmıştır.
İnfluenza benzeri semptomlar bildiren hastaların %90’ı bunların hafif ya da orta şiddette
olduğunu belirtmiştir. Bunlardan hiç biri ciddi bulunmamıştır. ADVANCE çalışmasının
plasebo kontrollü fazında PLEGRIDY kullanmış olan hastaların %1’den azı tedaviyi influenza
benzeri semptomlar nedeniyle bırakmıştır. Açık uçlu bir çalışmada interferon beta tedavisini
PLEGRIDY ile değiştiren hastalarda profilaktik olarak tedavi edilen grip benzeri semptomların
başlangıcı ve süresi değerlendirildi. Grip benzeri semptom gösteren hastalarda, başlangıç için
ortalama süre enjeksiyondan sonraki 10 saattir (çeyrekler arası aralık, 7-16 saat) ve ortalama
süre 17 saattir (çeyrekler arası aralık, 12-22 saat).
Enjeksiyon bölgesi reaksiyonları
İki haftada bir 125 mikrogram PLEGRIDY kullanan hastaların %66’sında enjeksiyon bölgesi
reaksiyonu bildirilmiş (örn. eritem, ağrı, kaşıntı ya da ödem) ve bu oran plasebo grubunda %11
olarak bulunmuştur. Eritem enjeksiyon bölgesinde en yaygın bildirilen reaksiyondur.
Enjeksiyon bölgesi reaksiyonu bildiren hastaların %95’i bu reaksiyonun şiddetini hafifya da
orta olarak belirtmiştir. Klinik çalışmalarda PLEGRIDY kullanan 1468 hastadan birinde
enjeksiyon bölgesinde nekroz gelişmiş ve standart tedaviyle iyileşmiştir.
10/20Hepatik transaminaz bozuklukları
Plasebo ile karşılaştırıldığında PLEGRIDY grubunda hepatik transaminaz artış insidansı daha
yüksek bulunmuştur. Enzim artışlarının büyük bölümü normal üst sınırın (NÜS) 3 katından az
bulunmuştur. Alanin aminotransferaz ve aspartat aminotransferaz düzeyinde > 5 x NÜS artış
olanların oranı plasebo gruplarında %1 ve < %1 ve PLEGRIDY gruplarında ise sırasıyla %2 ve
< %1 olarak belirlenmiştir. Klinik çalışmalarda PLEGRIDY almaya başlamadan önce karaciğer
test bozukluğu olan iki hastada serum hepatik transaminaz artışıyla birlikte bilirubin artışı
görülmüştür. Her iki vakada da PLEGRIDY tedavisinin kesilmesiyle birlikte değerler normale
dönmüştür.
Hematolojik bozukluklar
PLEGRIDY kullanan hastaların %7’sinde ve plasebo grubundaki hastaların %1’inde lökosit
sayısında < 3 x 109/L düzeyinde azalma görülmüştür. PLEGRIDY grubundaki hastaların
ortalama lökosit sayımları normal sınırlarda kalmıştır. Lökosit sayısındaki azalmalar
enfeksiyon ya da ciddi enfeksiyon riskindeki artışla ilişkili bulunmamıştır. PLEGRIDY tedavisi
uygulanan hastalar ve plasebo grubundaki hastalar klinik önem taşıma potansiyeli bulunan
aşağıdaki hematolojik parametreler açısından benzer bulunmuştur: lenfosit sayımı < 0,5 x 109/L
(< %1), nötrofil sayımı ≤ 1 x 109/L (< %1), ve trombosit sayımı ≤ 100 x 109/L (≤ %1).
PLEGRIDY tedavisi gören grupta iki ciddi vaka bildirilmiştir: bir hastada (< %1) ağır
trombositopeni (trombosit sayısı < 10 x 109/L) ve diğer bir hastada (< %1) ağır nötropeni
(nötrofil sayısı < 0,5 x 109/L) gelişmiştir. Her iki hastada da PLEGRIDY tedavisi kesildikten
sonra hücre sayıları normale dönmüştür. PLEGRIDY tedavisi uygulanan hastaların ortalama
eritrositlerinde hafif azalma kaydedilmiştir. PLEGRIDY ve plasebo gruplarındaki hastalarda
RBC sayımlarında klinik olarak anlamlı olma potansiyeli taşıyan azalma (< 3,3 x 1012/L)
insidansı benzer bulunmuştur.
Hipersensitivite reaksiyonları
Her iki haftada bir 125 mikrogram PLEGRIDY ile tedavi uygulanan hastaların %16’sında ve
plasebo hastalarının %14’ünde hipersensitivite reaksiyonu bildirilmiştir. Ciddi hipersensitivite
reaksiyonu oranı PLEGRIDY grubunda %1’den azdır (örn. anjiyoödem, ürtiker) ve bunlar anti-
histamin ve/veya kortikosteroid tedavisinden sonra hızla iyileşmiştir. Pazarlama sonrası
deneyimde, PLEGRİDY uygulamasının ardından, anafilaksi vakaları (sıklığı bilinmeyen) dahil
olmak üzere ciddi hipersensitivite olayları bildirilmiştir.
Pulmoner arteryel hipertansiyon
İnterferon beta ürünlerinin kullanımı sırasında pulmoner arteryel hipertansiyon (PAH) gelişen
vakalar bildirilmiştir. Bu olaylar interferon beta tedavisinin başlatılmasını izleyen tarihten sonra
birkaç yıla varan sürelerde gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
11/20olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr, e-posta: tüfam@titck.gov.tr; tel: 0800 314 00 08; faks 0312 218 35 99).
4.9. Doz aşımı ve tedavisi
Doz aşımı durumunda hastalar gözlem için hastaneye yatırılabilir ve uygun destekleyici tedavi
verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar; immün-uyarıcılar;
interferonlar.
ATC kodu: L03AB13
PLEGRIDY tek ve lineer bir 20.000 Da motaksi poli(etilenglikol)-O-2-metilpropionaldehid (20
kDa mPEG-O-2 metilpropionaldehid) molekülü ile konjuge edilmiş bir interferon beta-1a’dır;
substütisyon derecesi 1 mol polimer/mol protein şeklindedir. Ortalama molekül ağırlığı
yaklaşık 44 kDa’dır ve protein kısmı bunun yaklaşık 23 kDa’sını oluşturmaktadır.
Etki mekanizması
Multipl sklerozda (MS) peginterferon beta-1a’nın etki mekanizması kesin olarak
bilinmemektedir. PLEGRIDY hücre yüzeyindeki tip I interferon reseptörüne bağlanarak
interferona-yanıt veren gen ekspresyonunun regülasyonuna yol açan bir dizi hücre içi olay
başlatır. PLEGRIDY’nin aracılık edebildiği biyolojik etkiler arasında anti-enflamatuvar
sitokinlerin (örn. IL-4, IL-10, IL-27) yukarı yönlü regülasyonu ve pro-enflamatuvar sitokinlerin
(örn. IL-2, IL-12, IFN-gamma, TNF-alfa) aşağı yönlü regülasyonuna ek olarak kan beyin
bariyerinde aktive olmuş T hücre migrasyonunun inhibisyonu da bulunmaktadır. Ancak bunlar
dışında ek mekanizmalar da söz konusu olabilir. PLEGRIDY’nin MS’deki etki mekanizmasına
yukarıda tanımlanan biyolojik etkilerle ilgili yolların aracılık edip etmediği bilinmemektedir,
çünkü MS’in patofizyolojisi kısmen anlaşılmıştır.
Farmakodinamik etkiler
PLEGRIDY N-terminal amino asit rezidüsündeki alfa-amino grubunda tek ve lineer 20 kDA
metoksi poli(etilenglikol) molekülüne konjuge olmuş bir interferon beta-1a’dır.
İnterferonlar biyolojik ve kimyasal uyaranlara yanıt olarak hücreler tarafından indüklenen
doğal bir protein ailesidir ve anti-viral, antiproliferatif ve immünomodülatör olarak
sınıflandırılmış olan çok sayıda hücresel yanıta aracılık ederler. PLEGRIDY’nin farmakolojik
özellikleri interferon beta-1a’nın profiliyle uyumludur ve molekülün protein kısmının bu
özelliklere aracılık ettiğine inanılmaktadır.
12/20Farmakodinamik yanıtları değerlendirmek için interferona yanıt veren genlerdeki indüksiyon
ölçülmüştür. Bunlar arasında 2’,5’-oligoadenilat sentetaz (2’,5’-OAS), miksovirüs direnç
proteini A (MxA), bazı kemokin ve sitokinler ve interferonla indüklenebilir bir enzim olan
GTP-siklohidrolaz I’in ürünü neopterin (D-eritro1,2,3,-trihidroksipropilpterin) de
bulunmaktadır. Pegile olmamış interferon beta-1a (IM) ile PLEGRIDY aynı aktivite dozunda
uygulandıklarında (6 MIU) PLEGRIDY sağlıklı insanlarda daha fazla doruk düzey ve
maruziyet sağlamıştır (etki eğrisi altında kalan alan ölçümüne göre). Bu yanıtın süresi
PLEGRIDY için kalıcı ve uzun süreli bulunmuş ve PLEGRIDY için 15 güne kadar artış
saptanabilirken, pegile olmamış interferon beta-1a için bu süre 4 gün olarak belirlenmiştir.
PLEGRIDY ile tedavi edilen sağlıklı kişilerde ve multipl skleroz hastalarında neopterin
konsantrasyonlarında artış saptanmış ve PLEGRIDY için 10 güne kadar kalıcı ve uzun artış
belirlenirken, bu süre pegile edilmemiş interferon beta-1a için 5 gün olarak ölçülmüştür. İki
haftalık doz aralığından sonra neopterin konsantrasyonları başlangıç düzeyine dönmektedir.
Klinik etkililik ve güvenlilik
Relapsing remitting tipte multipl sklerozu olan hastaların katıldığı 2 yıl süreli, randomize, çift
kör bir klinik çalışmanın (ADVANCE çalışması) plasebo kontrollü ilk yılında PLEGRIDY’nin
etkililik ve güvenliliği araştırılmıştır. 1512 hasta her 2 haftada (n=512) ya da 4 haftada (n=500)
bir 125 mikrogram PLEGRIDY ya da plasebo (n=500) kullanacak şekilde randomize edilmiştir.
Primer sonlanım noktası 1. yıldaki yıllık atak oranıdır. (ARR). Çalışma tasarımı ve hastaların
demografik özellikleri Tablo 2’de gösterilmiştir.
Pegile interferon beta-1a ile pegile edilmemiş interferon beta-1a’yı doğrudan karşılaştıran
çalışmalarda ya da pegile edilmiş ve edilmemiş interferonlar arasında geçiş yapan hastalarda
elde edilmiş klinik etkililik/güvenlilik verisi bulunmamaktadır.
Tablo 2: Çalışma tasarımı
Çalışma tasarımı
Hastalık öyküsü Son 3 yılda en az 2 nüks ve önceki yılda 1 nüks geçiren
ve EDSS skoru ≤ 5,0 olan hastalar
Takip 1 yıl
Çalışma popülasyonu %83 tedavi hiç görmemiş
%47 önceki yılda ≥ 2 nüks
%38 başlangıçta en az 1 Gd + lezyon
%92 başlangıçta ≥ 9T2 lezyon
%16 EDSS ≥ 4
%17 daha önce tedavi edilmiş
Başlangıç özellikleri
Yaş ortalaması (yıl) 37
Ortalama/medyan hastalık 3,6/2
süresi (yıl)
13/20Son 3 yıl içinde ortalama nüks 2,5
sayısı
Başlangıçta ortalama EDSS 2,5
skoru
EDSS: Genişletilmiş Disfonksiyon Durumu Ölçeği
Gd +: Gadolinyum tutan
Her 2 haftada uygulanan PLEGRIDY tedavisi birinci yılda plasebo ile karşılaştırıldığında yıllık
atak oranını (ARR) %36 oranında azaltmıştır (p=0,0007) (Tablo 3) ve demografik ve başlangıç
özelliklerine göre tanımlanmış alt gruplarda da ARR’de tutarlı azalma gözlenmiştir. Yine
plasebo ile karşılaştırıldığında PLEGRIDY nüks riskinde %39 (p=0,0003), 12. Haftada
doğrulanmış kalıcı özürlülük ya da engellilik progresyonu riskinde %38 (p=0,0383) ve 24.
Haftadaki kalıcı özürlülük ya da engellilik progresyonu riskinde %54 (p=0,0069), yeni ya da
yeni büyüyen T2 lezyonların sayısında %67 (p < 0,0001), Gd tutan lezyonların sayısında %86
(p < 0,001) ve yeni T1 hipointens lezyonların sayısında %53 (p < 0,0001) oranında anlamlı
azalma sağlamıştır. Daha tedavinin 6. Ayından itibaren tedavi etkisi gözlenmiş ve her 2 haftada
bir uygulanan 125 mikrogram PLEGRIDY plasebo ile karşılaştırıldığında yeni gelişen ya da
yeni ortaya çıkan T2 lezyonlarda %61’lik azalma sağlamıştır (p < 0,0001).
Birinci yılda nüks ve MR ile ilgili sonlanım noktalarına bakıldığında her 2 haftada bir 125
mikrogram PLEGRIDY, her 4 haftada bir uygulanan PLEGRIDY karşısında sayısal olarak
daha büyük tedavi etkisi sağlamıştır.
İki yıllık sonuçlar çalışmanın plasebo kontrollü ilk yılında elde edilen etkililiğin devam ettiğini
doğrulamıştır. İkinci yılda yapılan bir post-hoc analizde 4 haftada bir PLEGRIDY kullanan
hastalarla karşılaştırıldığında, her 2 haftada bir PLEGRIDY kullanan hastalarda aşağıdaki
sonlanım noktalarında istatistiksel olarak anlamlı azalma gözlenmiştir: ARR (%24, p=0,0209),
nüks riski (%24, p=0,0212), 24. Haftada doğrulanmış özürlülük ya da engellilik progresyonu
riski (%36, p=0,0459) ve MR sonlanım noktaları (yeni/büyüyen T2 %60, Gd + %71 ve yeni T1
hipointens lezyonlar %53, tümü için p < 0,0001). ATTAIN uzatma çalışmasında, PLEGRİDY
ile uzun-dönem etkililik, klinik ve MS hastalığının aktivitesinin MR ölçümleri ile gösterildiği
gibi, 4 yıla kadar sürekli tedavi ile devam etmiştir. Toplam 1468 hastanın 658’i, en az 4 yıl,
PLEGRİDY ile tedaviye devam etmiştir.
Bu çalışmanın bulguları Tablo 3’te gösterilmiştir.
Tablo 3: Klinik ve MRI sonuçları
Plasebo PLEGRIDY 125 PLEGRIDY 125
mikrogram 2 mikrogram 4
haftada bir haftada bir
Klinik sonlanım noktaları
N 500 512 500
Yıllık atak oranı 0,397 0,256 0,288
14/20Oran 0,64 0,72
%95 GA 0,5 – 0,83 0,56 – 0,93
P değeri p=0,0007 p=0,0114
Nüks gelişen hasta oranı 0,291 0,187 0,222
HR 0,61 0,74
%95 GA 0,47 – 0,8 0,57 – 0,95
P değeri p=0,0003 p=0,02
12. haftada doğrulanmış dizabilite 0,105 0,068 0,068
progresyon oranı *
HR 0,62 0,62
%95 GA 0,4 – 0,97 0,4 – 0,97
P değeri p=0,0383 p=0,038
24. haftada doğrulanmış dizabilite 0,084 0,04 0,058
progresyon oranı *
HR 0,46 0,67
%95 GA (0,26 – 0,81) (0,41 – 1,1)
P değeri p=0,0069 p=0,1116
MRI sonlanım noktaları
N 476 457 462
Yeni gelişen ya da büyüyen T2 13,3 [6,] 4,1 [1,] 9,2 [3,]
hiperintens lezyonların ortalama (0 – 148) (0 – 69) (0 – 113)
(medyan) sayısı (aralık)
Lezyon ortalama oranı (%95 GA) 0,33 (0,27 , 0,4) 0,72 (0,6 , 0,87)
P değeri p≤0,0001 p=0,0008
Gd tutan lezyonların ortalama 1,4^ [0] 0,2 [0] 0,9 [0]
(medyan) sayısı (aralık) (0 – 39) (0 – 13) (0 – 41)
Plaseboya göre % azalma 86 36
P değeri p<0,0001 p=0,0738
Yeni T1 hipointens lezyonların 3,8 [1] 1,8 [0] 3,1 [1]
ortalama (medyan) sayısı (aralık) (0 – 56) (0 – 39) (0 – 61)
Plaseboya göre % azalma 53 18
P değeri p<0,0001 0,0815
HR: Tehlike oranı
GA: güven aralığı
*Kalıcı disfonksiyon progresyonu şu şekilde tanımlanmıştır: başlangıçta ≥ 1 olan EDSS
skorunda en az 1 puan artış veya başlangıç EDSS skoru 0 olan hastalarda 1,5 puan artış, 12/24
hafta boyunca devam edecek şekilde.
^n=477
Daha önce MS tedavilerinin başarısız olduğu hastalar çalışmaya dahil edilmemiştir.
15/20Hastalık aktivitesi daha yüksek olan alt gruplar aşağıda belirtildiği gibi nüks ve MRI kriterlerine
göre tanımlanmış ve belirtilen etkililik bulguları değerlendirilmiştir:
− Bir önceki yıl içerisinde ≥ 1 nüks yaşayan ve ≥ 9 T2 lezyonu veya ≥ 1 Gd + lezyonu
olan hastalar için (n=1401) 1. Yıldaki yıllık atak oranı plasebo grubunda 0,39, her 4
haftada bir PLEGRIDY için 0,29 ve her 2 haftada bir PLEGRIDY için 0,25’tir.
Bu alt gruptaki sonuçlar çalışma popülasyonunun genelindeki sonuçlarla uyumludur.
- Bir önceki yıl içerisinde ≥ 2 nüks yaşayan ve en az 1 Gd + lezyonu olan hastalarda
(n=273), 1. Yıldaki yıllık atak oranı plasebo için 0,47, her 4 haftada bir PLEGRIDY için
0,35 ve her 2 haftada bir PLEGRIDY için 0,33’tür.
Bu alt gruptaki bulgular genel çalışma popülasyonundaki bulgularla sayısal olarak uyumlu olsa
da istatistiksel anlamlılık göstermemiştir.
Pediyatrik Popülasyon
Avrupa İlaç Dairesi multipl skleroz tedavisinde bir ya da daha fazla pediyatrik popülasyonda
PLEGRIDY ile çalışma sonucu sunma zorunluluğunu ertelemiştir (bkz. pediyatrik kullanımla
ilgili bilgi için bölüm 4.2).
5.2. Farmakokinetik özellikler
Peginterferon beta-1a’nın serum yarılanma ömrü pegile edilmemiş interferon beta-1a ile
karşılaştırıldığında daha uzundur. Sağlıklı kişilerde tek ya da çoklu dozlarla gerçekleştirilen
çalışmalarda gözlendiği gibi, peginterferon beta-1a’nın serum konsantrasyonu 63-188
mikrogram aralığında dozla orantılıdır. Multipl skleroz hastalarındaki farmakokinetik profil
sağlıklı kişilerdekine benzerdir.
Emilim
Multipl skleroz hastalarında perginterferon beta-1a’nın subkütan uygulanmasının ardından, pik
konsantrasyona dozdan sonra 1 ila 1,5 gün arasında ulaşılmıştır. Her 2 haftada bir 125
mikrogramlık tekrarlanan dozlardan sonra gözlenen C (ort ± SE) 280 ± 79 pg/mL’dir. Pegile
max
edilmemiş 30 mikrogram (6 MIU) beta-1a ile karşılaştırıldığında, 63 (6 MIU) 125 (12 MIU) ve
188 (18 MIU) mikrogramlık tek doz subkutan peginterferon beta-1a sonrasında maruziyet
düzeyi sırasıyla 4-, 9- ve 13-kez daha yüksek (EAA 168h) ve C düzeyi yaklaşık 2, 3,5 ve 5
max
kez daha yüksek bulunmuştur.
Dağılım
Subkutan yolla her 2 haftada bir 125 mikrogramlık tekrarlanan dozlardan sonra, biyoyararlanım
için düzeltilmemiş dağılım hacmi (ort ± SE) 481 ± 105 L’dir.
16/20Biyotransformasyon
PLEGRIDY’nin metabolizasyonuna yönelik bir çalışma yürütülmemiştir.
Eliminasyon
PLEGRIDY için başlıca atılım yolunun renal (üriner) yol olduğu düşünülmektedir. Bir PEG
bölgesinin bir proteine kovalent olarak konjuge edilmesi modifiye olmamış proteinin in vivo
özelliklerini değiştirebilmektedir; buna renal klirensteki azalma ve proteolizdeki azalmaya
bağlı olarak dolaşım yarı-ömrünün uzaması da dahildir. Bu nedenle, peginterferon beta-1a’nın
yarılanma ömrü (t ) sağlıklı kişilerde pegile edilmemiş interferon beta-1a ile
1/2
karşılaştırıldığında yaklaşık 2 kez daha uzundur. Multipl sklerozlu hastalarda kararlı durumda
peginterferon beta-1a’nın t değeri (ort ± SE) 78 ± 15 saattir. Peginterferon beta-1a’nın kararlı
1/2
durumdaki ortalama klirensi 4,1 ± 0,4 L/sa olarak bulunmuştur.
Hastalardaki karakteristik özellikler
Geriyatrik hastalar
65 yaş üzerindeki hastalara ilişkin klinik deneyim kısıtlıdır. Ancak popülasyon farmakokinetiği
analizlerine göre (65 yaşına kadar olan hastalar) yaş peginterferon beta-1a klirensi açısından bir
faktör değildir.
Böbrek yetmezliği
Sağlıklı kişilerde ve değişik derecelerde renal yetmezliği bulunan kişilerde (hafif, orta ve ağır
böbrek yetmezliği ve aynı zamanda son evre böbrek yetmezliği olan kişiler) tek dozlu
çalışmaların sonuçlarına göre, renal fonksiyonları normal olan kişilerle (tahmini glomerüler
filtrasyon hızı > 80 mL/dak/1,73 m2) karşılaştırıldığında hafif (glomerüler filtrasyon hızı 50 ile
≤ 80 mL/dak/1,73 m2), orta (30 – < 50 mL/dak/1,73 m2), ve ağır (< 30 mL/dak/1,73m2) böbrek
yetmezliği olan hastalarda EAA’da (%13-62) ve C değerinde (%42-71) fraksiyonel artış
max
belirlenmiştir. Haftada 2-3 kez hemodiyaliz ihtiyacı olan son evre böbrek hastalarındaki EAA
ve C değerleri, renal fonksiyonları normal olan kişilerdekine benzerdir. Her bir hemodiyaliz
max
seansı ile birlikte peginterferon beta-1a konsantrasyonunun yaklaşık %24 azalması,
hemodiyalizin peginterferon beta-1a’yı sistemik dolaşımdan kısmen uzaklaştırdığını
düşündürmektedir.
Karaciğer yetmezliği
Peginterferon beta-1a’nın farmakokinetik profili karaciğer yetmezliği olan hastalarda
değerlendirilmemiştir.
Cinsiyet
Popülasyon farmakokinetiği analizlerinde cinsiyet peginterferon beta-1a’nın farmakokinetiğini
etkilememiştir.
17/20Irk
Popülasyon farmakokinetiği analizlerinde ırk peginterferon beta-1a’nın farmakokinetiğini
etkilememiştir.
5.3 Klinik öncesi güvenlilik verileri
Toksisite
Rhesus maymunlarına terapötik dozun 400 katına ulaşan dozlarda (maruziyete göre, EAA)
peginterferon beta-1a subkutan yolla tekrarlanarak uygulandıktan sonra, birinci ve ikinci dozun
ardından rhesus maymunlarının interferon beta-1a’ya verdiği bilinen hafif farmakolojik yanıtlar
dışında bir etki ile karşılaşılmamıştır. Tekrarlanan doz toksisite çalışmaları 5 hafta ile
sınırlanmıştır, zira rhesus maymunları insan interferonuna karşı 3. Haftadan başlayarak anti-
ilaç antikorları geliştirmekte ve ilaç maruziyeti büyük ölçüde azalmaktadır. Bu nedenle bu
çalışmalara dayanarak hastalarda uzun süreli PLEGRIDY uygulamasının güvenliliğini
değerlendirmek mümkün değildir.
Mutajenez
In vitro bakteriyel revers mutasyon testinde (Ames testi) peginterferon beta-1a mutajenik
bulunmamıştır ve insan lenfositlerindeki in vitro ölçümlerde klastojenik etkiye yol açmamıştır.
Karsinojenez
Hayvanlarda peginterferon beta-1a’nın karsinojenitesi değerlendirilmemiştir. İnterferon beta-
1a’nın bilinen farmakolojisi ve interferon beta ile elde edilen klinik deneyimler ışığında,
karsinojenite potansiyelinin düşük olduğu düşünülmektedir.
Reprodüktif Toksisite
Peginterferon beta-1a gebe hayvanlarda reprodüktif toksisite açısından test edilmemiştir.
Rhesus maymunlarında pegile edilmemiş interferon beta-1a ile fertilite ve gelişimsel çalışmalar
gerçekleştirilmiştir. Çok yüksek dozlarda hayvanlarda anovülasyon ve abortus arttırıcı etkiler
gözlenmiştir. Peginterferon beta-1a’nın erkek fertilitesi üzerindeki potansiyel etkileri
bilinmemektedir. Cinsel açıdan olgunlaşmış dişi maymunlara tekrarlanan peginterferon beta-
1a dozları uygulandıktan sonra menstruasyon siklusunun uzunluğu ve progesteron düzeyleri
üzerinde etkiler gözlenmiştir. Menstrual siklus uzunluğu üzerindeki etkinin geri döndürülebilir
(reversibl) olduğu görülmüştür. Bu klinik dışı verilerin insanlardaki geçerliliği
bilinmemektedir.
Diğer interferon beta bileşiklerine ait çalışma verileri teratojenik potansiyel olmadığını
göstermektedir. İnterferon beta-1a’nın peri- ve post-natal dönemdeki etkilerine ilişkin veriler
kısıtlıdır.
18/206. FARMASÖTİK ÖZELLİKLER
6.1 Yardımcı maddelerin listesi
Sodyum asetat trihidrat
Asetik asit, glasiyal
L-Arjinin hidroklorür
Polisorbat 20
Enjeksiyonluk su
6.2 Geçimsizlikler
Geçerli değildir.
6.3 Raf ömrü
36 ay
PLEGRIDY ışıktan uzak tutulmak kaydıyla 30 güne kadar oda sıcaklığında (25°C’ye kadar)
saklanabilir. PLEGRIDY 30 gün boyunca oda sıcaklığında saklandıysa kullanılmalı ya da
atılmalıdır. PLEGRIDY’nin oda sıcaklığında 30 gün ya da daha uzun süre saklanıp
saklanmadığı bilinmiyorsa, ürün atılmalıdır.
6.4 Saklamaya yönelik özel uyarılar
Buzdolabında saklayınız (2-8°C)
Dondurmayın.
Işıktan korumak için orijinal kutusunda saklayın.
Oda sıcaklığında saklama konusunda ek bilgi için bkz. bölüm 6.3.
6.5 Ambalajın niteliği ve içeriği
Kullanıma hazır PLEGRIDY şırınga, PLEGRIDY Kalem olarak adlandırılan kalem enjektör
içinde yer alır. PLEGRIDY şırınga yaylı sistemle çalışır ve tek kullanımlıktır. Kalem 1 mL’lik
Tip I cam şırınga içinde 0,5 mL çözelti ve bununla birlikte bromobütil kauçuk stoper ve
termoplastik polipropilen sert iğne kılıfı bulunur.
Ambalaj boyutu: Koruyucu plastik kutu içinde 125 mikrogramlık kullanıma hazır iki kalem
içeren kutu (gri etiketli kalemler).
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
Kontrolü Yönetmeliği” ve “Ambalaj Atıklarının Kontrolü Yönetmelikleri” ne
uygun olarak imha edilmelidir.
19/207. RUHSAT SAHİBİ
Gen İlaç ve Sağlık Ürünleri San. ve Tic. A.Ş.
Mustafa Kemal Mah., 2119. Sok., No:3, D:2-3,
06520, Çankaya/Ankara
Tel: 0 312 219 62 19
Faks: 0 312 219 60 10
8. RUHSAT NUMARASI
2019/509
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.10.2019
Ruhsat yenileme tarihi:
10. KÜB’ün YENİLENME TARİHİ
--/--/--
20/20