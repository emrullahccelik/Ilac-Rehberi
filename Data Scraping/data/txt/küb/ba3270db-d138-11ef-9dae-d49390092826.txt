KISA ÜRÜN BİLGİLERİ
1. BEŞERİ TIBBİ ÜRÜNÜN ADI
BARCA SR 600 mg film tablet
2. KALİTATİF VE KANTİTATİF BİLEŞİM
Her bir film tablette;
Etkin madde:
Etodolak 600.00 mg
Yardımcı maddeler:
Laktoz monohidrat 244.00 mg
Mannitol (E 421) 56.00 mg
Yardımcı maddeler için 6.1’e bakınız.
3. FARMASÖTİK FORM
Film tablet
4. KLİNİK ÖZELLİKLER
4.1. Terapötik endikasyonlar
• Osteoartrit, romatoid artrit ve ankilozan spondilit belirtileri ve bulgularının tedavisinde,
• Akut gut artriti, akut kas iskelet sistemi ağrıları, post-operatif ağrı ve dismenore tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
BARCA SR 600 mg film tablet için önerilen doz günde 1 tablettir (600 mg).
Tedavi hedefleriyle uyumlu olarak etkili olabilen en düşük doz, en kısa süre için
kullanılmalıdır.
Başlangıç tedavisine cevap alındıktan sonra doz ve doz aralığı hastanın ihtiyaçlarına göre
bireysel olarak ayarlanmalıdır.
Farklı doz titrasyonları gerektiğinde, doktor gözetiminde BARCA SR’ın diğer formları ile
tedaviye devam edilebilir.
Günlük 1.200 mg’dan fazla kullanımının güvenli olup olmadığı kanıtlanmamıştır.
Tolerans veya taşiflaksi geliştiği bildirilmemiştir.
Uygulama şekli:
BARCA SR oral yoldan besinlerle beraber veya besinlerden bağımsız olarak alınabilir.
Mideyi rahatsız ediyorsa besinle birlikte alınabilir. Besinle beraber almak mide veya bağırsak
sorunları riskini azaltmayabilir (örn; kanama, ülser). Persistant mide rahatsızlığı olan
hastalarda dikkatli olunmalıdır.BARCA SR tamamen dolu bir bardak su ile birlikte alınmalıdır.
Özel popülasyonlara ilişkin ek bilgiler:
Böbrek ve karaciğer yetmezliği: Bu gruptaki diğer ilaçlarda olduğu gibi böbrek ya da
karaciğer yetmezliğine karşı dikkatli kullanılmalıdır. Uzun süreli kullanımlarda böbrek ve
karaciğer fonksiyonları düzenli olarak gözden geçirilmelidir.
Pediyatrik popülasyon: BARCA SR’ın 18 yaşından küçük çocuklarda kullanılması
önerilmemektedir (bkz 4.4. Özel kullanım uyarıları ve önlemleri)
Geriyatrik popülasyon: Yaşlılarda genellikle başlangıç dozunun değiştirilmesi gerekmez.
Ancak, gençlere göre yaşlı hastalar mide kanaması ve böbrek sorunlarına karşı daha duyarlı
olabilecekleri için dikkatli kullanılmalıdır (bkz 4.4. Özel kullanım uyarıları ve önlemleri)
4.3. Kontrendikasyonlar
• BARCA SR’ ın herhangi bir bileşenine karşı daha önceden tespit edilmiş alerjisi olan
hastalarda,
• Ciddi kalp yetmezliği olan hastalarda, bypass ve kalp ameliyatından hemen önce veya sonra,
• Aktif peptik ülserli ya da peptik ülser hastalığı hikayesi olan hastalarda (diğer non steroidal
antiinflamatuvar ilaçların sebep olduğu gastrointestinal hemoraji de dahil),
• Olası çapraz ilaç reaksiyonlarından dolayı daha önce aspirin ya da diğer non steroidal
antiinflamatuvar ilaçlar ile tedavi sırasında akut astım, rinit, ürtiker, anjiyoödem gibi alerjik
reaksiyonlar gelişen hastalarda,
• Hamileliğin son 3 ayında olan hastalarda kullanılmamalıdır.
4.4. Özel kullanım uyarıları ve önlemleri
• Güvenliliği ve etkililiği doğrulanmadığı için 18 yaşından küçüklerde kullanımı
önerilmemektedir.
• Mide kanaması ve böbrek sorunlarına karşı daha duyarlı olabilecekleri için gençlere göre
yaşlı hastalarda daha dikkatli kullanılmalıdır. Uzun süreli etodolak kullanımında, özellikle
yaşlı hastalar potansiyel yan etki gelişimine karşı izlenmeli ve gerekirse doz azaltılmalıdır.
• Özellikle yaşlı veya diüretik alan ve böbrek, kalp ya da karaciğer yetmezliği olan
hastalarda böbrek fonksiyonları izlenmelidir. NSAİİ ilaçlar doza bağlı olarak prostaglandin
yapımını azaltıp böbrek yetmezliğine zemin hazırlayabilir. Mümkün olan en düşük doz
kullanılmalıdır. Uzun süreli etodolak kullanan hastalarda karaciğer, böbrek fonksiyonları
ve hematolojik parametreler düzenli olarak gözden geçirilmelidir.
• Bronşial astım hikayesi olan, ya da bronşial astımlı hastalarda, non-steroidal
antiinflamatuvar kullanımı ile bronkospazm gelişimi bildirildiği için, bu tip hastalarda
etodolak dikkatli kullanılmalıdır.
• Etodolak, sıvı retansiyonu olan, hipertansiyon şikayeti olan ya da kalp yetmezliği olan
hastalarda dikkatli kullanılmalıdır.
• Prostaglandin biyosentezini inhibe eden tüm bu tip ilaçlar, trombosit fonksiyonunu
bozabilirler. Hastalar trombosit fonksiyon inhibisyonu ile oluşabilecek yan etkilere karşı
dikkatle gözlenmelidir.
• İstenmeyen etkiler, semptomları kontrol etmek için gereken en düşük etkili dozda ve en
kısa süre ile kullanılması ile azaltılabilir.
• Etodolak ciddi ve bazen ölümcül kalp ve kan damar sorunları (örn; kalp krizi, kriz) için
yüksek riske neden olabilir. Hastada zaten kalp sorunları varsa veya uzun süredir etodolak
alıyorsa risk daha yüksek olabilir.• Etodolak ciddi ve bazen ölümcül mide ülseri ve kanamasında yüksek risklere sebep
olabilir. Yaşlı hastalar riski en büyük grup olabilir. Bu durum herhangi bir ön belirti
vermeden gelişebilir.
• Tabletler laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
• Tabletler mannitol içermektedir. Dozu nedeniyler herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
• Antikoagülanlar (örnek, varfarin), aspirin, kortikosteroidler (örnek, prednison), heparin
veya seçici serotonin geri alım (reuptake) inhibitörleri (SSRI'ler) (örnek, fluoksetin) ile
birlikte kullanıldığında mide kanaması riski artabilir.
• Fenilbutazon veya probenesid etodolakın yan etki riskini arttırabilirler.
• Siklosporin, digoksin, lityum, metotreksat, kinolonlar (örnek, siprofloksasin) veya
sülfonilüreler (örnek, glipizid), etodolak ile birlikte kullanıldığında yan etki riski artabilir.
• Anjiotensin-dönüştürücü enzim (ADE) inhibitörleri (örnek, enalapril) veya diüretiklerin
(örnek, furosemid, hidroklorotiyazid), etkililiği etodolak ile azalabilir.
• Etodolak kullanırken aspirin dikkatli kullanılmalıdır.
• İdrarda etodolakın fenolik metabolitlerinin bulunmasına bağlı olarak, idrarda bilirubin
tayini yanlış pozitif sonuç verebilir.
• Etodolak, birlikte kullanıldığında kinolonların konvülziyon yapıcı etkisini arttırabilir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Etodolak'ın çocuklarda kullanımıyla ilgili bir bilgi yoktur. Dolayısıyla, pediyatrik
popülasyona ilişkin etkileşim çalışması bildirilmemiştir.
4.6. Gebelik ve laktasyon
Gebe kadınlarda ve laktasyon döneminde yapılmış kontrollü klinik çalışmalar mevcut
olmadığı için etodolak gebelerde ve laktasyonda kullanılmamalıdır.
Genel tavsiye
Gebelik kategori C' dir (Gebeliğin 3. trimesterinde D' dir).
Kronik nonsteroidal antiinflamatuvar tedavi alan hastalarda, beklenmeyen kanama, ülser ve
perforasyon gibi ciddi gastrointestinal toksik etkiler yaratabilir. Gastrointestinal kanama
belirtisi görüldüğü an acil olarak etodolak kullanımı kesilmelidir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda tedavi süresince etkili doğum kontrolü
uygulaması önerilir.
Gebelik dönemi
İnsanlarda NSAİ ilaç uygulaması ile ilişkili olarak konjenital anomaliler rapor edilmiştir;
ancak bunların sıklığı azdır ve belirgin bir patern izlemedikleri görülmektedir.NSAİ ilaçların fetal kardiyovasküler sistemi üzerindeki bilinen etkileri ışığında (duktus
arteriozusun kapanması), gebeliğin üçüncü trimesterinde kullanımı kontrendikedir. Doğumun
başlangıcı gecikebilir ve hem annede hem çocukta artan kanama eğilimi ile süre uzayabilir
(bkz bölüm 4.3.).
NSAİ ilaçlar, hasta için potansiyel yararı fetüse olan potansiyel zararından fazla değilse
gebeliğin ilk iki trimesteri boyunca ve doğumda kullanılmamalıdır.
Laktasyon dönemi
Şimdiye kadar yapılan mevcut sınırlı çalışmalarda, NSAİ ilaçlar çok düşük
konsantrasyonlarda anne sütünde görülmüştür. Eğer mümkünse laktasyon süresince NSAİ ilaç
kullanımından kaçınılmalıdır.
Dişi üremesi hususunda bölüm 4.4. "Özel kullanım uyarıları ve önlemleri"ne bakınız.
Üreme yeteneği/Fertilite
Dişilerde fertiliteyi etkileyebileceğinden, gebe kalmak isteyenlerde etodolak kullanımı
önerilmemektedir. Gebe kalamayan veya infertilite araştırmaları yapılan kişilerde etodolak
kullanımı sonlandırılmalıdır.
4.7. Araç ve makine kullanımı üzerindeki etkiler
Etodolak baş dönmesi veya sersemlik haline neden olabilir. Alkol veya belli ilaçlarla beraber
alındığında bu etkiler daha fazla belirginleşebilir. Etodolak, dikkatle kullanılmalı, nasıl tepki
oluşturacağı öğrenilene kadar araba kullanılmamalı veya diğer muhtemel güvensiz işler
yapılmamalıdır.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (>1/10), yaygın (>1/100 ila <1/10), yaygın
olmayan (>1/1.000 ila <1/100), seyrek (>1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor)
NSAİİ tedavisi ile ödem, kalp yetmezliği ve hipertansiyon gelişebileceği bildirilmektedir.
Klinik çalışma ve epidemiyolojik veriler bazı NSAİİ'lerin uzun süre ve yüksek dozda
kullanımı ile arteriyel trombotik olay (miyokard infarktüsü, inme gibi) riskinin artabileceğini
göstermektedir.
Kan ve lenf sistemi hastalıkları
Yaygın olmayan:
Trombositopeni, nötropeni, agranülositoz, aplastik anemi, hemolitik anemi
Bağışıklık sistemi hastalıkları
Yaygın olmayan:
Şiddetli alerjik reaksiyonlar (Spesifik olmayan alerjik reaksiyonlar, anafilaksi, astım, astımın
alevlenmesi bronkospazm veya dispne gibi solunum sistemine ait reaksiyonlar veya ürtiker,
döküntü, kaşıntı, purpura, anjiyoödem ve çok nadiren eksfolyatif ve bülloz dermatoz
(epidermal nekroliz ve eritema multiform dahil) gibi deri reaksiyonları NSAİİ tedavileri
sırasında bildirilmiştir)Psikiyatrik hastalıklar
Yaygın:
Depresyon, sinirlilik.
Yaygın olmayan:
Uykusuzluk ve uyku bozuklukları, akılsal veya davranış değişiklikleri, halüsinasyon
Sinir sistemi hastalıkları
Yaygın:
Baş dönmesi
Yaygın olmayan:
Kol veya bacak uyuşukluğu, tek taraflı güçsüzlük, şiddetli baş ağrısı, konfüzyon
Göz hastalıkları
Yaygın olmayan:
Görme bozuklukları, optik nörit
Kulak ve iç kulak hastalıkları
Yaygın:
Kulak çınlaması,
Gastrointestinal hastalıklar
Çok yaygın: Hazımsızlık.
Yaygın:
Karın ağrısı, kabızlık, diyare, gaz, şişkinlik, gastrit, mide bulantısı, şiddetli kusma, (Etodolak
kullanımıyla ciddi mide ülserleri veya kanaması oluşabilir. Yüksek dozlarda veya uzun süre
almak, sigara içmek veya alkol almak bu yan etkilerin oluşum riskini arttırır. İlacın
yemeklerle beraber alınması bu etkilerin oluşum riskini azaltmaz)
Yaygın olmayan:
Susuzluk hissi, ağız ülserleri, ağızda kuruluk, hematemez, melena, rektal kanama, kolitin
alevlenmesi,
Hepato-bilier hastalıklar
Yaygın olmayan:
Sarılık, pankreatit, hepatit.
Deri ve deri altı doku hastalıkları
Yaygın:
Kaşıntı, ciltte kızarıklık, döküntü
Yaygın olmayan:
Toksik epidermal nekroliz, Stevens Johnson sendromu gibi bülloz reaksiyonlar, ışığa karşı
aşırı duyarlılık
Böbrek ve idrar yolu hastalıkları
Yaygın:
Ağrılı idrar yapma, sık idrara çıkma.Yaygın olmayan:
Nefrotik sendrom, interstisyel nefrit, böbrek yetmezliği gibi nefrotoksisite
Genel bozukluklar ve uygulama bölgesine ilişkin hastalıklar
Yaygın:
Titreme, ateş, göz kararması, ani veya açıklanamayan kilo alımı, el, bacak veya ayakların
şişmesi, yorgunluk, halsizlik/güçsüzlük
Araştırmalar
Yaygın olmayan:
Karaciğer enzim seviyelerinde artma.
4.9. Doz aşımı ve tedavisi
Semptomları azalan ürinasyon, baş ağrısı, bulantı, kusma, epigastrik ağrı, gastrointestinal
kanama, seyrek olarak diyare, dezoryantasyon, eksitasyon, koma, baş dönmesi, sersemlik
hali, kulak çınlaması, baygınlık hissi, çok nadiren konvülziyon ve güç nefes alma olabilir.
Doz aşımı semptomatik olarak tedavi edilir. Gastrik lavaj, aktif kömür uygulaması ve
destekleyici tedaviler yapılabilir.
Karaciğer ve böbrek fonksiyonlarında yakından izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroid yapılı antiinflamatuvar
ATC kodu: M01AB08
Etodolak indol türevi, non steroidal antiinflamatuvar ilaçtır.
Etodolak antiinflamatuvar, analjezik ve antipiretik özellikler gösterir.
Etodolak inflamasyonlu dokuda prostaglandin sentezini inhibe eder. Böylece ağrı
reseptörlerinin, inflamasyonun mediatörleri olan histamin, serotonin ve kininlere karşı
duyarlılığını azaltır, önler.
Prostaglandin sentezinin inhibisyonu ve COX-2 seçiciliği:
Tüm nonsteroidal antiinflamatuvar ilaçların (NSAİİ) prostaglandin oluşumunu inhibe ettiği
gösterilmiştir. Bu etki prostaglandinlerin hem terapötik etkilerinden hem de bazı yan
etkilerinden sorumludur. Etodolak ile gözlenen prostaglandin sentezinin inhibisyonu diğer
NSAI ilaçlardan farklıdır. Hayvan modelinde antiinflamatuvar etki dozlarında uygulanan
etodalak’ın diğer NSAİ ilaçlara göre, gastrik mukozadaki sitoprotektif PGE konsantrasyonunu
daha kısa bir süre için ve daha düşük seviyelerde azalttığı görülmüştür. Bu bulgu; etodolak’ın
COX-1 üzerindeki etkisine göre (sitoprotektif) indüklenmiş siklooksijenaz 2 (inflamasyona
eşlik eden, COX-2) üzerindeki etkisinin daha seçici olduğunu gösteren in vitro çalışmalar ile
tutarlıdır.
Ayrıca, insan hücre modelleri üzerinde yapılan çalışmalar etodolak’ın COX-2 inhibisyonunda
seçici olduğunu doğrulamıştır.
COX-1’e göre COX-2 üzerinde inhibisyonun klinik açıdan yararları henüz kanıtlanmıştır.Antiinflamatuvar etkiler:
Çalışmalar, NSAİİ’ler ile yapılmış birçok klinik çalışmada izlenenlere göre, etodalak’ın daha
belirgin bir antiinflamatuvar aktiviteye sahip olduğunu göstermiştir.
5.2. Farmakokinetik Özellikler
Farmakokinetik özellikler yaşlı ve gençlerde farklılık göstermemektedir.
Emilim:
Etodolak oral yoldan alındığında iyi absorbe olur. Biyoyararlanımı gıda ve antiasitlerle
değişmez.
Dağılım:
İlaç yüksek oranda proteinlere bağlanır.
Kararlı seviyelerine 3 günlük tedaviden sonra ulaşılır. 600 mg/gün uygulaması ile ulaşılan
doruk plazma konsantrasyonu 7.9 saatte 7.5 mikrog/mL ve 7.8 saatte 11.9 mikrog/mL'dir.
Biyotransformasyon:
Etodolak karaciğerde metabolize edilir.
Eliminasyon:
Başlıca metabolitleri şeklinde olmak üzere temel atılım yolu idrardır. Eliminasyon yarılanma
ömrü ortalama 7 saattir.
Doğrusallık/doğrusal olmayan durum:
Terapötik doz sınırlarında tekrarlayan etodolak alımlarında, plazma etodolak konsantrasyonu
tek doz ilaç alımındaki plazma konsantrasyondan ihmal edilecek derecede daha yüksek
bulunur.
Hastalardaki karakteristik özellikler
Irk:
Irka bağlı farmakokinetik farklılıklar saptanmamıştır. Farklı ırkları kapsayan klinik çalışmalar
yapılmış ve tüm ırkların ilaca cevabı benzer olmuştur.
Yaş:
İlacın güvenliliği ve etkililiği için yapılan klinik çalışmalarda yaşlı ve genç gruplar arasında
fark gözlenmemiştir. Farmakokinetik çalışmalarda, etodolak yarılanma ömrü ve proteine
bağlanmasında yaşa bağlı fark saptanmamış ve beklenen ilaç birikiminde değişiklik
olmamıştır.
Böbrek yetmezliği:
Hafif ve orta şiddette böbrek yetmezliği olan hastalarda, normalden farklı farmakokinetik
saptanmamıştır. Terapötik dozlarda etodolak alımından 4 hafta sonra, serum ürik asit seviyesi
% 1-2 mg düşer.5.3. Klinik öncesi güvenlilik verileri
NSAİİ' lere bağlı zehirlenmeler, primer olarak gastrointestinal bozukluklar ve hemorajiyle ve
böbrek bozukluklarıyla kendini gösterir.
Etodolak farmakolojik ve toksikolojik özellikleri iyi bilinmektedir. Etodolak karsinojenik
veya mutajenik potansiyel bulundurmamaktadır. Embriyojenik veya teratojenik etkileri de
yoktur. Ancak 2-14 mg/kg/gün alan sıçanlarda uzuv gelişiminde izole değişiklikler meydana
gelmiştir.
Karsinojenez, mutajenez ve üreme bozukluğu
Sırasıyla 2 yıldan az bir dönem için veya 18 ay boyunca oral yoldan günde 15 mg/kg fareler
veya sıçanlarda (45-89 mg/m2, sırasıyla) etodolaka ait karsinojen etki görülmemiştir. S.
typhimurium ve fare lenfoma hücreleri ile gerçekleştirilen in vitro testlerde ve in vivo fare
mikronükleus testinde etodolak mutajenik değildir. Ancak, in vitro insan periferik lenfosit
verileri etodolak eklenmiş kültürlerde (50-200 mikrog/mL) negatif kontrollere kıyasla (% 2.0)
lekesiz-temiz bölge sayısında bir artış göstermiştir (kromatidde yer değişimi olmadan % 3.0 -
5.3 lekesiz-temiz bölge); kontroller ve ilaç-tedavisi gören gruplar arasında başka bir fark
görülmemiştir. 16 mg/kg oral dozlarına kadar etodolak uygulanan erkek ve dişi sıçanlarda
üreme bozukluğu görülmemiştir (94 mg/m2). Ancak, 8 mg/kg grubunda fertilize olan
yumurtaların implantasyonu azalmıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil metil selüloz (E-5)
Hidroksipropil metil selüloz (4000 SR)
Laktoz monohidrat
Mannitol
Povidon (K-30)
Kolloidal Silikon Dioksit (200)
Talk
Magnezyum Stearat
Opadry Blue YS-1R 4215 boyar maddesinin içeriği:
Hidroksipropil Metil Selüloz E5-LV
Titanyum Dioksit
Polietilen Glikol 8000
FD&C Blue No 2 İndigo carmin (Al % 11-14)
FD&C Blue No 2 İndigo carmin (Al % 30-36)
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.6.5. Ambalajın niteliği ve içeriği
10,20 ve 30 tabletlik Al-PVC/PVDC blister ambalajda.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı: Abdi İbrahim İlaç San.ve Tic. A.Ş.
Adresi: Reşitpaşa Mahallesi, Eski Büyükdere Caddesi No:4
Maslak/Sarıyer/İstanbul
Tel No: (0212) 366 84 00
Fax No: (0212) 276 20 20
8. RUHSAT NUMARASI
9. İLK RUHSAT TARİHİ/RUHSAT YENİLEME TARİHİ
10. KÜB’ÜN YENİLENME TARİHİ