KISA ÜRÜN BİLGİSİ
1. BEŞERİ TIBBİ ÜRÜNÜN ADI
GARDASIL 0.5 mL IM enjeksiyon için süspansiyon içeren flakon
Human Papillomavirüs Aşısı [Tip 6, 11, 16, 18] (Rekombinant, adsorbe)
2. KALİTATİF VE KANTİTATİF BİLEŞİM
Etkin maddeler:
1 doz (0.5 mL)'sinde yaklaşık olarak;
HPV1 Tip 6 L1 Proteini 2,3 20 mikrogram
HPV1 Tip 11 L1 Proteini 2,3 40 mikrogram
HPV1 Tip 16 L1 Proteini 2,3 40 mikrogram
HPV1 Tip 18 L1 Proteini 2,3 20 mikrogram
1 Human Papillomavirüs = HPV
2 Virüs benzeri partikül formundaki L1 proteini rekombinant DNA teknolojisi ile
Saccharomyces cerevisiae (CANADE 3C-5 (1895 suşu)) hücrelerinde üretilmiştir.
3 Amorf alüminyum hidroksifosfat sülfat adjuvanına adsorbedir (225 mikrogram Al+3)
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
Enjeksiyon için süspansiyon içeren flakon
GARDASIL çalkalanmadan önce beyaz partiküller içeren berrak bir sıvıdır. Sert bir
çalkalamadan sonra beyaz, bulanık bir sıvı halini alır.
4. KLİNİK ÖZELLİKLER
4.1. Terapötik endikasyonlar
GARDASIL 9-26 yaş arası kız çocuklarda ve kadınlarda, Human Papillomavirüs (HPV) tip 6,
11, 16, 18 ile ilişkili
• HPV Tip 16 ve 18'in neden olduğu vulvar, vajinal, servikal ve anal kanser
• HPV Tip 6 ve 11'in neden olduğu genital bölgedeki siğiller (kondiloma akuminata) gibi
hastalıkların
ve aşağıdaki HPV Tip 6, 11, 16, 18'in neden olduğu prekanseroz ve displastik lezyonlarda
• Servikal in situ adenokarsinom (AIS)
• Servikal intraepitelyal neoplazi (CIN) grade 2 ve grade 3
• Vulvar intraepitelyal neoplazi (VIN) grade 2 ve grade 3
• Vajinal intraepitelyal neoplazi (VaIN) grade 2 ve grade 3
• Servikal intraepitelyal neoplazi (CIN) grade 1
• Anal intraepitelyal neoplazi (AIN) grade 1,2 ve 3
prekanseröz ya da displastik lezyonların önlenmesinde endikedir.
Aşılamanın tamamlanamadığı durumlarda 26 yaş sonrasında da aşılama kaldığı yerden
tamamlanır.
GARDASIL 9-26 yaş arası erkek çocuklarda ve erkeklerde aşağıda belirtilen HPV tipleri ile
ilişkili
• HPV Tip 16 ve 18'in neden olduğu anal kanser
1• HPV Tip 6 ve 11'in neden olduğu genital bölgedeki siğiller (kondiloma akuminata) gibi
hastalıkların
ve aşağıdaki HPV Tip 6, 11, 16, 18'in neden olduğu prekanseroz ve displastik lezyonlarda
• Anal intraepitelyal neoplazi (AIN) grade 1,2 ve 3
prekanseröz ya da displastik lezyonların önlenmesinde endikedir.
4.2. Pozoloji ve uygulama şekli
Pozoloji:
GARDASIL aşağıdaki takvime göre 0.5 mL’lik 3 ayrı doz şeklinde intramüsküler olarak
uygulanmalıdır.
Uygulama sıklığı ve süresi:
Birinci doz: Belirlenen tarihte
İkinci doz: Birinci dozdan 2 ay sonra
Üçüncü doz: Birinci dozdan 6 ay sonra
Kişilerin 0, 2 ve 6.aydaki aşılama takvimine bağlı kalmaları önerilir. İlk GARDASIL dozunu
alan bireylerin 3 dozluk GARDASIL aşılama programını tamamlaması önerilmektedir (bakınız
bölüm 4.4). Alternatif aşılama takvimi gerekirse, ikinci doz birinci dozdan en az 1 ay sonra,
üçüncü doz ise ikinci dozdan en az 3 ay sonra uygulanmalıdır. Bu 3 doz 1 yıl içinde
uygulanmalıdır.
Rapel doza gerek olup olmadığı bilinmemektedir.
Uygulama şekli:
GARDASIL üst kolun deltoid bölgesine veya uyluğun üst yan tarafına intramüsküler olarak
uygulanmalıdır.
GARDASIL intravasküler yolla enjekte edilmemelidir. Subkutan ve intradermal uygulama
yolları ile çalışma yapılmadığından önerilmemektedir.
Aşı tedarik edildiği şekliyle kullanılmalıdır; seyreltme veya hazırlama gerekmez. Aşının
önerilen tam dozu kullanılmalıdır.
Kullanımdan önce iyice çalkalayınız. Uygulamadan hemen önce sertçe çalkalama aşı
süspansiyonunu korumak için gereklidir.
Sertçe çalkalandıktan sonra GARDASIL beyaz, bulanık bir sıvı halini alır. Parenteral ilaç
ürünleri uygulamadan önce partiküllü madde ve renk değişikliği açısından gözle kontrol
edilmelidir. Partiküller varsa veya renk değişikliği gözlenirse ürünü atınız.
Özel popülasyonlara ilişkin ek bilgiler
Böbrek /Karaciğer yetmezliği:
GARDASIL’in böbrek ve karaciğer yetmezliği olan hastalardaki güvenliliği ve etkinliği
incelenmemiştir.
Pediyatrik popülasyon:
GARDASIL’in 9 yaşın altındaki çocuklardaki güvenliliği ve etkinliği incelenmemiştir. Mevcut
bir veri bulunmamaktadır. (bölüm 5.1'e bakınız).
Geriyatrik popülasyon:
GARDASIL’in 45 yaş ve üzeri erişkinlerdeki güvenliliği ve etkinliği incelenmemiştir.
24.3. Kontrendikasyonlar
Aşının etkin maddelerine veya yardımcı maddelerden herhangi birine karşı aşırı duyarlılığı olan
hastalarda kontrendikedir.
GARDASIL’in bir dozunu aldıktan sonra aşırı duyarlılık semptomları gösteren bireylere diğer
GARDASIL dozları verilmemelidir.
Şiddetli bir akut yüksek ateşli hastalık geçiren kişilerde GARDASIL uygulaması ertelenmelidir.
Ancak hafif bir üst solunum yolu enfeksiyonu veya düşük dereceli ateş gibi hafif bir enfeksiyon
varlığı bağışıklama için kontrendikasyon oluşturmaz.
4.4. Özel kullanım uyarıları ve önlemleri
Bireyin aşılanmasına yönelik kararda bireyin daha önce HPV'ye maruz kalmış olma riski ve
aşılamadan elde edeceği potansiyel yarar dikkate alınmalıdır.
Tüm enjektabl aşılarda olduğu gibi, aşının uygulanmasından sonra ortaya çıkabilen nadir
anaflaksi reaksiyonları için uygun tıbbi tedavi her zaman hazır bulundurulmalıdır.
Özellikle adelosanlar ve genç erişkinlerde herhangi bir aşılamada senkop (bayılma) görülebilir.
GARDASIL ile aşılama sonrasında bazen senkopla birlikte düşme ve/veya tonik-klonik
hareketler görülmüştür (bkz. bölüm 4.8). Bu nedenle GARDASIL aşılamasından sonra yaklaşık
15 dk dikkatli bir gözlem yapılmalıdır.
Tüm aşılarda olduğu gibi, GARDASIL ile aşılama; aşılanan kişilerin tümünde koruma
sağlamayabilir.
Ayrıca, GARDASIL sadece HPV tip 6, 11, 16 ve 18’den kaynaklanan hastalıklara karşı ve
sınırlı miktarda diğer HPV türleri ile ilişkili hastalıklara karşı (bkz. bölüm 5.1) koruma sağlar.
Dolayısıyla, cinsel yolla bulaşan hastalıklara karşı uygun önlemlerin alınmasına devam
edilmelidir.
GARDASIL sadece profilaktik kullanıma yöneliktir ve aktif HPV enfeksiyonlarına veya
kanıtlanmış klinik hastalığa karşı bir etkisi yoktur. GARDASIL’in terapötik etkisi
gösterilmemiştir. Bu nedenle aşı servikal kanser, anal, serviks, vulvar ve vajinadaki yüksek
evreli displastik lezyonlar veya genital siğillerin tedavisi için endike değildir. Ayrıca HPV’ye
bağlı diğer bilinen lezyonların ilerlemesini önleme etkisi yoktur.
Aşılanma esnasında HPV ile enfekte olan bireylerde, GARDASIL HPV aşısı yoluyla
lezyonlardan koruma sağlamaz (bakınız bölüm 5.1).
Erişkin kadınlarda GARDASIL kullanılırken, farklı coğrafi bölgelerde HPV tipi
prevalansındaki değişkenlik dikkate alınmalıdır.
Aşılama rutin servikal taramanın yerini tutmaz. Hiçbir aşı %100 etkin olmadığından ve
GARDASIL aşıda bulunmayan HPV tiplerine veya mevcut HPV enfeksiyonlarına karşı koruma
sağlamayacağından, rutin servikal tarama kritik önem taşır ve yerel önerilere uyulmalıdır.
İmmün yanıtı bozulmuş kişilerde GARDASIL kullanımına ilişkin veri yoktur. Güçlü bir immün
supresif tedavi kullanımı, genetik bir defekt, İnsan İmmün Yetmezlik Virüs (HIV) enfeksiyonu
veya diğer nedenlerle immün yanıtı bozulmuş kişiler aşıya yanıt vermeyebilir.
Trombositopeni veya pıhtılaşma bozukluğu olan kişilerde intramüsküler uygulamadan sonra
kanama olabileceğinden bu kişilere aşı dikkatle uygulanmalıdır.
GARDASILkesinlikle "intravenöz yoldan uygulanmamalıdır".
3Bu aşının koruma süresi bilinmemektedir. Üç dozlu serinin tamamlanmasından 4.5 yıl sonra
kalıcı koruyucu etkinlik gözlenmiştir. Daha uzun süreli izleme çalışmaları devam etmektedir
(bkz. bölüm 5.1).
GARDASIL'in diğer HPV aşılarıyla karşılıklı olarak değiştirilebileceğini destekleyen
güvenlilik, etkinlik ve immünojenite verisi bulunmamaktadır. GARDASIL diğer HPV aşılarıyla
karşılıklı olarak değiştirilemez.
Yardımcı madde
GARDASIL 0.5 mL'lik dozu 23 mg'dan daha az sodyum (sodyum klorür, sodyum borat) içerir.
Sodyum miktarına bağlı herhangi bir olumsuz etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Tüm klinik çalışmalarda, ilk aşılamadan 6 ay öncesine kadar immünoglobülin veya kan türevi
ürünler kullanmış olan kişiler hariç tutulmuştur.
Diğer aşılar ile birlikte kullanım
GARDASIL’in hepatit B (rekombinant) aşısı ile eş zamanlı olarak (ayrı enjeksiyon bölgesinde)
uygulanmasının HPV tiplerine karşı immün cevabı değiştirmediğini göstermiştir. Serolojik
koruma oranı (anti-HB≥10mlIU/ml serolojik koruma seviyesine erişenlerin oranı)
etkilenmemiştir (birlikte aşılamada %96.5, sadece Hepatit-B'de %97.5) Anti HB geometrik
ortalama antijen titresi birlikte uygulamada daha düşüktür. Fakat bu gözlemin klinik olarak
anlamlılığı bilinmemektedir.
GARDASIL difteri(d) ve tetanoz (T) ile birlikte boğmaca [aselüler bileşen] (ap) ve/veya
polyomiyelit [inaktif] (IPV) (dTap, dT-IPV, dTap-IPV aşıları) içeren kombine bir rapel aşıyla
eş zamanlı uygulanabilir ve bu aşıların bileşenlerinden herhangi birine antikor yanıtıyla anlamlı
etkileşim gözlenmez. Ancak, eş zamanlı uygulama grubunda daha düşük anti-HPV GMT’lerine
yönelik bir eğilim gözlenmiştir. Bu gözlemin klinik anlamı bilinmemektedir. Bu gözlem
kombine bir dTap-IPV aşısının ilk GARDASIL dozuyla birlikte uygulandığı klinik bir
çalışmanın sonuçlarına dayanmaktadır (bkz. bölüm 4.8).
GARDASIL’in yukarıda belirtilenlerin dışındaki diğer aşılarla beraber uygulanması
incelenmemiştir.
Hormonal kontraseptifler ile birlikte kullanım
Klinik çalışmalarda GARDASIL uygulanan 16- 26 yaş arası kadınların %57.5’i ve 24-45 yaş
arası kadınların %31.2’si hormonal kontraseptifler kullanmıştır. Hormonal kontraseptiflerin
kullanımı GARDASIL’e karşı immün yanıtları etkilememiştir.
4.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
GARDASIL'in embriyofetal, perinatal ve postnatal hayatta kalma ve gelişim üzerine etkisi
sıçanlar üzerinde değerlendirilmiştir. Bu hayvan çalışmaları fertilite, gebelik, embriyonal/fetal
gelişim, doğum veya postnatal gelişim üzerine doğrudan veya dolaylı olarak zararlı etkilerinin
olduğunu göstermemektedir.
Gebelik dönemi
GARDASIL için, gebeliklerde maruz kalmaya ilişkin klinik veri mevcut değildir.
4Hayvanlar üzerinde yapılan çalışmalar, gebelik / embriyonel / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Gebe kadınlara verirken tedbirli olunmalıdır. Aşılama gebelik sonrasına ertelenmelidir.
Gebe kadınlarda aşıyı inceleyen spesifik çalışmalar yapılmamıştır. Klinik gelişim programında
3,819 kadın (aşı= 1,894, plasebo= 1,925) en az 1 gebelik bildirmiştir. GARDASIL ve plasebo
tedavisi alan kadınlar arasında anomali tipleri veya advers bir sonuçla ilişkili gebeliklerin oranı
bakımından anlamlı farklar yoktur. Gebe kadınlardaki bu veriler (1000'den fazla elde edilen
sonuç) malformative ve feto/neonatal toksisitenin olmadığını göstermiştir.
Laktasyon dönemi
GARDASIL’in insan sütüyle atılıp atılmadığı bilinmemektedir. GARDASIL’in süt ile atılımı
hayvanlar üzerinde araştırılmamıştır. Emzirmenin durdurulup durdurulamayacağına ya da
GARDASIL uygulanıp uygulanmayacağına ilişkin karar verirken, emzirmenin çocuk açısından
faydası ve GARDASIL ile aşılamanın emziren anne açısından faydası dikkate alınmalıdır.
Klinik çalışmaların aşılama döneminde GARDASIL veya plasebo verilen emziren kadınlarda,
annede ve emzirilen bebekte advers reaksiyonların oranı aşı ve plasebo gruplarında benzer
bulunmuştur. Ayrıca, aşının immünojenitesi aşılama döneminde emziren kadınlarda ve
emzirmeyen kadınlarda benzer olmuştur.
Dolayısıyla GARDASIL emziren kadınlara uygulanabilir.
Üreme yeteneği/ Fertilite
Hayvan çalışmaları üreme toksistesinde direk veya indirek zararlı etkiler göstermemiştir. (bkz.
Bölüm 5.3) Sıçanlarda, erkek fertilitesi üzerinde herhangi bir etki görülmemiştir. (bkz. Bölüm
5.3)
4.7. Araç ve makine kullanımı üzerindeki etkiler
GARDASIL’in araç veya makine kullanma becerisini etkilediğini gösteren hiçbir veri yoktur.
4.8. İstenmeyen etkiler
Güvenlilik profilinin özeti:
Yedi klinik çalışmada (6 plasebo-kontrollü) gönüllülere çalışmaya giriş gününde ve daha sonra
yaklaşık 2. ve 6.aylarda GARDASIL veya plasebo uygulanmıştır. Birkaç gönüllü (%0.2)
istenmeyen reaksiyonlar nedeniyle çalışmadan ayrılmıştır. Güvenlilik tüm çalışma
popülasyonunda (6 çalışma) veya çalışma popülasyonunun önceden tanımlanmış bir alt
grubunda (1 çalışma) GARDASIL veya plasebonun her enjeksiyonundan sonraki 14 günde
aşılama bildirim kartıyla (ABK) gerçekleştirilen takiple değerlendirilmiştir. ABK destekli takip
ile izlenen gönüllüler GARDASIL alan 10,088 gönüllü (çalışmaya giriş sırasında 9-45 yaş arası
6,995 genç kız çocuklarda/kadın ve 9-26 yaş arası 3,093 erkek) ve plasebo alan 7,995
gönüllüyü (5,692 kız/kadın ve 2,303 erkek) içermektedir.
En fazla görülen istenmeyen reaksiyonlar enjeksiyon bölgesinde görülen istenmeyen
reaksiyonlar ( %71'i aşının yapılmasını takip eden 5 gün içerisinde görülmüştür) ve başağrısı
(%16.6) olmuştur. Bu istenmeyen etkiler hafif-orta şiddette olmuştur.
İstenmeyen reaksiyonların özeti:
Çalışma araştırmacısı tarafından aşıya veya plaseboya bağlı olduğuna karar verilen istenmeyen
reaksiyonlar klinik çalışmalarda %1’den daha az sıklıkla gözlenmiştir:
5Klinik çalışmalarda güvenlilik popülasyonunda yer alan kişiler takip döneminde ortaya çıkan
herhangi yeni tıbbi durumları bildirmişlerdir. GARDASIL alan 15,706 kişide ve plasebo alan
13,617 kişide 39 non-spesifik artrit/artropati vakası bildirilmiştir; bunlardan 24'ü GARDASIL
grubunda, 15'i ise plasebo grubunda yer almaktadır.
11-17 yaş arası sağlıklı adolesan 843 kız çocuklarda ve erkek çocuklarda yürütülen bir klinik
çalışmada, GARDASIL’in ilk dozu ile kombine difteri, tetanoz, boğmaca [aselüler bileşen] ve
polyomiyelit [inaktif] rapel aşısının birlikte uygulanması, eş zamanlı uygulamadan sonra
enjeksiyon bölgesinde daha fazla şişlik ve baş ağrısı bildirildiğini göstermiştir. Gözlenen farklar
<%10 ve gönüllülerin büyük kısmında, bildirilen istenmeyen olaylar hafif-orta şiddette
olmuştur.
Aşağıdaki aşıya bağlı istenmeyen reaksiyonlar GARDASIL alan kişilerde en az %1 sıklıkla ve
plasebo alanlara göre daha yüksek sıklıkla gözlenmiştir. Bunlar aşağıdaki sınıflama kullanılarak
sıklık gruplarına ayrılmıştır:
[Çok yaygın (≥1/10); Yaygın (≥1/100, <1/10); Yaygın olmayan (≥1/1,000, <1/100); Seyrek
(≥1/10,000, <1/1,000); Çok seyrek (<1/10,000), izole bildirimler dahil]
Sinir sistemi hastalıkları:
Çok yaygın: Baş ağrısı
Solunum, göğüs bozuklukları ve mediastinal hastalıkları:
Çok seyrek: Bronkospazm.
Gastrointestinal hastalıklar:
Yaygın: Bulantı
Deri ve deri altı doku hastalıkları:
Seyrek: Ürtiker.
GARDASIL grubunda 9 ürtiker vakası (%0.06) ve adjuvan içeren plasebo grubunda 20 vaka
(%0.15) gözlenmiştir.
Kas-iskelet ve bağ dokusu hastalıkları:
Yaygın: Ekstremite ağrısı.
Genel bozukluklar ve uygulama bölgesine ilişkin hastalıklar::
Çok yaygın: Enjeksiyon bölgesinde eritem, ağrı, şişlik.
Yaygın: Pireksi, enjeksiyon bölgesinde morluk, kaşıntı.
Pazarlama sonrası deneyim :
GARDASIL’in ruhsat onayı sonrası kullanımı sırasında aşağıdaki spontan istenmeyen etkilerle
birlikte ilave reaksiyonlar belirlenmiştir. Bu reaksiyonlar spontan bildirimlerden elde edilmiş
olup aşıya maruz kalma ile aralarında nedensel bir ilişki kurmak genellikle mümkün değildir.
Dolayısıyla, bu istenmeyen etkilerin sıklığı ''bilinmiyor'' olarak nitelendirilmektedir.
Kan ve lenf sistemi hastalıkları:
Bilinmiyor: Lenfadenopati*, idiopatik trombositopenik purpura*.
Bağışıklık sistemi hastalıkları:
Bilinmiyor: Anafilaktik/anaflaktoid reaksiyonlar içeren aşırı duyarlılık reaksiyonları.
6Sinir sistemi hastalıkları:
Bilinmiyor: Akut yaygın ensefalomiyelit, baş dönmesi*1, Guillain-Barré sendromu*, bazen tonik
ve klonik konvülzyonların eşliğinde senkop*.
Gastrointestinal hastalıkları:
Bilinmiyor: Kusma*.
Kas-iskelet bozuklukları, bağ doku ve kemik hastalıkları:
Bilinmiyor: Miyalji*, artralji*.
Genel bozukluklar ve uygulama bölgesine ilişkin hastalıklar:
Bilinmiyor: Asteni*, üşüme*, yorgunluk*, kırıklık*.
* Pazarlama sonrası istenmeyen etkiler (mevcut verilerden sıklıkları tahmin edilemeyen)
1 Klinik çalışmalar sırasında baş dönmesi kadınlarda yaygın istenmenyen reaksiyon olarak
görülmüştür. Erkeklerde, aşı kullananlarda baş dönmesi plasebo kullananlardan daha düşük
sıklıkla görülmüştür.
4.9. Doz aşımı ve tedavisi
Önerilenden daha yüksek GARDASIL dozlarının uygulandığına ilişkin bildirimler vardır.
Genel olarak doz aşımıyla bildirilen istenmeyen olay profili, GARDASIL’in önerilen tekli
dozlarıyla benzerdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Viral Aşı
ATC kodu: J07BM01
Etki mekanizması
GARDASIL HPV tip 6, 11, 16 ve 18’in majör kapsid L1 proteininin yüksek düzeyde
saflaştırılmış virüs benzeri partiküllerinden (VBP’ler) hazırlanan enfeksiyöz olmayan,
rekombinant kuadrivalan bir aşıdır. VBP’ler viral DNA içermediğinden, hücreleri enfekte
edemez, çoğalamaz veya hastalığa neden olamazlar. HPV yalnızca insanları enfekte eder ancak
analog papillomavirüsler ile yapılan hayvan çalışmaları L1 VBP aşılarının etkinliğinin humoral
immün yanıt aracılığıyla gerçekleştiğini ortaya koymaktadır.
HPV 16 ve 18; servikal kanserlerin %70'i, adenokarsinoma in-situ (AIS)'in %80'i, yüksek
dereceli servikal intraepitelyal neoplazi (CIN2/3)'ün %45-70'i, düşük dereceli servikal
intraepitelyal neoplazi (CIN1)'in %25'i, HPV ile ilişkili yüksek dereceli vulvar (VIN2/3) ve
vajinal (VaIN 2/3) intraepitelyal neoplazilerin yaklaşık %70'inden sorumludur. HPV 6 ve 11
genital siğillerin yaklaşık %90'ı ve düşük dereceli servikal intraepitelyal neoplazi (CIN1) 'in
%10'undan sorumludur. CIN 3 ve AIS, invaziv servikal kanserin ilk verisi olarak kabul
edilmektedir.
''Prekanseröz genital lezyon terimi'', bölüm 4.1'deki yüksek dereceli servikal intraepitelyal
neoplazi (CIN2/3), yüksek dereceli vulvar intraepitelyal neoplazi (VIN2/3) ve yüksek dereceli
vajinal intraepitelyal neoplazi (VaIN 2/3)'e karşılık gelir.
7Endikasyon, 16-45 yaş arası kadınlarda ve 16-26 yaş arası genç erkeklerde GARDASIL'in
etkinliğinin ve 9-15 yaş arası çocuk ve adolesanlarda GARDASIL'in immünojenisitenin
kanıtlanmasına dayanmaktadır.
Klinik çalışmalar:
16-26 yaş arası genç kadınlarda etkinlik
GARDASIL’in klinik etkinliği 16-26 yaş arası toplam 20,541 genç kadının HPV enfeksiyonu
varlığı için ön tarama yapılmadan dahil edilip aşılandığı 4 plasebo-kontrollü, çift-kör,
randomize Faz II ve III klinik çalışmada değerlendirilmiştir.
Primer etkinlik sonlanım noktaları HPV 6, 11, 16 veya 18’e bağlı vulva ve vajina lezyonları
(genital siğiller, VIN, VaIN) ve herhangi bir evredeki CIN ve servikal kanserler (Protokol 013,
FUTURE I), HPV 16 veya 18’e bağlı CIN 2/3 ve AIS ve servikal kanserler (Protokol 015,
FUTURE II), HPV 6, 11, 16 veya 18’e bağlı kronik enfeksiyon ve hastalığı (Protokol 007) ve
HPV 16’ya bağlı kronik enfeksiyonu (Protokol 005) içermiştir.
Etkinlik sonuçları çalışma protokolünün kombine analizi için sunulmuştur. HPV 16/18' ile
ilişkili CIN 2/3 veya AIS etkinliği, protokol 005 (yalnızca 16-ilişkili sonlanım noktaları), 007,
013 ve 015 protokollerindeki verilere dayanmaktadır. Diğer bütün sonlanım noktalarının
etkililiği protokol 007, 013 ve 015'e dayanmaktadır. Bu çalışmalar için medyan takip süreleri
protokol 005, protokol 007, protokol 013 ve protokol 015 için ardışık olarak 4.0, 3.0, 3.0 ve 3.0
yıl olmuştur. Kombine protokoller (005, 007, 013 ve 015) için medyan takip süresi 3.6 yıl
olmuştur. Her bir çalışmanın sonucu kombine analiz sonuçlarını desteklemektedir. GARDASIL
her 4 HPV tipinin neden olduğu HPV hastalıklarına karşı etkindir. Çalışmanın sonunda bireyler
iki Faz III çalışmasına dahil olmuştur (protokol 13 ve protokol 15) ve takip süresi 4 yıla
kadardır (medyan 3.7 yıl).
Servikal İntraepitelyal Neoplazi (CIN) Evre 2/3 (orta-yüksek evreli displazi) ve in situ
adenokarsinom (AIS) klinik çalışmalarda servikal kanser için dolaylı marker olarak
kullanılmıştır.
Aşıdaki HPV tipleriyle daha önce karşılaşmamış kişilerdeki etkinlik:
HPV tip (HPV 6, 11, 16, 18) aşısında primer etkinlik analizleri protokole göre etkinlik (PPE)
popülasyonunda gerçekleştirilmiştir (çalışmaya girişten sonraki 1 yıl içinde 3 aşılamanın
tümünü alan, önemli protokol ihlalleri olmayan ilişkili HPV tiplerinde daha önce tedavi
almamış ve 1.dozun öncesinden 3.dozdan sonraki 1 aya (7.ay) kadar aşıdaki HPV tipleriyle
karşılaşmamış kişiler). Etkinlik 7. aydaki vizitten itibaren ölçülmüştür. Toplamda, katılımcıların
%73’ü çalışmaya girişte 4 HPV tipinin hiçbiriyle daha önce karşılaşmamıştı (PCR negatif ve
seronegatif).
Her protokol popülasyonu için, 2 yıllık kayıt ve çalışma sonrasında (medyan takip süresi 3.6
yıl), sonlanım noktalarının analizi ile elde edilen etkinlik sonuçları Tablo 1'de sunulmaktadır.
Destekleyici analizlerde GARDASIL'in etkinliği HPV 16/18 ile ilişkili CIN3 ve AIS e karşı
değerlendirilmiştir.
8Tablo 1: PPE popülasyonunda GARDASIL’in yüksek dereceli servikal lezyonlara karşı
etkinliğinin analizi
GARDASIL Plasebo 2 yılda GARDASIL Plasebo Çalışma
Vaka sayısı Vaka etkinlik Vaka sayısı Vaka sonunda
sayısı %'si sayısı etkinlik
Gönüllü Gönüllü (%95 GA) Gönüllü Gönüllü %'si***
sayısı* sayısı* sayısı* sayısı* (%95 GA)
HPV 16/18 0 53 100.0 2** 112 98.2
ile ilişkili (92.9, (93.5,
CIN 2/3 veya 8487 8460 100.0) 8493 8464 99.8)
AIS
HPV 16/18 0 29 100.0 2** 64 96.9
ile ilişkili (86.5, (88.4,
8487 8460 8493 8464
CIN 3 100.0) 99.6)
HPV 16/18 0 6 100.0 0 7 100 (30.6,
ile ilişkili AIS 8487 8460 (14.8, 8493 8464 100.0)
100.0)
*7. aydan sonra en az bir takip viziti yapılan gönüllülerin sayısı
** Kronik olarak HPV 52 ile enfekte hastadaki bu CIN 3 vakası virolojik kanıtlara dayalı olarak, HPV 52 ile
nedensel olarak ilişkili olabilir. 11 HPV tipinden yalnızca 1'inde HPV 16 bulunmuştur (32.5'inci ayda) ve LEEP
(Loop elektro-eksizyon prosedürü) sırasında eksize edilen dokuda belirlenmemiştir. İkinci CIN 3 vakasında, bir
hastada 1. günde (9 türden 2'sinde) HPV 51 enfekte olduğu, 51. aydaki biyopside (9 türden 1'inde) HPV 16
bulgusu ve 52. ayda LEEP sırasında alınan dokuda (9 türden 3'ünde) HPV 56 gözlemlenmiştir.
***4 yıla kadar takip edilen hastalar (medyan 3.6 yıl)
Not: Tahmini noktalar ve güvenlik aralıkları kişi zamanı ve takibe göre ayarlanmıştır.
Çalışmanın sonunda ve kombine protokollerde,
HPV 6, 11, 16 ve 18 ile ilişkili CIN 1'e karşı GARDASIL'in etkinliği %95.9 (%95 CI: 91.4,
98.4) olmuştur.
HPV 6, 11, 16 ve 18 ile ilişkili CIN (1,2,3)'e veya AIS'e karşı GARDASIL'in etkinliği %96
(%95 CI: 92.3, 98.2) olmuştur.
HPV 6, 11, 16 ve 18 ile ilişkili VIN 2/3'e ve VaIN 2/3'e karşı GARDASIL'in etkinliği ardışık
olarak %100 (%95 GA: 67.2, 100) ve %100 (%95 GA: 55.4, 100) olmuştur.
HPV 6, 11, 16 ve 18 ile ilişkili genital siğillere karşı GARDASIL'in etkinliği %99.0 (%95 GA:
96.2, 99.9) olmuştur.
4 yıllık (ortalama 3.6 yıl) takip süresinden sonra, protokol 012'de GARDASIL'in 6 aylık
tanımlamada inatçı enfeksiyonlara karşı etkililiği (örnekler 6 ay (±1 ay) veya daha uzun süre
arayla ardışık yapılan bir veya 2 vizitte pozitif) HPV 16 ile ilişkili %98.7 (%95 GA: 95.1, 99.8)
ve HPV 18 ile ilişkili %100.0 (%95 GA: 93.2, 100.0) olmuştur. 12 aylık tanımlamada ardışık
olarak HPV 16 inatçı enfeksiyonuna karşı etkililiği %100.0 %95 GA: 93.9, 100.0) ve HPV 18
için %100.0 (%95 GA: 79.9, 100.0) olmuştur.
1. günde HPV 6, 11, 16 ve 18 enfeksiyon veya hastalık kanıtı olan kadınlarda etkinlik
1. günde PCR pozitif olan kadınlarda aşının HPV tiplerinin neden olduğu hastalıktan koruma
ile ilgili herhangi bir kanıt bulunmamıştır. Aşılama öncesinde aşıyla ilişkili HPV tiplerinden
biri veya birkaçı ile enfekte olan kadınlar, aşıdaki geri kalan HPV tiplerine bağlı diğer klinik
hastalıklardan korunurlar.
9Önceden HPV 6, 11, 16 veya 18 ile ilişkili enfeksiyon veya hastalığı olan veya olmayan
kadınlarda etkinlik
Modifiye edilmiş tedavi amaçlı (ITT) popülasyon 1. gün başlangıçtaki HPV durumundan
bağımsız olarak çalışmaya dahil edilen, en az bir aşılanan ve vaka sayımına 1.dozdan sonraki 1
aydan itibaren başlanan kadınları içermektedir. Bu popülasyon çalışmaya girişteki HPV
enfeksiyonu ve hastalık prevalansı bakımından genel kadın popülasyonuna yaklaşmaktadır.
Sonuçlar Tablo 2’de özetlenmektedir.
Tablo 2: Başlangıçtaki HPV durumundan bağımsız olarak kadınları içeren modifiye edilmiş
ITT popülasyonunda yüksek dereceli servikal lezyonlarda GARDASIL’in etkinliği
GARDASIL Plasebo 2 yılda % GARDASIL Plasebo 2 yılda %
etkinlik etkinlik **
Vaka sayısı Vaka Vaka sayısı Vaka sayısı
** (%95 (%95 GA)
sayısı
GA)
Gönüllü Gönüllü Gönüllü Gönüllü
sayısı* sayısı* sayısı* sayısı*
HPV 16/18’e 122 201 39.0 146 303 51.8
bağlı CIN 2/3 (23.3,51.7) (41.1,60.7)
veya AIS 9831 9896 9836 9904
HPV 16/18’e 83 127 34.3 103 191 46.0
bağlı CIN 3 (12.7,50.8) (31.0,57.9)
9831 9896 9836 9904
HPV 16/18’e 5 11 54.3 6 15 60.0
bağlı AIS (<0, 87.6) (<0, 87.3)
9836 9904
9831 9896
* Birinci günden 30 gün sonra en az 1 takip viziti bulunan hasta sayısı
** Yüzde etkinlik kombine protokollerden hesaplanan yüzde etkinlik. HPV 16/18 ile ilişkili CIN 2/3 veya AIS
etkililiği protokol 005'e (yalnızca 16 ilişkili sonlanım noktası), 007, 013 ve 015'e dayanmaktadır. Hastalar 4 yıla
kadar takip edilmiştir (medyan 3.6 yıl).
Not: Tahmini noktalar ve güvenlik aralıkları kişi zamanı ve takibe göre ayarlanmıştır.
Çalışmanın sonundaki kombine protokollerde; HPV 6, 11, 16 ve 18 ile ilişkili VIN 2/3'e karşı
etkinlik %73.3 (GA: 40.3, 89.4), HPV 6, 11, 16 ve 18 ile ilişkili VaIN 2/3'e karşı etkinlik %
85.7 (%95 GA: 37.6, 98.4) HPV 6, 11, 16 ve 18 ile ilişkili genital siğillere karşı etkinlik %80.3
(%95 GA: 73.9, 85.3) olmuştur.
Birinci günde kombine çalışma popülasyonunun %12'sinde CIN'e işaret eden anormal Pap testi
sonucu mevcuttur. 1. günde anormal Pap testi olan kadınlar arasında, 1. günde ilişkili aşı HPV
tiplerine yabancı olan kişilerde aşının etkinliği yüksek olmaya devam etmiştir. 1. günde Pap
testi anormal olan kadınlar arasında hali hazırda aşıdaki HPV tipleriyle enfekte olan hastalarda
aşı etkinliği gözlemlenmemiştir.
16-26 yaş arasındaki genç kadınlarda tüm servikal HPV hastalıklarına karşı koruma
Tüm servikal HPV hastalığı (örn. herhangi bir HPV tipinin neden olduğu bir hastalık) risklerine
karşı GARDASIL'in etkinliği birinci dozdan 30 gün sonra 17,599 hastanın dahil olduğu iki faz
III etkinlik çalışmasında (protokol 013 ve 015) değerlendirilmiştir. Birinci günde Pap testi
negatif olan ve 14 yaygın HPV tipine yabancı olan kadınlar GARDASIL uygulaması, aşıda
bulunan veya bulunmayan HPV tiplerinin neden olduğu CIN 2/3 veya AIS %42.7 (%95 GA:
23.7, 57.3) ve genital siğil %82.8 (%95 GA: 74.3, 88.8) insidansını çalışmanın sonunda
azaltmıştır.
Modifiye ITT popülasyonunda CIN 2/3 veya AIS tamamına (herhangi bir HPV tipinin neden
olduğu) aşının faydası insidansı çok daha az olup %18.4'lük bir azalmayla (%95 GA: 7.0, 28.4)
10ve aynı şekilde genital siğiller için %62.5 (GA: 54.0, 69.5)'dır. GARDASIL, aşılamanın
başlangıcında var olan enfeksiyon veya hastalık gidişatına etki etmez.
Tanımlayıcı servikal tedavi prosedürlerine olan etkisi
GARDASIL'in HPV tipinden bağımsız olarak tanımlayıcı servikal tedavi prosedürlerine etki
oranı 18,150 hastanın dahil olduğu protokol 007, protokol 013 ve 015 çalışmalarında
değerlendirilmiştir. HPV ile karşılaşmamış popülasyonda (yaygın 14 HPV tipi ile
karşılaşmamış ve 1. günde Pap testi negatif olan) GARDASIL, tanımlayıcı servikal tedavi
prosedürü deneyimlemiş kadınların oranını çalışmanın sonunda azaltmıştır (Loop elektro
eksizyon prosedürü veya soğuk bıçak konizasyon %41.9 (%95 GA: 27.7, 53.5)). ITT
popülasyonundaki karşılık gelen azalma %23.9 (%95 GA: 15.2, 31.7) olmuştur.
Çapraz koruma etkililiği
HPV 16 veya 18 ile yapısal olarak ilişkili ve aşıda mevcut olmayan 10 HPV tipinin (31, 33, 35,
39, 45, 51, 52, 56, 58, 59) neden olduğu CIN (herhangi bir derecede) veya CIN 2/3 veya AIS'e
karşı GARDASIL'in etkililiği kombine faz III etkinlik veri tabanında (n=17.599) medyan 3.7
yıl takip sonrasında değerlendirilmiştir. Önceden tanımlanmış aşıyla ilişkili olmayan HPV
tiplerinin neden olduğu hastalık sonlanım noktalarına karşı etkinlik ölçülmüştür. Çalışmalar
bireysel HPV tiplerinin neden olduğu hastalıklara karşı etkinliği tayin etme gücüne sahip
değildir.
Primer analizler, tip spesifik popülasyonlarda kadınların analiz edilen tip için negatif olması,
fakat diğer HPV tipleri (tüm popülasyonun %96'sı) için pozitif olabileceği gerekliliğine göre
yapılmıştır. Önceden belirlenen tüm sonlanım noktaları için 3 yıl sonraki primer zaman noktası
analizleri istatistiksel olarak anlamlı sonuca ulaşmamıştır. Bu popülasyondaki CIN 2/3 ve
AIS'in kombine insidansının medyan 3.7 yıl takip sonrasındaki final çalışma bitimi sonuçları
Tablo 3'te gösterilmektedir. Kompozit sonlanım noktaları için HPV 16 ile filogenetik olarak
ilişkili HPV tiplerinin (primer olarak HPV 31) oluşturduğu hastalıklara karşı istatististiksel
olarak anlamlı etkinlik kanıtlanırken HPV 18 ile filogenetik olarak ilişkili HPV tiplerinin
(primer olarak HPV 45) istatististiksel olarak anlamlı etkinliği gözlemlenmemiştir. 10 farklı
HPV tipinden yalnızca HPV 31 istatistiksel olarak anlamlı bir sonuca erişmiştir.
Tablo 3: Tip spesifik HPV ile daha önce karşılaşmamış hastalarda CIN 2/3, AIS sonuçları
(çalışma sonundaki sonuçlar)
≥ 1 HPV Tipi ile hiç karşılaşmamış olanlar
Kompozit Sonlanım GARDASIL Plasebo % Etkinlik %95 GA
Noktası Vakalar Vakalar
(HPV 31/45) ‡ 34 60 % 43.2 12.1, 63.9
(HPV31/33/45/52/58) § 111 150 % 25.8 4.6, 42.5
Aşıda olmayan 10 HPV 162 211 % 23.0 5.1, 37.7
Tipi ║
HPV 16 ilişkili tip (A9 tür) 111 157 % 29.1 9.1, 44.9
HPV 31 23 52 % 55.6 26.2, 74.1†
HPV 33 29 36 % 19.1 < 0, 52.1†
HPV 35 13 15 % 13.0 < 0, 61.9†
HPV 52 44 52 % 14.7 < 0, 44.2†
HPV 58 24 35 % 31.5 < 0, 61.0†
HPV 18 ile ilişkili tip (A7 34 46 % 25.9 < 0, 53.9†
türleri)
HPV 39 15 24 % 37.5 < 0, 69.5†
HPV 45 11 11 % 0.0 < 0, 60.7†
HPV 59 9 15 % 39.9 < 0, 76.8†
11A 5 türleri (HPV 51) 34 41 % 16.3 < 0, 48.5†
A 6 türleri (HPV 56) 34 30 % -13.7 < 0, 32.5 †
† Bu çalışma bireysel HPV tiplerinin neden olduğu hastalıklara karşı etkinliği belirlemek için donatılmamıştır.
‡ Etkinlik HPV 31 ile ilişkili CIN 2/3 veya AIS'teki azalmaya dayanmaktadır.
§ Etkinlik HPV 31, 33, 52 ve 58 ile ilişkili CIN 2/3 veya AIS'teki azalmaya dayanmaktadır
║ Tanımlanmış aşıyla ilişkili olmyana HPV türlerinin (HPV 31, 33, 35, 39, 45, 51, 52, 56, 58, 59) analizlerini içerir.
24-45 yaş arası kadınlarda etkinlik:
GARDASIL’in 24-45 yaş arası kadınlarda etkinliği, çalışmaya dahil edilip HPV
enfeksiyonunun varlığı yönünden ön taramadan geçirilmeden aşılanan toplam 3817 kadını
içeren 1 plasebo-kontrollü, çift-kör, randomize Faz III klinik çalışmada (Protokol 019,
FUTURE III) değerlendirilmiştir.
Primer etkinlik sonlanım noktaları HPV 6, 11, 16 veya 18’in neden olduğu ve HPV 16 veya
HPV 18 ile ilişkili inatçı enfeksiyon (6 ay tanımlanan), genital siğiller, vulvar ve vajina
lezyonları, herhangi evre CIN, AIS ve servikal kanserlerin kombine insidansını içermiştir. Bu
çalışmada medyan takip süresi 4 yıl olmuştur.
Aşıdaki HPV tipleriyle daha önce karşılaşmamış kişilerdeki etkinlik:
Primer etkinlik analizleri protokole göre etkinlik (PPE) popülasyonunda gerçekleştirilmiştir
(çalışmaya girişten sonraki 1 yıl içinde 3 aşılamanın tümünü alan, 1. dozun öncesinde ve 3.
dozdan sonraki 1 ay süresince (7. ay) önemli protokol sapmalarıolmayan ve aşıdaki HPV
tipleriyle karşılaşmamış kişiler). Etkinlik 7. aydaki vizitten itibaren ölçülmüştür. Toplamda,
katılımcıların %67'si çalışmaya girişte 4 HPV tipinin hiçbiriyle daha önce karşılaşmamıştır
(PCR negatif ve seronegatif).
GARDASIL’in HPV 6, 11, 16 veya 18 ile ilişkili inatçı enfeksiyon, genital siğiller, vulva ve
vajina lezyonları, herhangi bir evre CIN, AIS ve servikal kanserlerin kombine insidansı
açısından etkinliği %88.7 olmuştur (%95 GA: 78.1, 94.8).
GARDASIL’in HPV 16 veya 18ile ilişkili inatçı enfeksiyon, genital siğiller, vulva ve vajina
lezyonları, herhangi bir evre CIN, AIS ve servikal kanserlerin kombine insidansı açısından
etkinliği %84.7 olmuştur (%95 GA: 67.5, 93.7).
Daha önce HPV 6, 11, 16 veya 18 ile ilişkili enfeksiyon veya hastalık geçirmiş veya
geçirmemiş kadınlarda etkinlik
Tam Analiz Seti popülasyonu (ITT popülasyonu olarak da bilinir) 1. gün başlangıçtaki HPV
durumundan bağımsız olarak çalışmaya dahil edilen, en az bir aşılama yapılan ve vaka sayımına
1. gün başlanan kadınları içermiştir. Bu popülasyon çalışmaya girişte HPV enfeksiyonu veya
hastalık prevalansı bakımından genel popülasyon yaklaşmaktadır.
GARDASIL’in HPV 6, 11, 16 veya 18ile ilişkili inatçı enfeksiyon, genital siğiller, vulva ve
vajina lezyonları, herhangi bir evre CIN, AIS ve servikal kanserlerin kombine insidansı
açısından etkinliği %47.2 olmuştur. (%95 GA: 33.5, 58.2).
GARDASIL’in HPV 16 veya 18 ile ilişkili inatçı enfeksiyon, genital siğiller, vulva ve vajina
lezyonları, herhangi bir evre CIN, AIS ve servikal kanserlerin kombine insidansına karşı
etkinliği istatistiksel olarak anlamlı değildir (hesaplanan etkinlik %41.6 (%95 GA: 24.3, 55.2).
Aşılamaya başlanmasıyla beraber artık farkedilemeyen (PCR negatif) aşıdaki HPV tipiyle
ilişkili önceki bir enfeksiyona ait kanıtların mevcut olduğu (seropozitif) 16-45 yaş arası
kadınlarda etkinlik
Aşılamaya başlanmasıyla beraber artık farkedilemeyen (PCR negatif) aşıdaki HPV tipiyle
ilişkili önceki bir enfeksiyona ait kanıtların mevcut olduğu (seropozitif) bireylerin post hoc
12analizlerinde, GARDASIL’in, aynı tip HPV enfeksiyonunun nüksetmesine bağlı durumları
önlemedeki etkinliği, 16-26 yaş arası genç kadınlardaki HPV 6-, 11-, 16-, ve 18 ile ilişkili CIN
2/3, VIN 2/3, VaIN 2/3 ve genital siğillere karşı %100 olmuştur (%95 güven aralığı 62.8 – 100;
0 vakaya kıyasla 12 vaka [n = 2572 genç kadınlardaki çalışmanın veri havuzundan alınmış
veriler]). Etkinliği, 16-45 yaş arasındaki kadınlardaki HPV 16- ve 18 ile ilişkili inatçı
enfeksiyonlara karşı % 68.2 olmuştur (%95 güven aralığı 17.9 – 89.5; 6 vakaya kıyasla 20 vaka
[n = 832 genç ve erişkin kadınlar kombine edildiğinde çalışmalardan alınmış veriler]).
16-26 yaş arası genç erkeklerde etkinlik:
Etkinliği HPV 6, 11, 16 veya 18 ile ilişkili dış genital siğiller, penisin intrapitelyal neoplazisi
(PIN) grade 1/2/3 ve inatçı enfeksiyona karşı değerlendirilmiştir.
GARDASIL’in 16-26 yaş arası genç erkeklerde etkinliği, çalışmaya dahil edilip HPV
enfeksiyonunun varlığı yönünden ön taramadan geçirilmeden aşılanan toplam 4,055 erkeği
içeren 1 plasebo-kontrollü, çift-kör, randomize Faz III klinik çalışmada (Protokol 020)
değerlendirilmiştir. Bu çalışmada medyan takip süresi 2.9 yıl olmuştur.
Protokol 020'ye göre, 598 erkek kümesinde (GARDASIL = 299, placebo = 299), homoseksüel
erkelerde anal intraepitelyal neoplaziye (AIN grade 1,2 ve 3), anal kanser ve intra-anal inatçı
enfeksiyona karşı etkinliği değerlendirilmiştir.
Genel popülasyona göre homseksüellerin anal HPV enfeksiyona yakalanma riski daha
yüksektir; genel popülasyonda anal kanserin önlenmesi yönünden aşılamanın mutlak yararının
düşük olması beklenmektedir.
İnsan İmmün Yetmezlik Virüs (HIV) enfeksiyonu bu kriterin dışındadır. (bkz. Bölüm 4.4)
Aşıdaki HPV tipleriyle daha önce karşılaşmamış erkeklerdeki etkinlik:
Primer etkinlik analizleri protokole göre etkinlik (PPE) popülasyonunda gerçekleştirilmiştir
(çalışmaya girişten sonraki 1 yıl içinde 3 aşılamanın tümünü alan, 1. dozun öncesinde ve 3.
dozdan sonraki 1 ay süresince (7. ay) önemli protokol sapmaları olmayan ve aşıdaki HPV
tipleriyle karşılaşmamış kişiler). Etkinlik 7. aydaki vizitten itibaren ölçülmüştür. Toplamda,
erkek katılımcıların %83'ü (heteroseksüel deneklerin % 87'si ve homoseksüel deneklerin %61'i)
çalışmaya girişte 4 HPV tipinin hiçbiriyle daha önce karşılaşmamıştır (PCR negatif ve
seronegatif).
Anal intraepitelyal neoplazi (AIN) grade 2/3 (orta/orta-şiddetli derecede displazi), anal kanser
için yapılan klinik çalışmalarda vekil marker olarak kullanılmıştır.
Tablo 4 Çalışma sonunda (medyan çalışma süresi 2.4 yıl) protokol popülasyon başına ilgili
sonlanım noktalarının etkinlik sonuçlarını göstermektedir. PIN grade 1/2/3'e karşı etkinlik
gösterilmemiştir.
Tablo 4: PPE* popülasyonunda 16-26 yaş arasındaki genç erkeklerdeki genital lezyonlara karşı
GARDASIL'in etkinliği
GARDASIL Plasebo % Etkinlik (%95
Sonlanım noktası
N Vakalar N Vakalar GA)
HPV 6/11/16/18 ile ilişkili genital lezyonlar
Genital lezyonlar 1394 3 1404 32 90.6 (70.1, 98.2
Genital siğiller 1394 3 1404 28 89.3 (65.3, 67.9)
PIN 1/2/3 1394 0 1404 4 100.0 (-52.1, 100.0)
* PPE popülasyonundaki bireyler çalışmaya girişten sonraki 1 yıl içinde 3 aşılamanın tümünü almıştır, önemli
protokol ihlalleri olmamıştır ve 1. dozun öncesinden 3. dozdan sonraki 1 aya (7. ay) kadar aşıdaki HPV tipleriyle
karşılaşmamıştır.
13Homoseksüel popülasyonunda anal lezyonlar için yapılan analiz çalışmaları sonucunda
(medyan çalışma takip süresi 2.15 yıl) HPV 6, 11, 16 veya 18 ile ilişkili AIN 2/3'e karşı
koruyucu etkinliği %74.9 (%95 GA: 8.8,95.4; 3/194'e kıyasla 13/208) ve HPV 16 veya 18 ile
ilişkili AIN 2/3'e karşı koruyucu etkinliği %86.6(%95 GA: 0.0, 99.7; 1/194'e kıyasla 8/208)
olmuştur.
Daha önce HPV 6, 11, 16 veya 18’in neden olduğu enfeksiyon veya hastalık geçirmiş veya
geçirmemiş erkeklerde etkinlik:
Tam Analiz Seti popülasyonu (ITT popülasyonu olarak da bilinir) 1. gün başlangıçtaki HPV
durumundan bağımsız olarak çalışmaya dahil edilen, en az bir aşılama yapılan ve vaka sayımına
1. gün başlanan erkekleri içermiştir. Bu popülasyon çalışmaya girişte HPV enfeksiyonu veya
hastalık prevalansı bakımından genel popülasyona yaklaşmaktadır.
GARDASIL’in HPV 6, 11, 16 veya 18 ile ilişkili genital siğillere karşı etkinliği %68.1 olmuştur
(%95 GA: 48.8, 79.3).
Homoseksüllerde yapılan çalışmada, GARDASIL’in HPV 6, 11, 16 veya 18 ile ilişkili AIN 2/3
ve HPV 16 veya 18 ile ilişkili AIN 2/3' karşı etkinliği sırasıyla %54.2 (%95 GA: 18.0, 75.3) ve
%57.5 ((%95 GA: 1.8, 83.9) olmuştur.
16 ile 26 yaş arasındaki erkeklerde HPV hastalıklarına karşı koruma:
Genel genital lezyon riskine karşı GARDASIL etkisi, Faz III etkinlik çalışmasına (Protokol
020) dahil edilen 2,545 kişide ilk dozdan sonra değerlendirilmiştir. 14 yaygın HPV tipi
görülmeyen erkeklerde GARDASIL uygulaması, aşıda bulunan veya bulunmayan HPV
tiplerinden kaynaklanan genital lezyon insidansını %81.5 oranında azaltmıştır (%95 GA: 58.0,
93.0) GARDASIL aşılamanın başlangıcında var olan enfeksiyon veya hastalık seyrini
etkilemediğinden, modifiye edilmiş tedavi amaçlı (ITT) popülasyonunda, genel HGL insidansı
açısından aşı faydası, % 59.3 oranında azalma (%95 GA: 40.0, 72.9) ile birlikte daha düşüktür.
Biyopsi ve Tanımlayıcı Tedavi Prosedürlerine Etkisi:
GARDASIL’in HGL biyopsi ve tedavi oranları üzerindeki etkisi, Protokol 020’ye dahil edilen
2,545 kişide nedensel HPV tiplerinden bağımsız olarak değerlendirilmiştir. Çalışmanın sonunda
GARDASIL, HPV görülmeyen (14 yaygın HPV tipi görülmeyen) popülasyonda, biyopsi
yapılan erkeklerin oranını %54.2 (%95 GA: 28.3, 71.4), tedavi edilenlerin oranını ise %47.7
(%95 GA: 18.4, 67.1) azaltmıştır. ITT popülasyonundaki karşılık gelen azalma %45.7 (%95
GA: 29.0, 58.7) ve %38.1 (%95 GA: 19.4, 52.6) olmuştur.
İmmünojenisite:
İmmün yanıtı ölçen testler
HPV aşılarında koruma ile ilişkili minimum antikor düzeyi belirlenmemiştir.
GARDASIL’in immünojenisitesi 9-26 yaş arası 20,132 kız çocuk ve kadında (GARDASIL n
=10,723; plasebo n =9,409), 9-26yaş arası 5,417 erkekte (GARDASIL n = 3,109; plasebo n =
2,308) ve 24-45 yaş arası 3,819 kadında (GARDASIL n= 1,911; plasebo n= 1,908)
değerlendirilmiştir.
Her aşı tipine karşı immünojenisiteyi değerlendirmek için tipe spesifik immünoanalizler,
yarışmalı Luminex esaslı immünoanaliz (cLIA) ve tipe spesifik standartlar kullanılmıştır. Bu
testler her HPV tipine ait nötrleştirici epitoplara karşı antikorları ölçmektedir.
3.dozdan sonraki 1 ayda GARDASIL’e verilen immün yanıtlar
1416-26 yaş arası genç kadınlarda yürütülen klinik çalışmalarda GARDASIL alan kişilerin
sırasıyla %99.8, %99.8, %99.8 ve %99.5’i 3.dozdan sonraki 1.ayda anti-HPV 6, anti-HPV 11,
anti-HPV 16 ve anti-HPV-18 seropozitif hale gelmiştir. 24-45 yaş arası kadınlarda yürütülen
klinik çalışmada GARDASIL alan kişilerin sırasıyla %98.4, %98.1, %98.8 ve %97.4’ü
3.dozdan sonraki 1.ayda anti-HPV 6, anti-HPV 11, anti-HPV 16 ve anti-HPV-18 seropozitif
hale gelmiştir. 16-26 yaş arası genç erkeklerde yürütülen klinik çalışmada GARDASIL alan
bireylerin sırasıyla %98.9, %99.2, %98.8 ve %97.4’ü 3. dozdan sonraki 1. ayda anti-HPV 6,
anti-HPV 11, anti-HPV 16 ve anti-HPV-18 seropozitif hale gelmiştir. GARDASIL test edilen
tüm yaş gruplarında 3. dozdan sonraki 1. ayda yüksek anti-HPV Geometrik Ortalama
Titrelerine (GMT’ler) neden olmuştur.
24-45 yaş arası kadınlarda (Protokol 019) beklendiği gibi, gözlenen antikor titreleri 16-26 yaş
arası genç kadınlarda gözlenen titrelerden daha düşüktü.
Plasebo alan, seropozitif ve PCR negatif, HPV enfeksiyonu ortadan kalkmış kişilerdeki anti-
HPV düzeyleri, aşı ile oluşandan çok daha düşüktür. Ayrıca, faz III çalışmaların uzun süreli
takip döneminde aşılanan kişilerde anti –HPV düzeyleri (GMT'ler) serolojik eşik değerde veya
daha yüksek kalmıştır (Aşağıya bkz.: Klinik çalışmalarda GARDASIL'in immün yanıtının
devamlılığı).
GARDASIL’in genç kadınlardaki etkinliğinin kız çocuklarla bağlantısı
Klinik bir çalışma (Protokol 016) GARDASIL’in 10-15 yaş arası kız çocuklardaki
immünojenitesini 16-23 yaş arası genç kadınlardaki immünojenisite ile karşılaştırılmıştır. Aşı
grubunun %99.1- %100’ü 3.dozdan sonraki 1.ayda tüm aşı serotiplerine seropozitif hale
gelmiştir.
Tablo 5, 9-15 yaş arası kız çocuklarda 3.dozdan sonraki 1.ayda anti-HPV 6, 11, 16 ve 18
GMT’leri 16-26 yaş arası genç kadınlardaki GMT’ler ile karşılaştırmaktadır.
Tablo 5: cLIA ile ölçülen antikor titrelerine dayanarak 9-15 yaş arası kız çocuklarda ve 16-26
yaş arası genç kadınlarda (protokol popülasyonu) immünojenite bağlantısı
9- 15 Yaş Arası Kız 16-26 Yaş Arası Genç
Çocuklar(Protokol 016 ve Kadınlar
018) (Protokol 013 ve 015)
n GMT (%95 GA) n GMT (%95 GA)
HPV 6 915 929 (874, 987) 2631 543 (526, 560)
HPV 11 915 1303 (1223, 1388) 2655 762 (735, 789)
HPV 16 913 4909 (4548, 5300) 2570 2294 (2185, 2408)
HPV 18 920 1040 (965, 1120) 2796 462 (444, 480)
GMT- mMU/ml cinsinden Geometrik ortalama titre (mMU = mili-Merck ünitesi)
9-15 yaş arası kız çocuklarda 7.aydaki anti-HPV yanıtları faz III çalışmalarda etkinliğin
belirlendiği 16-26 yaş arası genç kadınlardaki anti-HPV yanıtlarından daha az olmamıştır.
İmmünojenite yaş ile ilişkili olmuştur ve 7.aydaki anti-HPV düzeyleri 12 yaşın altındaki genç
bireylerde bu yaşın üzerindeki kişilerden anlamlı olarak daha yüksek olmuştur.
İmmünojenisite bağlantısına dayanarak GARDASIL’in 9-15 yaş arası kız çocuklarda etkin
olduğu sonucuna ulaşılmıştır.
GARDASIL’in genç erkeklerdeki etkinliğinin erkek çocuklarla bağlantısı:
GARDASIL’in 9-15 yaş arası erkek çocuklardaki immünojenitesini 16-26 yaş arası genç
erkeklerdeki immünojenisite ile karşılaştırmak için üç klinik çalışma (Protokol 016, 018 ve
15020) kullanılmıştır. Aşı grubunda %97.4-%99.9’u 3. dozdan sonraki 1. ayda tüm aşı
serotiplerine seropozitif hale gelmiştir.
Tablo 6 9-15 yaş arası erkek çocuklarda 3. dozdan soranki 1. aydaki HPV 6, 11, 16 ve 18
GMT'leri 16-26 yaş arası genç erkeklerdeki GMT'ler ile karşılaştırmaktadır.
Tablo 6: cLIA ile ölçülen antikor titrelerine dayanarak 9-15 yaş arası erkek çocuklarda ve 16-
26 yaş arası genç erkeklerde (protokol popülasyonu) immünojenite bağlantısı
9- 15 yaş arası erkek çocuklar 16-26 yaş arası genç erkekler
n GMT (%95 GA) n GMT (%95 GA)
HPV 6 884 1038 (964, 1117) 1093 448 (419, 479)
HPV 11 885 1387 (1299, 1481) 1093 624 (588, 662)
HPV 16 882 6057 (5601, 6549) 1136 2403 (2243 2575)
HPV 18 887 1357 (1249, 1475) 1175 403 (375, 433)
GMT- mMU/ml cinsinden Geometrik ortalama titre (mMU = mili-Merck ünitesi)
9-15 yaş arası erkek çocuklarda 7. aydaki anti-HPV yanıtları, faz III çalışmalarda etkinliğin
belirlendiği 16-26 yaş arası genç erkeklerdeki anti-HPV yanıtları ile eşdeğer olmuştur.
İmmünojenite yaş ile ilişkili olmuştur ve 7. aydaki anti-HPV düzeyleri genç bireylerde bu yaşın
üzerindeki kişilerden anlamlı olarak daha yüksek olmuştur.
İmmünojenisite bağlantısına dayanarak GARDASIL’in 9-15 yaş arası erkek çocuklarda etkin
olduğu sonucuna ulaşılmıştır.
Klinik çalışmalarda GARDASIL'in immün yanıtının devamlılığı :
16-26 yaş arası genç kadınlarda en uzun immünojenite takibi Protokol 007’de yapılmıştır ve
maksimum anti-HPV 6, 11, 16, 18 GMT’leri 7.ayda gözlenmiştir. GMT’ler 24.ayın sonuna
kadar azalmış ve daha sonra en az 60. aya kadar stabilize olmuştur. Üç doz serisinden sonraki
bağışıklığın kesin süresi belirlenmemiştir.
16-26 yaş arası genç kadınlarda yürütülen Faz III çalışmalarda, çalışma sonunda her bir
protokol immünojenite popülasyonunda GARDASIL alan hastaların %90, %95, %98, %60'ı
ardışık olarak anti-HPV 6, anti-HPV 11, anti-HPV 16, anti-HPV 18 seropozitiftir.
24-45 yaş arası kadınlarda yürütülen Faz III çalışmada, medyan 4 yıl takipten sonra, protokol
immünojenite popülasyonunda GARDASIL alan hastaların %91.5, %92.40, %97.4 ve %47.9'u
ardışık olarak anti-HPV 6, anti-HPV 11, anti-HPV 16, anti-HPV 18 seropozitiftir.
16-26 yaş arası genç erkeklerde yürütülen Faz III çalışmalarda, medyan 2.9 takipten sonra,
protokol immünojenite popülasyonunda GARDASIL alan hastaların %88.9, %94.0, %97.9 ve
%57.1'i ardışık olarak anti-HPV 6, anti-HPV 11, anti-HPV 16, anti-HPV 18 seropozitiftir.
16-45 yaş arası uzun dönem takip edilen kadınlarda ve 16-26 yaş arası uzun dönem takip edilen
genç erkeklerde cLIA'da anti-HPV 6, anti-HPV 11, anti-HPV 16 ve anti-HPV 18 için
seronegatif olan bireylerde, klinik hastalığa karşı halen korunmaktadırlar.
Anamnestik (immün bellek) yanıta ilişkin kanıtlar:
Aşılamadan önce aşıdaki HPV tiplerine seropozitif olan aşılanmış bireylerde anamnestik yanıta
ilişkin kanıtlar görüldü. Ayrıca, aşılama başlangıcından 5 yıl sonra GARDASIL’in rapel
dozunu alan aşılanmış bir alt grup 3. dozdan sonraki 1. ayda gözlenen anti-HPV GMT’lerini
aşan hızlı ve güçlü anamnestik yanıt sergilemiştir.
165.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Tekdoz ve tekrarlanan doz toksisitesi ve lokal tolerans çalışmalarında insanlar için özel bir
tehlike görülmemiştir.
GARDASIL bir veya çoklu intramüsküler enjeksiyondan sonra gebe sıçanlarda HPV tip 6, 11,
16 ve 18’e karşı spesifik antikor yanıtlarını indüklemiştir. Aşıdaki dört HPV tipine karşı
antikorlar gestasyon ve muhtemelen laktasyon sırasında yavruya geçmiştir. Yavrunun
gelişimsel bulguları, davranışı, üreme performansı veya doğurganlığı üzerinde tedaviye bağlı
etkiler olmamıştır.
Erkek sıçanlarda tam insan dozunda (toplamda 120 mcg) uygulanan GARDASIL, fertilite,
sperm sayısı ve sperm motilitesi dahil olmak üzere üreme performansı üzerinde hiçbir etki
oluşturmamıştır ve testislerde aşıyla ilgili büyük veya histomorfolojik değişiklikler veya testis
ağırlığı üzerinde herhangi bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
L-Histidin
Polisorbat 80
Sodyum borat
Enjeksiyonluk Su
6.2. Geçimsizlikler
Geçimlilik çalışmalarının bulunmamasından dolayı bu aşı diğer ilaçlarla karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC - 8ºC arasındaki sıcaklıklarda (buzdolabında) saklayınız. Dondurmayınız. Donmuş ürünleri
çözüp kullanmayınız. Flakonu ışıktan korumak için kutusunda saklayınız.
6.5. Ambalajın niteliği ve içeriği
0.5 mL süspansiyon Tip 1 cam flakonda FluroTec veya Teflon kaplı klorobutil elastomer ve
flip-off plastik kapta tekli ambalajlar halinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
Uygulama öncesi, flakon içeriği çalkalanmadan önce ve çalkalandıktan sonra herhangi bir
partikül oluşumu ve/veya anormal fiziksel görüntü yönünden görsel olarak kontrol edilmelidir.
Herhangi birinin varlığı gözlendiğinde aşı imha edilmelidir.
Aşı kullanılmadan önce iyice çalkalanmalıdır.
177. RUHSAT SAHİBİ
Merck Sharp Dohme İlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 İSTANBUL
Tel: (0212) 336 10 00
Faks: (0212) 2152733
8. RUHSAT NUMARASI: 12
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.02.2009
Ruhsat yenileme tarihi:
10. KÜB’ÜN YENİLENME TARİHİ:
07.06.2012
18