 1 KULLANMA TALİMATI  
 
 
NİKİTABS  1,5 mg film kaplı tablet  
Ağızdan alınır.  
 
•Etkin madde:  Bir film kaplı tablet 1, 5 mg Sitizin içerir.  
•Yardımcı maddeler: Dibazik kalsiyum fosfat susuz, mikrokristalin selüloz pH102, 
kroskarmelloz sodyum, kolloidal silikondioksit, magnezyum stearat, Film kaplama: Sepifilm 
LP 007 (hidroksi propilmetil selüloz, mikrokristalin selüloz, s tearik asit), Kandurin parlak 
kırmızı (potasyum alüminyum silikat, k ırmızı  demir oksit).  
 
▼Bu ilaç ek izlemeye tabidir. Bu üçgen yeni güvenlik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölüm ün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazıl anlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
 
 
Bu Kullanma Talimatında:  
1. NİKİTABS  nedir ve ne için kullanılır?  
2. NİKİTABS ’ı kullanmadan önce dikkat edilmesi gerekenler  
3. NİKİTABS  nasıl kullanılır?  
4. Olası yan etkiler nelerdir?  
5. NİKİTABS ’ın saklanması  
 
Başlıkları yer almaktadır.  
 
1. NİKİTABS  nedir ve ne için kullanılır?  
 
NİKİTABS , tütün/nikotin bağımlılığında, sigara bırakma sürecini kolaylaştırmak amacıyla 
kullanılan  bir üründür .  
 
NİKİTABS almak, sigarayı bırakmayla ilişkili yoksunluk belirtilerini (depresif ruh hali, 
sinirlilik, öfke, kaygı, konsantrasyon güçlüğü, iştah artışı, uykusuzluk ve h uzursuzluk gibi) 
hafifleterek nikotin bağımlılığınızı kademeli olarak azaltmanıza yardımcı olur . 
 
NİKİTABS , parlak bordo  renkli, bombeli, yuvarlak, bir tarafı Nobel armalı film kaplı 
tabletlerdir.  
  2 Şeffaf PVC -PE-PVDC/Aluminyum blisterlerde, 100 tablet halinde karton kutuda 
ambalajlanarak sunulmaktadır.  
 
2. NİKİTABS ’ı kullanmadan önce dikkat edilmesi gerekenler  
 
NİKİTABS  18 yaş ve üzeri yetişkinlere yönelik bir üründür.  
 
NİKİTABS ’ı aşağıdaki durumlarda KULLANMAYINIZ:  
• Etkin maddeye veya NİKİTABS ’ın içerdiği maddelerden herhangi birine karşı (bkz. 
yardımcı ma ddeler listesi) alerjiniz varsa  
• Yakın geçmişte kalp krizi geçirmişseniz  
• Yakın geçmişte beyin kan dolaşımı ile ilgili bir rahatsızlık meydana gelmiş ise  
• Kalp sıkışması,  kalbe bağlı göğüs ağrısı varsa  
• Kalp ritm bozukluğunuz varsa  
• Hamileyseniz  veya bebeğinizi emziriyorsanız  
 
Bu sizin için geçerliyse, hemen doktorunuza söyleyiniz.  
 
NİKİTABS ’ı aşağıdaki durumlarda DİKKATLİ KULLAN INIZ:  
 
• İskemik kalp hastalıkları (kalp kasının kanlanmasının azaldığı durumlar ) biri sizde varsa  
• Kalp yetmezliğiniz varsa,  
• Yüksek tansiyon durumunuz varsa  
• Feokromasitoma (böbrek üstü bezinin bir tümörü)  varsa  
• Ateroskleroz (atardamar sertleşmesi) ve diğer periferik damar tıkanıklığı durumunuz 
varsa  
• Hipertiroidi (tiroid bezleriniz aşırı hormon üretiyorsa)  
• Mide ve oniki parmak barsağı ülseriniz varsa  
• Gastroözofajiyal reflü (mide ekşimesi) varsa  
• Şeker hastalığınız varsa  
• Şizofreni (ruhsal bozukluk) hastalığınız varsa  
• Karaciğer ve/ve ya böbrek yetmezliğiniz varsa  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
NİKİTABS ’ın yiyecek ve içecek ile kullanılması  
NİKİTABS ’ın yiyeceklerle ve alkolsüz içeceklerle birlikte kullanılmasının bir sakıncası yoktur.  
Alkolle birlikte kullanılırsa alkolün deprese edici etkisinde artışa neden olabilir.  
 
Hamilelik:  
İlacı kullanmadan önce doktorunuza veya eczacını za danışınız.  
 
• Eğer hamile iseniz veya hamile kalmayı planlıyorsanız, NİKİTABS  kullanmayınız.  
• Doktorunuzla özel olarak görüşmediğiniz sürece NİKİTABS ’ı gebelik sırasında 
almamalısınız.  
• NİKİTABS ’ın gebe kadınlarda kullanımıyla ilgili klinik veri bulunmamaktadır ve 
genellikle kesin gerekli olmadığı sürece kullanılmaz.  
• NİKİTABS  tedavisi sırasında gebe kalma olasılığınız varsa, gebe kalmamak için etkili 
bir doğum kontrol yöntemini kullanmalısınız.   3  
Tedaviniz sırasında hamile olduğunuzu fark ederseniz  hemen doktorunuza veya eczacınıza 
danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
NİKİTABS  tedavisi sırasında emzirmekten kaçınınız.  
 
Araç ve makine kullanımı:  
NİKİTABS  hastaların araç ve makine kullanma becerileri üzerine olumsuz etkiler oluşturmaz.  
 
Bazı insanlar için, tedavi olsun ya da olmasın, sigarayı bırakmak, düşünce ve davranış 
değişiklikleri, depresyon ve kaygı duyguları (nadiren intihar düşünceleri ve intihar girişimleri  
dahil) riskinde artış ile ilişkilidir. Bunlar nikotin yoksunluğunun belirtileri olabilir, ancak 
kötüleşen psikiyatrik hastalıklarla da ilişkili olabilir. Psikiyatrik hastalık öykünüz varsa, 
doktorunuza söylemelisiniz.  
 
NİKİTABS ’ın içeriğinde bulunan bazı yardımcı maddeler hakkında önemli bilgiler:  
Herhangi uyarı gerektiren yardımcı madde bulunmamaktadır.  
 
Tedavi sırasında sigara içmeye devam edilmesi  
İlaç kullanırken sigara içmeye devam edilmesi durumunda nikotin zehirlenmesi tablosu 
gelişebilir. Bu nedenle tedavi sürecinde sigara tüketiminin azaltılması çok önemlidir.  
 
Diğer ilaçlar ile birlikte kullanımı:  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyiniz.  
 
Bazı duru mlarda, sitizin ile veya onsuz sigarayı bırakmak için diğer ilaçların dozunun 
ayarlanması gerekebilir.  
 
Bu, özellikle teofilin (astım tedavisinde kullanılır), takrin (Alzheimer hastalığının tedavisinde 
kullanılır), klozapin (şizofreni tedavisinde kullanılı r) ve ropinirol (Parkinson hastalığının 
tedavisinde kullanılır) içeren başka ilaçlar alıyorsanız önemlidir.  
 
Emin değilseniz, doktorunuz veya eczacınız ile konuşunuz.  
 
Sitizin'in sistemik hormonal kontraseptiflerin etkinliğini azaltıp azaltmayacağı şu anda 
bilinmemektedir. Sistemik hormonal kontraseptif kullanıyorsanız, ikinci bir bariyer 
kontrasepsiyon yöntemi (örn. prezervatif) kullanmalısınız.  
 
Çocuk doğurma potansiy eli olan bir kadınsanız, NİKİTABS tedavisine başlamadan önce 
doktorunuzla konuşun.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi verini z. 
 
3. NİKİTABS  nasıl kullanılır?  
 
• Uygun kullanım ve doz/uygulama sıklığı için talimatlar:   4 NİKİTABS ’ı kullanırken her zaman doktorunuzun talimatlarına kesin olarak uyunuz.  Emin 
olmadığınızda doktorunuza veya eczacınıza sorunuz.  
 
18 yaş ve üzeri yetişkinler:  
Tütün/nikotin bağımlılığının NİKİTABS  ile tedavisi, iki aşamada uygulanır.  
Birinci, giriş aşaması 3 gün olarak öngörülmüştür. Üç gün boyunca NİKİTABS  her iki saatte 
bir, gece uyku saatleri hariç, günde 6 kez birer tablet şeklinde alınır. Tedavinin başladığı andan 
itibaren içilen sigara sayısı azaltılmalıdır.  
Kullanıldığı üç gün içinde sigara içme isteğinde azalma şeklinde etki görülmemesi halinde, ilaç  
alımı durdurulmalı ve bir sonraki kür en az 2 -3 ay sonra tekrarlanmalıdır.  
İlk kür üç gün içinde etkisini göstermesi halinde, ilaç kullanımı aşağıdaki temel kür şemasına 
göre devam edilir:  
 
Tedavi süresi  Kullanım sayısı  Günlük doz  
4. ile 12 . gün arasında  Her 2,5 saatte bir 1’er tablet  5 tablet  
13. ile 16 . gün arasında  Her 3 saatte bir 1’er tablet  4 tablet  
17. ile 20 . gün arasında  Her 5 saatte bir 1’er tablet  3 tablet  
21. ile 25 . gün arasında  Her 6 -8 saatte bir 1’er tablet  1-2 tablet  
 
Tedavinin beşinci gününde sigara kullanımı tamamen sona ermelidir.  
• Uygulama yolu ve metodu:  
NİKİTABS  sadece ağızdan kullanım içindir. NİKİTABS ’ı ağzınızda çiğnemeden veya 
ezmeden bir bardak su ile yutunuz.  
 
• Değişik yaş grupları:  
Çocuklarda kullanımı:  
Sitizinin 18 yaşın altındaki kişilerde kullanımına ilişkin henüz yeterli bilgi mevcut değildir. Bu 
nedenle bu kişilerde kullanılması uygun değildir.  
 
Yaşlılarda kullanımı:  
Sitizinin 65 yaş ve üstü kişilerde kullanımına ilişkin henüz yeterli bilgi mevcut değildir. Bu 
nedenle bu kişilerde kullanılması uygun değildir.  
 
• Özel kullanım durumları:  
Karaciğer / Böbrek yetmezliği:  
Sitizin ile böbrek veya karaciğer yetmezliği olan hastalarda klinik deneyim yoktur ve bu 
nedenle bu hastalarda kullanımı önerilm ez. 
 
Diğer:  
• Kronik akciğer enfeksiyonu (örn . tüberküloz) nedeniyle sigarayı bırakması gereken hastalarda 
sitizin etkili olmayabilir ve bu ve benzeri hastalarda kullanımı önerilmemektedir.  
 
Eğer NİKİTABS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız  ile konuşunuz.  
 
Kullanmanız gerekenden daha fazla NİKİTABS  kullandıysanız:  
NİKİTABS ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Doz aşımı belirtileri arasında halsizlik, mide bulantısı, kusma, artan kalp hızı, kan basıncı 
dalgalanmaları, solunum sıkıntısı, bulanık görme, kasılmalar bulunur.   5 Bu s emptomlardan sadece birini yaşıyorsanız veya burada listelenmeyen bir semptomunuz 
varsa, NİKİTABS'ı kullanmayı bırakın ve doktorunuz veya eczacınız ile iletişime geçin.  
 
NİKİTABS ’ı kullanmayı unutursanız  
NİKİTABS  dozunun atlanmaması önemlidir. İlacınızı zamanında almayı unutmayınız.  
 
Unutulan dozları dengelemek için çift doz almayınız.  
 
NİKİTABS  ile tedavi sonlandırıldığındaki oluşabilecek etkiler  
NİKİTABS  ile tedavi kesildiğinde beklenmeyen bir etki ile karşılaşı rsanız doktor unuza  veya 
eczacınıza danışınız.  
 
4. Olası yan etkiler nelerdir?  
Tüm ilaçlar gibi NİKİTABS ’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, NİKİTABS ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Yüzünüzün, dudaklarınızın, dilinizin ve/veya bo ğazınızın şişmesi ile birlikte veya tek 
başına nefes almada güçlük  
• Yüzünüzün, dudaklarınızın, di linizin ve/veya bo ğazınızın şişmesi sonucunda yutmada 
güçlük  
• Derinizde ciddi ka şıntı (kabarcıklarla birlikte ortaya çıkan)  
 
Bunların hepsi çok ciddi yan etkilerdir. E ğer bunlardan biri sizde mevcut ise, NİKİTABS 'a kar şı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Yan etkiler şu şekilde sınıflandırılır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat l00 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir .  
Çok seyrek: l0.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın yan etkiler:   
• Ağızda kuruluk hissi  
• Mide bulantısı  
• Karın ağrısı  (özellikle karnın üst yarısında)  
• İştah değişiklikleri (genelde artma)  
• Kilo artışı  
• Sinirlilik  
• Uyku bozuklukları (uykusuzluk, anormal r üyalar, uyuklama, kabus görme)  
• Duygusal durumda değişiklikler  
• Anksiyete (kaygı durumu)  
• Baş dönmesi  
• Hipertansiyon (yüksek tansiyon)  
• İshal  
• Deride döküntü   6 • Yorgunluk  
• Baş ağrısı  
• Taşikardi  (artmış kalp hızı)  
• Tad almada değişiklik  
• Midede ekşime  
• Kabızlık  
• Kusma  
• Kas ağrısı  
 
Yaygın yan etkiler:  
• Bradikardi  (yavaş kalp hızı)  
• Karında gaz  
• Dilde yanma  hissi 
• Güçsüzlük  
• Konsantrasyon kaybı  
 
Yaygın olmayan yan etkiler:   
• Şiddetli baş ağrısı  
• Lakrimasyon (göz yaşında artma)  
• Tükrük salgısında artış  
• Karaciğer enzim seviyelerinde yükselme  
• Cinsel isteğin azalması  
• Dispne  (nefes darlığı) , balgam artışı  
• Aşırı terleme, ciltte sarkma  
• Halsizlik  
 
Çoğu yan etki tedavinin başlangıcında ortaya çıkar ve tedavi sırasında azalır. Bu semptomlar, 
NİKİTABS'dan ziyade sigarayı bırakmaya (yoksunluk semptomları) bağlı olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya ecz acınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesin de yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı sağlamış olacaksınız.  
 
5. NİKİTABS ’ın saklanması  
 
NİKİTABS ’ı çocukların göremeyeceği, erişemeyeceği yerlerde ve ambalajında saklayınız.  
 
NİKİTABS ’ı 25°C’nin altındaki oda sıcaklığında ve ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra NİKİTABS ’ı kullanmayınız / son kullanma 
tarihinden önce kullanınız.  
  7 Eğer üründe ve/veya ambalajında bozukluklar fark ederseniz NİKİTABS ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmay ınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat Sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim Yeri:  
NOBEL İLAÇ SANAYİİ VE TİCARET A.Ş.  
Merkez 81100 DÜZCE   
 
 
Bu kullanma talimatı 22/12/2022  tarihinde onaylanmıştır.  
 
 