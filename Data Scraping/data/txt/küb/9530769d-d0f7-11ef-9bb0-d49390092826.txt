KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUROAN % 0,15 göz damlası, çözelti
Steril
2. KALİTATİF VE KANTİTATİF BİLEŞİM
Her 1 mL çözeltide;
Etkin madde:
Sodyum hiyalüronat 1,5 mg
Yardımcı maddeler:
Benzalkonyum klorür 0,05 mg
Disodyum hidrojen fosfat dodekahidrat 0,56 mg
Sodyum dihidrojen fosfat (susuz) 0,04 mg
Yardımcı maddeler için bölüm 6.1’e bakınız.
3. FARMASÖTİK FORM
Göz damlası, çözelti
Berrak ve renksiz, partikül içermeyen çözelti
4. KLİNİK ÖZELLİKLER
4.1 Terapötik endikasyonlar
Kuru göz sendromunun semptomatik tedavisinde kullanılır.
4.2 Pozoloji ve uygulama şekli
Pozoloji:
Doktor başka bir biçim önermediyse, günde 6 defaya kadar göze 1 damla damlatılması önerilir.
Ürün bir aydan fazla süren tedavilerde kullanılmamalıdır.
Uygulama sıklığı ve süresi:
Tedaviye alınan yanıta bağlı olarak LUROAN ile tedavinin süresi doktor tarafından
belirlenmelidir.
Uygulama şekli:
 Yalnız oftalmik kullanım içindir.
 Göze uygulanır.
 Plastik şişeyi delmek için kapak sivri uca doğru çevrilmelidir. Sivri ucu çevirerek şişe
kapatılmalıdır.
 İlaç uygulanırken ambalaj ucu ile göz ya da eller dahil başka bir yüzeye kabın ucu ile
dokunulmamalıdır.
 Kullanmadan önce ambalajın zedelenmemiş olduğundan emin olunmalıdır.
 Şişe açıldıktan sonra 28 gün içinde kullanılmalıdır.
1/61. Şişe kapağı açılmalıdır.
2. Kapağın altında bulunan halka çıkarılmalıdır (bkz. Resim 3 ve Resim 4).
3. Kapak halka olmadan tekrar kapatılmalıdır. Kapak içerisindeki plastik pin şişenin ucunu
delecektir (bkz. Resim 5)
4. Eller yıkanmalı ve rahat bir pozisyonda oturulmalıdır.
5. Hasta, parmağını kullanarak gözünün alt kapağını aşağıya doğru yavaşça çekmelidir.
6. Damlatıcının ucu göze yaklaştırılmalı, ama göze değdirilmemelidir.
7. Damlatıcı yavaşça sıkılmalı ve göze SADECE bir damla damlatılmalıdır. Daha sonra alt
göz kapağı serbest bırakılmalıdır.
8. Gözün burun tarafındaki köşesine parmakla bastırılmalıdır. Göz kapalı bir şekilde bir
dakika kadar bu şekilde tutulmalıdır.
9. Eğer her iki göz için de ilacın kullanılması gerekiyorsa, aynı işlemler diğer göz için
tekrarlanmalıdır.
10. Şişe kapatılmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek/karaciğer yetmezliği olan hastalarda özel bir doz ayarlamasına gerek yoktur.
2/6Pediyatrik popülasyon:
Pediyatrik yaş grubunda, LUROAN gerçekten ihtiyaç olması halinde ve sıkı tıbbi kontrol
altında kullanılmalıdır.
Geriyatrik popülasyon:
Yaşlılarda özel bir doz ayarlamasına gerek yoktur.
4.3 Kontrendikasyonlar
LUROAN, içindeki maddelerden herhangi birine karşı aşırı duyarlılığı olanlarda
kullanılmamalıdır. Benzalkonyum klorür içermesi nedeniyle yumuşak kontakt lensler ile
birlikte kullanımı kontrendikedir.
4.4 Özel kullanım uyarıları ve önlemleri
Deterjan veya dezenfektan etki gösteren diğer göz çözeltileriyle birlikte aynı zamanda
kullanımından kaçınılmalıdır.
Bu ilaç her 1 mL başına 0,05 mg benzalkonyum klorür içerir. Benzalkonyum klorür yumuşak
kontakt lensler tarafından emilebilir ve kontakt lenslerin rengini değiştirebilir. Bu ilaç
kullanılmadan önce kontakt lensleri çıkarılmalı ve 15 dakika sonra takılmalıdır.
Benzalkonyum klorür özellikle kuru göz durumu ve kornea (gözün ön tarafındaki şeffaf
katman) hastalıkları varsa gözde tahrişe neden olabilir. Kullanımdan sonra gözde anormal his,
batma veya acı hissedilebilir.
Bu ilaç her 1 mL başına 0,18 mg fosfat içerir.
Gözün ön kısmındaki şeffaf katmanda (kornea) ağır hasar varsa, fosfatlar tedavi sırasında
kalsiyum birikmesi nedeniyle nadir durumlarda bulanık parçalı kısımlara neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Sodyum hiyalüronat, kuaterner amonyum tuzları mevcudiyetinde çökebilir. Bu bileşikleri
içeren çözeltilerle birlikte kullanmaktan kaçınınız.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
3/6Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin herhangi bir veri yoktur.
Gebelik dönemi
LUROAN’ın gebelik döneminde kullanımına ait yeterli çalışma bulunmamaktadır.
Gebelik sürecinde LUROAN güvenliliği ile ilgili klinik veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. LUROAN, gerekli olmadıkça
gebelik döneminde kullanılmamalıdır.
Laktasyon dönemi
Laktasyonda etkisi bilinmemektedir.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Geçerli değildir.
4.8 İstenmeyen etkiler
Klinik çalışmalar sırasında elde edilen verilerde sodyum hiyalüronat tedavisi ile bildirilen
istenmeyen etkiler sıklığa bağlı olarak aşağıdaki şekilde sıralanmıştır;
[Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); Çok seyrek (< 1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Yaygın:
Tedavi sırasında göz kapağı veya konjonktiva inflamasyonu, kaşıntı, yanma, kızarıklık,
lakrimasyon artışı veya yüzeyel keratit gibi alerjik reaksiyonlar gelişebilir. Bu reaksiyonlar
genel olarak geçici, istenmeyen etkilerdir.
Ağır hasarlı korneası olan bazı hastalarda fosfat içeren göz damlalarının kullanımıyla ilgili
oldukça nadir korneal kalsifikasyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4/64.9 Doz aşımı ve tedavisi
Doz aşımı vakası rapor edilmemiştir.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Oftalmolojikler, diğer oftalmolojikler
ATC Kodu: S01XA20
Etki mekanizması:
LUROAN’ın içerdiği sodyum hiyalüronat, yüksek molekül ağırlığı ile karakterize saf, doğal bir
polisakkarittir ve bakteriyel fermentasyonla elde edilir. Polimerin psödoplastisitesi, yüksek
viskozitesi ve yüksek su bağlama kapasitesi lakrimal filmin stabilize olmasına ve oküler
yüzeyin nemlenmesine yol açar.
5.2 Farmakokinetik özellikler
Genel özellikler:
Emilim:
Konjonktival keseye verildikten sonra intraoküler emilimi olmaz.
Dağılım:
Polimer ön kamaraya enjekte edildiğinde, aköz hümörün akış sistemi aracılığıyla hızlıca
elimine edilir. 0,2 mL işaretli sodyum hiyalüronatın tavşan ön kamarasına enjeksiyonunda
yarılanma ömrü 10,5 saat olarak bulunmuştur. 24 saat sonra platoya ulaşıldığında, sodyum
hiyalüronat ve metabolitleri kanda saptanabilecektir. İntravenöz uygulandığında, yaklaşık 5
dakika yarılanma ömrüyle sodyum hiyalüronat hızla kandan uzaklaşır.
Biyotransformasyon:
Sodyum hiyalüronatın büyük bölümü karaciğerde metabolize edilir. Bu polisakkarit burada
başka metabolik süreçlerde yer alacak alt ünitelere metabolize olur.
Eliminasyon:
Sodyum hiyalüronat büyük oranda (%70) solunum sırasında CO olarak elimine edilirken,
2
küçük bir kısmı (%22) idrarla atılır.
5.3 Klinik öncesi güvenlilik verileri
Oküler tolerabiliteyi kontrol etmek ve sistemik toksik etkileri göstermek üzere gerçekleştirilen
çalışmalar, sodyum hiyalüronat bazlı göz damlasının 28 gün boyunca tekrarlanan
uygulamasından sonra tedavi edilen hayvanların gözlerinde anlamlı oküler irritasyon veya
histolojik değişiklik belirtileri gelişmediğini göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Disodyum hidrojen fosfat dodekahidrat
5/6Sodyum dihidrojen fosfat (susuz)
Sodyum klorür
Sodyum hidroksit
Hidroklorik asit
Enjeksiyonluk su
6.2 Geçimsizlikler
Sodyum hiyalüronat, kuaterner amonyum tuzları mevcudiyetinde çökebilir. Bu bileşikleri
içeren çözeltilerle birlikte kullanmaktan kaçınınız.
6.3 Raf ömrü
24 ay
Şişenin ilk açılmasından sonra: 28 gün içerisinde kullanılmalıdır.
6.4 Saklamaya yönelik özel tedbirler
25ºC altındaki oda sıcaklığında saklayınız.
Şişe ilk kez açıldıktan sonra ilaç 28 gün içerisinde kullanılmalıdır. Bu süre içerisinde ilaç 25˚C
altındaki oda sıcaklığında saklanabilir.
6.5 Ambalajın niteliği ve içeriği
Primer ambalaj malzemesi olarak şeffaf, 10 mL düşük yoğunluklu polietilen (LDPE) şişe ve
çevirmeli polipropilen beyaz kapak kullanılmıştır. Şişeler karton kutular içerisine kullanma
talimatı ile birlikte sunulur.
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
Kontrolü Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
34303 No:1 Küçükçekmece/İstanbul
Tel: 0212 692 92 92
Faks: 0212 697 00 24
8. RUHSAT NUMARASI
2018/565
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.10.2018
Ruhsat yenileme tarihi:
10. KÜB’ÜN YENİLENME TARİHİ
6/6