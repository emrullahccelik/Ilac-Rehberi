KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
COTELLIC 20 mg film kaplı tablet
2. KALİTATİF VE KANTİTATİF BİLEŞİM
Etkin madde:
Kobimetinib 20 mg
Her tablet, 20 mg kobimetinibe eşdeğer 22 mg kobimetinib hemifumarat içerir.
Yardımcı madde(ler):
Laktoz monohidrat (inek sütünden elde edilmiştir) 36 mg
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Bir yüzünde ‘COB’ kabartması olan, yaklaşık 6,6 mm çaplı, beyaz, yuvarlak film kaplı
tabletler.
4. KLİNİK ÖZELLİKLER
4.1 Terapötik endikasyonlar
COTELLIC’in, daha önce herhangi bir RAF yolağı inhibitörü kullanmamış, ECOG
performans skoru 0 veya 1 olan, lokal tedaviler sonrası progresyon göstermiş ve lokal
tedavilerin tekrar kullanılamadığı relaps veya metastatik BRAF V600 mutasyonu pozitif olan
malign melanom hastalarında vemurafenib ile kombine olarak progresyona kadar kullanımı
endikedir.
Progresyon sonrası, tek ajan veya başka tedavilerle kombinasyon şeklinde kullanılamaz.
COTELLIC’in tek ajan olarak ilgili endikasyonda kullanımı uygun değildir.
4.2 Pozoloji ve uygulama şekli
Vemurafenib ile kombine COTELLIC tedavisi, yalnızca kanser hastalarının tedavisinde
deneyimli bir hekim tarafından başlatılmalı ve denetlenmelidir.
COTELLIC almadan önce, geçerli bir test yoluyla hastanın tümöründe BRAF V600
mutasyon pozitifliği tespit edilmelidir (bkz. Bölüm 4.4 ve 5.1).
Pozoloji:
COTELLIC için önerilen doz, günde bir kez 60 mg’dır (20 mg’lık 3 tablet)
- 1 -COTELLIC, 28 günlük bir siklus şeklinde kullanılmaktadır. Her bir COTELLIC dozu 20
mg'lık üç tabletten (60 mg) oluşmaktadır ve birbirini izleyen 21 gün boyunca günde bir kez
alınmalıdır (1.-21. günler - tedavi dönemi); bunun ardından COTELLIC tedavisine 7 gün ara
verilmektedir (22.-28. günler - tedavi arası). Her COTELLIC tedavi siklusu 7 günlük tedavi
arası bittikten sonra başlatılmalıdır.
Vemurafenib’in pozolojisi ile ilgili bilgi için vemurafenib Kısa Ürün Bilgisi’ne bakılmalıdır.
Uygulama sıklığı ve süresi:
Tedavi süresi:
COTELLIC tedavisine, hasta tedaviden fayda sağlayamayana veya kabul edilemez toksisite
oluşana kadar devam edilmelidir (bkz. Tablo 1).
Unutulan dozlar:
Bir dozun unutulması halinde, günde bir kez uygulama rejimini sürdürmek için, atlanan doz
bir sonraki dozun kullanımından 12 saat öncesine kadar alınabilmektedir.
Kusma:
COTELLIC uygulanmasından sonra kusma olması durumunda, hasta o gün ek doz almamalı,
ertesi gün tedaviye normal şekilde devam edilmelidir.
Genel doz ayarlamaları
COTELLIC veya vemurafenib dozunda yapılacak değişiklik, ilacı reçete eden hekimin hasta
için bireysel olarak yapacağı güvenlilik ya da tolerabilite değerlendirmesine dayanmalıdır.
COTELLIC dozunda yapılacak değişiklikler, vemurafenib dozundaki değişikliğe bağlı
değildir.
Dozların toksisite nedeniyle atlanması durumunda, atlanan dozlar alınmamalıdır. Doz
azaltıldığında, daha sonraki bir dönemde doz artışı yapılmamalıdır.
Tablo 1'de, COTELLIC dozunun değiştirilmesine ilişkin genel tavsiyeler sunulmaktadır.
Tablo 1 Önerilen COTELLIC doz değişiklikleri
Derece (CTC-AE)* Önerilen COTELLIC dozu
Derece 1 ya da Derece 2 Doz azaltılmaz. COTELLIC dozu günde bir defa 60
(tolere edilebilen) mg (3 tablet) olarak sürdürülür
Derece 2 (tolere edilemeyen)
ya da Derece 3/4
Olayın 1. ortaya çıkışı Derece ≤1'e düşünceye kadar tedaviye ara verilir,
tedaviye tekrar başlandığında günde bir kez 40 mg doz
(2 tablet) kullanılır
Olayın 2. ortaya çıkışı Derece ≤1'e düşünceye kadar tedaviye ara verilir,
tedaviye tekrar başlandığında günde bir kez 20 mg doz
(1 tablet) kullanılır
Olayın 3. ortaya çıkışı Tedavinin tamamen bırakılması düşünülmelidir
*Klinik advers olayların şiddeti, Advers Olaylar İçin Ortak Terminoloji Kriterleri v4.0'a
(CTC-AE) göre derecelendirilmiştir.
Hemoraji için doz modifikasyon önerisi:
- 2 -Derece 4 olaylar veya serebral hemoraji: COTELLIC tedavisi durdurulmalıdır. COTELLIC
ile ilişkili hemoraji olayları durumunda COTELLIC tedavisi tamamen bırakılmalıdır.
Derece 3 olaylar: Olaya potansiyel katkısının olması durumuna karşı değerlendirme sırasında
COTELLIC tedavisi kesilmelidir. Hemoraji olaylarında COTELLIC doz modifikasyonunun
etkililiğine dair bir veri yoktur. COTELLIC tedavisine yeniden başlanacağı zaman klinik
değerlendirme yapılmalıdır. COTELLIC tedavisi kesildiğinde, klinik olarak endike ise
vemurafenib dozlamasına devam edilebilir.
Sol ventrikül disfonksiyonu için doz değişikliği tavsiyeleri:
Kardiyak semptomların COTELLIC tedavisine bağlı olduğu değerlendirilirse ve tedaviye ara
verilmesini takiben düzelme sağlanmazsa COTELLIC tedavisinin tamamen bırakılması
düşünülmelidir.
Tablo 2 Sol ventrikül ejeksiyon fraksiyonunda (LVEF) başlangıca göre düşüş olan
hastalarda COTELLIC için önerilen doz değişiklikleri
COTELLIC Tedaviye ara
Önerilen günlük
LVEF İçin Önerilen verilmesinden
Hasta COTELLIC
değeri Doz sonraki LVEF
dozu
Değişikliği değeri
≥%50
(ya da
%40 – 49
ve Kullanılmakta
Geçerli
başlangıca olan doza Geçerli Değildir
Değildir
göre devam edilir
<%10
mutlak
düşüş)
Olayın 1. ortaya
çıkışı: 40 mg
Asemptomatik
< %40 Olayın 2. ortaya
Başlangıca
(ya da çıkışı: 20 mg
göre <%10
%40 – 49 Olayın 3. ortaya
mutlak düşüş
ve çıkışı:
Tedaviye 2
başlangıca tedavi tamamen
hafta ara verilir
göre bırakılır
≥ %10 < %40
mutlak (ya da
Tedavi tamamen
düşüş) başlangıca
bırakılır
göre ≥ %10
mutlak düşüş)
Olayın 1. ortaya
çıkışı: 40 mg
Asemptomatik Olayın 2. ortaya
Geçerli Tedaviye 4 ve başlangıca çıkışı: 20 mg
Semptomatik
Değildir hafta ara verilir göre <%10 Olayın 3. ortaya
mutlak düşüş çıkışı:
tedavi tamamen
bırakılır
- 3 -Asemptomatik
ve
< %40 (ya da Tedavi tamamen
başlangıca bırakılır
göre ≥ %10
mutlak düşüş)
LVEF
değerinden
Tedavi tamamen
bağımsız
bırakılır
olarak
semptomatik
COTELLIC tedavisi değiştirildiğinde (klinik olarak endike olması durumunda), vemurafenib
tedavisine devam edilebilir.
Rabdomiyoliz ve kreatin fosfokinaz (CPK) yükselmeleri için doz modifikasyonu:
Rabdomiyoliz veya semptomatik CPK yükselmeleri:
COTELLIC tedavisine ara verilmelidir. Eğer rabdomiyoliz veya semptomatik CPK
değerlendirmeleri 4 hafta içinde düzelme göstermezse, COTELLIC tedavisi tamamen
bırakılmalıdır.
4 hafta içinde olayın ciddiyeti 1 derece azalırsa, klinik olarak endike ise, 20 mg azaltılmış
dozla COTELLIC tedavisine yeniden başlanabilir. Hastalar yakından takip edilmelidir.
Vemurafenib dozlamasına COTELLIC tedavisi modifiye edilirken devam edilebilir.
Asemptomatik CPK yükselmeleri:
Derece 4: COTELLIC tedavisine ara verilmelidir. Eğer CPK yükselmeleri, dozun
kesilmesinden 4 hafta sonraya kadar Derece ≤3’e gerilemiyorsa, COTELLIC tedavisi
tamamen bırakılmalıdır.
Eğer CPK 4 hafta içinde Derece ≤3’e gerilerse, klinik olarak endike ise 20 mg azaltılmış
dozla ve hasta yakından izlenerek COTELLIC’e yeniden başlanabilir. Vemurafenib
kullanımına COTELLIC tedavisi modifiye edildiğinde devam edebilir.
Derece ≤3: Rabdomiyoliz engellendiğinde, COTELLIC dozunun modifiye edilmesine gerek
yoktur.
Vemurafenib ile birlikte kullanıldığında, COTELLIC için doz değişikliği tavsiyeleri:
Karaciğerle ilgili laboratuvar değeri anormallikleri:
Karaciğerle ilgili Derece 1 ve 2 laboratuvar değeri anormallikleri için, COTELLIC ve
vemurafenib tedavisine reçete edilen dozda devam edilmelidir.
Derece 3: COTELLIC tedavisine reçete edilen dozda devam edilmelidir. Vemurafenib dozu,
klinik olarak uygun olduğu şekilde azaltılabilmektedir. Vemurafenib Kısa Ürün Bilgisi’ne
bakınız.
Derece 4: COTELLIC ve vemurafenib tedavisine ara verilmelidir. Karaciğerle ilgili
laboratuvar değeri anormalliklerinin 4 hafta içerisinde Derece 1’e düzelmesi durumunda,
- 4 -COTELLIC tedavisine 20 mg azaltılmış dozda ve vemurafenib tedavisine Kısa Ürün
Bilgisi’ne göre klinik olarak uygun dozda tekrar başlanmalıdır.
Karaciğerle ilgili laboratuvar değeri anormalliklerinin 4 hafta içinde Derece 1’e
düzelmemesi ya da karaciğerle ilgili Derece 4 laboratuvar değeri anormalliklerinin ilk
düzelmeyi takiben tekrar ortaya çıkması durumunda, COTELLIC tedavisi ve vemurafenib
tedavisi tamamen bırakılmalıdır.
Foto-duyarlılık:
Derece ≤2 (tolere edilebilen) foto-duyarlılık, destekleyici bakım uygulanarak yönetilmelidir.
Derece 2 (tolere edilemeyen) ya da Derece ≥3 foto-duyarlılık: Derece ≤1'e gerileyinceye
kadar, COTELLIC ve vemurafenib tedavisine ara verilmelidir. Tedaviye, COTELLIC
dozunda değişiklik yapılmadan tekrar başlanabilir. Vemurafenib dozu azaltılmalıdır; ayrıntılı
bilgi için vemurafenib Kısa Ürün Bilgisi’ne bakınız.
Döküntü:
COTELLIC ya da vemurafenib tedavisi ile döküntü olayları ortaya çıkabilmektedir. Klinik
olarak endike olduğu şekilde, COTELLIC ve/veya vemurafenib tedavisine ara verilebilir
ve/veya doz azaltılabilir. Buna ek olarak, aşağıdaki durumlar için:
Derece ≤2 (tolere edilebilen) döküntü, destekleyici bakım uygulanarak yönetilmelidir.
COTELLIC dozlamasına değişiklik yapılmadan devam edilebilir.
Derece 2 (tolere edilemeyen) ya da Derece ≥3 akneye benzer döküntü: Tablo 1'de
COTELLIC için sunulan genel doz değişikliği önerileri izlenmelidir. COTELLIC tedavisi
modifiye edildiğinde (klinik olarak endike olması durumunda), vemurafenib doz
uygulamasına devam edilebilir.
Derece 2 (tolere edilemeyen) ya da Derece ≥3 akneiform dışı ya da makülopapüler döküntü:
Değişiklik yapılmaksızın, uygulanan COTELLIC dozuna devam edilebilmektedir (klinik
olarak endike olması halinde). Vemurafenib tedavisine ara verilebilir ve/veya dozu
azaltılabilir; ayrıntılı bilgi için vemurafenib Kısa Ürün Bilgisi’ne bakınız.
QT uzaması:
Tedavi esnasında, QTc’nin 500 milisaniyeyi geçmesi halinde vemurafenib doz
modifikasyonları için vemurafenib KÜB’üne (Bölüm 4.2) başvurunuz. Vemurafenib ile
kombinasyon halinde alındığında, COTELLIC için doz modifikasyonu gerekmemektedir.
Uygulama şekli:
COTELLIC tabletler suyla birlikte bütün olarak yutulmalıdır. COTELLIC tabletler, öğünlerle
birlikte ya da öğün dışı zamanlarda alınabilmektedir.
Özel popülasyonlara ilişkin ek bilgiler:
Böbrek yetmezliği:
Popülasyon farmakokinetiği sonuçlarına dayanarak (bkz. Bölüm 5.2), hafif veya orta şiddette
böbrek yetmezliği olan hastalarda doz ayarlaması önerilmemektedir. Şiddetli böbrek
yetmezliği olan hastalara ilişkin kısıtlı veri mevcuttur bu yüzden herhangi bir etki
- 5 -değerlendirme dışı bırakılamaz. COTELLIC şiddetli böbrek yetmezliği olan hastalarda
dikkatli kullanılmalıdır.
Karaciğer yetmezliği:
Karaciğer yetmezliği olan hastalarda doz ayarlaması gerekmemektedir. Şiddetli karaciğer
yetmezliği olan hastalarda, bağlanmamış kobimetinib plazma konsantrasyonları, karaciğer
fonksiyonu normal hastalara kıyasla daha yüksek olabilir (bkz. Bölüm 5.2). COTELLIC
kullanımı esnasında karaciğer testleri sonuçlarında anormallikler görülebilir. Herhangi bir
derece karaciğer bozukluğu olan hastalarda dikkatli kullanılmalıdır (bkz. Bölüm 4.4).
Pediyatrik popülasyon:
Çocuklarda ve adolesanlarda (<18 yaş) COTELLIC’in güvenliliği ve etkililiği
belirlenmemiştir. Mevcut veriler Bölüm 4.8, 5.1 ve 5.2’de sunulmaktadır ancak herhangi bir
pozoloji önerisi yapılamamaktadır.
Geriyatrik popülasyon:
>65 yaşındaki hastalarda özel bir doz ayarlaması gerekmemektedir.
Beyaz ırktan olmayan hastalar:
Beyaz ırktan olmayan hastalarda COTELLIC’in güvenliliği ve etkililiği belirlenmemiştir.
4.3 Kontrendikasyonlar
Etkin maddeye veya Bölüm 6.1’de listelenen yardımcı maddelerden herhangi birine karşı
aşırı duyarlılık durumunda kontrendikedir.
4.4 Özel kullanım uyarıları ve önlemleri
COTELLIC ile kombinasyon halinde vemurafenib kullanımından önce, geçerli bir test ile
hastaların BRAF V600 mutasyon-pozitif tümörlü oldukları doğrulanmalıdır.
BRAF inhibitörü kullanırken progresyon görülen hastalarda vemurafenib ile kombinasyon
halinde COTELLIC kullanımı:
Daha önceden BRAF inhibitörü kullanırken progresyon görülmüş olan, vemurafenib ile
kombinasyon halinde COTELLIC alan hastalarda sınırlı veri mevcuttur. Bu veriler, bu
hastalarda kombinasyonun etkililiğinin daha düşük olacağını göstermektedir (bkz. Bölüm
5.1). Bu nedenle, önceden BRAF inhibitörü ile tedavi edilmiş popülasyonda kombinasyonla
tedavi öncesinde diğer tedavi seçenekleri düşünülmelidir. BRAF inhibitörü tedavisi alırken
progresyonun ardından, tedavilerin sıralaması henüz belirlenmemiştir.
Beyin metastazı olan hastalarda vemurafenib ile kombinasyon halinde COTELLIC kullanımı:
Sınırlı veriler, beyne metastaz yapmış BRAF V600 mutasyon-pozitif melanom hastalarında
COTELLIC ve vemurafenib kombinasyonunun güvenliliğinin, COTELLIC'in vemurafenib
ile kombinasyon halindeki bilinen güvenlilik profiliyle tutarlı olduğunu göstermektedir.
COTELLIC ve vemurafenib kombinasyonunun bu hastalardaki etkililiği
değerlendirilmemiştir. Kobimetinibin intrakraniyal aktivitesi henüz bilinmemektedir (bkz.
Bölüm 5.1 ve 5.2).
Hemoraji:
Major hemorajik olaylar da dahil, hemorajik olaylar meydana gelebilir (bkz. Bölüm 4.8)
- 6 -Kanama riskini arttıran eşzamanlı tıbbi ürünleri kullanan (antiplatelet veya antikoagülan
tedavisi de dahil) veya beyin metastazı gibi ilave kanama risk faktörleri bulunan hastalarda
dikkatli olunmalıdır. Hemoraji yönetimi için Bölüm 4.2’ye bakınız.
Seröz retinopati:
COTELLIC de dahil olmak üzere, MEK inhibitörleri ile tedavi edilen hastalarda seröz
retinopati (retina tabakaları içinde sıvı birikimi) gözlenmiştir (bkz. Bölüm 4.8). Olayların
çoğu korioretinopati ya da retina dekolmanı olarak bildirilmiştir.
Seröz retinopati olaylarının ilk olarak başlamasına kadar geçen medyan süre 1 ay (sınır
aralığı 0 - 9 ay) olarak belirlenmiştir. Klinik çalışmalarda gözlenen olayların çoğu, tedaviye
ara verilmesinden ya da dozun azaltılmasından sonra iyileşmiş ya da asemptomatik Derece
1'e kadar düzelmiştir.
Yeni ya da kötüleşen görme bozukluğu semptomları için hastalar her ziyaretlerinde
değerlendirilmelidir. Yeni ya da kötüleşen görme bozuklukları tespit edilmesi durumunda
oftalmolojik bir muayene önerilmektedir. Seröz retinopati tanısı konması durumunda, görme
semptomları Derece ≤1'e düzelinceye kadar COTELLIC tedavisine ara verilmelidir. Seröz
retinopati, tedaviye ara verilerek, doz azaltılarak ya da tedavi tamamen bırakılarak
yönetilebilir (bkz. Bölüm 4.2, Tablo 1).
Sol ventrikül disfonksiyonu:
COTELLIC kullanan hastalarda, sol ventrikül ejeksiyon fraksiyonunda (LVEF) başlangıca
göre düşüş ortaya çıktığı bildirilmiştir (bkz. Bölüm 4.8). Olayların ilk olarak başlamasına
kadar geçen medyan süre 4 ay (1 - 13 ay) olarak belirlenmiştir.
LVEF, başlangıç değerlerinin saptanması için tedaviye başlamadan önce ve ardından bir aylık
tedaviden sonra ve tedavinin bırakılmasına kadar en az 3 ayda bir ya da klinik olarak endike
olduğu şekilde değerlendirilmelidir. LVEF düzeyinde başlangıca göre ortaya çıkan azalma,
tedaviye ara verilerek, doz azaltılarak ya da tedavi tamamen bırakılarak yönetilebilir (bkz.
Bölüm 4.2).
Doz azaltımı ile tedavilerine yeniden başlanan hastalar için LVEF ölçümleri 2 hafta, 4 hafta,
10 hafta ve 16 hafta sonrasında ve devamında klinik olarak endike olduğu şekilde
yapılmalıdır.
Başlangıçtaki LVEF düzeyi, kurumsal olarak kullanılan normalin alt sınırından düşük ya da
%50'nin altında olan hastalar araştırılmamıştır.
Karaciğerle ilgili laboratuvar değeri anormallikleri:
Karaciğerle ilgili laboratuvar değeri anormallikleri, COTELLIC, vemurafenib ile
kombinasyon halinde kullanıldığında ve tek ajan olarak vemurafenib ile (ürünün Kısa Ürün
Bilgisi’ne bakınız) ortaya çıkabilmektedir.
COTELLIC artı vemurafenib ile tedavi edilen hastalarda, karaciğerle ilgili laboratuvar değeri
anormallikleri, spesifik olarak alanin aminotransferaz (ALT), aspartat aminotransferaz (AST)
ve alkalen fosfataz (ALP) düzeylerinde artışlar gözlenmiştir (bkz. Bölüm 4.8).
- 7 -Kombinasyon tedavisine başlamadan önce ve tedavi sırasında ayda bir kez ya da klinik olarak
endike olduğu şekilde daha sık olarak karaciğerle ilgili laboratuvar testleri takip edilmelidir
(bkz. Bölüm 4.2).
Karaciğerle ilgili Derece 3 laboratuvar değeri anormallikleri, vemurafenib tedavisine ara
verilerek ya da dozu azaltılarak yönetilmelidir. Karaciğerle ilgili Derece 4 laboratuvar değeri
anormallikleri, hem COTELLIC hem de vemurafenib tedavilerine ara verilerek, dozları
düşürülerek ya da tedavi tamamen bırakılarak yönetilmelidir (bkz. Bölüm 4.2).
Rabdomiyoliz ve CPK yükselmeleri:
COTELLIC alan hastalarda rabdomiyoliz rapor edilmiştir (bkz Bölüm 4.8).
Eğer rabdomiyoliz teşhis edilirse, COTELLIC tedavisine ara verilmeli ve CPK seviyeleri ve
diğer semptomlarda düzelme olana kadar gözlemlenmelidir. Rabdomiyolizin ciddiyetine
göre, doz azaltılması veya tedavinin tamamen bırakılması gerekebilir (bkz. Bölüm 4.2).
Bazal değerin üzerindeki asemptomatik yükselmeler de dahil olmak üzere Derece 3 ve 4 CPK
yükselmeleri, klinik çalışmalarda (bkz. Bölüm 4.8) COTELLIC ile vemurafenib alan
hastalarda da meydana gelmiştir. Derece 3 ve 4 CPK yükselmelerinin ilk olarak başlamasına
kadar geçen medyan süre 16 gündür (11 gün-10 ay); çözünürlüğü tamamlamak için medyan
süre 16 gündür (2 gün-15 ay).
Serum CPK ve kreatinin seviyeleri, bazal değerleri veya başlangıç değerlerini ortaya koymak
için tedavi başlamadan önce ölçülmeli ve sonrasında aylık olarak veya klinik olarak
gerektikçe tedavi sırasında gözlemlenmelidir. Eğer serum CPK yükselirse, rabdomiyoliz veya
diğer nedenlerin belirtileri kontrol edilmelidir. Semptomların ciddiyeti ve CPK yükselmeleri
nedeniyle, tedavinin durdurulması, doz azaltıması veya tamamen bırakılması gerekebilir (bkz.
Bölüm 4.2).
İshal:
COTELLIC tedavisi gören hastalarda Derece ≥3 ve ciddi ishal bildirilmiştir. İshal, ishal
önleyici ajanlarla ve destekleyici bakımla yönetilmelidir. Destekleyici bakıma rağmen
görülen Derece ≥3 ishal durumlarında, ishal Derece ≤1’e gerileyene kadar COTELLIC ve
vemurafenib tedavisine ara verilmelidir. Derece ≥3 ishalin tekrarlaması durumunda
COTELLIC ve vemurafenib dozu azaltılmalıdır (bkz. Bölüm 4.2).
İlaç-ilaç etkileşimleri - CYP3A inhibitörleri:
Güçlü CYP3A inhibitörlerin COTELLİC tedavisi ile eş zamanlı kullanımından
kaçınılmalıdır. COTELLIC ile beraber eş zamanlı orta derecede etkili CYP3A inhibitörlerinin
kullanımı sırasında dikkatli olunmalıdır. Eğer eş zamanlı güçlü veya orta derecede etkili
CYP3A inhibitörü kullanımı kaçınılmaz ise, hastalar güvenlilik için gözlem altında tutulmalı
ve klinik olarak endike olduğu takdirde doz değişimi uygulanmalıdır.
QT uzaması:
Tedavi sırasında, QTc’nin 500 milisaniyeyi geçmesi halinde lütfen vemurafenib KÜB’ü
Bölüm 4.2 ve 4.4’e başvurunuz.
Yardımcı maddeler:
COTELLIC tabletler, laktoz monohidrat içerir. Nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
- 8 -COTELLIC her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünlerle etkileşim ve diğer etkileşim şekilleri
Diğer ilaçların kobimetinib üzerindeki etkileri:
CYP3A inhibitörleri:
Kobimetinib, CYP3A tarafından metabolize edilir ve sağlıklı deneklerde, güçlü bir
CYP3A inhibitörü (itrakonazol) varlığında, kobimetinibin EAA'sı yaklaşık olarak 7 kat
artmıştır. Etkileşimin boyutu hastalarda potansiyel olarak daha az olabilir.
Güçlü CYP3A inhibitörleri (bkz. Bölüm 4.4):
Güçlü CYP3A inhibitörlerinin tedavi ile eşzamanlı kullanımından kaçınılmalıdır. Güçlü
CYP3A inhibitörleri ritonavir, kobisistat, telaprevir, lopinavir, itrakonazol, vorikonazol,
klaritromisin, telitromisin, posakonazol, nefazodon ve greyfurt suyunu içermekle beraber
bunlarla kısıtlı değildir. Eğer eş zamanlı güçlü CYP3A inhibitörü kullanımı kaçınılmaz ise,
hastalar güvenlilik için gözlem altında tutulmalıdır. Kısa süre (7 gün veya daha kısa)
kullanılan güçlü CYP3A inhibitörleriyle kullanım esnasında kobimetinib tedavisine ara
verilmesi düşünülebilir.
Orta derecede etkili CYP3A inhibitörleri (bkz. Bölüm 4.4):
Orta derecede etkili CYP3A inhibitörleriyle kullanım esnasında dikkatli olunmalıdır. Orta
derecede etkili CYP3A inhibitörleri amiodaron, eritromisin, flukonazol, mikonazol,
diltiazem, verapamil, delavirdin, amprenavir, fosamprenavir, imatinibi içermekle beraber
bunlarla kısıtlı değildir. Eş zamanlı orta derecede etkili CYP3A inhibitörü kullanımı halinde
hastalar güvenlilik için gözlem altında tutulmalıdır.
Hafif derecede etkili CYP3A inhibitörleri:
Kobimetinib hafif derecede etkili CYP3A inhibitörleriyle, doz ayarlamasına gerek olmadan
kullanılabilir.
CYP3A indükleyicileri:
Kobimetinibin güçlü bir CYP3A indükleyici ile birlikte kullanımı klinik araştırmalarda
değerlendirilmemiştir; ancak kobimetinib maruziyetinin azalması olasıdır. Bu nedenle orta
dereceli ve güçlü CYP3A indükleyicilerin (ör. karbamazepin, rifampisin, fenitoin ve St.
John’s Wort [sarı kantaron]) birlikte kullanımından kaçınılmalıdır. CYP3A indüksiyonu
yapmayan ya da minimal düzeyde yapan alternatif ajanlar düşünülmelidir. Orta dereceli-
güçlü CYP3A indükleyicilerle birlikte uygulandığında kobimetinib konsantrasyonlarının
muhtemelen anlamlı ölçüde azaldığı göz önünde bulundurulduğunda, hastaya sağlanan
etkililik tehlikeye girebilmektedir.
P-glikoprotein inhibitörleri:
Kobimetinib P-glikoprotein (P-gp)’nin bir substratıdır. Siklosporin ve verapamil gibi P-gp
inhibitörleriyle birlikte kullanımı kobimetinibin plazma konsantrasyonlarını artırma
potansiyeline sahip olabilir.
Kobimetinibin diğer ilaçlar üzerindeki etkileri:
- 9 -CYP3A ve CYP2D6 substratları:
Kanser hastalarında yapılan bir klinik ilaç-ilaç etkileşimi çalışmasında, kobimetinib
varlığında plazma midazolam (duyarlı bir CYP3A substratı) ve dekstrometorpan (duyarlı bir
CYP2D6 substratı) konsantrasyonlarının değişmediği belirlenmiştir.
CYP1A2 substratları:
İn vitro, kobimetinib potansiyel CYP1A2 uyarıcısıdır ve bu nedenle, bu enzimin
substratlarının (örneğin; teofilin) maruziyetini azaltabilir. Bu bulgunun klinik ilgisini
değerlendirmek için klinik ilaç-ilaç etkileşimi çalışmaları yapılmamıştır.
BCRP substratları:
Kobimetinib, in vitro olarak orta dereceli bir BCRP (Meme Kanseri Direnç Proteini)
inhibitörüdür. Bu bulguyu değerlendirmek için klinik ilaç-ilaç etkileşimi çalışmaları
yapılmamıştır ve intestinal BCRP inhibisyonunun klinik ilgisi dışlanamamaktadır.
Diğer anti-kanser ajanlar:
Vemurafenib:
Cerrahi olarak çıkarılamayan ya da metastatik melanomu olan hastalarda COTELLIC ile
vemurafenib arasında klinik olarak anlamlı herhangi bir ilaç-ilaç etkileşimi kanıtı mevcut
değildir, bu nedenle doz ayarlaması önerilmez.
Kobimetinibin ilaç transport sistemleri üzerindeki etkileri:
İn vitro araştırmaların sonuçları, kobimetinibin, karaciğer alım transporterleri OATP1B1,
OATP1B3 ve OCT1'nin substratı olmadığını, ancak bu transporterleri zayıf bir şekilde inhibe
ettiğini göstermektedir. Bu bulguların klinik önemi araştırılmamıştır.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Etkileşim çalışmaları yalnızca erişkinlerde yapılmıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar COTELLIC tedavisi boyunca ve tedaviden
sonra en az 3 ay süreyle prezervatif veya diğer bir bariyer metodu (mümkünse spermisidli)
gibi iki etkili kontrasepsiyon yöntemi kullanmalıdır.
Gebelik dönemi
Gebe kadınlarda COTELLIC kullanımına ilişkin veri mevcut değildir. Hayvan çalışmalarında
kobimetinib embriyoletaliteye ve fetüste büyük damar ve kafatası malformasyonlarına neden
olmuştur (bkz. Bölüm 5.3). COTELLIC kesinlikle gerekli olmadıkça ve tedavinin anneye
yararı ve fetüs üzerindeki riski dikkatlice değerlendirilmediği sürece gebelik döneminde
kullanılmamalıdır.
- 10 -Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
Laktasyon dönemi
Kobimetinibin anne sütüne geçip geçmediği bilinmemektedir. Yenidoğanlar/bebekler
üzerindeki risk göz ardı edilemez. Emzirmenin sonlandırılması veya COTELLIC tedavisinin
sonlandırılması ile ilgili karar verilirken, emzirmenin çocuğa faydası ile tedavinin anneye
sağladığı yarar dikkate alınmalıdır.
Üreme yeteneği/Fertilite
Kobimetinibin fertilite üzerine etkisi ile ilgili insanlarda yapılmış çalışma yoktur. Fertilite
üzerindeki etkiyi değerlendirmek üzere hayvanlarda kobimetinib ile çalışma yapılmamıştır.
Bununla birlikte, üreme organları üzerinde yan etkiler görülmüştür (bkz. Bölüm 5.3). Bu
bulguların klinik önemi bilinmemektedir.
4.7 Araç ve makine kullanımı üzerindeki etkiler
COTELLIC’in araç ve makine kullanımı üzerinde çok az etkisi vardır. Klinik çalışmalar
sırasında COTELLIC ile tedavi edilen bazı hastalarda görme bozuklukları bildirilmiştir (bkz.
Bölüm 4.4 ve 4.8). Hastalara, görme bozuklukları yaşadıklarında veya görme yetilerini
etkileyen herhangi bir yan etki yaşamaları durumunda araç veya makine kullanmamaları
tavsiye edilmelidir.
4.8 İstenmeyen etkiler
Güvenlilik profilinin özeti
COTELLIC'in vemurafenib ile kombinasyon halinde kullanımındaki güvenliliği,
GO28141 çalışmasında, BRAF V600 mutasyonu saptanan ileri evre melanomu olan 247
hastada değerlendirilmiştir. İlk Derece ≥3 advers olayların başlamasına kadar geçen süre,
plasebo artı vemurafenib grubundaki 0,8 aya kıyasla, COTELLIC artı vemurafenib grubunda
0,6 ay olarak saptanmıştır.
COTELLIC'in vemurafenib ile kombinasyon halinde kullanımındaki güvenliliği, ayrıca
NO25395 çalışmasında, BRAF V600 mutasyonu saptanan ileri evre melanomu olan 129
hastada değerlendirilmiştir. NO25395 araştırmasındaki güvenlilik profili, GO28141
araştırmasında gözlenen profille tutarlılık göstermiştir.
Çalışma GO28141’de, COTELLIC artı vemurafenib grubunda daha yüksek sıklıkla
gözlemlenen en yaygın advers reaksiyonlar (>%20), diyare, döküntü, bulantı, ateş, ışığa
duyarlılık reaksiyonu, alanin aminotransferaz artışı, aspartat aminotransferaz artışı, kan
kreatin fosfokinaz artışı ve kusma olarak belirtilmiştir. Plasebo artı vemurafenib grubunda
daha yüksek sıklıkla gözlemlenen en yaygın advers reaksiyonlar (>%20), artralji, alopesi ve
hiperkeratozis olmuştur. Her iki grupta da benzer sıklıklarda yorgunluk gözlemlenmiştir.
Vemurafenib tedavisi ile ilişkili istenmeyen tüm etkilerin tam tanımı için vemurafenib
KÜB’üne bakınız.
Advers ilaç reaksiyonları (AİR’ler); daha önce tedavi edilmemiş, BRAF V600 mutasyonu
pozitif, cerrahi olarak çıkarılamayan lokal ileri (Evre IIIc) veya metastatik melanomu (Evre
- 11 -IV) bulunan hastalarda yapılan, COTELLIC’in vemurafenib ile kombinasyon halinde
kullanımı esnasındaki güvenlilik ve etkililiğini sadece vemurafenib kullanımı ile karşılaştıran,
çok merkezli, randomize, çift-kör, placebo-kontrollü bir Faz III çalışmaya (GO28141) ait
bulgulara dayanmaktadır.
AİR’lerin sıklığı, kobimetinib artı vemurafenib ile tedavi edilen hastalara ait, medyan 11,2
aylık takip süresi ile yapılan bir güvenlilik analizi (veri alımının durdurulduğu tarih: 19 Eylül
2014) sonuçlarına dayanmaktadır.
Melanomlu hastalarda bildirilen AİR’ler, MedDRA vücut sistemi organ sınıfına, sıklığa ve
şiddet derecesine göre aşağıda listelenmiştir. Sıklığın sınıflandırılmasında aşağıdaki kural
kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki veriler ile tahmin
edilemiyor).
Aşağıda COTELLIC kullanımı ile ilişkilendirilen AİR’ler listelenmektedir. Herbir sıklık
grubu içerisinde AİR’ler azalan şiddet sırasına göre belirtilmiş ve GO28141 çalışmasında
toksisite değerlendirmesi için NCI-CTCAE v 4.0’a (genel toksisite kriterleri) göre
raporlanmıştır.
Faz III çalışmada (GO28141) ^ COTELLIC ile tedavi edilen hastalarda oluşan AİR’ler
(Kist ve polipler de dahil olmak üzere) iyi huylu, kötü huylu ve sınıflandırılmamış
neoplazmalar
Yaygın : Bazal hücreli karsinom, kutanöz skuamöz hücreli karsinom**,
keratoakantoma**
Kan ve lenf sistemi hastalıkları
Çok yaygın : Anemi
Metabolizma ve beslenme hastalıkları
Yaygın : Dehidratasyon, hipofosfatemi, hiponatremi, hiperglisemi
Göz hastalıkları
Çok yaygın : Seröz retinopatia, görme bulanıklığı
Yaygın : Görme bozukluğu
Vasküler hastalıklar
Çok yaygın : Hipertansiyon, hemoraji*
Solunum, göğüs bozuklukları ve mediastinal hastalıklar
Yaygın : Pnömoni
Gastrointestinal hastalıklar
Çok yaygın : İshal, bulantı, kusma, stomatit
Deri ve deri altı doku hastalıkları
Çok yaygın : Foto-duyarlılıkb , döküntü, makülo-papüler döküntü, akneiform
dermatit, hiperkeratoz**, kaşıntıc, cilt kuruluğuc
- 12 -Kas-iskelet ve bağ doku hastalıkları
Yaygın olmayan : Rabdomiyoliz***
Genel bozukluklar ve uygulama bölgesine ilişkin hastalıkları
Çok yaygın : Ateş, titreme, periferik ödemc
Araştırmalar
Çok yaygın : Kan kreatin fosfokinaz (CPK) yükselmesi, ALT yükselmesi, AST
yükselmesi, Gamma-Glutamil transferaz (GGT) yükselmesi, kan ALP
yükselmesi
Yaygın : Ejeksiyon fraksiyonunda düşüş, kan bilirubininde yükselme
^Veri alımının durdurulduğu tarih 19 Eylül 2014
* Lütfen ‘Seçilmiş advers reaksiyonlara ilişkin açıklama’ başlıklı bölümdeki Hemoraji
paragrafına bakınız.
** Lütfen ‘Seçilmiş advers reaksiyonlara ilişkin açıklama’ başlıklı bölümdeki Kutanöz
skuamöz hücreli karsinom, keratoakantoma ve hiperkeratosis paragrafına bakınız.
a Seröz retinopatinin göstergesi olan korioretinopati ve retina dekolmanı olaylarını
içermektedir (bkz. Bölüm 4.4)
b Kombine şekil, ışığa duyarlılık reaksiyonu, güneş yanığı, solar dermatit, aktinik elastoz
raporlarını içermektedir.
c Bir kobimetinib monoterapi çalışmasında tanımlanan ADR'ler (ML29733; ABD çalışması).
Ancak bu ADR’ler, rezeke edilemeyen veya metastatik melanomlu hastalarda yürütülen
klinik çalışmalarda kobimetinib ve vemurafenib kombinasyonu için de bildirilmiştir.
Seçilmiş advers reaksiyonlara ilişkin açıklama
Hemoraji:
COTELLIC artı vemurafenib grubunda kanama olayları, plasebo artı vemurafenib grubuna
kıyasla daha sık olarak bildirilmiştir (tüm tipler ve dereceler: %7'ye kıyasla %13).
COTELLIC artı vemurafenib grubunda ilk başlangıç ortalama zamanı 6,1 aydır.
Olayların çoğu Derece 1 ya da 2 ve ciddi olmayan olaylardır. Çoğu olay COTELLIC dozunda
değişiklik olmadan düzelmiştir. Pazarlama sonrası majör hemoraji olayları (intrakraniyal ve
gastrointestinal sistem kanaması) raporlanmıştır. Hemoraji riski antiplatelet ve antikoagülan
tedavisi ile birlikte kullanım sırasında artabilir. Eğer hemoraji meydana gelirse, klinik olarak
belirtildiği şekilde tedavi edilmelidir (bkz. Bölüm 4.2 ve 4.4).
Rabdomiyoliz:
Pazarlama sonrası deneyimlerde rabdomiyoliz rapor edilmiştir. Advers reaksiyonun
ciddiyetine göre, rabdomiyoliz belirtileri veya semptomları, belirtildiği gibi uygun bir klinik
değerlendirme ve rabdomiyoliz tedavisinin kesilmesi ile kontrol altına alınır (bkz. Bölüm 4.2
ve 4.4).
Foto-duyarlılık:
COTELLIC artı vemurafenib grubunda foto-duyarlılık, plasebo artı vemurafenib grubuna
kıyasla daha yüksek bir sıklıkta gözlenmiştir (%35’e kıyasla %47). Olayların çoğu Derece 1
- 13 -ya da 2 ve plasebo artı vemurafenib grubundaki hastaların %0'ına kıyasla COTELLIC artı
vemurafenib grubundaki hastaların %4'ünde ortaya çıkan Derece ≥ 3 olayları içermiştir.
Derece ≥3 olayların başlama zamanı açısından belirgin eğilimler ortaya çıkmamıştır.
COTELLIC artı vemurafenib grubundaki Derece ≥3 foto-duyarlılık olayları, primer topikal
ilaçla birlikte hem COTELLIC hem de vemurafenib doz uygulamasına ara verilerek tedavi
edilmiştir (bkz. Bölüm 4.2).
Tek ajan olarak COTELLIC kullanımıyla herhangi bir fototoksisite kanıtı gözlenmemiştir.
Kutanöz skuamöz hücreli karsinom, keratoakantoma ve hiperkeratoz:
COTELLIC artı vemurafenib grubunda kutanöz skuamöz hücreli karsinom, plasebo artı
vemurafenib grubuna kıyasla daha düşük bir sıklıkta bildirilmiştir (tüm dereceler: %13'e
kıyasla %3). COTELLIC artı vemurafenib grubunda keratoakantoma, plasebo artı
vemurafenib grubuna kıyasla daha düşük bir sıklıkta bildirilmiştir (tüm dereceler: %9'a
kıyasla %2). COTELLIC artı vemurafenib grubunda hiperkeratoz, plasebo artı vemurafenib
grubuna kıyasla daha düşük bir sıklıkta bildirilmiştir (tüm dereceler: %30'a kıyasla %11).
Seröz retinopati:
COTELLIC ile tedavi edilen hastalarda seröz retinopati olguları bildirilmiştir (bkz. Bölüm
4.4). Yeni ortaya çıkan ya da kötüleşen görme bozuklukları bildiren hastalar için oftalmolojik
muayene önerilmektedir. Seröz retinopati, tedaviye ara verilerek, doz azaltılarak ya da tedavi
tamamen bırakılarak yönetilebilmektedir (bkz. Bölüm 4.2, Tablo 1).
Sol ventrikül disfonksiyonu:
COTELLIC kullanan hastalarda, LVEF değerinde başlangıca göre düşüş olduğu bildirilmiştir
(bkz. Bölüm 4.4). LVEF, başlangıç değerlerinin saptanması için tedaviye başlamadan önce,
ardından ilk bir aylık tedaviden sonra ve tedavinin bırakılmasına kadar en az 3 ayda bir ya da
klinik olarak endike olduğu şekilde değerlendirilmelidir. LVEF düzeyinde başlangıca göre
ortaya çıkan azalma, tedaviye ara verilerek, doz azaltılarak ya da tedavi tamamen bırakılarak
yönetilebilir (bkz. Bölüm 4.2).
Laboratuvar değeri anormallikleri
Karaciğerle ilgili laboratuvar değeri anormallikleri:
Vemurafenib ile kombinasyon halinde COTELLIC tedavisi uygulanan hastalarda, karaciğerle
ilgili laboratuvar değeri anormallikleri, özellikle ALT, AST ve ALP düzeylerinde
gözlenmiştir (bkz. Bölüm 4.4). Karaciğerle ilgili laboratuvar testleri, kombinasyon tedavisine
başlamadan önce ve tedavi sırasında ayda bir kez ya da klinik olarak endike olduğu şekilde
daha sık olarak takip edilmelidir (bkz. Bölüm 4.2).
Kan kreatinin fosfokinaz (CPK) artışı:
GO28141 çalışmasında (bkz. Bölüm 4.2) COTELLIC artı vemurafenib grubunun tedavisinde
plasebo artı vemurafenib grubu tedavisine kıyasla kandaki CPK seviyesinde asemptomatik
artış gözlemlenmiştir. Çalışmanın herbir tedavi grubunda, kanda CPK düzeyinde eş zamanlı
bir artışla birlikte bir rabdomiyaliz vakası gözlemlenmiştir.
Tablo 3’te tüm Dereceler ve Derece 3-4 için, ölçülmüş karaciğer laboratuvar anomalileri ve
kreatitin fosfataz yükselmesi sıklığı gösterilmektedir:
- 14 -Tablo 3 GO28141 Faz III çalışmasında gözlenen karaciğer fonksiyonu ve diğer
laboratuvar testleri
Bildirilen Kobimetinib + vemurafenib Plasebo + vemurafenib
laboratuvar (n=247) (n=246)
verilerinde (%) (%)
değişiklik
Tüm Dereceler Derece 3-4 Tüm Dereceler Derece 3-4
Karaciğer fonksiyon testi
ALP yükselmesi 69 7 55 3
ALT yükselmesi 67 11 54 5
AST yükselmesi 71 7 43 2
GGT yükselmesi 62 20 59 17
Kan bilirubin 33 2 43 1
yükselmesi
Diğer laboratuvar anomalileri
Kan CPK 70 12 14 <1
yükselmesi
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda farmakokinetik çalışma yapılmamıştır. Popülasyon
farmakokinetiği analizine dayanarak, hafif ya da orta dereceli böbrek fonksiyon bozukluğu
olan hastalarda doz ayarlaması önerilmemektedir. Ciddi böbrek fonksiyon bozukluğu olan
hastalarda kısıtlı veri vardır. Ciddi böbrek fonksiyon bozukluğu olan hastalarda COTELLIC
dikkatli kullanılmalıdır.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir (bkz. Bölüm 5.2).
Pediyatrik popülasyon:
COTELLIC'in çocuklar ve ergenlerde güvenliliği tam olarak belirlenmemiştir. COTELLIC'in
güvenliliği, solid tümörleri olan 2 ila 17 yaşları arasındaki 55 pediyatrik hastada yapılan çok
merkezli, açık etiketli bir doz yükseltme çalışmasında değerlendirilmiştir. COTELLIC'in bu
hastalardaki güvenlilik profili, yetişkin popülasyondaki ile tutarlı olmuştur (bkz. Bölüm 5.2).
Geriyatrik popülasyon:
Cerrahi olarak çıkarılamayan veya metastatik melanomlu hastalarda COTELLIC’in
vemurafenib ile kombinasyonu Faz III çalışmasında (n=247), 183 hasta (%74) 65 yaşından
küçük, 44 hasta (%18) 65-74 yaşları arasında, 16 hasta (%6) 75-84 yaşları arasında ve 4 hasta
(%2) 85 yaş ile üstüdür. Advers etki görülme oranı 65 yaşından küçük ve 65 yaş ile üstü
hastalarda benzerdir. 65 yaş ile üstü hastaların, 65 yaşından küçük hastalarla kıyaslandığında
kobimetinib tedavisinin kesilmesine yol açan ciddi advers etkileri yaşamaları daha olasıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-
posta: tufam@titck.gov.tr, tel: 0 800 314 00 08; faks: 0 312 218 35 99).
- 15 -4.9 Doz aşımı ve tedavisi
İnsanlarda yapılan klinik çalışmalarda herhangi bir doz aşımı deneyimi olmamıştır. Doz
aşımından şüphelenilmesi durumunda, COTELLIC tedavisi durdurulmalı ve destekleyici
bakım uygulanmalıdır. COTELLIC ile doz aşımı için spesifik bir antidot mevcut değildir
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastik ajanlar, protein kinaz inhibitörleri, mitojen-aktive
protein kinaz (MEK) inhibitörleri
ATC kodu: L01EE02
Etki mekanizması:
COTELLIC, mitojen-aktive hücre dışı sinyal-regüle kinaz (MEK) 1 ve MEK 2'yi
hedefleyerek ve sonucunda hücre dışı sinyal-regüle kinaz (ERK) 1 ve ERK 2’nin
fosforilasyonunu inhibe ederek mitojen-aktive protein kinaz (MAPK) yolağını bloke eden,
geri-dönüşümlü, selektif, allosterik, oral bir inhibitördür. Bu nedenle, kobimetinib, MEK1/2
sinyal ağını inhibe etmek suretiyle, MAPK yolağı tarafından tetiklenen hücre
proliferasyonunu bloke eder.
Klinik öncesi modellerde, kobimetinib ve vemurafenib kombinasyonunun melanoma
hücrelerindeki mutasyona uğramış BRAF V600 proteinleri ve MEK proteinlerini eşzamanlı
olarak hedeflemesiyle, iki ürünü içeren bu kombinasyonun MEK1/2 aracılığıyla MAPK
yolağının reaktivasyonunu inhibe ettiği ve bunun da, intraselüler sinyal iletiminin daha güçlü
bir şekilde inhibisyonuna ve tümör hücresi proliferasyonunun azalmasına yol açtığı
gösterilmiştir.
Klinik etkililik ve güvenlilik:
Santral sinir sistemi metastazı olan hastalarda vemurafenib ile kombinasyon halinde
COTELLIC’in güvenliliği hakkında sınırlı veri bulunmakta olup etkililiği hakkında veri
mevcut değildir. Non-kutanöz malign melanom hastalarında veri mevcut değildir.
Çalışma GO28141 (coBRIM):
GO28141 çalışması, BRAF V600 mutasyonu pozitif, cerrahi yöntemle çıkarılamayan lokal
olarak ilerlemiş (evre IIIc) ya da metastatik melanomu (evre IV) olan önceden tedavi
edilmemiş hastalarda vemurafenib ile kombinasyon halinde uygulanan COTELLIC'in
sağladığı güvenlilik ve etkililiğin vemurafenib artı plasebo ile karşılaştırmalı olarak
değerlendirildiği çok merkezli, randomize, çift-kör, plasebo kontrollü bir Faz III çalışmadır.
Çalışma GO28141’e sadece ECOG performans durumu 0 ve 1 olan hastalar kaydedilmiştir.
ECOG performans durumu 2 veya daha yüksek olan hastalar, çalışma dışında bırakılmıştır.
Cobas® 4800 BRAF V600 mutasyon testi kullanılarak BRAF V600 mutasyonunun
doğrulanmasını takiben, cerrahi yöntemle çıkarılamayan lokal olarak ilerlemiş ya da
metastatik melanomu olan önceden tedavi edilmemiş 495 hasta, aşağıdaki tedaviler
uygulanmak üzere randomize olarak gruplara ayrılmıştır:
• Yirmi sekiz günlük her bir tedavi siklusunun 1.-21. günleri arasında günde bir kez
plasebo ve 1.-28. günleri arasında günde iki kez 960 mg vemurafenib veya
- 16 -• Yirmi sekiz günlük her bir tedavi siklusunun 1.-21. günleri arasında günde bir kez 60 mg
COTELLIC ve 1.-28. günleri arasında günde iki kez 960 mg vemurafenib
Araştırmacı (INV) tarafından değerlendirilen progresyonsuz sağkalım (PS) birincil sonlanım
noktasını oluşturmuştur. İkincil sonlanım noktaları; genel sağkalım (GS), objektif yanıt
oranı, araştırmacı tarafından değerlendirilmiş yanıt süresi (YS) ve bağımsız bir inceleme
kuruluşu (IRF) tarafından değerlendirilen PS'yi içermiştir.
Önemli başlangıç özellikleri aşağıdakileri içermiştir: hastaların %58'ini erkekler
oluşturmuştur, medyan yaş 55'tir (sınır aralığı 23-88 yaş), %60'ında evre M1c metastatik
melanom saptanmış ve LDH düzeyi yükselmiş olan hasta oranı, COTELLIC artı vemurafenib
grubunda %46,3, plasebo artı vemurafenib grubunda ise %43 olarak belirlenmiştir.
GO28141 çalışmasında 65-74 yaş aralığında 89 hasta (%18,1), 75-84 yaş aralığında 38 hasta
(%7,7) ve 85 yaş ile üstü 5 hasta (%1) yer almıştır.
Etkililik sonuçları Tablo 4’te özetlenmektedir.
Tablo 4 GO28141 (coBRIM) çalışmasının etkililik sonuçları
COTELLIC + Plasebo +
vemurafenib vemurafenib
N=247 N=248
Birincil Sonlanım Noktasıa,f
Progresyonsuz Sağkalım (PS)
Medyan ( ay) 12,3 7,2
%95 GA (9,5, 13,4) (5,6, 7,5)
Tehlike oranı (%95 GA) b 0,58 (0,46 ; 0,72)
Önemli İkincil Sonlanım Noktalarıa,f
Genel Sağkalım (GS)g
22,3 17,4
Medyan ( ay)
(20,3 ; NE) (15 ; 19,8)
%95 GA
0,7 (%95 GA: 0,55 ; 0,9)
Tehlike oranı (%95 GA) b
(p değeri 0,005e)
Objektif Yanıt Oranı 172 (%69,6) 124 (%50)
(OYO)
Objektif yanıt oranı için (%63,5, %75,3) (%43,6, %56,4)
%95 GAc
OYO’daki fark (%95 GA) d 19,6 (11 ; 28,3)
En İyi Genel Yanıt
Tam Yanıt 39 (%15,8) 26 (%10,5)
Kısmi Yanıt 133 (%53,8) 98 (%39,5)
Stabil hastalık 44 (%17,8) 92 (%37,1)
Yanıt süresi
Medyan yanıt süresi (ay) 13 9,2
Medyan için %95 GA (11,1 ; 16,6) (7,5 ; 12,8)
NE= Değerlendirilebilir değildir.
a RECIST v1.1 kullanılarak araştırmacı (INV) tarafından değerlendirilmiş ve doğrulanmıştır
- 17 -b Coğrafi bölgeye ve metastaz sınıflamasına (hastalık evresi) göre katmanlandırılmış analiz
c Clopper-Pearson yöntemi kullanılarak
d Hauck-Anderson yöntemi kullanılarak
e GS p-değeri (0,005), önceden belirlenmiş limiti (p<0,0499) geçmiştir
f Bu güncellenmiş PS analizinin ve OYO, En İyi Genel Yanıt ve YS sekonder bitiş
noktalarının veri alımının durdurulduğu tarih 16 Ocak 2015’tir. Medyan takip süresi 14,2
aydır.
g Final GS analizinin veri alımının durdurulduğu tarih 28 Ağustos 2015’tir. Medyan takip
süresi 18,5 aydır.
GO28141 çalışması için primer analiz, 09 Mayıs 2014 veri alımı durdurulma tarihiyle
yürütülmüştür. COTELLIC artı vemurafenib verilen hastalar, plasebo artı vemurafenib
verilen hastalarla karşılaştırıldığında, primer sonlanım noktası, araştırıcı tarafından
değerlendirilmiş PS’de anlamlı gelişme gözlemlenmiştir (RO 0,51 (0,39; 0,68); p-değeri <
0,0001). Araştırıcı tarafından değerlendirilmiş PS medyan tahmini, COTELLIC artı
vemurafenib grubu için 9,9 ay ve plasebo artı vemurafenib grubu için 6,2 ay olmuştur. PS’nin
bağımsız incelemesi için medyan tahmini, COTELLIC artı vemurafenib grubu için 11,3 ay ve
plasebo artı vemurafenib grubu için 6 ay olmuştur (TO 0,60 (0,45; 0,79); p-değeri = 0,0003).
Objektif yanıt oranı (OYO), COTELLIC artı vemurafenib grubunda %67,6; plasebo artı
vemurafenib grubunda %44,8 olmuştur. OYO’daki fark %22,9 olmuştur (p-değeri<0,0001).
GO28141 çalışmasının final analizi, veri alımı sonlandırılma tarihi 28 Ağustos 2015 olacak
şekilde tamamlanmıştır. COTELLIC artı vemurafenib grubundaki hastalarda GS’de, plasebo
artı vemurafenib grubundaki hastalara kıyasla önemli ölçüde iyileşme gözlenmiştir (bkz.
Şekil 1). COTELLIC artı vemurafenib grubu için 1 yıllık (%75) ve 2 yıllık (%48) GS
beklentileri plasebo artı vemurafenib grubundaki hastalardan daha yüksektir (sırasıyla %64
ve %38).
Şekil 1: Final Genel Sağkalıma Ait Kaplan-Meier Eğrileri – Tedavi Edilmesi
Amaçlanan Popülasyon (veri alımının durdurulduğu tarih: 28 Ağustos 2015)
Şekil 2: Progresyonsuz Sağkalım Alt-Grup Analizlerinin Tehlike Oranlarına Ait Forest
Plot – Tedavi Edilmesi Amaçlanan Popülasyon (veri alımının durdurulduğu tarih: 28
Ağustos 2015)
- 18 -Genel sağlık durumu / sağlıkla ilişkili yaşam kalitesi, EORTC QLQ-C30 anketi kullanılarak,
hasta bildirimi yoluyla ölçülmüştür. Tüm işlev alanlarına ait skorlar ve semptomların
çoğunda (iştah kaybı, konstipasyon, bulantı ve kusma, dispne, ağrı, yorgunluk) klinik olarak
anlamlı bir değişiklik (tüm skorlarda başlangıca göre ≤ 10 puan değişiklik) olmadığı ve iki
tedavi grubu arasında başlangıçtan ortalama değişikliğin benzer olduğu gösterilmiştir.
Çalışma NO25395 (BRIM7):
COTELLIC'in etkililiği, Faz Ib araştırma olan NO25395'de değerlendirilmiştir; NO25395
araştırması, COTELLIC'in BRAF V600 mutasyonu pozitif (Cobas® 4800 BRAF V600
Mutasyon Testi ile saptanmıştır) cerrahi yöntemle çıkarılamayan ya da metastatik melanomu
olan hastalarda vemurafenib tedavisine ek olarak kullanıldığında sağladığı güvenlilik,
tolerabilite, farmakokinetik ve etkililiği değerlendirmek üzere tasarlanmıştır.
Bu çalışmada COTELLIC ve vemurafenib ile 129 hasta tedavi edilmiştir: daha önce BRAF
inhibitörü tedavisi (BRAFi) uygulanmamış olan 63 hasta ve daha önce uygulanan
vemurafenib tedavisi sırasında progresyon görülen 66 hasta. Daha önce BRAFi kullanmamış
ileri melanomu olan 63 hastadan 20’sine, çoğunluğu (%80) immunoterapi olmak üzere, daha
önce sistemik tedavi uygulanmıştır.
NO25395 araştırmasının daha önce BRAFi kullanmamış popülasyonundan elde edilen
sonuçların, genel olarak GO28141 araştırmasının sonuçlarıyla tutarlı olduğu belirlenmiştir.
Daha önce BRAFi kullanmamış hastalarda (n=63), %87 şeklindeki bir objektif yanıt oranı
elde edilmiş ve bu oran, hastaların %16'sında elde edilen tam yanıtı da içermiştir. Medyan
yanıt süresi 14,3 ay olarak belirlenmiştir. Daha önce BRAFi kullanmamış olan hastalar için
medyan PS 13,8 ay ve medyan takip süresi 20,6 ay olmuştur.
- 19 -Vemurafenib tedavisi sırasında progresyon görülen hastalarda (n=66), objektif yanıt oranı
%15 olarak saptanmıştır. Medyan yanıt süresi 6,8 ay olarak belirlenmiştir. Vemurafenib
tedavisi sırasında progresyon görülen hastalar için medyan PS, 8,1 aylık medyan takip süresi
ile 2,8 ay olmuştur.
BRAF inhibitörü ile tedavi edilmemiş hastalarda, medyan genel sağkalım 28,5 ay (%95 GA
23,3-34,6) olmuştur. BRAF inhibitörü tedavisi sırasında progresyon görülen hastalarda,
medyan genel sağkalım 8,4 ay (%95 GA 6,7-11,1) olmuştur.
Pediyatrik popülasyon:
COTELLIC'in güvenlilik, etkililik ve farmakokinetiğini değerlendirmek için pediyatrik
hastalarda (< 18 yaş, n=55) bir faz I/II, çok merkezli, açık etiketli, doz artırma çalışması
yapılmıştır. Çalışma, standart tedavinin etkisiz veya tolere edilemez olduğu kanıtlanmış veya
hiçbir iyileştirici standart bakım tedavi seçeneğinin bulunmadığı, bilinen veya potansiyel
RAS/RAF/MEK/ERK yolu aktivasyonlu solid tümörleri olan pediyatrik hastaları içermiştir.
Hastalar, her 28 günlük döngünün 1-21. günlerinde, günde bir kez 60 mg'a kadar COTELLIC
ile tedavi edilmiştir. Genel yanıt oranı, yalnızca 2 kısmi yanıtla (%3,6) düşük olmuştur.
5.2 Farmakokinetik özellikler
Emilim:
Kanser hastalarında 60 mg oral doz uygulamasını takiben, kobimetinibin medyan 2,4 saatlik
bir T ile orta dereceli bir absorpsiyon hızı olduğu gösterilmiştir. Ortalama sabit durum
maks
C ve EAA , sırasıyla 273 ng/mL ve 4340 ng.saat/mL olarak saptanmıştır. Sabit
maks 0-24
durumda ortalama birikim oranı yaklaşık 2,4 kat artmıştır. Kobimetinibin, ~3,5 mg ila 100
mg doz aralığında doğrusal bir farmakokinetiği vardır.
Kobimetinibin mutlak biyoyararlanımı, sağlıklı gönüllülerde %45,9 (%90 GA: %39,7,
%53,1) olarak belirlenmiştir. Sağlıklı gönüllülerde bir insan kütle dengesi araştırması
yapılmış ve kobimetinibin yaygın olarak metabolize edildiği ve feçes yoluyla atıldığı
gösterilmiştir. Emilen fraksiyonun ~%88 olduğu belirlenmiştir ve bu da yüksek bir emilim
düzeyi ve ilk geçiş metabolizmasını göstermektedir.
Sağlıklı gönüllülerde tokluk durumunda (yağ içeriği yüksek bir öğün) uygulandığında,
kobimetinibin farmakokinetiği açlık durumuna kıyasla değişiklik göstermemektedir.
Farmakokinetiğinin besinlerden etkilenmemesi nedeniyle, kobimetinib besinlerle birlikte ya
da öğün dışı zamanlarda kullanılabilmektedir.
Dağılım:
Kobimetinib, in vitro olarak insan plazma proteinlerine %94,8 oranında bağlanmaktadır.
İnsan kırmızı kan hücrelerine ağırlıklı bir bağlanma gözlenmemiştir (kan/plazma oranı 0,93).
2 mg'lık bir IV doz uygulanan sağlıklı gönüllülerde dağılım hacmi 1050 L olarak
saptanmıştır. Popülasyon farmakokinetiği analizi temel alındığında, kanser hastalarındaki
görünen dağılım hacmi 806 L olarak belirlenmiştir.
Kobimetinib, P-gp in vitro substratıdır. Kan-beyin engelini geçip geçmediği bilinmemektedir.
Biyotransformasyon:
- 20 -CYP3A ile oksidasyon ve UGT2B7 ile glukuronidasyonun, kobimetinib metabolizmasının
başlıca yolakları olduğu görülmektedir. Kobimetinib, plazmada ağırlıklı olan kısımdır.
Plazmada, insana spesifik metabolitler ya da dolaşımdaki toplam radyoaktivitenin %10'undan
daha yüksek oranda oksidatif metabolitler gözlenmemiştir. Feçes ve idrarda saptanan
değişmemiş formdaki tıbbi ürün, uygulanan dozun sırasıyla %6,6 ve %1,6'sını oluşturmuştur
ve bu da, kobimetinibin primer olarak metabolize edildiğini ve böbrek yoluyla atılımının çok
düşük olduğunu göstermektedir. İn vitro veriler, kobimetinibin OAT1, OAT3 veya OCT2
inhibitörü olmadığını göstermektedir.
Eliminasyon:
Kobimetinib ve metabolitleri sağlıklı denekler üzerinde kütle balans araştırması ile
karakterize edilmiştir. Ortalama olarak dozun % 94’ü, 17 gün içerisinde geri alınır.
Kobimetinibin metabolizasyonu ve eliminasyonu ağırlıklı olarak feçeste gerçekleşir.
2 mg'lık kobimetinib dozunun IV yolla uygulanmasını takiben ortalama plazma klerensi 10,7
L/saat olarak saptanmıştır. Kanser hastalarında 60 mg'lık oral dozu takiben ortalama
görünen klerens 13.8 L/saat olmuştur. Kobimetinib dozunun oral yolla uygulanmasını takiben
ortalama eliminasyon yarılanma ömrünün 43,6 saat (sınır aralığı: 23,1 - 69,6 saat) olduğu
belirlenmiştir. Bu nedenle, kobimetinibin sistemik dolaşımdan tamamen temizlenmesi,
tedavinin durdurulmasını takiben 2 hafta alabilmektedir.
Doğrusallık/ doğrusal olmayan durum:
Kobimetinibin, ~3,5 mg ila 100 mg doz aralığında doğrusal bir farmakokinetiği vardır.
Özel popülasyonlara ilişkin ek bilgiler:
Popülasyon farmakokinetiği analizine göre, cinsiyet, ırk, etnik köken, başlangıçtaki ECOG
değeri, hafif ve orta dereceli böbrek fonksiyon bozukluğu, kobimetinibin farmakokinetiğini
etkilememiştir. Başlangıçtaki yaş ve başlangıçtaki vücut ağırlığının, sırasıyla kobimetinib
klerensi ve dağılım hacmi için istatistiksel olarak anlamlı ortak değişkenleri olduğu
belirlenmiştir. Bununla birlikte duyarlılık analizi, bu ortak değişkenlerden hiçbirinin sabit
durum maruziyeti üzerinde klinik olarak anlamlı bir etkisi olmadığını düşündürmektedir.
Cinsiyet:
210 kadın ve 277 erkeğin dahil edildiği bir popülasyon farmakokinetiği analizi temel
alındığında, cinsiyet, kobimetinib maruziyeti üzerinde etki göstermemektedir.
Geriyatrik popülasyon:
65 yaş ve üstü 133 hastanın dahil edildiği bir popülasyon farmakokinetiği analizi temel
alındığında, yaş, kobimetinib maruziyeti üzerinde etki göstermemektedir.
Böbrek yetmezliği:
Klinik öncesi veriler ve insanlardaki kütle dengesi araştırması temel alındığında, kobimetinib
ağırlıklı olarak metabolize edilmektedir ve böbrek yoluyla atılımı minimal düzeydedir.
Böbrek fonksiyon bozukluğu olan hastalarda resmi farmakokinetik araştırması yapılmamıştır.
Hafif böbrek fonksiyon bozukluğu (kreatinin klerensi - KRKL 60 ila < 90 mL/dakika) olan
151 hasta, orta dereceli böbrek fonksiyon bozukluğu (KRKL 30 ila < 60 mL/dakika) olan 48
hasta ve böbrek fonksiyonu normal (KRKL ≥ 90 mL/dakika) olan 286 hastadan elde edilen
verilerin kullanıldığı bir popülasyon farmakokinetik analizinin sonuçları, KRKL'nin
kobimetinib maruziyeti üzerinde anlamlı bir etkisi olmadığını göstermiştir.
- 21 -Popülasyon farmakokinetik analizine göre, hafif-orta dereceli böbrek fonksiyon bozukluğu
kobimetinib maruziyetini etkilememektedir. Ciddi böbrek fonksiyon bozukluğu olan
hastalarda COTELLIC kullanımına ilişkin sınırlı veri bulunmaktadır.
Karaciğer yetmezliği:
Kobimetinibin farmakokinetiği hafif derecede karaciğer bozukluğu (Child Pugh A) olan 6,
orta derecede karaciğer bozukluğu (Child Pugh B) olan 6, şiddetli karaciğer bozukluğu (Child
Pugh C) olan 6 ve 10 sağlıklı denekte incelenmiştir. Tek doz uygulamadan sonraki sistemik
total kobimetinib maruziyeti, hafif ve orta derecede karaciğer bozukluğu olan deneklerde
sağlıklı denekler ile benzerdir. Şiddetli karaciğer bozukluğu olan deneklerde total
kobimetinib maruziyeti (sağlıklı deneklere kıyasla EAA geometrik ortalama oran 0,69),
0-∞
klinik olarak anlamlı olmayan derecede daha düşüktür. Hafif ve orta derecede karaciğer
bozukluğu olan deneklerdeki bağlanmamış kobimetinib maruziyetleri, normal karaciğer
fonksiyonu olan deneklerdekine benzerdir. Şiddetli karaciğer bozukluğu olan deneklerdeki
bağlanmamış kobimetinib maruziyeti, normal karaciğer fonksiyonu olan deneklerdekinden
yaklaşık 2 kat daha fazladır (bkz. Bölüm 4.2)
Pediyatrik popülasyon
Tablet ve süspansiyon formülasyonları için kanserli pediyatrik hastalarda maksimum tolere
edilen doz (MTD) sırasıyla 0,8 mg/kg/gün ve 1 mg/kg/gün olarak bildirilmiştir. Pediyatrik
hastalarda 1 mg/kg/gün (süspansiyon formülasyonu) olarak beyan edilen MTD'de geometrik
ortalama (%CV) kararlı durum maruziyetleri C , 142 ng/mL (%79,5) ve EAA , 1862
maks ss 0-24 ss
ng.s /mL (%87) olmuştur. Bu, günde bir kez 60 mg'lık bir dozda yetişkinlere göre yaklaşık
%50 daha düşüktür.
5.3 Klinik öncesi güvenlilik verileri
Kobimetinib ile karsinojenite çalışmaları yapılmamıştır. Kobimetinib ile yapılan standart
genotoksisite araştırmalarının tümü negatif sonuç vermiştir.
Hayvanlarda kobimetinib ile özel fertilite araştırmaları yapılmamıştır. Toksikoloji
çalışmalarında, üreme dokularında dejeneratif değişiklikler gözlenmiş ve bu değişiklikler,
sıçanlarda korpus luteumlar ve seminal vezikül, epididim ve vajinal epitel hücrelerinin ve
köpeklerde epididim epitel hücrelerinin apoptoz/nekrozundaki artışı içermiştir. Bu bulguların
klinik önemi bilinmemektedir.
Kobimetinib önerilen dozda gebe sıçanlara uygulandığında, sistemik maruziyet
insanlardakine benzer olmuş ve embriyoletaliteye ve fetüste büyük damar ve kafatası
malformasyonlarına neden olmuştur.
Kobimetinibin vemurafenib ile kombine kullanıldığındaki kardiyovasküler güvenliliği in vivo
değerlendirilmemiştir. İn vitro olarak, kobimetinib, 60 mg dozdaki pik plazma
konsantrasyonlarından (C ; bağlı olmayan C = 14 ng/mL [0,03 mcM]) yaklaşık 18 kat
maks maks
daha yüksek konsantrasyonlarında, orta dereceli bir hERG iyon kanalı inhibisyonu (IK =
50
0,5 mcM [266 ng/mL]) oluşturmuştur.
Sıçanlar ve köpeklerde yapılan toksisite araştırmalarında, klinik olarak etkili düzeylerin
altındaki plazma maruziyetlerinde, kemik iliği, gastrointestinal sistem, deri, timus, adrenal
bez, karaciğer, dalak, lenf düğümü, böbrek, kalp, over ve vajinada genellikle geri dönüşlü
olan dejeneratif değişiklikler ortaya çıktığı belirlenmiştir. Doz sınırlayıcı toksisiteler,
- 22 -sıçanlarda deri ülserasyonları, yüzey eksüdatları ve akantozu, köpeklerde ise kronik aktif
enflamasyon ve değişen derecelerde gastroenteropatiyle bağlantılı özofagus dejenerasyonunu
içermiştir.
Yavru sıçanlarda yapılan bir tekrarlanan doz toksisitesi araştırmasında, sistemik kobimetinib
maruziyetleri erişkin sıçanlara benzer düzeyde olduğunda, doğum sonrası 10. gündeki
sistemik kobimetinib maruziyetlerinin, erişkin sıçanlara benzer düzeyde olduğu doğum
sonrası 38. güne kıyasla 2-11 kat daha yüksek olduğu saptanmıştır. Yavru sıçanlarda
kobimetinib uygulaması, erişkinlerde yapılan pivotal toksisite araştırmalarında gözlenenlere
benzer değişikliklere yol açmıştır - bunlar, timus ve karaciğerdeki geri dönüşlü dejeneratif
değişiklikleri; dalak ve tiroid/paratiroid ağırlıklarının azalmasını; fosfor, bilirubin ve kırmızı
kan hücre kütlesi artışlarını ve trigliserid düzeylerindeki düşüşü içermektedir. Yavru
hayvanlarda ölüm oranı (3 mg/kg) dozajında gerçekleşmiştir, ki bu doz yetişkin hayvanlarda
ölüme sebebiyet vermemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Laktoz monohidrat (inek sütünden elde edilmiştir)
Mikrokristalin selüloz (E460)
Kroskarmelloz sodyum (E468)
Magnezyum stearat (E470b)
Film kaplama:
Polivinil alkol
Titanyum dioksit (E171)
Macrogol 3950
Talk (E553b)
6.2 Geçimsizlikler
Uygulanabilir değildir.
6.3 Raf ömrü
60 ay.
6.4 Saklamaya yönelik özel tedbirler
30°C altındaki oda sıcaklığında saklayınız.
6.5 Ambalajın niteliği ve içeriği
PVC/PVDC blisterler
Ambalaj boyutu: 63 film kaplı tablet (21 tabletlik 3 blister)
6.6 Beşeri tıbbi üründen arta kalan maddelerin imhası ve diğer özel önlemler
- 23 -Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’’
ve “Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul, Ayazağa Cad. No:4 D/101
Maslak 34396 Sarıyer – İstanbul
8. RUHSAT NUMARASI(LARI)
2016/803
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.11.2016
Ruhsat yenileme tarihi: 05.04.2022
10. KÜB’ÜN YENİLENME TARİHİ
- 24 -