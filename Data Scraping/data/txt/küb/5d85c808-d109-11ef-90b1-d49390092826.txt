KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİTMOLL 150 mg Film Kaplı Tablet
P
2. KALİTATİF VE KANTİTATİF BİLEŞİM
Etkin madde:
Propafenon hidroklorür………………150 mg
Yardımcı Maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Beyaz, yuvarlak, bikonveks, film kaplı tablet.
4. KLİNİK ÖZELLİKLER
4.1. Terapötik endikasyonlar
RİTMOLL, AV düğüm taşikardileri, Wolff-Parkinson-White (WPW) sendromu veya
paroksismal atriyal fibrilasyonu olan hastalardaki supraventriküler taşikardiler gibi tedavi
gerektiren semptomatik supraventriküler taşiaritmiler ile hekimin yaşamı tehdit edici olarak
değerlendirdiği, ciddi semptomatik ventriküler taşiaritmilerin profilaksi ve tedavisinde
endikedir.
4.2. Pozoloji ve uygulama şekli
RİTMOLL tedavisinin hastane koşullarında ve aritmi tedavisi deneyimi olan bir hekim tarafından
P
başlanması önerilir. Bireysel idame doz EKG izlemi ve kan basıncı kontrolünü içeren kardiyolojik
izlem ile saptanmalıdır. QRS aralığında >%20 uzama saptandığında, EKG normal sınıra dönene
dek doz azaltılmalı ya da ilaç kesilmelidir.
Oral uygulama
Dozaj hastanın gereksinimleri doğrultusunda, bireysel olarak ayarlanmalıdır.
QRS kompleksi belirgin ölçüde genişlemiş olan hastalarda ya da ikinci veya üçüncü derecede
AV blok oluşması durumunda, dozun azaltılması gündeme getirilmelidir.
Erişkinler:
Ağırlığı 70 kg civarındaki hastalarda, başlangıçtaki titrasyon dönemi ve idame tedavisi
sırasında, iki ya da üç doza bölünmüş halde günde 450 – 600 mg önerilmektedir (3x1
P P P P
RİTMOLL, 150 mg Film Tablet’ten, 2x1 RİTMOLL, 300 mg Film Tablet’e kadar). Bazı
P P P P
vakalarda günlük dozun 900 mg’a çıkarılması gerekebilir (3x1 RİTMOLL, 300 mg Film Tablet
veya 3x2 RİTMOLL, 150 mg Film Tablet).
Vücut ağırlığı daha düşük hastalarda günlük dozlar bu doğrultuda azaltılmalıdır.
Doz artışı ancak üç - dört günlük tedavi uygulamasından sonra yapılmalıdır.
1Özel popülasyonlara ilişkin ek bilgiler
Çocuklar
RİTMOLL 150 mg Film Tablet çocuklarda kullanılmaya uygun değildir.
P P
Yaşlılar
Bu hasta popülasyonunda güvenirlik ve etkinlik açısından bütün olarak bir fark gözlenmemiştir
fakat bazı yaşlı hastaların daha duyarlı olması dışlanamaz. Bu nedenle bu hastalar dikkatle
izlenmelidir. Tedavi, küçük doz artışları ile kademeli olarak ve dikkatlice başlatılmalıdır.
Aynı durum idame tedavisi için de geçerlidir. İhtiyaç duyulabilecek herhangi bir doz artırımı,
beş - sekiz gün süreyle tedavi uygulanmaksızın yapılmamalıdır.
Karaciğer ve/veya böbrek yetmezliği: Standart terapötik dozlardan sonra ilaç birikimi
olabilir. Bu tür tabloları olan hastalarda yine de EKG ve klinik izleme ile propafenon
hidroklorür titrasyonu yapılabilir.
Uygulama Şekli:
Film tabletler, propafenonun acı tadı ve yüzeyel anestezik etkisinden dolayı emilmeden ve
çiğnenmeden, yemeklerden sonra bir miktar sıvı ile alınmalıdır.
4.3. Kontrendikasyonlar
Propafenon hidroklorür aşağıdaki durumlarda kontrendikedir:
Etkin madde propafenon hidroklorüre ya da ilacın diğer bileşenlerinden herhangi

birine karşı var olduğu bilinen aşırı duyarlılık,
Bilinen Brugada sendromu,

Son 3 ay içerisinde geçirilmiş miyokard enfarktüsü

Önemli yapısal kalp hastalıkları

Sol ventrikül debisinin %35’in altında olduğu kontrol altına alınmamış konjestif kalp

yetmezliği,
Kardiyojenik şok (aritmi nedenli olanların dışında)

Ağır semptomatik bradikardi,

Yapay bir pacemaker’ın bulunmadığı durumlarda, sinüs düğümü disfonksiyonu, atriyal

iletim bozuklukları, ikinci derece ya da daha büyük atriyoventriküler blok veya dal bloğu
ya da distal blok,
Ağır hipotansiyon,

Elektrolit dengesinde belirgin bozukluklar (örneğin potasyum metabolizması

bozuklukları),
Ağır obstrüktif akciğer hastalığı,

Propafenon hidroklorür miyastenia gravisi ağırlaştırabilir.

Eşzamanlı olarak ritonavir kullanan hastalar (artan plazma konsantrasyonu potansiyeli

sebebiyle)
24.4. Özel kullanım uyarıları ve önlemleri
RİTMOLL’un zayıf negatif inotropik etkisi kalp yetmezliğine yatkınlığı olan hastalarda önemli
P P
olabilir.
Pacemaker takılmış hastalarda propafenon tedavisi pacemaker’ın uyarı oluşturma ve duyarlılık
eşiğini değiştirebilir. Bu nedenle tedavi esnasında pacemaker fonksiyonu kontrol edilmeli ve
gerekirse yeniden programlanmalıdır.
Paroksismal atriyal fibrilasyonun, 2:1 iletim bloğunun ya da 1:1 iletiminin eşlik ettiği atriyal
flattere dönüşme potansiyeli vardır (Bkz. bölüm 4.8).
Propafenon hidroklorür, beta-blokör etkisinden dolayı, astım gibi obstrüktif havayolu
tıkanıklıkları olan hastalarda dikkatli kullanılmalıdır.
Diğer sınıf 1c antiaritmik ajanlar ile olduğu gibi, önemli yapısal kalp hastalığı olan kişilerin
ciddi advers olaylara karşı yatkınlığı olabilir. Bu nedenle propafenon hidroklorür bu hastalarda
kontrendikedir (bkz. bölüm 4.3).
Asemptomatik taşıyıcılarda propafenon kullanımı sonrasında gizli Brugada sendromu aşikar
hale gelebilir ya da Brugada benzeri elektrokardiyogram (EKG) değişiklikleri tetiklenebilir.
Propafenon ile tedaviye başlandıktan sonra Brugada sendromunu düşündüren değişikliklerin
dışlanması için bir EKG çekilmelidir.
Propafenon, diğer antiaritmikler gibi proaritmik etkilere neden olabilir, yani yeni aritmilere yol
açabilir veya önceden var olan aritmileri kötüleştirebilir (bkz. bölüm 4.8). Propafenon
hidroklorüre karşı alınan yanıtın tedaviye devam edilmesini destekleyip desteklemediğini
belirlemek amacıyla, propafenon hidroklorür verilen her hastanın tedaviden önce ve tedavi
sırasında elektrokardiyografik ve klinik olarak değerlendirilmesi önem taşır.
4.5. Diğer tıbbi ürünlerle etkileşimler ve diğer etkileşim şekilleri
Lokal anesteziklerle (örneğin pacemaker implantasyonu sırasında, operasyonlarda veya diş
tedavisinde), kalp hızını ve/veya miyokard kontraktilitesini azaltan ilaçlarla (örneğin beta-
blokörler, trisiklik antidepresanlar) birlikte uygulandığında RİTMOLL’un yan etkilerinde artış
olasılığı dikkate alınmalıdır.
Propafenon ve lidokain hastalarda eş-zamanlı olarak kullanıldığında, farmakokinetik özellikleri
üzerinde önemli etkiler görülmemiştir. Ancak propafenon hidroklorür ve intravenöz lidokainin
eş-zamanlı kullanımında, lidokainin santral sinir sistemine ilişkin yan etki oluşturma riskinde
artış olduğu bildirilmiştir.
Propafenon hidroklorür tedavisi sırasında, propranolol, metoprolol, desipramin, siklosporin,
teofilin ve digoksin plazma ya da kan konsantrasyonlarında artışlar bildirilmiştir. Doz aşımı
belirtileri görüldüğü takdirde bu ürünlerin dozları uygun şekilde azaltılmalıdır.
Fluoksetin ve paroksetin gibi SSRI ilaçlarla eşzamanlı kullanıldığında plazma propafenon
hidroklorür düzeyi artabilir. Hızlı metabolize edicilerde propafenon hidroklorür ile fluoksetinin
3birlikte kullanılması, S propafenonun C ve EAA değerlerini %39 ve %50 oranında, R
maks
R R
propafenonun C ve EAA değerlerini ise %71 ve %50 oranında artırmıştır. İstenilen terapötik
maks
R R
yanıtı elde etmek için, daha düşük propafenon dozları yeterli olabilir.
Eş-zamanlı oral antikoagülan (örn. fenprokumon, varfarin) almakta olan hastalarda pıhtılaşma
durumunun yakından izlenmesi önerilmektedir, çünkü propafenon hidroklorür bu ilaçların
etkinliğini artırarak protrombin zamanında yükselmeye neden olabilir. Doz aşımı belirtileri
görüldüğü takdirde bu ürünlerin dozları uygun şekilde azaltılmalıdır.
Propafenon hidroklorürün CYP2D6 ile metabolize edilen ilaçlarla (venlafaksin gibi) birlikte
uygulanması, bu ilaçların kan düzeylerinde artış ile sonuçlanabilir.
CYP2D6, CYP1A2 ve CYP3A4 enzimlerini inhibe eden ilaçlar, örn. ketokonazol, simetidin,
kinidin, eritromisin ve greyfurt suyu, propafenon hidroklorür düzeylerinde artışa yol açabilir.
Propafenon hidroklorür bu enzimlerin inhibitörleriyle birlikte uygulandığında, hasta yakından
izlenmeli ve doz gereğince ayarlanmalıdır.
Amiodaron ve propafenon hidroklorür kombinasyon tedavisi iletim ve repolarizasyonu
etkileyebilir ve pro-aritmik potansiyel taşıyan anormalliklere yol açabilir. Alınan terapötik
yanıta göre her iki bileşik için de doz ayarlaması gerekli olabilir.
Propafenon hidroklorürün fenobarbital ve/veya rifampisin (CYP3A4 indükleyicileri) ile birlikte
kullanılması, propafenon plazma düzeylerindeki azalmanın sonucu olarak, propafenon
hidroklorürün antiaritmik etkisini azaltabilir. Eş-zamanlı kronik fenobarbital ve/veya rifampisin
kullanımında, propafenon hidroklorür tedavisine alınan yanıtın izlenmesi gerekir.
Plazma konsantrasyonlarında yükselme potansiyeli nedeniyle, ritonavir ve propafenon
hidroklorürün birlikte uygulanması kontrendikedir (Bkz.bölüm 4.3.).
Özel Popülasyonlar
Pediyatrik Popülasyon
Etkileşim çalışmaları yalnızca yetişkinler için gerçekleştirilmiştir. Pediyatrik yaş grubundaki
etkileşimlerin yetişkinlerinki ile benzer olup olmadığı bilinmemektedir.
4.6. Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik Dönemi:
Hayvanlarda yürütülmüş çalışmalar teratojenik etki göstermemiş olmakla birlikte, gebe
kadınlarda yürütülmüş yeterli ve kontrollü çalışma bulunmamaktadır. Propafenon hidroklorür
gebelikte, sadece potansiyel yararları, fetus üzerindeki potansiyel risklere üstün geldiğinde
4kullanılmalıdır. Propafenon hidroklorürün insanlarda plasenta bariyerini geçtiği bilinmektedir.
Göbek kordonundaki propafenon konsantrasyonunun, anne kanındakinin %30’u kadar olduğu
bildirilmiştir.
Laktasyon dönemi:
Propafenonun insan sütüne geçip geçmediği incelenmemiştir. Kısıtlı veriler propafenonun insan
sütüne geçebileceğini düşündürmektedir. Propafenon hidroklorür bebeklerini emziren
annelerde dikkatle kullanılmalıdır.
Üreme yeteneği / Fertilite:
Herhangi bir veri bulunmamaktadır.
4.7. Araç ve makine kullanımı üzerindeki etkiler
Bulanık görme, baş dönmesi, bitkinlik hissi ve postural hipotansiyon hastanın reaksiyon hızını
etkileyebilir ve kişinin makine ve araç kullanma yetisini bozabilir.
4.8. İstenmeyen etkiler
Güvenlik Profili Özeti
Propafenon tedavisi ile en sık görülen advers reaksiyonlar baş dönmesi, kardiyak iletim
bozuklukları ve çarpıntıdır.
Klinik Çalışma veya Pazarlama Sonrası Gözlem Sonuçları
Beş faz II çalışması ve iki faz III çalışmasında propafenon hidroklorür SR alan 885 hastanın ez
az bir tanesinde ortaya çıkan klinik advers reaksiyonlar Tablo 1’de gösterilmiştir. IR
formülasyonlarının advers reaksiyonlarının ve sıklıklarının benzer olması beklenir. Bu tablo
aynı zamanda propafenon ile ilgili pazarlama sonrası deneyim kapsamındaki advers
reaksiyonları da içermektedir. En azından muhtemelen propafenon ile ilgili olduğu düşünülen
reaksiyonlar sistem organ sınıfına ve sıklığa göre aşağıdaki sıklık tanımları kullanılarak
gösterilmiştir: çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila
<1/100), seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerle
sıklığı saptanamıyor). Ciddiyet derecesi değerlendirilebildiğinde, her bir sıklık grubu içinde
advers reaksiyonlar azalan derece sırasına göre sunulmuştur.
Kan ve lenf sistemi hastalıkları
Yaygın olmayan: Trombositopeni
Bilinmiyor: Agranülositoz, lökopeni, granülositopeni
Bağışıklık sistemi hastalıkları
Bilinmiyor: Aşırı duyarlılık1
P
Metabolizma ve beslenme hastalıkları
Yaygın olmayan: İştah azalması
5Psikiyatrik hastalıklar
Yaygın: Anksiyete, uyku bozuklukları
Yaygın olmayan: Kabus görme
Bilinmiyor: Konfüzyon
Sinir sistemi hastalıkları
Çok yaygın: Baş dönmesi2
P
Yaygın: Baş ağrısı, disgözi
Yaygın olmayan: Senkop, ataksi, parestezi
Bilinmiyor: Konvülsiyon, ekstrapiramidal semptomlar, huzursuzluk
Göz hastalıkları
Yaygın: Görmede bulanıklık
Kulak ve iç kulak hastalıkları
Yaygın olmayan: Vertigo
Kardiyak hastalıklar
Çok yaygın: Kalp ileti bozuklukları3 , çarpıntılar
P P
Yaygın: Sinüs bradikardisi, bradikardi, taşikardi, atriyal flatter
Yaygın olmayan: Ventriküler taşikardi, aritmi4
P
Bilinmiyor: Ventriküler fibrilasyon, kalp yetmezliği5 , kalp atım hızında azalma
P P
Vasküler hastalıklar
Yaygın olmayan: Hipotansiyon
Bilinmiyor: Ortostatik hipotansiyon
Solunum, göğüs hastalıkları ve mediastinal hastalıkları
Yaygın: Dispne
Gastrointestinal hastalıklar
Yaygın: Karın ağrısı, kusma, bulantı, diyare, konstipasyon, ağız kuruluğu Yaygın
Olmayan: Abdominal distansiyon, flatulans
Bilinmiyor: Öğürtü, gastrointestinal rahatsızlık
Hepato-biliyer hastalıklar
Yaygın: Bozuk karaciğer fonksiyonu 6
P
Bilinmiyor: Hepatoselüler hasar, kolestasiz, hepatit, sarılık
Deri ve deri altı doku hastalıkları
Yaygın Olmayan: Ürtiker, kaşıntı, döküntü, eritem
Bilinmiyor: Akut jeneralize ekzantematöz püstülozis
6Kas-iskelet bozukluklar, bağ doku ve kemik hastalıkları
Bilinmiyor: Lupus benzeri sendrom
Üreme sistemi ve meme hastalıkları
Yaygın Olmayan: Erektil disfonksiyon
Bilinmiyor: Sperm sayısında azalma 7
P
Genel bozukluklar ve uygulama bölgesine ilişkin hastalıklar
Yaygın: Göğüs ağrısı, halsizlik, yorgunluk, pireksi
1. Kolestasiz, kan diskrazileri ve döküntü ile kendini belli edebilir.
2. Vertigo hariç
3. Sinoatriyal blok, atriyoventriküler blok ve intraventriküler blok dahil
4. Propafenon, kendini kalp atım hızı (taşikardi) veya ventriküler fibrilasyon ile belli eden
proaritmik etkilerle ilişkili olabilir. Bu aritmilerden bazıları yaşamı tehdit edici olabilir ve
potansiyel ölümcül sonuçları önlemek için resüstasyon gerektirebilir.
5. Daha önceden var olan kalp yetmezliği artabilir
6. Bu terim yüksek aspartat aminotransferaz, alanin aminotransferaz, gamma-glutamil transferaz
ve kan alkalin fosfataz gibi anormal karaciğer fonksiyon testlerini kapsar
7. Propafenon kesildiğinde azalmış olan sperm sayısı tekrar artar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
Myokardiyal semptomlar
Propafenon hidroklorür doz aşımının miyokard üzerine etkisi, PQ uzaması, QRS kompeksinde
genişleme, sinüs düğümü otomatisitesinin baskılanması, AV blok, ventriküler taşikardi,
ventriküler flatter, ventriküler fibrilasyon ve kardiyak arrest gibi impuls oluşumu ve iletiminde
bozukluklar şeklinde ortaya çıkar. Kontraktilitedeki azalma (negatif inotropik etki), ağır
vakalarda kardiyovasküler şoka neden olabilecek hipotansiyona yol açabilir.
Kalp dışı bulgular ve semptomlar
Doz aşımında metabolik asidoz, baş ağrısı, baş dönmesi, bulanık görme, parestezi, tremor,
bulantı, konstipasyon, ağız kuruluğu ve konvülsiyonlar bildirilmiştir. Ölüm vakası da
raporlanmıştır.
Ağır zehirlenme durumlarında, klonik-tonik konvülsiyonlar, parestezi, somnolans, koma ve
solunum arresti olabilir.
7Tedavi:
Genel acil önlemlerin yanısıra hastanın yaşamsal parametreleri yoğun bakım şartlarında
izlenip gerekli durumlarda düzenlenmelidir.
Ritim ve kan basıncı kontrolünde defibrilasyon kadar dopamin ve izoproterenol infüzyonu da
etkili olmuştur. İntravenöz diazepam uygulaması ile konvülsiyonlar hafiflemiştir. Mekanik
solunum desteği ve kardiyak masajı gibi genel destekleyici önlemler gerekli olabilir.
Proteinlere yüksek oranda bağlanma (%95) ve dağılım hacminin geniş oluşuna bağlı olarak,
hemodiyaliz etkisizdir ve hemoperfüzyon yoluyla eliminasyon girişimleri de sınırlı bir etki
sağlar.
5. FARMAKOLOJİK ÖZELLİKLER
Propafenon hidroklorür, beta blokör ajanlar ile bazı yapısal benzerlikler gösteren sınıf Ic bir
antiaritmik ilaçtır.
5.1. Farmakodinamik özellikler
Farmakoterapötik grubu: Antiaritmik ajan, sınıf 1c
ATC kodu: C01BC03
Propafenon hidroklorür, membran stabilize edici, sodyum kanal blokör (Vaughan Williams,
sınıf 1c) özelliklere ve lokal anestezik etkiye sahip bir antiaritmik ajandır. Antiaritmik etkileri
aksiyon potansiyelinin yükselme hızını yavaşlatmak, eksitabiliteyi azaltmak, iletim hızının
homojen hale getirilmesi, ektopik otomatik atımların baskılanması, miyokardın fibrilasyona
yatkınlığının azaltılmasıdır. Aynı zamanda zayıf bir beta blokör etkiye de sahiptir (Vaughan
Williams, sınıf II). Buna karşın yüksek dozda (900 - 1200 mg) sempatolitik (anti-adrenerjik)
etkiyi tetikleyebilir. Propafenon hidroklorür, aksiyon potansiyelinin yükselme hızını azaltarak
impuls iletimini yavaşlatır (negatif dromotropik etki). Atriyum, atriyoventriküler (AV) düğüm
ve ventriküllerdeki refrakter dönemler uzar. Böylece çeşitli orijinli kalp ritm bozukluklarının
tedavisinde belirgin bir etki gösterir. Propafenon hidroklorür, WPW sendromlu hastalarda
aksesuar yollardaki refrakter periyodları uzatır.
EKG’de propafenon P, PR ve QRS aralıklarında hafif uzamaya yol açarken, kural olarak QTc
aralığı etkilenmez.
%35-50 ejeksiyon fraksiyonlu dijitalize hastalarda, sol ventrikül kontraktilitesi hafif oranda
azalmıştır. Akut transmural enfarktüs ve kalp yetmezliği bulunan hastalarda, intravenöz
propafenon alımı sol ventriküler ejeksiyon fraksiyonunu önemli ölçüde düşürebilmekle birlikte
bu düşüş kalp yetmezliği olmaksızın akut enfarktüs aşamalarındaki hastalarda esasen daha az
ölçüde görülür. Her iki vakada da pulmoner arteriyel basınç minimal artış göstermiştir. Periferik
arteriyel basınçta hiçbir anlamlı değişiklik görülmemiştir. Bu propafenonun, klinik açıdan
anlamlı sayılabilecek şekilde sol ventriküler işlevinde istenmeyen bir etkiye neden olmadığını
ortaya koymaktadır. Sol ventriküler işlevde meydana gelen klinik açıdan anlamlı düşüşün
yalnızca önceden mevcut olan zayıf ventriküler işleve sahip hastalarda görülmesi
beklenmektedir.
85.2. Farmakokinetik özellikler
Propafenon S ve R propafenonun rasemik bir karışımıdır.
Emilim:
U
Oral uygulamanın ardından propafenon doza bağlı biçimde gastrointestinal sistemden
neredeyse tamamen emilir. Maksimum plazma konsantrasyonuna propafenon hidroklorür
uygulamasından sonra 2-3 saatte ulaşılır. Tek doz tablet uygulamasında biyoyararlanım
yaklaşık %50’dir. Tekrarlanan doz uygulamasında plazma konsantrasyonu ve biyoyararlanım
karaciğerde ilk geçiş metabolizmasının (CYP2D6) doyması sebebiyle orantısız olarak artar. Tek
doz çalışmasında gıdalar maksimum plazma konsantrasyonu ve biyoyararlanımını artırmakla
birlikte, sağlıklı kişilerde yürütülen çoklu doz çalışmasında gıdalar propafenonun
biyoyararlanımını anlamlı düzeyde değiştirmemiştir.
Dağılım:
D
Propafenon hızla vücutta dağılır. Kararlı hal dağılım hacmi 1,9 - 3,0 l/kg’dır. Terapötik
plazma düzeyi 150 -1500 ng/ml aralığındadır. Propafenonun plazma proteinlerine bağlanma
oranı konsantrasyona bağımlı olup 0,25 µg/ml konsantrasyonda %97,3 iken 100 µg/ml
konsantrasyonda %81,3’e düşmektedir. Terapötik konsantrasyon aralığında propafenonun en
az %95’i plazma proteinlerine bağlanır.
Biyotransformasyon ve eliminasyon:
U
24 saatlik kümülatif üriner atılım karşılaştırmasında, intravenöz (70 mg) dozun %1,3 ve oral
(600 mg) dozun %0,65’inin idrar ile değişmeden atıldığı saptanmıştır. Propafenon neredeyse
tamamen karaciğerde metabolize olur. Propafenonun hesaplanan eliminasyon yarı ömrü hızlı
metabolize edicilerde 2 - 10 saat ve yavaş metabolize edicilerde 10-32 saat arasındadır. Sağlıklı
gönüllüler ve hastaların çoğunda plazma düzeyi ve AV iletim zamanı arasında pozitif ve yakın
bir korelasyon saptanmıştır. Propafenon klerensi 0,67 - 0,81 l/saat/kg’dır.
500 ng/ml plazma düzeyinden sonra PR aralığı, doz titrasyonu ve hastanın EKG ile
izlenmesine olanak sağlayan başlangıç ölçümlerine göre istatistiksel olarak anlamlı derecede
uzamıştır. Ventriküler ekstrasistol sıklığı plazma konsantrasyonu yükseldikçe azalır. İzole
olgularda 500 ng/ml altındaki plazma düzeylerinde yeterli antiaritmik aktivite gözlenmiştir.
Biyoyararlanım %100’e yaklaşırken kararlı hale 3 ya da 4 günde ulaşılır. Propafenonun
önerilen doz rejimi tüm hastalar için metabolik durumdan (hızlı ya da yavaş metabolize
edenler) bağımsız olarak aynıdır.
Doğrusallık/Doğrusal olmayan durum:
Veri mevcut değildir.
Geriatrik popülasyon
Propafenon maruziyeti böbrek fonksiyonu normal olan yaşlı hastalarda oldukça değişkendir ve
genç sağlıklı kişilere göre anlamlı farklılık göstermez. 5-hidroksi propafenon maruziyeti de
benzer bulunmuştur fakat propafenon gluküronid maruziyeti iki katına çıkmıştır.
9Böbrek yetmezliği
Böbrek fonksiyon bozukluğunda bile propafenonun eliminasyonunun azalması mümkün
değildir; bu durum kronik hemodiyaliz hastalarına ilişkin olgu bildirimleri ve kinetik çalışmalar
ile doğrulanmıştır. Bununla birlikte gluküronid metabolitlerinin birikimi gözlenmiştir. Klinik
kimya değerleri böbrek fonksiyonları normal olan kişilerdekinden farklı bulunmamıştır.
Propafenon hidroklorür renal hastalığı olan hastalara dikkatli uygulanmalıdır.
Karaciğer yetmezliği
Karaciğer yetmezliği olan hastalarda propafenonun oral biyoyararlanımı ve yarılanma
ömründe artış görülmüştür. Karaciğer hastalığı olan hastalarda doz ayarlanmalıdır.
5.3. Klinik öncesi güvenlilik verileri
Konvansiyonel güvenlilik farmakolojisi, tekrarlı doz toksisitesi, genotoksisite, karsinojenik
potansiyel ya da üreme toksisitesine dayalı çalışmalardaki preklinik veriler, insanlar için
herhangi bir özel riske işaret etmemektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
(Avicel PH-101)
Kroskarmeloz sodyum
Mısır nişastası
Hidroksipropil metil selüloz
Mikrokristalin selüloz
(Avicel PH-102)
Magnezyum stearat
Opadry® Beyaz 03G28692 (film kaplama):
Hidroksipropilmetilselüloz
Titanium dioksit
Polietilenglikol-MW60000
Polietilenglikol-MW400
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25C altındaki oda sıcaklığında saklayınız.
106.5. Ambalajın niteliği ve içeriği
Ürünümüz için primer ambalaj malzemesi olarak şeffaf PVC/PE/PVDC ve alüminyum folyodan
oluşan blister kullanılmaktadır. Blisterler karton kutu içerisine paketlenir. Bir karton kutu
içerisinde 30 adet tablet içeren blister ambalajlarda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-posta: deva@devaholding.com.tr
8. RUHSAT NUMARASI
2023/349
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 10.09.2023
Ruhsat yenileme tarihi: -
10. KÜB’ÜN YENİLENME TARİHİ
11