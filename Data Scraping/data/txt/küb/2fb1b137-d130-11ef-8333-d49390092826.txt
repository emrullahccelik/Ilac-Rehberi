KISA ÜRÜN BİLGİSİ
1. BEŞERİ TIBBİ ÜRÜNÜN ADI
ARULATAN %0.005 göz damlası
2. KALİTATİF VE KANTİTATİF BİLEŞİM
Her mililitrede;
Etkin madde:
Latanoprost 50 µg
Yardımcı maddeler:
Sodyum klorür 4.10 mg
Sodyum dihidrojen fosfat monohidrat 4.60 mg
Disodyum fosfat anhidr 4.74 mg
Benzalkonyum klorür 0.2 mg
Enjeksiyonluk su 0.9974 ml
Yardımcı maddeler için 6.1’e bakınız.
3. FARMASÖTİK FORM
Göz damlası.
ARULATAN berrak, renksiz, partikülsüz çözeltidir.
4. KLİNİK ÖZELLİKLER
4.1. Terapötik endikasyonlar
ARULATAN, açık açılı glokom ve oküler hipertansiyonu olan hastalarda artmış intraoküler
basıncı düşürmede endikedir.
ARULATAN, pediyatrik glokomda ve göz içi basıncı yükselmiş pediyatrik hastalardaki göz içi
basıncını düşürmede endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler için önerilen tedavi şekli günde bir kez, hasta göz(ler)e bir damla damlatılmasıdır.
Optimal etki ARULATAN akşamları uygulandığında elde edilir.
Pediyatrik hastalarda önerilen doz erişkinlerle aynı olup, günde 1 kez hasta göz(ler)e bir damla
damlatılmalıdır (bkz. Bölüm 5.1).
Eğer bir doz atlanırsa tedavi bir sonraki dozun zamanında uygulanmasıyla devam ettirilir.
Tüm göz damlalarında olduğu gibi, olası sistemik absorpsiyonu azaltmak için, gözyaşı kesesinin
bir dakika süreyle mediyal kantustan bastırılması (punktal oklüzyon) önerilir. Bu işlem, her bir
damla damlatıldıktan hemen sonra uygulanmalıdır.
Göz damlasının damlatılmasından önce kontakt lensler çıkartılmalıdır; lensler 15 dakika sonra
yeniden takılabilir (bkz. bölüm 4.4 Özel kullanım uyarıları ve önlemleri).
1 / 13ARULATAN, intraoküler basıncı düşürmek için diğer sınıflardaki topikal oftalmik ilaçlarla
birlikte kullanılabilir. Birden fazla topikal oftalmik ilaç kullanılıyorsa, ilaçlar en az beş dakika
arayla uygulanmalıdır.
Günde bir defadan daha sık yapılan uygulamaların ilacın intraoküler basıncı düşürücü etkisini
azalttığı görüldüğünden, ARULATAN’ın önerilen günlük tatbik sayısı günde 1 defadan fazla
olmamalıdır.
Uygulama şekli:
Göze damlatılarak aşağıdaki şekilde uygulanır.
Şişenin kapağını çevirerek açınız.
1. Şişenin boynundaki beyaz emniyet halkasını çıkarınız.
2. Kapağı şişeye yeniden takarak çeviriniz ve sıkıca kapandığından emin olunuz. Bunu
yaptığınızda kapağın iç kısmındaki diş, damlalığın uç kısmını delecek ve damlatma için hazır
olacaktır. Daha sonraki uygulamalarınızda bu işlemi tekrar etmenize gerek yoktur.
3. Parmağınızın uç bölümünü kullanarak, hasta gözünüzün alt göz kapağını aşağıya doğru
yavaşça çekiniz.
4. Damlatıcının ucunu gözünüze yaklaştırınız, ama göze değdirmeyiniz
5. Damlatıcıyı yavaşça sıkınız ve göze SADECE bir damla damlatınız. Daha sonra alt göz
kapağını serbest bırakınız.
6. Gözün burun tarafındaki köşesine parmağınızla bastırın. Göz kapalı bir şekilde bir dakika
kadar bu şekilde tutulmalıdır.
7. Eğer doktorunuz her iki göz için de ilaç kullanılmasını söylemişse, aynı işlemleri diğer göz
için tekrarlayınız.
8. Şişenin kapağını kapatınız.
Doktorunuz göze damlatmanız için başka ilaç da reçete etmişse, ilaçları en az beş dakika arayla
damlatınız.
Özel popülasyonlara ilişkin ek bilgiler:
Böbrek/Karaciğer yetmezliği:
Mevcut değildir.
2 / 13Pediyatrik popülasyon:
ARULATAN göz damlası, pediyatrik hastalarda yetişkinlerdeki ile aynı pozolojide kullanılabilir.
Erken (36 haftalık gestasyonel yaştan önce) doğan bebeklere ilişkin veri bulunmamaktadır. 1
yaşından küçük yaş grubuna ilişkin veriler 4 hasta ile sınırlıdır. (bkz. bölüm 5.1).
Geriyatrik popülasyon:
Doz, erişkin dozu ile aynıdır.
4.3. Kontrendikasyonlar
Latanoprost veya ilacın bileşimindeki maddelerden herhangi birine aşırı duyarlılığı olan
hastalarda kontrendikedir.
4.4. Özel kullanım uyarıları ve önlemleri
Latanoprost iris içindeki kahverengi pigmenti artırarak göz rengini tedricen değiştirebilir. Tedavi
başlatılmadan önce hastalar gözlerinin renginde kalıcı bir değişiklik olabileceği konusunda
bilgilendirilmelidir. Tek taraflı tedavide kalıcı heterokromi oluşabilir.
Bu etki özellikle mavi-kahverengi, gri-kahverengi, yeşil-kahverengi veya sarı-kahverengi gibi
karma renkli irisleri olanlarda daha çok görülür. İki yıl boyunca yapılmış çalışmalarda
hastalardan gözleri homojen olarak mavi olanlarda renk değişikliği gözlenmezken, göz rengi
homojen gri, yeşil veya kahverengi olanlarda ise bu değişiklik nadiren görülmüştür. Latanoprost
ile yapılan çalışmalarda iris rengindeki değişimin başlangıcı genellikle tedavinin ilk 8 ayı içinde,
nadiren de ikinci veya üçüncü yılı içinde görülür; tedavinin dördüncü yılından sonra ise değişim
görülmemiştir. İris pigmentasyonunun progresyon hızı zamanla azalır ve beş yıl süreyle stabil
kalır. Artan pigmentasyonun etkisi beş yıldan sonraki dönemde değerlendirilmemiştir. Açık
etiketli, 5 yıllık bir latanoprost güvenlilik çalışmasında hastaların %33’ünde iris pigmentasyonu
gelişmiştir (bkz. bölüm 4.8). Olguların çoğunluğunda iristeki renk değişimi hafif olup, çoğu
zaman klinik olarak gözlenmemiştir. Karma renkli irisleri olan hastalardaki insidans %7 ile %85
arasında değişirken, en yüksek insidans sarı-kahverengi irislerde görülmüştür.
Bu etki melanosit sayısının artmasından ziyade iristeki stromal melanositlerin melanin içeriğinin
artmasına bağlıdır. Tipik olarak, pupilin etrafındaki kahverengi pigmentasyon etkilenen gözde
merkezden perifere doğru olur fakat iris veya irisin bir kısmı daha kahverengimsi görünebilir.
Tedavi kesildikten sonra renk değişikliği ilerlememektedir, ancak o ana kadar oluşan
değişiklikler kalıcı olabilmektedir. Yapılan klinik çalışmalarda, söz konusu renk değişikliği
herhangi bir semptom ile ilişkilendirilememiştir.
Beş sene süreyle iris pigmentasyonunu değerlendirmek için yapılan klinik çalışmada, iris
pigmentasyonundaki artış herhangi bir negatif klinik sekele yol açmamıştır ve iris
pigmentasyonu oluşursa latanoprost kullanmaya devam edilebilir. Bu sonuçlar 1996’dan itibaren
elde edilen pazarlama sonrası deneyimle uyumludur.
Ayrıca, artmış iris pigmentasyonundan bağımsız olarak intraoküler basınçtaki düşmeler benzer
olmuştur. Böylelikle, artmış iris pigmentasyonu gelişen hastalarda latanoprost ile tedaviye
3 / 13devam edilebilir. Bu hastalar düzenli olarak kontrol edilmeli ve klinik duruma göre gerekirse
tedavi kesilmelidir.
Tedavi, iristeki ben ya da benekleri etkilemez. Klinik çalışmalarda, ön kamaranın trabeküler
ağında ya da başka bir yerinde pigment birikimine rastlanmamıştır. Ancak, irisin pigmentasyonu
hakkında daha uzun süreli deneyimler elde edilmedikçe, hastalar düzenli olarak kontrol edilmeli
ve iris pigmentasyonunda artış olduğunda klinik durum değerlendirilerek gerekirse tedavi
kesilmelidir.
Dar açılı glokom, psödofakik hastalarda açık açılı glokom ve pigmenter glokomda latanoprost ile
ilgili deneyim sınırlıdır. Enflamatuar ve neovasküler glokom, enflamatuar oküler koşullar veya
konjenital glokom için latanoprost ile ilgili bir deneyim yoktur. Latanoprostun gözbebeği
üzerinde etkisi yoktur ya da çok az bir etkisi vardır; ancak, kapalı açılı glokomun akut atakları
konusunda deneyim bulunmamaktadır. Bu nedenle, daha fazla deneyim edinilene kadar,
latanoprostun bu koşullarda dikkatle kullanılması önerilmektedir.
Latanoprostun, katarakt ameliyatının peri-operatif döneminde kullanımıyla ilgili çalışma verileri
sınırlıdır. Latanoprost bu hastalarda dikkatle kullanılmalıdır.
Esas olarak afakik hastalarda, posterior lens kapsülünde veya ön kamara lenslerinde yırtığı olan
psödofakik hastalarda, veya kistoid maküler ödem (diyabetik retinopati ve retinal ven oklüzyonu
gibi) için risk faktörü olduğu bilinen hastalarda maküler ödem görülmüştür (bkz. bölüm 4.8).
Afakik hastalarda, posterior lens kapsülünde veya ön kamara lenslerinde yırtığı olan psödofakik
hastalarda veya kistoid maküler ödem için risk faktörü olduğu bilinen hastalarda latanoprost
dikkatle kullanılmalıdır.
İrit/üveit için predispozan risk faktörlerine sahip olduğu bilinen hastalarda latanoprost dikkatle
kullanılmalıdır.
Astımı olan hastalarda deneyim sınırlıdır, ancak pazarlama sonrası deneyimde bazı astım
ve/veya dispne alevlenmesi olguları bildirilmiştir. Bu nedenle, yeterli deneyim edinilinceye
kadar astım hastaları dikkatle tedavi edilmelidir (bkz. bölüm 4.8).
Raporların çoğunluğu Japon hastalarda olmak üzere, periorbital cilt rengi değişikliği
gözlenmiştir. Bugüne kadarki deneyimler periorbital cilt rengi değişikliğinin kalıcı olmadığını
göstermektedir ve bazı olgularda latanoprost tedavisi devam ettiği sırada normale dönmüştür.
Latanoprost, tedavi edilen gözde ve çevresindeki kirpiklerde ve ayva tüylerinde tedrici
değişikliklere neden olabilir; bu değişiklikler uzunluk, kalınlık, pigmentasyon ve kirpik veya
ayva tüylerinin sayısında artış olması, kirpiklerin yanlış yönde büyümesidir. Kirpik değişiklikleri
tedavi kesildikten sonra geri dönüşümlüdür.
Latanoprost, oftalmik ürünlerde koruyucu madde olarak yaygın kullanılan benzalkonyum klorür
içerir. Benzalkonyum klorür gözde iritasyona sebebiyet verebilir. Yumuşak kontakt lenslerde
renk kaybına neden olabilir. Kontakt lensler benzalkonyum klorürü absorbe edebilir (bkz. bölüm
4.2). Uygulamadan önce kontakt lensler çıkartılmalı ve en az 15 dakika sonra takılmalıdır.
Benzalkonyum klorürün noktalı keratopati ve/veya toksik ülseratif keratopatiye yol açtığı
bildirilmiştir. Göz kuruluğu olan hastalarda veya korneanın risk altında olduğu koşullarda sık
veya uzun süreli latanoprost kullanımı yakından izleme gerektirir (bkz. bölüm 4.2).
4 / 13Latanoprost, herpetik keratit öyküsü olan hastalarda dikkatli şekilde kullanılmalıdır ve aktif
herpes simpleks keratiti olgularında ve özellikle prostaglandin analogları ile ilişkili yineleyen
herpetik keratit öyküsü olan hastalarda kullanılmamalıdır.
Pediyatrik Popülasyon
1 yaşından küçük yaş grubuna ilişkin etkililik ve güvenlilik verileri 4 hasta ile sınırlıdır. (bkz.
bölüm 5.1). Erken doğan (36 haftalık gestasyonel yaştan önce) infantlara ilişkin veri
bulunmamaktadır.
0 ila 3 yaş arası çocuklarda başlıca görülen PKG (Primer Konjenital Glokom) tedavisinde,
cerrahi (örn. trabekülotomi/goniotomi) halen birinci basamak tedavidir.
Çocuklarda uzun süreli güvenlilik henüz belirlenmemiştir.
4.5. Diğer tıbbi ürünler ile etkileşimler ve diğer etkileşim şekilleri
Latanoprost ile spesifik ilaç etkileşimi bilgisi bulunmamaktadır.
Kombine kullanımı ile ilgili klinik çalışmalar tam kesinlik kazanmamış olsa da, 3 aylık bir
çalışmada, latanoprostun göz içi basıncını düşürücü etkisinin, beta-adrenerjik antagonistler
(timolol), adrenerjik agonistler (dipivalil, epinefrin), karbonik anhidraz inhibitörleri
(asetazolamid) ve en azından kısmi olarak da kolinerjik agonistlerle (pilokarpin) aditif olduğu
gösterilmiştir.
İki prostaglandin analoğunun birlikte oftalmik uygulanmasını takiben intraoküler basınçta
çelişkili yükselmeler olduğuna dair raporlar mevcuttur. Dolayısıyla, iki veya daha fazla
prostaglandinin, prostaglandin analoğunun veya prostaglandin türevlerinin kullanımı önerilmez.
Pediyatrik kullanım:
Etkileşim çalışmaları yalnızca yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik dönemi
Bu tıbbi ürünün insanlarda gebelik sırasında kullanım açısından güvenliliği belirlenmemiştir.
Gebeliğin seyri bakımından ve doğmamış bebek veya yenidoğan açısından potansiyel tehlikeli
farmakolojik etkilere sahiptir. Bu nedenle, ARULATAN gebelik sırasında kullanılmamalıdır.
Hayvanlar üzerinde yapılan araştırmalara, üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
5 / 13Laktasyon dönemi
ARULATAN’ın aktif maddesi ve metabolitleri anne sütüne geçebilir. Bu nedenle ARULATAN
emziren annelerde kullanılmamalıdır ve emzirme durdurulmalıdır.
Üreme yeteneği/Fertilite
Latanoprost ile yapılan hayvan çalışmalarında, erkek ya da dişi fertilitesi üzerinde herhangi bir
olumsuz etkisi görülmemiştir. Latanoprost ile sıçanlarda yapılan embriyo-toksisite
çalışmalarında intravenöz olarak verilen dozlarda (5, 50 ve 250 mcg/kg/gün) herhangi bir
embriyotoksik etkiye rastlanmamıştır. Bununla birlikte, latanoprost tavşanlarda 5 mcg/kg/gün
(klinik dozun yaklaşık 100 katı) ve daha yüksek dozlarda uygulandığında embriyoletal etkileri
başlatmıştır.
Latanoprost, insanlarda kullanılan dozunun yaklaşık 100 katı oranında tavşanlara intravenöz
yolla verildiğinde, geç rezorpsiyon ve düşük insidansında artış ve fetus ağırlığında düşüş ile
karakterize embriyofetal toksisite belirtilerinin artışına neden olabilmektedir.
4.7. Araç ve makine kullanımı üzerindeki etkiler
Tüm diğer göz preparatlarında olduğu gibi, ARULATAN’ın da göze damlatılması geçici görme
bulanıklıklarına yol açabilir. Bu durum geçinceye kadar, hastalar araç ve makine
kullanmamalıdır.
4.8. İstenmeyen etkiler
Advers olayların çoğunluğu oküler sistemle ilgilidir. Açık etiketli, 5 yıllık bir latanoprost
güvenlilik çalışmasında hastaların %33’ünde iris pigmentasyonu gelişmiştir (bkz. bölüm 4.4
Özel kullanım uyarıları ve önlemleri). Diğer oküler advers olaylar genellikle geçicidir ve dozun
uygulanması sırasında meydana gelir.
Advers olaylar sistem organ sınıfı ve sıklık gruplandırmasına göre şu şekilde verilmiştir: Çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Bilinmiyor: Herpetik keratit.
Sinir sistemi bozuklukları
Bilinmiyor: Baş ağrısı, baş dönmesi.
6 / 13Göz bozuklukları
Çok yaygın: İriste pigmentasyon artışı, hafif ve orta şiddette konjunktiva hiperemisi, gözde
iritasyon (yanma, batma, kaşıntı ve yabancı cisim hissi), göz kirpiği ve ayva tüylerinde değişiklik
(kalınlık, uzunluk, pigmentasyon ve sayısında artış).
Yaygın: Geçici noktalı epitel erozyonları, daha çok belirtileri olmaksızın, blefarit, göz ağrısı.
Yaygın olmayan: Göz kapağında ödem, gözde kuruluk, kornea iltihabı (keratit), bulanık görme,
konjonktivit.
Seyrek: İritis/üveit (daha çok, birlikte zemin hazırlayıcı faktörleri olan hastalarda kullanımı
sırasında bildirilmiştir), kistoid maküla ödemini de kapsayan maküler ödem, semptomatik
korneal ödem ve erozyonlar, periorbital ödem, yanlış yönlü kirpiklerin bazen göz iritasyonuna
neden olması, meibom bezlerinin açıldığı yerlerde ekstra kirpik sırası oluşması (distikiyaz).
Kardiyak bozukluklar:
Çok seyrek: Önceden mevcut hastalığı olan hastalarda anjinanın şiddetlenmesi.
Solunum, göğüs bozuklukları ve mediastinal hastalıkları:
Seyrek: Astım, astımın alevlenmesi, akut astım atakları ve dispne.
Deri ve deri altı doku bozuklukları:
Yaygın olmayan: Deri döküntüsü.
Seyrek: Göz kapağında lokalize olmuş deri reaksiyonu, göz kapağının palpebral derisinin
koyulaşması.
Kas-iskelet bozuklukları, bağ doku ve kemik hastalıkları:
Bilinmiyor: Miyalji, artralji.
Genel bozukluklar ve uygulama bölgesine ilişkin hastalıklar:
Çok seyrek: Göğüs ağrısı.
Pazarlama sonrası deneyimler:
Kardiyak bozuklukları:
Palpitasyonlar.
Kas iskelet bozuklukları, bağ doku ve kemik hastalıkları:
Kas ağrısı, eklem ağrısı.
Pediyatrik Popülasyon
93 (25 ve 68) pediyatrik hastayı içeren kısa süreli iki klinik çalışmada, güvenlilik profili
yetişkinlerdekine benzer bulunmuştur ve yeni bir advers olay belirlenmemiştir. Farklı pediyatrik
7 / 13alt gruplarda kısa süreli güvenlilik profilleri de benzer olmuştur (bkz. Bölüm 5.1). Yetişkinlere
göre pediyatrik popülasyonda daha sık görülen advers olaylar; nazofarenjit ve pireksidir.
Şüpheli advers reaksiyonların raporlanması:
Ruhsatlandırma sonrası şüpheli advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
ARULATAN aşırı dozda verildiğinde, göz iritasyonu ve konjunktiva hiperemisi dışında göze ait
herhangi bir yan etki oluşturmamaktadır.
ARULATAN’ın yanlışlıkla ağızdan alınması durumunda, aşağıdaki bilgiler faydalı
olabilmektedir:
Bir şişe ARULATAN 125 mikrogram latanoprost içerir. Bunun %90’dan fazlası karaciğerden ilk
geçişte metabolize olur. Sağlıklı gönüllülere intravenöz olarak verilen 3 mcg/kg latanoprost
herhangi bir belirti oluşturmamıştır, ancak 5.5-10 mcg/kg’lık dozlar, bulantı, karın ağrısı, baş
dönmesi, yorgunluk, sıcak basmaları ve terlemeye neden olmuştur.
Orta derecede bronşial astımı olan hastalara latanoprostun klinik kullanım dozunun 7 katı
verildiğinde bile, solunum sistemi, kalp atışı veya kan basıncı üzerine belirgin etkisi olmamıştır.
Maymunlarda, 500 mikrogram/kg’a kadar dozlarda intravenöz latanoprost infüzyonu
yapıldığında kardiyovasküler sistem üzerinde önemli etkiler olmamıştır.
Maymunlara intravenöz yolla latanoprost uygulanması geçici bronkokonstriksiyon ile
ilişkilendirilmiştir.
ARULATAN’ın aşırı dozda alımı söz konusu olduğunda, tedavi semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Prostaglandin analoğu
ATC kodu: S01EE01
Bir prostaglandin F analoğu olan latanoprost, aköz hümörün dışarıya akışını artırarak göz içi
2α
basıncını azaltan selektif bir prostanoid FP reseptör agonistidir. İnsanlarda intraoküler basıncın
azalması, uygulandıktan yaklaşık 3-4 saat sonra başlar ve maksimum etkiye 8-12 saat sonra
ulaşır. Basınç azalması en az 24 saat süreyle sağlanır.
Hayvanlar ve insanlarda yapılan çalışmalar, basınç düşürücü etkinin ana mekanizmalarının
uveoskleral dışa akımın artması ve aköz hümörün dışa akımını kolaylaştırıcı faktörlerin etkisinin
artması olduğunu göstermiştir.
Önemli çalışmalar latanoprost monoterapisinin etkili olduğunu göstermiştir. Kombine kullanımı
ile ilgili klinik çalışmalar da yapılmıştır. 3 aylık bir çalışma latanoprostun beta-adrenerjik
8 / 13antagonistleriyle (timolol) kombinasyonunun etkili olduğunu göstermiştir. Kısa süreli çalışmalar
(1 veya 2 hafta), latanoprostun adrenerjik agonistler (dipivalil, epinefrin), oral karbonik anhidraz
inhibitörleri (asetazolamid) ile kombinasyonunun aditif, kolinerjik agonistlerle (pilokarpin) ise
kısmen aditif etkileri olduğunu düşündürmektedir.
Klinik çalışmalar, latanoprostun aköz hümörun üretiminde herhangi bir etkisinin olmadığını
göstermiştir. Latanoprostun kan-aköz bariyeri üzerine de herhangi bir etkisi söz konusu değildir.
Latanoprost, maymunlarda klinik dozda kullanıldığında intraoküler kan dolaşımı üzerinde hiçbir
etki oluşturmaz ya da etkileri önemsizdir. Topikal uygulama sırasında az ya da orta derecede bir
konjunktival veya episkleral hiperemi ortaya çıkabilmektedir.
Ekstrakapsüler lens ekstraksiyonu geçirmiş maymunların gözlerine uygulanan latanoprost ile
kronik tedavi, floresein anjiyografisi ile yapılan belirlemeye göre retinal kan damarlarını
etkilememiştir.
Psödofakik hastalarda uygulanan kısa süreli latanoprost tedavisi sonucunda arka segmente
herhangi bir fluoresein sızması söz konusu olmamıştır.
Klinik dozlarda latanoprost, kardiyovasküler veya solunum sistemi üzerinde belirgin herhangi bir
farmakolojik etki yaratmamıştır.
Pediyatrik popülasyon
≤18 yaşındaki pediyatrik hastalarda latanoprostun etkinliği, oküler hipertansiyon ve pediyatrik
glokom tanısı konulan 107 hastada timolol ile latanoprostun karşılaştırıldığı 12 haftalık çift
maskeli bir klinik çalışmada gösterilmiştir. Yenidoğanların gestasyonel yaşının en az 36 hafta
olması şart koşulmuştur. Hastalara günde bir kez %0.005 latanoprost ya da günde bir kez %0.5
timolol (veya 3 yaşından küçük katılımcılar için isteğe bağlı olarak %0.25) verilmiştir. Birincil
etkinlik sonlanım noktası, başlangıçtan çalışmanın 12. haftasına kadar göz içi basıncında (GİB)
meydana gelen ortalama azalmadır. Latanoprost ve timolol gruplarında ortalama GİB azalmaları
benzer olmuştur. İncelenen tüm yaş gruplarında (0 ila <3 yaş, 3 ila <12 yaş ve 12 ila 18 yaş), 12.
haftada latanoprost grubundaki ortalama GİB azalması, timolol grubundakine benzer olmuştur.
Buna karşın 0 ila <3 yaş grubunda etkinlik verileri, latanoprost için yalnızca 13 hastaya
dayanmaktadır ve klinik pediyatrik çalışmadaki 0 ila <1 yaş grubunu temsil eden 4 hastada
önemli bir etkinlik gösterilmemiştir. Erken (36 haftalık gestasyonel yaştan önce) doğan
bebeklere ilişkin veri bulunmamaktadır.
Primer konjenital/infantil glokom (PKG) alt grubundaki katılımcılarda GİB azalmaları,
latanoprost grubu ile timolol grubu arasında benzer olmuştur. PKG olmayan (örn. juvenil açık
açılı glokom, afakik glokom) alt grup, PKG alt grubu ile benzer sonuçlar göstermiştir.
GİB üzerindeki etki, yetişkinlerde olduğu gibi, tedavinin ilk bir haftasından sonra gözlenmiştir
ve 12 haftalık çalışma dönemi boyunca korunmuştur.
9 / 13Tablo: Aktif tedavi grubuna ve başlangıç tanısına göre 12. haftada GİB azalması (mmHg)
Latanoprost Timolol
N=53 N=54
Başlangıç Ortalaması (SH) 27.3 (0.75) 27.8 (0.84)
12. Hafta, Başlangıç Ortalamasına -7.18 (0.81) -5.72 (0.81)
göre Değişim† (SH)
Timolole karşı p-değeri 0.2056
PKG PKG
PKG PKG
olmayan olmayan
N=28 N=26
N=25 N=28
Başlangıç Ortalaması (SH) 26.5 (0.72) 28.2 (1.37) 26.3 (0.95) 29.1 (1.33)
12. Hafta, Başlangıç Ortalamasına -5.90 (0.98) -8.66 (1.25) -5.34 (1.02) -6.02 (1.18)
göre Değişim† (SH)
Timolole karşı p-değeri 0.6957 0.1317
SH: standart hata.
† Uyarlanmış tahmini kovaryans (ANCOVA) modelin bir analizini temel almaktadır.
5.2. Farmakokinetik özellikler
Genel özellikler
Emilim:
Kimyasal yapısı bir izopropilester olan latanoprost bir ön ilaçtır, bu hali ile etkili değildir, ancak
hidroliz sonucu asit formuna dönüşen latanoprost biyolojik olarak aktif hale geçer. Ön ilaç
formundaki latanoprost, korneadan kolayca absorbe edilir ve aköz hümöre geçen ilacın tamamı,
korneayı geçerken hidrolize olur. İnsanlarda yapılan çalışmalar, ilacın, topikal olarak
uygulanmasından 2 saat sonra, aköz hümörde maksimum konsantrasyonuna eriştiğini
göstermektedir.
Dağılım:
İnsanlarda, dağılım hacmi 0.16±0.02 L/kg’dır. Lokal uygulamadan sonra latanoprostun asit
formu aköz hümörde ilk dört saatte ve plazmada ise sadece birinci saatte ölçülebilir.
Maymunlarda topikal uygulama sonrasında latanoprost esasen ön segment, konjunktiva ve göz
kapaklarına dağılmaktadır. İlacın yalnızca çok küçük bir miktarı arka segmente ulaşmaktadır.
Biyotransformasyon:
Bir izopropil ester pro-ilacı olan latanoprost, korneada esterazlar tarafından biyolojik olarak aktif
aside hidrolize edilir. Pratik olarak, latanoprostun aktif hali olan asit formunun göz içinde
herhangi bir metabolizması söz konusu değildir. Asıl metabolizma karaciğerde oluşur.
Latanoprostun sistemik dolaşıma ulaşan aktif asidi, esasen karaciğer tarafından yağ asidi β-
oksidasyonu aracılığıyla 1,2-dinor ve 1,2,3,4-tetranor metabolitlerine metabolize edilir. Hayvan
çalışmalarında, biyolojik aktivitesi çok az olan veya hiç olmayan bu metabolitlerin başlıca idrarla
atıldığı gösterilmiştir.
10 / 13Eliminasyon:
Hem intravenöz hem de topikal uygulama sonrasında, latanoprostun asit formunun insan
plazmasından eliminasyonu hızlıdır (t = 17 dak). Sistemik klerensi yaklaşık 7 ml/dak/kg’dır.
1/2
Hepatik β-oksidasyonu takiben, metabolitler başlıca böbrekler yoluyla elimine edilir. Topikal ve
intravenöz dozdan sonra, uygulanan dozun sırasıyla %88 ve %98’i idrarda bulunur.
Pediyatrik Popülasyon:
Oküler hipertansiyonu ve glokomu olan 22 yetişkin ve 25 pediyatrik (doğumdan <18 yaşa kadar)
hastada, plazma latanoprost asidi konsantrasyonlarına ilişkin açık etiketli bir farmakokinetik
çalışma yapılmıştır. Tüm yaş gruplarına, en az 2 hafta boyunca her iki göze günde birer damla
şeklinde %0.005 latanoprost uygulanmıştır. Latanoprost asidinin sistemik maruziyeti,
yetişkinlerle karsılaştırıldığında 3 ila <12 yaşlarındaki hastalarda yaklaşık 2 kat ve <3 yaşındaki
çocuklarda 6 kat yüksek bulunmuştur ancak sistemik advers etkilere ilişkin geniş güvenlilik
sınırı korunmuştur (bkz. Bölüm 4.9). Pik plazma konsantrasyonuna ulaşmak için geçen medyan
(ortanca) süre, tüm yaş gruplarında doz uygulamasından sonra 5 dakika olmuştur. Medyan
plazma eliminasyon yarılanma ömrü (<20 dakika), pediyatrik ve yetişkin hastalarda benzer
şekilde, kısa olmuştur ve kararlı durum koşullarında latanoprost asidinin sistemik dolaşımda
birikimine yol açmamıştır.
5.3. Klinik öncesi güvenlilik verileri
Sistemik/oküler etkiler:
Latanoprostun sistemik olduğu kadar gözle ilgili olabilecek toksik etkileri bazı hayvan türlerinde
araştırılmıştır. Genel olarak, latanoprostun güvenlilik aralığı, göze uygulanan klinik doz ile en az
1000 katı dozunda uygulandığında görülen sistemik toksisite dozu aralığında olup, iyi tolere
edilebilen bir maddedir. Anestezi almamış olan maymunlara intravenöz olarak verilen, klinik
uygulamaların yaklaşık 100 misli doz/kg gibi yüksek doz latanoprost, büyük bir olasılıkla kısa
süreli bronkokonstriksiyona bağlı olarak ortaya çıkan solunum hızı artışına neden olmuştur.
Latanoprost 500 mcg/kg’a varan dozlarda maymunlara intravenöz infüzyon yolu ile uygulanmış
ve kardiovasküler sistem üzerine majör etkileri olmamıştır. Hayvan çalışmalarında,
latanoprostun duyarlılaştırma özelliği bulunduğu bildirilmemiştir.
Tavşan ve maymunlarda 100 mcg/göz/gün olarak verilen dozlarda (klinik doz yaklaşık olarak 1.5
mcg/göz/gün’dür) gözde herhangi bir toksik etki görülmemiştir. Maymunlarda, klinik dozda
kullanıldığında, latanoprostun intraoküler kan dolaşımına etkisi yoktur veya ihmal edilebilir
düzeydedir.
Kronik oküler toksisite çalışmalarında, 6 mcg/göz/gün olarak verilen latanoprostun palpebral
fisürde artışa neden olabileceği bildirilmiştir. Bu etki geri dönüşümlü olup, klinik dozun üzerinde
uygulanan dozlarda meydana gelmiştir. Ancak bu etki insanlarda gözlenmemiştir.
Artan pigmentasyon mekanizmasının, herhangi bir proliferatif değişiklik gözlenmeksizin, irisin
melanositlerindeki melanin üretimin stimülasyonu olduğu görülmektedir. İris rengindeki değişim
kalıcı olabilir.
11 / 13Karsinojenez:
Fare ve sıçanlarda yapılan karsinojenite çalışmaları sonuçları negatiftir.
Mutajenez:
Latanoprost, bakterilerde ters mutasyon testlerinde, fare lenfomasında gen mutasyonunda ve fare
mikronükleus testinde negatif sonuç vermiştir. İn vitro olarak, insan lenfositlerinde kromozom
değişiklikleri gözlenmiştir. Benzer etkiler, doğal olarak meydana gelen bir prostaglandin olan
prostaglandin F ile de gözlenmiştir; bu nedenle söz konusu etkinin bu sınıf maddelerin bir
2α
etkisi olarak kabul edilmektedir.
İlave olarak sıçanlarla yapılan genetik mutasyon ile ilgili in vitro/in vivo çalışmalar, DNA
sentezini etkilememiş ve latanoprostun mutajenik potansiyelinin olmadığını ortaya koymuştur.
Teratojenez:
Teratojenik potansiyele sahip olduğu görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Monobazik sodyum fosfat, monohidrat
Disodyum fosfat, anhidr
Sodyum klorür
Enjeksiyonluk su
6.2. Geçimsizlikler
İn vitro olarak yapılan çalışmalar, tiomersal içeren göz damlalarının ARULATAN ile
karıştırılması sonucu çökeltiler oluşabileceğini göstermiştir. Bu tür göz damlaları ARULATAN
ile birlikte kullanıldığında, damlaların en az 5 dakika aralıklarla uygulanması gerekir.
6.3. Raf ömrü
Şişe açılmadan önce: 24 ay.
Şişe açıldıktan sonra: Oda sıcaklığında 6 hafta veya 2-8ºC arasında 3 ay
6.4. Saklamaya yönelik özel tedbirler
Açılmamış şişeler 2-8 °C arasında ışıktan korunarak saklanmalıdır.
Şişeler açıldıktan sonra oda sıcaklığında 6 hafta boyunca veya 2-8 °C arasında 3 ay boyunca
saklanmalıdır. Bu süre sonunda kullanılmamış ilaç kalmış olsa bile, ilacı atınız.
6.5. Ambalajın niteliği ve içeriği
HDPE emniyet halkalı vidalı kapaklı, LDPE damlalıklı, LDPE şişede 2.5 ml çözelti içeren içeren
ambalajlarda, hasta kullanma talimatı ile birlikte kutuda sunulmaktadır.
12 / 136.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Bausch & Lomb Sağlık ve Optik Ürünleri Ticaret A.Ş
Metrocity İş Merkezi
Büyükdere Cad. Kırgülü Sok.No:4 K:3
Esentepe Şişli/İstanbul
Tel: 0 212 371 82 00
Faks: 0 212 283 03 30
8. RUHSAT NUMARASI(LARI)
2015/863
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.11.2015
Ruhsat yenileme tarihi: -
10. KÜB’ÜN YENİLENME TARİHİ
25.02.2016
13 / 13