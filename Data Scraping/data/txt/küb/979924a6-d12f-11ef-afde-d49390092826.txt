KISA ÜRÜN BİLGİSİ
1. BESERİ TİBBİ ÜRÜNÜN ADI
SİTRAKS 40 mg/5 ml şurup
2. KALİTATİF VE KANTİTATİF BİLEŞİM
Etkin madde:
Bir ölçekte (5 ml):
Levamizol 40 mg
Bir mililitresinde 8 mg levamizole eşdeğer 9,44 mg levamizol hidroklorür (L- tetramisol
(HCl) içerir.
Yardımcı maddeler:
Sodyum sakarin 2,5 mg
Sodyum bisülfit 5 mg
Sodyum sitrat 15 mg
% 70 Sorbitol 5,5 g
Etil alkol 15 mg
Yardımcı maddeler için 6.1’e bakınız.
3. FARMASÖTİK FORM
Şurup
Berrak, sarı renkli şurup
4. KLİNİK ÖZELLİKLER
4.1. Terapötik endikasyonlar
SİTRAKS antihelmintik olarak, Ascaris lumbricoides, Necator americanus, Enterobius
vermicularis, Ancylostoma duodenale, Trichuris trichiura, Strongyloides stercoralis,
Thichostrongylus colubriformis tedavisinde kullanılır.
4.2. Pozoloji ve uygulama şekli
Pozoloji uygulama sıklığı ve süresi:
Hasta Yaşı Şurup dozu Ölçek Verilecek toplam baz miktarı
2-4 yaş arası 5 ml 1 ölçek 40 mg
5-15 yaş arası 10 ml 2 ölçek 80 mg
16 ve üzeri 15 ml 3 ölçek 120 mg
Antihelmintik olarak SİTRAKS 1 gün ve 1 kez verilir. Tam tedavi gerçekleşmezse, bir hafta
sonra aynı doz ile ikinci bir kür uygulanır.
Uygulama şekli:
SİTRAKS tok karnına içilmelidir.
1 | 7Özel popülasyonlara ilişkin ek bilgiler:
Böbrek/Karaciğer yetmezliği:
Levamizol karaciğerde metabolize olup böbrekler yoluyla atıldığından böbrek ve karaciğer
yetmezliklerinde kontrendikedir.
Pediyatrik popülasyon:
Çocuklarda vücut ağırlığının her bir kg'ı için 2,5 mg baz madde hesabı ile verilmelidir.
Geriyatrik popülasyon:
Geriyatrik hastalarda herhangi bir doz değişikliği gerekmemektedir.
4.3. Kontrendikasyonlar
• Ciddi karaciğer ve/veya böbrek yetmezliği olanlarda,
• Kan diskrazisi olanlarda,
• Levamizol hidroklorüre veya formülasyondaki yardımcı maddelerden herhangi birine karşı
aşırı duyarlı olanlarda,
SİTRAKS kontrendikedir.
4.4. Özel kullanım uyarıları ve önlemleri
Aşağıda gösterilen tıbbi sorunlar mevcutsa yarar-zarar durumu gözden geçirilmelidir.
• Kemik iliği depresyonu (artabilir)
• Enfeksiyon (Kemik iliği depresyonu sonucu enfeksiyon kötüleşebilir)
• Nöbet düzensizliği (Nöbet sıklığı levamizol hidroklorür tedavisi sırasında artabilir)
• Romatoid artirit ve HLA B27 pozitifliği (agranülositoz riski artabilir)
• Sjögren Sendromu (Sjögren sendromu varlığında daha fazla toksisite bildirilmiştir)
• Epilepsi (özellikle yüksek dozlarda, levamizol konvülsan aktiviteye sahip olabilir)
Bu ilaçla birlikte alkol ve sigara kullanılmamalıdır.
Antihelmintik olarak kullanıldığında parazitlerden tamamen kurtulmak için bu tedavinin
yanında temizlik koşullarına kesinlikle uyulmalı, çiğ yiyecekler iyice yıkanmalı, mümkünse
pişirildikten sonra yenilmeli, eller sık sık sabunla iyice yıkanmalıdır.
Bu tıbbi ürün içeriğinde bulunan sodyum bisülfit nedeniyle nadir olarak şiddetli aşırı
duyarlılık reaksiyonları ve bronkospazma neden olabilir.
İlacın içeriğinde bulunan sorbitol nedeniyle, nadir kalıtımsal fruktoz intolerans problemi olan
hastaların bu ilacı kullanmamaları gerekir.
Bu tıbbi ürün az miktarda –her dozda 100 mg’dan az- etil alkol içerir.
Bu tıbbi ürün her ölçekte 1 mmol (23 mg) dan daha az sodyum ihtiva eder; yani esasında
sodyum içermez”.
Özel popülasyonlara ilişkin ek bilgiler:
Pediyatrik popülasyon:
Pediatrik hastalarda yaş ile ilacın etkilerine ilişkin bilgiler bulunmamaktadır. Güvenliliği ve
etkililiği araştırılmamıştır. Ancak, dozaj bölümünde çocuklar için verilen miktarlar aşılmamalı
ve dikkatle uygulanmalıdır.
2 | 7Geriyatrik popülasyon:
Levamizol hidroklorürün etkileri ile yaş arasındaki ilişkiler konusunda özel çalışmalar
yapılmamıştır. Bununla birlikte yaşlılar üzerindeki klinik denemeler ve özel geriyatrik
sorunlar, ilaç kullanımını sınırlayan ölçüde değildir.
4.5. Diğer tıbbi ürünler ile etkileşimler ve diğer etkileşim şekilleri
Antikoagülan ilaçlarla, örneğin kumarin ile birlikte kullanıldığında protrombin süresinde artış
olduğundan gerekirse, antikoagülan dozu ve protrombin süresinin ayarlanması önerilir.
Kemik iliği depresanları ile birlikte kullanıldığında trombositopenik ve/veya lökopenik
etkilerde artma olduğundan depresan dozu kan sayımlarına göre düzenlenir.
Alkol: ABD lisanslı ürün bilgisi, levamizolün alkol ile disulfiram benzeri reaksiyon
oluşturduğunu bildirmektedir.
Antiepileptikler: Levamizol ile birlikte verildiğinde fenitoin konsantrasyonları artmaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
İlacın oral kontraseptiflerle etkileşimine ilişkin veri bulunmamaktadır.
Gebelik dönemi
SİTRAKS gerekli olmadıkça, gebelik döneminde kullanılmamalıdır. Hayvanlar üzerinde
yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-veya/
doğum sonrası gelişim üzerindeki etkiler bakımından yetersizdir (Bkz. Bölüm 5.3 ). İnsanlara
yönelik potansiyel risk bilinmemektedir.
Laktasyon dönemi
Levamizol hidroklorürün insan sütüyle atılıp atılmadığı bilinmemektedir. Hayvanlar üzerinde
yapılan çalışmalar, levamizol hidroklorürün süte geçtiğini göstermektedir. Emzirmenin ya da
SİTRAKS tedavisinin bırakılmasına ilişkin karar verilirken, emzirmenin çocuk açısından
faydası ve SİTRAKS tedavisinin emziren anne açısından faydası dikkate alınmalıdır.
Üreme yeteneği / Fertilite
Fare ve tavşanlar üzerinde kullanıldığında üç nesil boyunca fertilite üzerine etki ettiğine dair
bir belirti görülmemiştir. Levamizol HCl farelere oral yolla sırasıyla 2,5, 10, 40 ve 160 mg/kg
dozlarla verildiğinde dişi ve erkeklerde fertilite üzerine herhangi bir yan etkisi görülmemiştir.
Lavaj yöntemiyle 20, 60 ve 180 mg/kg verildiğinde ise çiftleşme dönemi uzamış, gebelik
süresi hafif artmıştır. Ayrıca 60 mg/kg dozda yavruların yasama kabiliyeti ve kilosu,
laktasyon indeksi ve yavru sayısı azalmıştır. Yavruların çiftleşmesine ve doğurmasına izin
verildiğinde üremeye dair bir yan etki gözlenmemiştir.
4.7. Araç ve makine kullanımı üzerindeki etkiler
Herhangi bir olumsuz etkisi söz konusu değildir.
4.8. İstenmeyen etkiler
Yan etkilerin açıklamasında aşağıdaki sıklık oranları esas alınmıştır:
Çok yaygın ( ≥1/10); yaygın (≥ 1/100, < 1/10); yaygın olmayan ( ≥1/1000, < 1/100); seyrek
3 | 7( ≥ 1/10.000, < 1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Agranülositoz, lökopeniyi de içeren kan diskrazisi, trombositopeni,
granülositopeni
Bağışıklık sistemi hastalıkları
Çok seyrek: Grip benzeri semptomlar (ateş, üşüme hissi, halsizlik), hafif stomatit
Sinir sistemi hastalıkları
Seyrek: Anksiyete ve sinirlilik hali, baş dönmesi, baş ağrısı, uykusuzluk, sıkıntı hali
Çok seyrek: Santral sinir sistemi toksisitesi, özellikle ataksi, konfüzyon, parestezi, geç
diskinezi, titreme, serebrospinal sıvıda pleyositoz
Göz hastalıkları
Yaygın: Bulanık görme
Yaygın olmayan: Konjunktivit
Bilinmiyor: Periorbital ödem
Gastrointestinal hastalıkları
Yaygın: İshal, ağızda metalik tat, bulantı ve kusma, stomatit, anoreksi, abdominal ağrı,
kabızlık
Hepato-bilier hastalıklar
Çok seyrek: Hepatotoksite, hiperbilirubinemi
Deri ve deri altı doku hastalıkları
Seyrek: Dermatit (kaşıntı ve kızarıklık)
Çok seyrek: Alopesi
Bilinmiyor: Ürtiker
Kas-iskelet bozuklukları, bağ doku ve kemik hastalıkları
Çok seyrek: Artralji ve miyalji
Kardiyovasküler hastalıklar
Çok seyrek: Ödem, göğüs ağrısı
Böbrek ve idrar yolları hastalıkları
Seyrek: Renal yetmezlik ve serum kreatinin seviyesinde yükselme
Çok seyrek: Uygunsuz antidiüretik hormon sendromu
Aşırı duyarlı hastalarda görülen kaşıntı, bulantı, iştahsızlık, karın ağrısı, baş dönmesi, kas
ağrıları, ateş ve uykusuzluk gibi yan etkiler ilaç alımının kesilmesi ile tamamen kaybolur.
Alerjik reaksiyon görülebilir (soluk almada güçlük, boğazda kapanma, dil, yüz veya
dudaklarda şişme, ürtiker).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
4 | 7olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı halinde, semptomatik ve destekleyici tedavi ile birlikte gastrik lavaj yapılır.
Antikolinesteraz etkiye karşı atropin enjekte edilir. Kan basıncı ve solunum denetlenir, ancak
sakinleştirici bir ilaç verilmez. Atropin 2 mg intravenöz yolla yavaşça uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmidazotiyazol türevleri
ATC Kodu: P02CE01
SİTRAKS’ın içerdiği etkin madde olan levamizol hidroklorür, tetramizolün levo L (-) izomeri
olan levamizolün hidroklorür bileşiğidir. Levo izomeri, rasemik maddeye oranla daha yüksek
bir etki göstermektedir.
Antihelmintik olarak kullanıldığında bu madde, ganglional uyarıcı özelliğinden dolayı barsak
parazitleri üzerinde geri dönebilen bir kas felci yapmaktadır. Kasları felce uğrayan parazitler
müshil almayı gerektirmeksizin dışkı ile dışarı atılırlar.
Yeni yapılmış bir cerrahi ve ilaçlı tedaviden sonra immünsupresyon ortaya çıktığında
levamizol hidroklorürün bağışıklık onarıcı bir madde gibi etki yaptığı, ancak bağışıklık
tepkisini normal düzeyin üstüne çıkarmadığı görülmektedir. Bu durum T-hücrelerinin
etkinliği ve proliferasyonun monosit ve makrofaj etkinliğinin ve nötrofil hareketliliğinin
çoğalması; kimyasal uyarılara karşı canlı hücrelerin gösterdiği yaklaşma-uzlaşma hareketi
(kemotaksis) ile ilişkili olabilir.
5.2. Farmakokinetik özellikler:
Genel özellikler
Emilim:
Levamizol hidroklorür gastrointestinal kanaldan hızla absorbe olur.
Dağılım:
Levamizol, alındıktan sonra 1,5-2 saat içerisinde plazma konsantrasyonları maksimum değere
ulaşır.
Biyotransformasyon:
İlaç karaciğerde hızla ve yaygın biçimde metabolize olur.
Eliminasyon:
Levamizolün yarılanma ömrü 3-4 saat, metabolitlerinin ise 16 saattir. Dozun yaklaşık %
70’den fazlası 3 gün içerisinde idrar ile ve % 5’i ise feçes ile atılır.
Doğrusallık/doğrusal olmayan durum:
Levamizolün doğrusallığı ile ilgili veri bulunmamaktadır.
5 | 75.3. Klinik öncesi güvenlilik verileri:
Akut Toksisite:
Farede LD : Oral uygulamada 205-285 mg/kg
50
İntravenöz uygulamada 20-28 mg/kg
Subkutan uygulamada 102-121 mg/kg
Sıçanda LD : Oral uygulamada 458-1095 mg/kg
50
İntravenöz uygulamada 17-28 mg/kg
Subkutan uygulamada 81-89 mg/kg
Dermal uygulamada 252 mg/kg
Tavşanda LD : Oral uygulamada 458 mg/kg
50
İntravenöz uygulamada 25 mg/kg
Mutajenite
Terapötik konsantrasyonlarda mutajenik özelliği görülmemiştir.
Karsinojenite
Hayvanlarda karsinojenite ile ilgili tamamlanmış yeterli çalışma bulunmamaktadır. Günlük
kilogram başına sırasıyla 5, 20 ve 80 mg levamizolün farelere 18 ay, sıçanlara 24 ay boyunca
verildiği çalışmada herhangi bir karsinojenite ile karşılaşılmamıştır.
SİTRAKS’ın klinik kullanım koşulları altında karsinojen ve mutajen olması
beklenmemektedir.
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmaları insanlara yönelik özel bir tehlike ortaya
koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit
Sodyum sitrat
Sodyum bisülfit
EDTA
Sodyum sakarin
Nipajin M
Nipasol
Tartrazin
Ahududu esansı
%70 Sorbitol
Etil alkol
Deiyonize su
6.2. Geçimsizlikler
Antikoagülan ilaçlarla, (örneğin kumarin) ile birlikte kullanıldığında etkileşim gözlenir.
6.3. Raf ömrü
36 ay
6 | 76.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
30 ml cam şişede, karton kutuda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Sanofi aventis İlaçları Ltd. Şti.
Büyükdere Cad. No:193 Levent
34394 Şişli - İstanbul
Tel: 0 212 339 10 00
Faks: 0 212 339 10 89
8. RUHSAT NUMARASI
221/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.10.2009
Ruhsat yenileme tarihi:
10. KÜB’ÜN YENİLENME TARİHİ:
7 | 7