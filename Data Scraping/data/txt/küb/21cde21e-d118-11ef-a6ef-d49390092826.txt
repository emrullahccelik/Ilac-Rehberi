KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
XOFLUZA 40 mg film kaplı tablet
2. KALİTATİF VE KANTİTATİF BİLEŞİM
Etkin madde:
Baloksavir marboksil 40 mg
Baloksavir marboksil, hidroliz yoluyla anti-influenza aktivitesini gerçekleştiren aktif form
olan aktif metaboliti baloksavire dönüştürülen bir ön ilaçtır.
Yardımcı madde(ler):
Laktoz (monohidrat) 155,8 mg (inek sütünden elde edilmektedir)
Sodyum (stearil fumarat) 3,4 mg
Kroskarmelloz sodyum 11 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Bir yüzüne "BXM40" oyulmuş, beyaz ila açık sarı, oblong şekilli film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
XOFLUZA, influenza geçirmekte olduğu dönem dışında sağlıklı olan veya influenzaya bağlı
komplikasyon geliştirme riski yüksek olan ve 48 saatten daha kısa süredir semptomatik olan
12 yaş ve üzeri hastalarda akut komplike olmayan influenza tedavisinde ve maruziyet sonrası
influenza profilaksisi için endikedir.
Kullanım kısıtlamaları:
İnfluenza virüsleri zamanla değişir ve virüs tipi veya alt tipi, direncin ortaya çıkması veya
viral virülanstaki değişiklikler gibi faktörler antiviral ilaçların klinik yararını azaltabilir.
XOFLUZA'nın kullanılıp kullanılmayacağına karar verirken, dolaşımdaki influenza virüsü
suşları için ilaca duyarlılık modelleri hakkında mevcut bilgiler göz önünde bulundurulmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
İnfluenza Tedavisi
XOFLUZA tedavisine influenza semptomları başladıktan sonraki ilk 48 saat içinde
başlanmalıdır.
- 1 -Maruziyet sonrası influenza profilaksisi
İnfluenza olduğu bilinen veya şüphesi bulunan bir kişiyle yakın teması izleyen 48 saat içinde
mümkün olan en kısa sürede tek bir baloksavir marboksil dozu alınmalıdır (bkz. Bölüm 5.1).
Yetişkinler ve adolesanlar (≥ 12 yaş)
XOFLUZA’nin 12 yaş ve üzeri için tek seferde vücut ağırlığına bağlı olarak tavsiye edilen
dozu Tablo 1’de gösterilmiştir.
Tablo 1 12 yaş ve üzeri yetişkin ve adolesanlarda tavsiye edilen XOFLUZA dozu
Hasta vücut ağırlığı (kg) Tavsiye edilen tek oral doz
40 kg ila < 80 kg Toplam tek doz 40 mg için tek seferde
alınan 2 adet 20 mg’lık tablet
(blister 2 adet 20 mg’lık tablet içerir)
≥ 80 kg Toplam tek doz 80 mg için tek seferde
alınan 2 adet 40 mg’lık tablet
(blister 2 adet 40 mg’lık tablet içerir)
Unutulan veya geciken dozlar:
XOFLUZA tabletler tek doz olarak alındığından geçerli değildir.
Doz ayarlamaları:
Doz azaltımı önerilmez.
Uygulama şekli:
XOFLUZA oral kullanım içindir. Tabletler bütün olarak yutulmalı, kırılmamalıdır.
Yiyeceklerle birlikte veya aç karnına alınabilir. (bkz. Bölüm 5.2).
XOFLUZA'nın süt ürünleri, kalsiyum takviyeli içecekler, polivalent katyon içeren laksatifler,
antiasitler veya oral takviyelerden (örneğin, kalsiyum, demir, magnezyum, selenyum veya
çinko) birlikte kullanılmasından kaçınılmalıdır (bkz. bölüm 4.5).
Özel popülasyonlara ilişkin ek bilgiler:
Karaciğer yetmezliği:
Hafif (Child-Pugh A) veya orta derecede (Child-Pugh B) karaciğer yetmezliği olan hastalarda
doz ayarlaması gerekmemektedir. Şiddetli (Child-Pugh C) karaciğer yetmezliği olan
hastalarda çalışma yapılmamıştır (bkz. Bölüm 5.2).
Böbrek yetmezliği:
Popülasyon farmakokinetik analizi, kreatinin klerensi (CrCl) 50 mL/dak ve üzerinde olan
hastalarda böbrek fonksiyonunun baloksavirin farmakokinetiğinde klinik olarak anlamlı bir
etkisini tanımlanmamıştır. Şiddetli böbrek yetmezliğinin baloksavir marboksil veya aktif
metabolitinin farmakokinetiği üzerindeki etkileri değerlendirilmemiştir. Böbrek yetmezliği
olan hastalarda doz ayarlamasına gerek yoktur (bkz. Bölüm 5.2).
Pediyatrik popülasyon:
XOFLUZA’nın güvenliliği ve etkililiği 12 yaş altı çocuklarda kanıtlanmamıştır.
XOFLUZA’nın komplike olmayan akut influenza tedavisindeki güvenliliği ve etkililiği, en az
40 kg ağırlığındaki 12 yaş ve üzeri çocuk hastalarda kanıtlanmıştır.
- 2 -Geriyatrik popülasyon (≥ 65 yaş):
65 yaş üzeri hastalarda doz ayarlaması önerilmez (bkz. Bölüm 5.2).
4.3 Kontrendikasyonlar
XOFLUZA, etkin madde baloksavir marboksil veya yardımcı maddelerden herhangi birine
karşı aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
Laktoz intoleransı
XOFLUZA laktoz içerir. Nadir kalıtsal galaktoz intoleransı, total laktaz eksikliği veya glikoz-
galaktoz malabsorpsiyon problemi olan hastalar bu ilacı kullanmamalıdır.
Yardımcı maddeler:
Bu tıbbi ürün her dozunda 1 mmol (23mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünlerle etkileşimler ve diğer etkileşim şekilleri
Diğer tıbbi ürünlerin baloksavir marboksil veya aktif metaboliti baloksavir üzerindeki etkileri:
Polivalan katyon içeren ürünler, baloksavirin plazma konsantrasyonlarını azaltabilir.
XOFLUZA, laksatifler veya antasitler gibi polivalan katyon içeren ürünler veya demir, çinko,
selenyum, kalsiyum, magnezyum içeren oral takviyeler ile alınmamalıdır.
İnfluenza virüsüne karşı immün yanıt:
İnfluenza aşıları ve baloksavir marboksil ile etkileşim çalışmaları yapılmamıştır. Doğal olarak
edinilmiş ve deneysel influenza çalışmalarında, XOFLUZA ile tedavi, influenza
enfeksiyonuna karşı humoral antikor yanıtını bozmamıştır.
Özel popülasyonlara ilişkin ek bilgiler
Özel popülasyonlarda herhangi bir etkileşim çalışması yürütülmemiştir.
Pediyatrik popülasyon
Pediyatrik popülasyonda herhangi bir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeline sahip kadınlar/Doğum Kontrolü (Konstrasepsiyon)
Çocuk doğurma potansiyeline sahip kadınlarda XOFLUZA’nın etkisi bilinmemektedir.
Gebelik dönemi
Baloksavir marboksil için, gebeliklerde maruz kalmaya ilişkin klinik veri mevcut değildir
veya sınırlıdır.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermektedir
(bkz. bölüm 5.3).
- 3 -Tedbir olarak, gebelik sırasında XOFLUZA kullanımından kaçınılması tercih edilir.
Laktasyon dönemi
Baloksavir marboksilin ve aktif metabolitinin anne sütüne geçip geçmediği bilinmemektedir.
Baloksavir marboksil ve metabolitleri emziren sıçanların sütüne geçmektedir.
Yenidoğan/infantlar üzerindeki risk dışlanamaz.
Emzirmenin çocuk için faydaları ve tedavinin anne için faydaları dikkate alınarak emzirmenin
durdurulması veya baloksavir marboksil tedavisinin kesilmesine karar verilmelidir
Üreme yeteneği / Fertilite
XOFLUZA ile yapılmış hayvan çalışmalarında erkek veya dişi fertilitesi üzerinde herhangi bir
etki gözlenmemiştir (bkz. Bölüm 5.3).
4.7 Araç ve makine kullanımı üzerindeki etkiler
XOFLUZA’nın araç ve makine kullanma yeteneği üzerinde herhangi bir etkisi yoktur veya
ihmal edilebilir düzeydedir.
4.8 İstenmeyen etkiler
Güvenlilik profilinin özeti:
Pazarlama sonrası koşullarda anafilaski/anafilaktik aşırı duyarlılık reaksiyonları ve ürtiker ve
anjiyoödem gibi daha az şiddetli aşırı duyarlılık reaksiyonları gözlenmiştir. Klinik
çalışmalarda bu reaksiyonlardan sadece ürtikerin, "yaygın olmayan" tahmini sıklık
kategorisinde olduğu gözlemlenmiştir.
Aşağıdaki advers ilaç reaksiyonları, spontan vaka raporlarına ve girişimsel olmayan çalışma
programlarından alınan vakalara dayanarak baloksavir marboksil (Tablo 2) ile pazarlama
sonrası deneyimlerinden belirlenmiştir.
Advers reaksiyonlar MedDRA sistem organ sınıfına göre listelenmiştir. Her advers ilaç
reaksiyonu için karşılık gelen sıklık kategorisi, sıklık şekillerine ve şu düzene dayanmaktadır:
çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000).
Tablo 2 Pazarlama sonrası deneyimden elde edilen advers ilaç reaksiyonları
Sistem Organ Sınıfı (SOC) Advers Reaksiyon Sıklık
(tercih edilen terim,
MedDRA)
Bağışıklık sistemi hastalıkları Anafilaksi Bilinmiyor
Anafilaktik reaksiyonlar Bilinmiyor
Hipersensitivite Bilinmiyor
Deri ve derialtı hastalıkları Ürtiker Yaygın olmayan
Anjiyoödem Bilinmiyor
- 4 -Pediyatrik popülasyon:
109 adölesan hastada (≥ 12 yaş ila < 18 yaş) güvenlilik profilinin, yetişkin hastalardakine
benzer olduğu tespit edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr: e-
posta: tufam@titck.gov.tr, tel: 0 800 314 00 08; faks: 0 312 218 35 99).
4.9 Doz aşımı ve tedavisi
Baloksavir marboksil ile aşırı doz bildirimleri klinik çalışmalardan ve pazarlama sonrası
deneyim süresince alınmıştır. Doz aşımı bildiren vakaların çoğunda hiçbir advers reaksiyon
bildirilmemiştir. Doz aşımı sonucunda hangi semptomların görülebileceği ile ilgili yeterli veri
yoktur.
Tedavi
XOFLUZA için bilinen spesifik bir antidot yoktur. Doz aşımı durumunda, hastanın belirti ve
semptomlarına dayanarak standart destekleyici tıbbi bakım başlatılmalıdır.
Baloksavirin yüksek serum protein bağlanması nedeniyle diyalizle önemli ölçüde
uzaklaştırılması olası değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Direkt etkili antiviraller, diğer antiviraller
ATC kodu: J05AX25
Etki mekanizması:
Baloksavir marboksil, hidroliz ile anti-influenza aktivitesi uygulayan aktif form olan
baloksavire dönüştürülen bir ön ilaçtır. Baloksavir, viral RNA polimeraz kompleksinin
polimeraz asidik (PA) alt birimindeki influenza virüsüne özgü bir enzim olan cap-bağımlı
endonükleaza (CEN) etki eder ve böylece influenza virüsü genomlarının transkripsiyonunu
inhibe ederek influenza virüsü replikasyonunun inhibisyonunu sağlar.
İn-vitro aktivite
Baloksavirin %50 inhibisyon konsantrasyonu (IC50), bir enzim inhibisyon tetkikinde
influenza A virüsleri için 1,4 ila 3,1 nmol/L ve influenza B virüsleri için 4,5 ila 8,9 nmol/L
bulunmuştur.
MDCK hücre kültürü tetkikinde, baloksavirin medyan %50 etkili konsantrasyon (EC50)
değerleri, alt tür A/H1N1 suşları için 0,73 nmol/L (n=31; aralık: 0,20-1,85 nmol/L), A/H3N2
suşları için 0,83 nmol/L (n=33; aralık: 0,35-2,63 nmol/L) ve B tipi suşlar için 5,97 nmol/L
(n=30; aralık: 2,67-14,23 nmol/L) bulunmuştur.
Bir MDCK hücre bazlı virüs titresi azaltma tetkikinde, baloksavirin %90 etkili konsantrasyon
(EC değerleri, alt tür A/H1N1 ve A/H3N2 virüsleri için 0,46 ila 0,98 nmol/L, kuş alt türü
90
A/H5N1 ve A/H7N9 virüsleri için 0,80 ila 3,16 nmol/L ve B tipi virüsler için 2,21 ila 6,48
nmol/L aralığında bulunmuştur.
- 5 -Direnç
İn vitro veya klinik çalışmalarda seçilen PA/I38T/F/M/N mutasyonu olan virüsler, influenza
A virüsleri için 11 ila 57 kat, influenza B virüsleri için ise 2 ila 8 kat arasında değişen EC
50
değerlerindeki değişikliklerle birlikte baloksavire karşı düşük duyarlılık göstermektedir.
Komplike olmayan influenza tedavisine ilişkin iki Faz 3 çalışmasında (aşağıya bakınız),
başlangıç izolatlarında baloksavire direnç saptanmamıştır. Baloksavir marboksil ile tedavi
edilen 36/370 (%9,7) ve 15/290 (%5,2) hastada tedaviye bağlı PA/I38T/M/N mutasyonları
tespit edilmiş olup plasebo ile tedavi edilen hiçbir hastada tespit edilmemiştir.
Maruziyet sonrası profilaksi ile ilgili Faz 3 çalışmada (aşağıya bakın), baloksavir marboksil
ile tedavi edilen 374 hastanın 10'unda (%2,7) tedaviye bağlı PA/I38T/M mutasyonları tespit
edilmiştir. Kurtarma tedavisi olarak baloksavir marboksil alan 2 kişi haricinde plasebo ile
tedavi edilen hastalarda PA/I38 sübstitüsyonları görülmemiştir.
Baloksavir, aşağıdaki mutasyonlara sahip suşlar dahil nöroaminidaz inhibitörüne dirençli
olduğu düşünülen influenza virüslerine karşı in vitro olarak aktiftir. A/H1N1'de H274Y,
A/H3N2'de E119V ve R292K, tip B virüsünde R152K ve D198E, A/H5N1'de H274Y ve
A/H7N9'da R292K.
Klinik çalışmalar:
Komplike olmayan influenza tedavisi
Capstone 1 (1601T0831) çalışması, aksi takdirde sağlıklı, erişkin ve adölesan komplike
olmayan influenza hastalarında (≥ 12 ila ≥ 64 yaş) plasebo veya oseltamivire kıyasla oral
yoldan uygulanan tek doz baloksavir marboksilin etkililiğini ve güvenliliğini değerlendirmek
amacıyla Japonya ve ABD'de gerçekleştirilmiş randomize, çift kör ve çok merkezli bir faz III
klinik çalışmadır. Hastalar, baloksavir marboksil (40 ila < 80 kg arasında olan hastalar 40 mg,
≥ 80 kg olan hastalar 80 mg almıştır), 5 gün süreyle günde iki defa oseltamivir 75 mg (sadece
≥ 20 yaşında ise) veya plasebo verilmek üzere randomize edilmiştir. Dozlama, ilk
semptomların başlamasından sonra 48 saat içinde gerçekleştirilmiştir.
2016-2017 Kuzey Yarımküre influenza sezonunda toplam 1.436 hasta (118'i ≥ 12 ila ≤ 17 yaş
arasında) çalışmaya dahil edilmiştir. Bu çalışmada baskın influenza virüsü suşu A/H3 alt tipi
(%84,8 ila %88,1), ardından B tipi (%8,3 ila %9,0) ve A/H1N1pdm alt tipi (%0,5 ila %3,0)
idi. Primer etkililik sonlanma noktası semptomlar (öksürük, boğaz ağrısı, baş ağrısı, burun
tıkanıklığı, ateş veya titreme, kas veya eklem ağrısı ve yorgunluk) hafifleyene kadar geçen
süreydi (TTAS). Baloksavir marboksil, plaseboya kıyasla TTAS'de istatiksel açıdan anlamlı
azalma elde etmiştir (Tablo 3).
Tablo 3. Capstone 1: Semptomların hafiflemesine kadar geçen süre (baloksavir
m arboksile kıyasla plasebo)
Semptomların Hafiflemesine Kadar Geçen Süre (Medyan [saat])
Baloksavir marboksil Plasebo Baloksavir marboksil ve P-değeri
40/80 mg (%95 GA) plasebo
(%95 GA) N=230 arasındaki fark
N=455 (Fark için %95 GA)
53,7 80,2 -26,5 < 0,0001
(49,5, 58,5) (72,6, 87,1) (-35,8, -17,8)
GA: Güven aralığı
- 6 -Baloksavir marboksil grubu oseltamivir grubu ile karşılaştırıldığında, TTAS (sırasıyla 53,5
saat ve 53,8 saat) açısından istatistiksel olarak anlamlı bir fark görülmemiştir..
Medyan (%95 GA) TTAS, baloksavir marboksil ve plasebo için > 0 ila ≤ 24 saat semptomatik
olan hastalarda sırasıyla 49,3 (44,0, 53,1) ve 82,1 (69,5, 92,9) saat ve > 24 ila ≤ 48 saat
semptomatik olan hastalar için 66,2 (54,4, 74,7) ve 79,4 (69,0, 91,1) saat idi.
Baloksavir marboksil ile tedavi edilen hastalarda ateşin sona ermesine kadar geçen süre
plasebo alanlarda 42,0 saate (%95 GA: 37,4, 44,6) kıyasla 24,5 saat (%95 GA: 22,6, 26,6)
olmuştur. Oseltamivir grubuna kıyasla baloksavir marboksil grubunda ateş süresi bakımından
herhangi bir fark kaydedilmemiştir.
Capstone 2 (1602T0832) çalışması, komplikasyonların gelişimine yatkın olan en az bir altta
yatan faktörü bulunan, komplike olmayan influenzalı erişkin ve adölesan hastalarda (≥ 12
yaşında) plasebo veya oseltamivire kıyasla oral yoldan uygulanan tek doz baloksavir
marboksilin etkililiğini ve güvenliliğini değerlendirmek üzere tasarlanmış randomize, çift
kör ve çok merkezli bir faz III klinik çalışmadır. Hastalar, 5 gün süreyle günde iki kez 75 mg
oseltamivir, tek bir oral baloksavir marboksil dozu (Capstone 1’de olduğu gibi ağırlığa göre)
veya plasebo alacak şekilde randomize edilmiştir. Dozlama, ilk semptomların başlamasından
sonra 48 saat içinde gerçekleştirilmiştir.
Toplam 2184 hastanın 59’u ≥ 12 ila ≤ 17 yaşındadır, 446’sı ≥ 65 ila ≤74 yaşındadır, 142’si ≥
75 ila ≤ 84 yaşındadır ve 14’ü ≥ 85 yaşındadır. Bu çalışmada baskın influenza virüsleri A/H3
alt tipi (%46,9 ila %48,8) ve influenza B (%38,3 ila %43,5) idi. Primer etkililik sonlanım
noktası influenza semptomlarının (öksürük, boğaz ağrısı, baş ağrısı, burun tıkanıklığı, ateş
veya titreme, kas veya eklem ağrısı ve yorgunluk) iyileşmesine kadar geçen süreydi (TTIS).
Baloksavir marboksil, plaseboya kıyasla TTIS'de istatiksel açıdan anlamlı azalma elde
etmiştir (Tablo 4).
Tablo 4. Capstone 2: İnfluenza semptomlarının iyileşmesine kadar geçen süre
( baloksavir marboksile kıyasla plasebo)
İnfluenza Semptomlarının İyileşmesine Kadar Geçen Süre (Medyan [saat])
Baloksavir marboksil Plasebo Baloksavir marboksil ve P-değeri
40/80 mg (%95 GA) plasebo
(%95 GA) N=385 arasındaki fark
N=385 (Fark için %95 GA)
73,2 102,3 -29,1 < 0,0001
(67,5, 85,1) (92,7, 113,1) (-42,8, -14,6)
Baloksavir marboksil grubu oseltamivir grubu ile karşılaştırıldığında, TTIS (sırasıyla 73,2
saate karşılık 81,0 saat) açısından istatistiksel olarak anlamlı bir fark görülmemiştir.
Medyan (%95 GA) TTIS, baloksavir marboksil ve plasebo için > 0 ila ≤ 24 saattir.
Semptomatik olan hastalarda sırasıyla 68,6 (62,4, 78,8) ve 99,1 (79,1, 112,6) saat ve > 24 ila
≤ 48 saattir. Semptomatik olan hastalar için 79,4 (67,9, 96,3) ve 106,7 (92,7, 125,4) saat idi.
Tip A/H3 virüsü ile enfekte hastalar için, TTIS baloksavir marboksil grubunda plasebo
grubuna göre daha kısaydı, ancak oseltamivir grubuna kıyasla daha kısa değildi (bkz. Tablo
5). Tip B virüsü ile enfekte hasta alt grubunda, medyan TTIS baloksavir marboksil grubunda
hem plasebo hem de oseltamivir grubuna göre daha kısaydı (bkz. tablo 5).
- 7 -T ablo 5. İnfluenza virüsü alt tipine göre semptomların iyileşmesine kadar geçen süre
Semptomların İyileşmesine kadar geçen Süre (Saat)
Medyan [%95 GA]
Virüs Baloksavir marboksil Plasebo Oseltamivir
A/ H3 75,4 100,4 68,2
[62,4, 91,6] [88,4, 113,4] [53,9, 81,0]
N=180 N=185 N=190
B 74,6 100,6 101,6
[67,4, 90,2) [82,8, 115,8] [90,5, 114,9]
N=166 N=167 N=148
Baloksavir marboksil ile tedavi edilen hastalarda ateşin sona ermesine kadar geçen medyan
süre plasebo grubunda 50.7 saate (%95 GA: 44,6, 58,8) kıyasla 30.8 saat (%95 GA: 28,2,
35,4) olmuştur. Baloksavir marboksil grubu ile oseltamivir grubu arasında belirgin bir fark
gözlenmemiştir.
İnfluenzaya bağlı komplikasyonların (ölüm, hastaneye yatış, sinüzit, orta kulak iltihabı,
bronşit ve/veya pnömoni) genel insidansı, baloksavir marboksil grubunda %2,8 (11/388 hasta)
iken plasebo grubunda %10,4’dür (40/386 hasta). Baloksavir marboksil grubunda plasebo
grubuna kıyasla influenzaya bağlı komplikasyonların genel düşük insidansına, daha düşük
bronşit (sırasıyla %1,8'e karşı %6,0) ve sinüzit insidansı (sırasıyla %0,3'e karşı %2,1) neden
olmuştur.
Maruziyet sonrası influenza profilaksisi
Çalışma 1719T0834, maruziyet sonrası influenza profilaksisi açısından plaseboya kıyasla oral
yoldan uygulanan tek doz baloksavir marboksilin etkililiğini ve güvenliliğini değerlendirmek
için Japonya’da 749 katılımcı ile gerçekleştirilmiş randomize, çift kör ve çok merkezli bir faz
III çalışmadır. Katılımcılar, influenza ile enfekte indeks hastaların hane halkı temaslarıydı.
12 yaş ve üzeri toplam 607 katılımcı tedavi çalışmalarında olduğu gibi kiloya göre dozlanmış
baloksavir marboksil veya plasebo almıştır. Katılımcıların çoğu (%74), indeks hastanın
semptom başlangıcından sonraki 24 saat içinde kaydedilmiştir. İndeks hastalarda baskın
influenza virüsü suşları, A/H3 alt tipi (%49,1) ve A/H1N1pdm alt tipi (%46,2) ve influenza B
(%0,9) olmuştur.
Primer etkililik sonlanım noktası, influenza virüsü ile enfekte olan ve 1. günden 10. güne
kadar ateş ve en az bir solunum semptomu ile başvuran hane halkı bireylerinin oranıdır.
Laboratuvar onaylı klinik influenzaya sahip hastaların oranı plasebo grubunda %13,6'ya
karşılık baloksavir marboksil grubunda %1,9 olarak raporlanmış ve istatiksel olarak anlamlı
bir azalma görülmüştür (bkz. Tablo 6).
Tablo 6. İnfluenza virüsü, ateş ve en az bir solunum semptomu olan kişilerin oranı
( baloksavire karşılık plasebo)
İnfluenza virüsü, ateş ve en az bir solunum semptomu olan kişilerin oranı (%) mITT
popülasyonu
Baloksavir marboksil Plasebo Risk Oranı P-değeri
(%95 GA) (%95 GA) (Risk oranı için %95
GA)
- 8 -N=374 N=375 < 0,0001
1,9 13,6 0,14
(0,8, 3,8) (10,3, 17,5) (0,06, 0,3)
İnfluenza virüsü, ateş ve en az bir solunum semptomu olan ≥ 12 yaşında hastaların oranı (%)
N=303 N=304 < 0,0001
1,3 13,2 0,1
(0,4, 3,3) (9,6, 17,5) (0,04, 0,28)
5.2 Farmakokinetik özellikler
Genel özellikler
Emilim:
Oral uygulamadan sonra baloksavir marboksil, büyük ölçüde aktif metaboliti baloksavire
dönüşür. Baloksavir marboksilin plazma konsantrasyonu çok düşük veya kantitasyon sınırının
altındadır (<0,100 ng/mL).
80 mg baloksavir marboksilin tek bir oral uygulamasının ardından, baloksavirin pik plazma
konsantrasyonuna (Tmaks) ulaşana kadar geçen süre açlık durumunda yaklaşık 4 saattir.
Baloksavir marboksil ile oral dozlamdan sonra baloksavirin mutlak biyoyararlanımı
belirlenmemiştir.
Gıdanın etkisi:
Açlık koşullarında ve bir öğünle (yağdan 150 kcal dahil olmak üzere yaklaşık 400 ila 500
kcal) baloksavir marboksil uygulaması içeren bir gıda etkisi çalışması tokluk koşullarında
baloksavirin C ve EAA değerlerini sırasıyla %48 ve %36 oranında azalttığını göstermiştir.
maks
Tmaks, gıda varlığında değişmemiştir. Klinik çalışmalarda, baloksavir gıda ile birlikte veya
gıdasız alındığında etkililik açısından klinik olarak anlamlı farklar olmamıştır.
Dağılım:
In vitro bir çalışmada baloksavirin insan serum proteinlerine, özellikle albümine bağlanması
%92,9 - %93,9 olmuştur. Oral yolla tek doz 80 mg baloksavir marboksil uygulanmasının
ardından baloksavirin görünür dağılım hacmi, beyaz ırktan hastalarda yaklaşık 1180 litre ve
Japon hastalarda 647 litredir.
Biyotransformasyon:
Baloksavir, glukuronid oluşturmak üzere CYP3A4’ten sülfoksit oluşturmak için öncelikle
UGT1A3 tarafından metabolize edilmektedir.
İlaç-ilaç etkileşimi çalışmaları:
İn vitro ve in vivo ilaç-ilaç etkileşim (DDI) çalışmalarına göre, baloksavir marboksil ve
baloksavirin CYP veya UGT ailelerinin izozimlerini inhibe etmesi veya CYP enzimlerinin
anlamlı indüksiyonuna neden olması beklenmez.
İn vitro taşıyıcısı çalışmaları ve in vivo DDI çalışmalarına dayalı olarak, baloksavir marboksil
ve baloksavir ila bu taşıyıcıların substratı olan ilaçlar arasında farmakokinetik açıdan anlamlı
bir etkileşim beklenmemektedir. OATP1B1, OATP1B3, OCT1, OCT2, OAT1, OAT3,
MATE1 veya MATE2K.
- 9 -Atılım:
40 mg [14C]-işaretli baloksavir marboksilin tek bir oral uygulamasının ardından, dışkıyla
atılan toplam radyoaktivite oranı, uygulanan dozun %80,1’iydi ve %14,7’si idrarla atılmıştır
(uygulanan dozun %3,3 ve %48,7'si baloksavir olarak sırasıyla idrarla ve dışkıyla atılmıştır).
Eliminasyon:
Oral yolla tek doz baloksavir marboksilin uygulanmasının ardından baloksavirin görünür
terminal eliminasyon yarı ömrü (t ), beyaz ırk hastalarda 79,1 saattir.
1/2,z
Doğrusallık / Doğrusal olmayan durum:
Oral yolla tek doz baloksavir marboksilin uygulanmasının ardından, baloksavir 6 – 80 mg doz
aralığında doğrusal farmakokinetik sergilemiştir.
Özel popülasyonlara ilişkin ek bilgiler:
Vücut ağırlığı:
Vücut ağırlığı, baloksavir farmakokinetiği için popülasyon farmakokinetik analizine dayalı
anlamlı bir eşdeğişkendi. Baloksavir marboksil için doz ayarlamaları vücut ağırlığına göre
yapılmıştır (bkz. bölüm 4.2).
Cinsiyet:
Bir popülasyon farmakokinetik analizinde, cinsiyetin baloksavirin farmakokinetiği üzerinde
klinik olarak anlamlı bir etkisi tespit edilmemiştir. Cinsiyete dayalı doz ayarlaması gerekli
değildir.
Irk:
Popülasyon farmakokinetik analizine göre, ırk; baloksavirin oral klerensinde (CL/F) vücut
ağırlığına ek bir eşdeğişkendir, ancak baloksavir marboksilin ırka göre doz ayarlaması gerekli
değildir.
Yaş:
12 ila 64 yaşları arasında kişilerde klinik çalışmalardan elde edilen plazma baloksavir
konsantrasyonları kullanılarak yapılan bir popülasyon farmakokinetik analizinde, yaş;
baloksavirin farmakokinetiği üzerinde anlamlı bir eş değişken olarak tanımlanmamıştır.
Pediyatrik popülasyon:
Pediatrik hastalarda (< 12 yaş) baloksavirin farmakokinetiği konusunda sınırlı veri vardır.
Geriyatrik popülasyon:
≥ 65 yaşında 181 hastadan toplanan farmakokinetik veriler, plazmada baloksavire karşı
maruziyetin ≥ 12 ila 64 yaşındaki hastalar ile benzer olduğunu göstermektedir.
Böbrek yetmezliği:
Böbrek yetmezliğinin baloksavir marboksil veya baloksavirin farmakokinetiği üzerindeki
etkileri değerlendirilmemiştir. Böbrek yetmezliğinin, baloksavir marboksil veya baloksavirin
eliminasyonunu değiştirmesi beklenmez.
Karaciğer yetmezliği:
Normal karaciğer fonksiyonu olan sağlıklı gönüllü kıyasla orta derecede karaciğer yetmezliği
(Child-Pugh sınıf A ve B) olan hastalarda baloksavirin farmakokinetiğinde klinik olarak
anlamlı bir fark gözlenmemiştir.
- 10 -Şiddetli karaciğer yetmezliği olan hastalarda baloksavirin farmakokinetiği
değerlendirilmemiştir (bkz Bölüm 4.2).
5.3 Klinik öncesi güvenlilik verileri
Klinik dışı veriler, geleneksel güvenlilik farmakolojisi, akut ve tekrarlanan doz toksisitesi
çalışmalarına dayalı olarak insanlara yönelik özel bir tehlike olmadığını ortaya koymaktadır.
Spesifik deneysel koşullar altında (aç bırakıldığında ve yiyecek otoklavlandığında veya
radyasyonla muamele edildiğinde, K vitamini sınırlayıcı/eksik koşullara neden olur )EAA
0-
'ya dayanan insan maruziyetine en azından eşit maruziyetlerde sıçanlarda PT ve APTT
24sa
uzaması gözlenmiştir. Bu etkiler, EAA 'ya göre insan maruziyetinin 8 katına eşdeğer test
0-24sa
edilen en yüksek dozda 4 haftaya kadar süren maymun çalışmalarında gözlenmemiştir. Sınırlı
klinik anlamlı olduğu düşünülmektedir.
Baloksavir marboksil ile karsinojenite çalışmaları yapılmamıştır.
Ön ilaç baloksavir marboksilin ve etkin formu baloksavirin, bakteriyel ters mutasyon
testlerinde, kültürlenmiş memeli hücreleri ile mikronükleus testlerinde negatif ve baloksavir
marboksil in vivo kemirgen mikronükleus testinde negatif bulunduklarından genotoksik
olmadıkları kabul edilmiştir.
Baloksavir marboksil, erkek ve dişi sıçanlara, EAA göre insan maruziyetinin 5 katına
0-24saate
eşdeğer maruziyet sağlayan dozlarda oral yoldan verildiğinde fertilite üzerinde hiçbir etkiye
sahip olmadığı görülmüştür.
Baloksavir marboksil, sıçanlarda veya tavşanlarda malformasyonlara neden olmamıştır.
Gebeliğin 6-17. günü arasındaki günlük dozlarla sıçanlarda yapılan baloksavir marboksil oral
embriyofetal gelişim çalışmasında, EAA göre insan maruziyetinin 5 katına eşit
0-24saate
maruziyet sağlayan en yüksek test dozuna kadar hiçbir maternal veya fetal toksisite
görülmemiştir.
Tavşanlarda, MHRD’yi takiben EAA göre insan maruziyetinin 14 katına eşdeğer
0-24saate
maruziyet sağlayan bir doz seviyesi, maternal toksisiteye neden olmuş ve düşükler ve iskelet
varyasyonlu (servikal kaburga) yüksek fetüs insidansı görülmüştür. İskelet varyasyonu, bitişik
servikal vertebranın büyüme sürecinde yeniden absorbe edilmiştir. Tavşanlarda EAA
0-24saate
göre insan maruziyetinin 6 katına eşit bir maruziyet sağlayan bir dozun yan etkileri
görülmemiştir.
Sıçanlarda yapılan doğum öncesi ve sonrası çalışmada, EAA0-24saate göre insan
maruziyetinin 5 katına eşit maruziyet sağlayan en yüksek test dozuna kadar damlarda ve
yavru sıçanlarda ilaca bağlı olumsuz bulgular görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet içeriği:
Laktoz monohidrat (inek sütünden elde edilmektedir)
Kroskarmelloz sodyum
Povidon (K:25)
Mikrokristalin selüloz
- 11 -Sodyum stearil fumarat
Film kaplama:
Opadry White 03A48081 kullanılmaktadır.
Opadry White içeriği:
Hipromelloz
Talk
Titanyum dioksit (E171)
6.2 Geçimsizlikler
Uygulanabilir değildir.
6.3 Raf ömrü
24 ay
6.4 Saklamaya yönelik özel tedbirler
30°C altındaki oda sıcaklığında saklayınız.
Orijinal ambalajında, ışıktan ve nemden koruyarak saklanmalıdır.
6.5 Ambalajın niteliği ve içeriği
1 adet film kaplı tablet ihtiva eden alüminyum blister
2 adet film kaplı tablet ihtiva eden alüminyum blister
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul
Ayazağa Cad. No:4, D/101
Maslak 34396, Sarıyer- İstanbul
8. RUHSAT NUMARASI(LARI)
2021/64
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.03.2021
Ruhsat yenileme tarihi:
10. KÜB’ÜN YENİLENME TARİHİ
- 12 -