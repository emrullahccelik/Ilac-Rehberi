KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROLGİCİN %0.5 steril göz damlası, çözelti
Steril
2. KALİTATİF VE KANTİTATİF BİLEŞİM
1 ml göz damlası içeriği:
Etkin madde:
Ketorolak trometamol 5.00 mg
Yardımcı maddeler:
Benzalkonyum klorür 0.100 mg
Yardımcı maddeler için 6.1’e bakınız.
3. FARMASÖTİK FORM
Steril göz damlası, çözelti.
Berrak, renksiz ya da hafif sarı, pratik olarak partikülsüz çözelti.
4. KLİNİK ÖZELLİKLER
4.1. Terapötik endikasyonlar
ROLGİCİN, yetişkinlerde endikedir.
ROLGİCİN, oküler cerrahi sonrası gözlenen enflamasyonun ve buna eşlik eden semptomların
profilaksisi ve tedavisi için kullanılır.
4.2. Pozoloji ve uygulama şekli
Pozoloji/uygulama sıklığı ve süresi
Post-operatif inflamasyon:
ROLGİCİN tedavisine cerrahi operasyondan 24 saat önce başlanır ve cerrahi operasyonun
ardından 3 hafta boyunca günde 3 kez 1’er damla göze damlatılır.
Uygulama şekli
Göze uygulanır.
Uygulama yapılırken göz kapağının alt kısmı aşağı doğru çekilir ve gözler yukarı doğru
bakmalıdır ve uygulama yapılacak gözün alt konjunktival kesesine 1 damla ROLGİCİN
damlatılır.
1/10ROLGİCİN diğer topikal göz ilaçları ile kullanılacaksa, iki ilacın kullanımı arasında 5
dakikalık bir süre olması gerekir.
Özel popülasyonlara ilişkin ek bilgiler
Böbrek yetmezliği:
Topikal oftalmik kullanım ile ilgili olarak böbrek yetmezliği olan hastalar ile ilgili bir bildirim
bulunmamaktadır.
Karaciğer yetmezliği:
Topikal oftalmik kullanım ile ilgili olarak karaciğer yetmezliği olan hastalar ile ilgili bir
bildirim bulunmamaktadır.
Pediatrik popülasyon:
ROLGİCİN’in endikasyonu (katarakt cerrahisinden önce profilaksi ve katarakt cerrahisinin
ardından inflamasyonun azaltılması) pediyatrik popülasyon için geçerli olmaması nedeniyle,
ROLGİCİN pediyatrik popülasyonda kullanılmamalıdır.
Geriatrik popülasyon:
Topikal oftalmik kullanım ile ilgili olarak geriatrik popülasyona ait bir bildirim
bulunmamaktadır.
4.3. Kontrendikasyonlar
ROLGİCİN;
• Ketorolak trometamol’e veya yardımcı maddelerden herhangi birine karşı aşırı duyarlılığı
olan hastalarda,
• Asetilsalisilik aside veya diğer nonsteroid antiinflamatuar ilaçlara (NSAİİ’ler) karşı daha
önceden aşırı duyarlılık gözlenmiş olan hastalarda kontrendikedir.
4.4. Özel kullanım uyarıları ve önlemleri
ROLGİCİN, kanamaya yatkınlığı olduğu bilinen hastalarda veya kanama zamanının
uzatabilen diğer ilaçları kullanan kişilerde dikkatli kullanılmalıdır.
ROLGİCİN, diğer antiinflamatuvar ilaçlarla kullanılırken dikkatli olunmalıdır. ROLGİCİN,
enfeksiyonun belirtilerini maskeleyebilir.
Tüm nonsteroid antiinflamatuvar ilaçlar (NSAİİ’ler) yara iyileşmesini yavaşlatabilir ya da
geciktirebilir. NSAİİ’lerin ve topikal steroidlerin birlikte kullanımı iyileşmeyle ilgili
sorunların potansiyelini arttırabilir.
2/10Korneal epitel bozukluğu olan hastalarda ROLGİCİN ile topikal kortikosteroidlerin beraber
kullanımı sırasında dikkatli olunmalıdır.
Topikal NSAİİ’lerin kullanımı keratit ile sonuçlanabilir. Bazı hastalarda, topikal NSAİİ’lerin
kullanımı epitel hasarı, kornea incelmesi, kornea erozyonu, korneada ülserleşme veya
perforasyonla sonuçlanabilir. Bu olaylar, görmeyi tehdit edebilir. Korneal epitel hasarına sahip
olduğu kanıtlanmış hastalarda topikal NSAİİ kullanımını derhal kesilmelidir ve kornea sağlığı
açısından yakından izlenmelidir.
Topikal NSAİİ’ler, komplikasyonlu oküler cerrahisi, kornea denervasyonu, kornea epitel
defekti, diabetes mellitusu, oküler yüzey hastalığı (ör; kuru göz sendromu), romatoid artriti
olan ya da kısa bir süre içerisinde tekrarlı oküler cerrahi geçiren hastalarda dikkatli
kullanılmalıdır ve çünkü bu durumlar, görmeyi tehdit edebilen korneal advers olay riskini
arttırabilir.
Topikal NSAİİ’lerin pazarlama sonrası deneyimleri, cerrahiden önce 24 saatten fazla veya
cerrahi sonrasında 14 günden fazla kullanımı, korneal advers olayların ortaya çıkma riskini ve
şiddetini arttırabilir.
Pazarlama sonrası raporlarda, aspirine/NSAİİ’lere aşırı duyarlılığı olduğu bilinen ya da daha
önceden ketorolak trometamol ile ilişkili olarak astım gözlenmiş olan hastalarda bronkospazm
veya astım alevlenmesi bildirilmiştir. Bu hastalarda ROLGİCİN kullanılırken dikkatli
olunmalıdır (Bkz. Bölüm 4.8).
İstenmeyen yan etkiler, semptomları kontrol etmek için gerekli en kısa süre ve en düşük etkili
doz kullanılarak minimize edilebilir.
Hastaların, ROLGİCİN steril göz damlasının ucunun göze ya da göz çevresine temasından ya
da göz damlasının kontamine olmasından kaçınmaları konusunda uyarılması gerekmektedir.
ROLGİCİN koruyucu olarak benzalkonyum klorür içermektedir. Benzalkonyum klorür gözde
irritasyona sebebiyet verebilir. Yumuşak kontakt lenslerle temasından kaçınınız.
Uygulamadan önce kontakt lensi çıkartınız ve lensi takmak için en azından 15 dakika
bekleyiniz. Yumuşak kontakt lenslerin renklerinin bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Ketorolak trometamol göz damlası ile ilaç etkileşim çalışması gerçekleştirilmemiştir.
3/10ROLGİCİN steril göz damlası, antibiyotikler, sedatifler, beta blokörler, karbonik anhidraz
inhibitörleri, miyotikler, midriatikler, lokal anestetikler ve sikloplejikler gibi sistemik ve
oftalmik olarak uygulanan tedavilerle güvenli olarak uygulanabilir. ROLGİCİN steril göz
damlası, iyileşmeyi yavaşlatabilir veya geciktirebilir. Aynı zamanda topikal kortikosteroidler
de iyileşmeyi yavaşlatabilir veya geciktirebilir. NSAİİ’ler ve topikal steroidlerin beraber
kullanımı iyileşme problemlerini arttırabilir (Bkz. Bölüm 4.4).
ROLGİCİN diğer topikal göz ilaçları ile kullanılacaksa, iki ilacın kullanımı arasında 5
dakikalık bir süre olması gerekir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
ROLGİCİN’in doğum kontrol yöntemi kullanmayan ve çocuk doğurma potansiyeli bulunan
kadınlarda kullanımı önerilmemektedir.
Gebelik dönemi
Ketorolak trometamolün hamile kadınlarda kullanımı ile ilgili sınırlı veriler mevcuttur.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
ROLGİCİN gerekli olmadıkça gebelik döneminde kullanılmamalıdır.
Laktasyon dönemi
Ketorolak trometamol sistemik uygulamadan sonra anne sütü ile atılmaktadır. ROLGİCİN,
laktasyon döneminde kullanılmamalıdır.
Üreme yeteneği/Fertilite
Ketorolak trometamolün insanlarda kullanımının fertilite üzerine etkisinin olup olmadığını
belirlemek için yeterli veri yoktur.
4.7. Araç ve makine kullanımı üzerine etkileri
ROLGİCİN’in araç veya makine kullanma yeteneği üzerine etkisi ya hiç yoktur ya da ihmal
edilebilir düzeydedir.
4/10Damlatma sırasında geçici görme bulanıklığı meydana gelebilir. Araba sürmeden veya
makine kullanmadan önce, görmeniz berraklaşıncaya kadar bekleyiniz.
4.8. İstenmeyen etkiler
Ketorolak trometamol ile yapılan klinik çalışmalarda ve pazarlama sonrasında elde edilen
deneyimlerde gözlenen istenmeyen etkiler ve sıklık grupları aşağıda yer almaktadır:
Çok yaygın (≥ 1/10); yaygın (≥ 1/100 - < 1/10); yaygın olmayan (≥ 1/1.000 - <1/100); seyrek
(≥ 1/10.000 - < 1/1.000); çok seyrek (<1/10.000); Bilinmiyor (eldeki verilerden hareketle
tahmin edilemiyor).
Her bir sıklık grubu içinde istenmeyen etkiler azalan ciddiyet sırasına göre sunulur.
İmmün sistem hastalıkları
Yaygın: Lokalize alerjik reaksiyonları içeren aşırı duyarlılık reaksiyonları
Sinir sistemi hastalıkları
Yaygın: Baş ağrısı
Göz hastalıkları
Çok yaygın: Göz iritasyonu (yanma hissi dahil), göz ağrısı (batma hissi dahil)
Yaygın: Yüzeysel (noktasal) keratit, göz ve/veya göz kapağında ödem, oküler pruritus,
konjunktival hiperemi, göz enfeksiyonu, gözde inflamasyon, iritis, keratit presipitatlar, retinal
hemoraji, kistoid makula ödemi, göz travması, artmış intraoküler basınç, bulanık görme
ve/veya görüş yeteneğinde azalma
Yaygın olmayan: Korneal ülser, korneal infiltratlar, göz kuruluğu, epifora
Bilinmiyor: Korneal hasar, örneğin; incelme, erozyon, epitel hasarı ve perforasyon*
Solunum, göğüs bozuklukları ve mediastinal hastalıklar
Bilinmiyor: Bronkospazm ve astım alevlenmesi**
* Korneal hasar ile ilgili pazarlama sonrası raporlar korneal incelme, korneal erozyon, epitel
hasarı veya korneal perforasyon olarak bildirilmiştir. Bu istenmeyen etkiler başlıca ilacın
topikal kortikosteroidler ile birlikte kullanımı ve/veya zemin hazırlayan komorbiditesi olan
hastalarda gözlenmiştir (Bkz. Bölüm 4.4).
** Pazarlama sonrası raporu olarak, aspirine/NSAİİ’lere aşırı duyarlılığı olduğu bilinen ya da
daha önceden ketorolak trometamol ile ilişkili olarak astım gözlenmiş olan hastalarda
bronkospazm veya astım alevlenmesi bildirilmiştir.
5/10Sistemik olarak uygulanan NSAİİ ajanlarla (ketorolak trometamol dahil) rapor edilen tipik
istenmeyen etkilerin hiçbiri topikal oftalmik tedavide kullanılan dozlarda gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Ketorolak trometamol ile doz aşımı vakası rapor edilmemiştir. Oftalmik yoldan kullanımına
bağlı bir doz aşımı vakası pek olası değildir. Kazara içilirse, seyreltmek için sıvı
tüketilmelidir.
5. Farmakolojik özellikler
5.1. Farmakodinamik özellikler
Farmakoterapötik grup: Non-Steroidal Antiinflamatuvar İlaçlar
ATC kodu: S01BC05
ROLGİCİN’in etken maddesi olan ketorolak trometamol analjezik ve antiinflamatuar etkili
bir non-steroid anti-inflamatuar bir ilaçtır (NSAİİ). Ketorolak trometamol etkisini
prostaglandin biyosentezinden sorumlu siklooksijenaz enzimini inhibe ederek gösterir.
Ketorolak trometamolün topikal olarak oftalmik kullanımından sonra aköz humördeki
prostaglandin düzeyinin düştüğü gösterilmiştir.
Sistemik yoldan uygulanan ketorolak trometamol, gözbebeği konstriksiyonuna neden olmaz.
Klinik çalışmalardan elde edilen sonuçlar, ketorolak trometamolün intraoküler basınç üzerine
önemli bir etkisi olmadığını göstermiştir.
5.2. Farmakokinetik özellikler
Genel özellikler
Emilim:
Tavşan aköz hümör biyoyararlanımı:
Toplam radyoaktivitenin ortalama konsantrasyonu 0.856 µg – denk/ml @ 0.5 saat
1.607 µg – denk/ml @ 2 saat
6/10T 3.38 saat
maks
C 1.905 µg – denk/ml
maks
EAA (0 – 8 saat) 9.39 µg – denk saat /ml
Toplam EAA 13.53 µg – denk saat /ml
Yarılanma ömrü 3.77 saat
Mutlak oküler biyoyararlanım %3.7
Tavşanlarda topikal oküler dozların uygulanmasının ardından aköz hümördeki toplam
radyoaktivitenin yarılanma ömrü intrakameral dozların uygulanmasının ardından gözlenene
göre daha uzundur. Bu durum, topikal doz uygulamasının korneal epitelde “rezervuar”
etkisine neden olduğunu ve ilacın rezervuardan aköz hümöre sürekli bir akış olduğunu ileri
sürmektedir.
Dağılım:
Tavşanlara oftalmik dozların uygulanmasının ardından oküler dokularda radyoaktivite pik
konsantrasyonlarına 1 saat içinde ulaşılır ve en yüksek konsantrasyon korneada gözlenir (6.06
mcg-denk/ml). 1 saatin sonunda radyoaktivitenin çoğunluğu (uygulanan dozun %0.9’u),
sklera (%0.58) ve korneada (%0.24) gözlenir, küçük miktarlarda ise aköz hümör (%0.026),
vitröz hümör (%0.023), retina koroid (%0.018), iris siliyer cisimciği (%0.007) ve lenste
(%0.002) gözlenir.
Plazma EAA değerlerine ilişkin, tavşanlardaki EAA’lar korneada 104 kat, sklerada 27 kat, iris
siliyer cisimciğinde 5.8 kat, retina koroidde 5.6 kat, aköz hümörde 3.3 kat ve vitröz hümör ve
lenste yaklaşık olarak bir kat daha yüksektir. Oftalmik uygulamadan sonra ilaç ile ilişkili
radyoaktivite konsantrasyonları oküler dokularda daha yüksektir ve IV uygulamadan sonrası
ile karşılaştırıldığında plazmada daha düşüktür.
Sistemik Emilim:
Tavşanlara oftalmik dozların uygulanmasının ardından ketorolak hızlı bir şekilde sistemik
dolaşıma karışır (T , 15 dakika). Oftalmik dozların uygulanmasından sonra plazma
maks
yarılanma ömrü (6.6 – 6.9 saat), IV uygulamayla gözlenen plazma yarılanma örüne (1.1 saat)
göre daha uzundur. Bu durum, ilacın gözden venöz dolaşıma geçişinin hız sınırlayıcı
olduğunu göstermektedir. İntrakameral enjeksiyondan sonra aköz hümördeki ilaç düzeyleri ile
IV uygulamadan sonra plazmadaki ilaç düzeyleri karşılaştırıldığında ketorolak’ın plazmadan
(6 ml/dk) ön hazneye (11 mcl/dk) göre daha hızlı temizlendiği gözlenmiştir.
7/10Sinomolgus maymunlarında oftalmik dozdan sonra Ketorolak’ın pik plazma düzeylerine 1.1
saatte ulaşılır ve ketorolak’ın plazma yarılanma ömrü oftalmik (1.8 saat) ve IV (1.6 saat)
olarak uygulanan dozlardan sonra benzerdir.
Oftalmik dozun büyük çoğunluğu idrarla (tavşanlarda %66 ve maymunlarda %75) atılır ve
küçük bir miktarı da dışkı ile (tavşanlarda %11 ve maymunlarda %2) atılır. Oftalmik yoldan
doz uygulamasının ardından sistemik emilim derecesi tavşanlarda ortalama %73’dür ve
sinomolgus maymununlarında ise ortalama %76’dır.
Biyotransformasyon:
Tavşanlarda oftalmik doz uygulamasından sonra ketorolak aköz hümör ve plazmadaki
radyoaktivitenin başlıca bileşenini (> %90) temsil eder ve p – hidroksi metaboliti plazmadaki
radyoaktivitenin %5’ini oluşturur. Ayrıca maymunlardaki oftalmik doz uygulamasından sonra
plazma radyoaktivitesinin ana bileşeni ketorolaktır (%96).
Tavşanlarda oftalmik doz uygulamasından sonra idrardaki toplam radyoaktivitenin %72, %17
ve %6’sı sırasıyla intakt ketorolak, p – hidroksi ketorolak ve diğer polar metabolitlerden
oluşur. IV yolla doz uygulamasının ardından idrardaki toplam radyoaktivite oranları yaklaşık
olarak %6 intakt ketorolak, %68 p – hidroksi ketorolak ve %22 polar metabolitler şeklindedir.
Maymunlarda oftalmik doz uygulamasının ardından intakt ketorolak ve intakt ketorolak’ın
polar meaboliti idrardaki toplam radyoaktivitenin sırasıyla %32 ve %65’ini oluşturur. IV doz
uygulamasının ardından ise idrardaki radyoaktivitenin sırasıyla %50 ve %49’unu oluştururlar.
Bu nedenle, ketorolak metabolizması maymunlarda ve tavşanlarda oftalmik ve IV doz
uygulamasının ardından kalitatif olarak benzerdir.
Eliminasyon:
Veri bulunmamaktadır.
Hastalardaki Karakteristik Özellikler
Ketorolak trometamol çözeltileri (%0.1 ve %0.5’lik) veya taşıyıcı ameliyattan yaklaşık 12
saat ve 1 saat önce hastaların gözlerine damlatılmıştır. Ameliyat sırasında numunelendirilen
aköz hümördeki ketorolak konsantrasyonları 1 hastada düşük tespit (40 ng/ml) limitinde
bulunmuştur ve %0.1’lik ketorolak trometamol uygulanan 7 hasta da ise kantitasyon limitinin
altında bulunmuştur. %0.5’lik ketorolak trometamol uygulanan hastalarda ketorolak’ın
ortalama aköz hümör düzeyi 95 ng/ml olarak bulunmuştur. Taşıyıcı, %0.1’lik ketorolak
trometamol ve %0.5’lik ketorolak trometamol uygulanan hastalarda aköz hümördeki PGE
2
8/10konsantrasyonları sırasıyla 80 pg/ml, 40 pg/ml ve 28 pg/ml olarak saptanmıştır.
Sağlıklı gönüllülerle yapılan 21 günlük çoklu doz (TID) tolerans çalışmasında, 13 deneğin
sadece 1’inde doz uygulaması öncesinde belirlenebilen plazma düzeyi (0.021 µg/ml)
gözlenmiştir. 13 gönüllünün bulunduğu diğer grupta ise, oküler olarak uygulanan dozdan 15
dakika sonra sadece 4 denekte plazmada çok düşük düzeyde ketorolak (0.011 ila 0.023 µg/ml)
gözlenmiştir.
Bu nedenle, oftalmik yolla uygulanan dozlardan sonra aköz hümördeki yüksek ketorolak
düzeyleri ve çok düşük veya belirlenemeyen plazma düzeyleri ketorolak trometamolün oküler
bozuklukların tedavisinde oftalmik yoldan kullanımının hastalarda düşük sistemik emilim ile
sonuçlandığını göstermektedir.
5.3. Klinik öncesi güvenlik verileri
Güvenlik farmakolojisi, tekrarlı doz toksisitesi, genotoksisite, kanserojenik potansiyel, üreme
ve gelişme toksisitesi çalışmalarına dayanılarak, klinik olmayan veriler insanlara özel bir risk
göstermemektedir.
Deney hayvanlarıyla ketorolak için yapılan akut, subakut ve kronik çalışmalar ilacın güvenli
olduğunu göstermektedir. Buna ek olarak oktoksinol 40, oküler güvenliliği için ayrı olarak
değerlendirilir. Ketorolak trometamol tahriş edici özellik, lokal anestetik etki göstermemiştir,
tavşanlarda deneysel korneal yaraların iyileşmesini etkilememiştir. Tavşanlarda deneysel
oküler Candida albicans, Herpes simplex tip 1 virüsü, Pseudomonas aeruginosa
enfeksiyonlarının yayılmasını ve sağlıklı tavşanların göz oküler basıncını arttırmamıştır.
6. Farmasötik özellikler
6.1.Yardımcı maddelerin listesi
Oktoksinol 40
Disodyum edetat
Sodyum klorür
Benzalkonyum klorür
Sodyum hidroksit veya derişik hidroklorik asit
Enjeksiyonluk su
6.2.Geçimsizlikler
Bilinen geçimsizliği yoktur.
9/106.3. Raf ömrü
48 ay
6.4. Saklamaya yönelik özel önlemler
25ºC'nin altındaki oda sıcaklığında saklayınız. Açıldıktan sonra 4 hafta içinde kullanılmalıdır.
6.5.Ambalajın niteliği ve içeriği
ROLGİCİN %0.5 steril göz damlası, beyaz LDPE damlalıklı 5 ml nominal kapasitesi olan
beyaz opak LDPE şişelerde, emniyet halkalı, beyaz HDPE vidalı kapak ile kapatılarak, karton
kutuda ambalajlanır.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2014/881
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.12.2014
Ruhsat yenileme tarihi:
10. KÜB’ÜN YENİLENME TARİHİ
10/10