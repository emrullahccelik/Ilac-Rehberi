KISA ÜRÜN BİLGİLERİ
1. BEŞERİ TIBBİ ÜRÜNÜN ADI
DİYABEN® 3.5 mg Tablet
2. KALİTATİF VE KANTİTATİF BİLEŞİM
Etkin madde:
Glibenklamid .................................................3,5 mg
Yardımcı madde(ler):
Sodyum lauril sülfat.......................................0,35 mg
Primojel (Sodyum nişasta glikolat)................10,00 mg
Laktoz monohidrat.........................................80,35 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, yuvarlak, tek yüzü çentikli tablet
4. KLİNİK ÖZELLİKLER
4.1 Terapötik endikasyonlar
DİYABEN, diyet yapmanın tek başına yeterli olmadığı insüline bağlı olmayan şeker
hastalığı tiplerinde (Yetişkin Tip diyabet veya Tip II diyabet) kullanılır.
4.2 Pozoloji ve uygulama şekli
Pozoloji/ uygulama sıklığı ve süresi:
Şeker hastalığının DİYABEN ile kontrol altına alınması, sadece doktor tarafından ve
diyetle birlikte yapılmalıdır.
İlk defa yapılan diyabet tedavisinde: Doktor tarafından başka türlü bir tavsiyede
bulunulmadığı takdirde, tedaviye kahvaltı veya ilk ana öğün ile birlikte alınan, günde ½ - 1
tablet ile başlanır. Kontrol sağlanamazsa, doz haftada 3,5 mg arttırılarak tedaviye devam
edilir. Günlük toplam doz 15 mg’ı geçmemelidir. Doz, hastanın metabolizma, diyet ve
aktivite durumuna (kan ve idrar şekeri tahlilleri) göre ayarlanır.
1/9Diğer sülfonürelerden DİYABEN’e geçişte: Benzer şekilde etki gösteren diğer ilaçlardan
glibenklamide geçiş, tedaviye ara verilmeksizin gerçekleştirilebilir.
Tedaviye, bırakılan ilacın eşdeğer dozunda, başlangıç dozu 10 mg’ı geçmeyecek şekilde
başlanır. Yeterli kontrol sağlanamazsa, doz basamaklı bir şekilde günlük 15 mg’a kadar
yükseltilebilir. 5 mg glibenklamid yaklaşık olarak 1 g tolbutamin veya glimidin, 250 mg
klorpropamid veya tolazamid, 500 mg asetohekzamid, 25 mg glibornurid veya 5 mg
glipizide eşdeğerdir.
Biguanidlerden DİYABEN’e geçişte: Tedaviye ½ - 1 tablet ile başlanır. Kontrol sağlanana
kadar ½ - 1 tablet arttırılarak doz düzenlemesi yapılır.
Biguanidler ile DİYABEN kombinasyonunda: Glibenklamidin günlük 15 mg dozu ile
kontrol sağlanamadığında, biguanidler ile DİYABEN birlikte kullanılabilir.
İnsülinden DİYABEN’e geçişte: Günlük insülin dozu düşük olan bazı hastalarda,
glibenklamid ile kontrol sağlanabilmektedir.
Uygulama şekli:
DİYABEN çiğnenmeden bir bardak su ile içilir. Doktor tarafından başka bir şekilde
önerilmediyse günlük doz kahvaltı veya ilk ana öğün ile birlikte alınır.
DİYABEN tedavisini hasta kendi arzusu ile kesmemelidir. Doz ve diyet hastanın kendi
kararı ile değiştirilemez. İyi tolere edilmemesi sonucu tedavi kesilmek zorunda kalınırsa
derhal doktora haber verilmelidir. DİYABEN’in doktor tarafından bildirilen saatte alınması
çok önemlidir. İlacın zamanında alınması unutulmuş ise daha geç bir saatte daha yüksek
bir doz alınarak kompanse edilmeye çalışılmamalıdır.
Özel popülasyonlara ilişkin ek bilgiler :
Böbrek/Karaciğer yetmezliği :
Böbrek ve karaciğer yetmezliğinde doktor önerisi doğrultusunda kullanılmalıdır.
Pediyatrik popülasyon :
DİYABEN’in küçük çocuklarda kullanımı önerilmez.
2/9Geriyatrik popülasyon :
İleri yaştaki hastalar hipoglisemiye daha yatkın olacaklarından, tedavi ½ - 1 tablet ile
başlanmalıdır.
4.3 Kontrendikasyonlar
Aşağıdaki durumlarda DİYABEN kullanılmamalıdır:
• Diyabetik ketoasidoz (olmuş veya olan) veya diyabetik koma/prekoma
• İnsüline bağımlı diyabet
• Ciddi böbrek, karaciğer, tiroid ve adrenokortikal bez fonksiyon bozukluğu
• Cerrahi, şiddetli enfeksiyon ve travma gibi olağandışı stres varlığı
• Glibenklamide karşı aşırı duyarlılık
• Değişken veya jüvenil diyabet
• Gebelik
• Laktasyon
• Bosentan tedavisi görmüş hastalar
4.4 Özel kullanım uyarıları ve önlemleri
Hemolitik Anemi: Glukoz-6-fosfat dehidrojenaz (G6PD) eksikliği bulunan hastaların
sülfonilüre ajanlarla tedavisi hemolitik anemiye sebep olabilir. DİYABEN sülfonilüre
ajanlar sınıfına dahil olduğundan, G6PD eksikliği bulunan hastaların tedavisinde dikkatli
olunmalı ve sülfonilüre sınıfına dahil olmayan alternatif bir tedavi düşünülmelidir. Satış
sonrası geri bildirimlerde G6PD eksikliği bulunmayan hastalarda da hemolitik anemiye
rastlanmıştır.
İleri yaştaki hastalar için DİYABEN kullanımında aşağıdaki durumlarda dikkatli
olunmalıdır:
• Sülfonürelerin hipoglisemik etkisine daha duyarlı olabilen ileri yaştaki, kötü beslenen
ve çevre direnci zayıf hastalarda,
• Böbrek ve hipofiz yetmezliği olan hastalarda,
• Hipoglisemiyi tetikleyebilen fazla egzersiz durumlarında,
• Hafif böbrek yetmezliği olan hastalarda dikkatli kullanılmalıdır. Böbrek yetmezliği
olan hastalar ile yapılan uzun dönemli klinik çalışmalarda, glibenklamidin dozu azaltılarak
3/9yeterli tedavi sağlanmıştır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastalar DİYABEN kullanmamalıdır.
DİYABEN her dozunda 1 mmol (23 mg)’den daha az sodyum ihtiva eder; bu dozda
sodyuma bağlı herhangi bir yan etki beklenmemektedir. “Sodyum içermediği kabul
edilebilir”.
4.5 Diğer tıbbi ürünler ile etkileşimler ve diğer etkileşim şekilleri
DİYABEN’in diğer bazı ilaçlarla aynı zamanda kullanılması, kan şekerini düşürücü
etkisini istenmeyen bir şekilde azaltıp arttırabilir. Bundan dolayı diğer ilaçlar doktorun
bilgisi altında kullanılmalıdır.
Kan şekerini düşürücü etkisinin artması, yani hipoglisemik reaksiyonlar DİYABEN’in
aşağıdaki ilaçlarla birlikte alınmasıyla ortaya çıkar:
Antibiyotikler (ör: kloramfenikol, flukonazol, mikonazol (oral, i.v., topikal veya vajinal),
kotrimaksazolü de içeren sülfonamidler), probenesid, non-steroidal
antiinflamatuar/analjezik ilaçlar (ör: fenilbutazon, salisilatlar), fenitoin, kumarin,
dikumarin antikoagülanlar ve heparin, lipid düzenleyici ajanlar (ör: klofibrat), bazı
antidepresanlar (monoamin oksidaz inhibitörleri, doksepin, nortriptilin), ACE-inhibitorleri
kaptopril, enalapril, H2-blokerleri, simetidin, ranitidin, fenfluramin, metildopa ve
sülfinpirazon, doz azaltılmasını gerektirir.
DİYABEN’in kan şekerini düşürücü etkisinin zayıflayıp, metabolizmanın bozulması
aşağıdaki ilaçlarla birlikte alındığı zaman ortaya çıkar:
Rifampisin, tiyazid diüretikleri ve beta-blokerler doz artırımını gerektirir.
Beta-blokerler hipoglisemi semptomlarını maskeleyebilir.
Alkol, sülfonürelerle etkileşerek yüzde ateş basmasına neden olabilir. Kan şekeri
üzerindeki etkisi değişkendir.
Alkoliklerde ve kronik laksatif kullanılmasında metabolizmada bozukluklar ortaya
çıkabilir.
DİYABEN, barbitürat ihtiva eden uyku ilaçlarının etkisini kuvvetlendirebilir.
4/9Bosentan: Glibenklamid ile eş zamanlı olarak bosentan kullanan hastalarda yüksek sıklıkla
karaciğer enzimlerinde artış gözlemlenmiştir.
İmmünosüpresan: Glibenklamid siklosporinin plazma seviyelerini yükseltebilir. Bu
durumda siklosporinin dozunun azaltılması gerekebilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik, embriyonal - fetal gelişim, doğum ve
doğum sonrası gelişim üzerindeki etkiler bakımından yetersizdir (bkz. Kısım 5.3) İnsanlara
yönelik potansiyel risk bilinmemektedir.
DİYABEN, gerekli olmadıkça gebelik döneminde kullanılmamalıdır.
Gebelik dönemi
DİYABEN, gebelikte ancak doktor önerisi ile kullanılabilir.
Laktasyon dönemi
DİYABEN’in emziren kadınlarda kullanımından kaçınılmalıdır. Glibenklamid anne sütüne
geçebilmekte ve bebekte hipoglisemiye neden olabilmektedir.
Üreme yeteneği/Fertilite
DİYABEN’in üreme yeteneği üzerine olumsuz etkisi ile ilgili veri yoktur.
4.7 Araç ve makine kullanımı üzerindeki etkiler
DİYABEN ile tedavi sırasında hipoglisemi oluşması riski olabileceğinden trafikte ve
makine kullanmada aktif rol almada dikkatli olunmalıdır.
4.8 İstenmeyen etkiler
Yan etkilerin açıklamasında aşağıdaki sıklık oranları esas alınmıştır:
Çok yaygın (≥1/10); yaygın (≥1/100, < 1/10); yaygın olmayan (≥1/1000, < 1/100);
seyrek (≥1/10.000, < 1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok seyrek: Damar iltihabı
5/9Kan ve lenf sistemi hastalıkları
Çok seyrek: Lökopeni, agranülositoz, purpura olarak izlenen trombositopeni, hemolitik
anemi, aplastik anemi ve (örneğin miyelosüpresyondan dolayı) pansitopeni, eritrositopeni,
granülositopeni
Bağışıklık sistemi hastalıkları
Bilinmiyor: Genel alerjik reaksiyonlar (anjiyoödem, artralji, miyalji ve vaskülit)
Endokrin hastalıkları
Seyrek: Tiroid fonksiyonlarında azalma (hipotiroidizm), düşük serum sodyum seviyelerini
azaltan uygunsuz ADH salınım sendromu indüklenmesi
Metabolizma ve beslenme hastalıkları
Çok Yaygın: Hipoglisemi semptomları
Glibenklamidin kan glukoz seviyesini düşüren etkisi nedeniyle bazen uzun süren ve hatta
hayatı tehdit eden hipoglisemi oluşabilir. Hipogliseminin muhtemel semptomları, baş
ağrısı, açlık, bulantı, kusma, aşırı yorgunluk, uyku bozukluğu, huzursuzluk, agresyon,
konsantrasyon bozukluğu, reaksiyonlarda azalma, depresyon, konfüzyon, konuşma
bozukluğu, afazi, görme bozuklukları, tremor, parezi, duyusal bozukluklar, baş dönmesi,
acizlik, kişinin kendi kendini kontrolünün kaybı, deliryum, serebral konvülsiyonlar,
somnolans, bilinç kaybı, koma, yüzeyel soluma ve bradikardidir.
Adrenerjik cevap sonucunda terleme, nemli deri, anksiyete, taşikardi, hipertansiyon,
palpitasyonlar, anjina pektoris ve kardiyak aritmiler gibi belirtileri olabilir.
Şiddetli hipoglisemik atağın klinik görüntüsü felce benzer. Hipoglisemi semptomları,
hipoglisemi tedavi edildiğinde neredeyse her zaman azalır.
Çok seyrek: Disülfram benzeri reaksiyonlar (terleme, bulantı-kusma, yüzde kızarma, nabız
hızında artış, ataksi ve hipotansiyon )
Gastrointestinal sistem hastalıkları
Yaygın: Bulantı, midede dolgunluk ve yanma (doza bağımlıdır, doz azaltılınca geçer)
Bilinmiyor: Karın ağrısı, diyare
Deri ve deri altı doku hastalıkları
Yaygın: Cildin alerjik reaksiyonları (eritema multiforme, Stevens-Johnson sendromu,
eritema nodozum, eksfolyatif dermatit, ateş, sarılık, kaşıntı, eritem, ürtiker ve morbiliform
veya makülopapüler döküntüler) genellikle geçicidir.
6/9Bilinmiyor: Porfiriya kutena tarda ve fotosensitivite
Göz hastalıkları
Bilinmiyor: Geçici görme bozukluğu, bulanık görme
Hepatobiliyer sistem hastalıkları
Seyrek: Kolestatik sarılık ve hepatit
Bilinmiyor: İzole transaminaz yükselmeleri gibi karaciğer fonksiyon bozuklukları
Bilinmiyor: Yaşamı tehdit edici derecede karaciğer yetmezliğine sebep olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Akut zehirlenmede mide, kusturularak veya yıkanarak boşaltılmalıdır. Aktif karbon
kullanımı ilacın emiliminin engellenmesinde etkilidir.
Hipoglisemi, bilinci açık hastada acilen oral glukoz verilerek tedavi edilmelidir. Hastanın
bilinci kapalı ise, intravenöz infüzyon yapılmalıdır. Alternatif olarak, subkutan veya
intramüsküler olarak 1 mg glukagon uygulanabilir. Hasta olası hipoglisemi atakları
açısından birkaç gün izlenmelidir.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Sülfonamidler (Üre türevleri)
ATC Kodu: A10BB01
Glibenklamid, pankreasta bulunan β-hücreleri üzerine etki ederek pankreastan insülin
salgılanmasını arttırarak kan glukoz seviyesini akut olarak düşürür.
5.2 Farmakokinetik özellikler:
Genel Özellikler
7/9Emilim:
Glibenklamid, gastrointestinal kanaldan kolaylıkla emilir.
Dağılım:
Glibenklamid, plazma proteinlerine yüksek oranda bağlanır ve asidik ilaçlarla kolayca yer
değiştirmez.
Biyotransformasyon:
İlaç yüksek oranda karaciğerde metabolize olur. Terminal yarılanma ömrü 10 saat kadardır.
Ana metaboliti 4-transhidroksi türevi olup, metabolitlerinin belirgin bir hipoglisemik etkisi
yoktur.
Eliminasyon :
Glibenklamid idrar ve safra ile atılır.
Doğrusallık/doğrusal olmayan durum :
Glibenklamidin doğrusallığı ile ilgili veri bulunmamaktadır.
5.3 Klinik öncesi güvenlilik verileri
Klinik öncesi güvenlik verisi yoktur.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde
1. β-siklodekstrin
2. Sodyum laurilsülfat
3. Avicel pH 102
4. Laktoz monohidrat
5. Primojel (Sodyum nişasta glikolat)
6. Aerosil 200
7. Magnezyum stearat
8. Deiyonize su
6.2 Geçimsizlikler
Bilinen bir geçimsizliği söz konusu değildir.
6.3 Raf ömrü
8/948 ay.
6.4 Saklamaya yönelik özel uyarılar
25°C’nin altındaki oda sıcaklığında saklayınız.
6.5 Ambalajın niteliği ve içeriği
30 çentikli tablet PVC/Alu blisterde, karton kutuda
120 çentikli tablet PVC/Alu blisterde, karton kutuda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ne uygun olarak imha
edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
Necipbey Cad. No: 88 55020 - SAMSUN
Tel: (0362) 431 60 44 - 46
Fax: (0362) 431 96 72
8. RUHSAT NUMARASI
05.08.1996 - 179/11
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 05.08.1996
Son yenileme tarihi : 26.06.2003
10. KÜB’ün YENİLENME TARİHİ :
9/9