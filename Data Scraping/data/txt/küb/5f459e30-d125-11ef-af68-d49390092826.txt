KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORAMYCİN 1,5 MIU enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon;
Spiramisin adipat 396,83 mg (1,5MIU spiramisin’e eşdeğer) içerir.
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Liyofilize toz içeren flakon.
Açık sarı renkli liyofilize toz.
Açık sarımsı partikülsüz berrak çözelti.
4. KLİNİK ÖZELLİKLER
4.1. Terapötik endikasyonlar
DORAMYCİN,
• Duyarlı bakterilere bağlı enfeksiyonların tedavisinde,
• Akut pnömonide,
• Kronik akciğer hastalıklarında süperenfeksiyonda,
• Enfekte astımda
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Erişkinler
Yavaş infüzyon ile, her 8 saatte bir 1,5 M.I.U (günde 4,5 M.I.U ) uygulanır.
Şiddetli enfeksiyon durumunda, doz iki katına çıkarılabilir. Hastanın klinik durumu uygun
1 / 13değilse tedaviye oral yoldan devam edilebilir.
Uygulama şekli:
DORAMYCİN i.v. enjeksiyon şeklinde uygulanır.
İçinde enjeksiyonluk toz bulunan flakona 4 ml enjeksiyonluk su ilave edilerek çözelti
hazırlanır. Çözelti minimum 100 ml %5 glikoz çözeltisi ile karıştırıldıktan sonra bir saatlik
yavaş enfüzyon ile uygulanır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
DORAMYCİN’in pediyatrik popülasyonda kullanımı mevcut değildir, sadece erişkinlerde
kullanılır.
Geriyatrik popülasyon:
Geriyatrik popülasyonda doz ayarlamasına gerek yoktur.
4.3. Kontrendikasyonlar
DORAMYCİN, aşağıdaki durumlarda ASLA KULLANILMAMALIDIR.
• etken madde spiramisine veya yardımcı maddelerden herhangi birine karşı aşırı
duyarlılığı olan hastalarda,
• Uzun QT riski altındaki hastalarda:
o Konjenital uzun QT sendromu olduğu bilinen hastalarda ya da aile öyküsünde
bu hastalık bulunan kişilerde (EKG ile bu tanının elimine edilmesi durumu
hariç),
• Torsade de pointes’a yol açan ilaçlarla birlikte kullanımı :
o sınıf IA antiaritmikler (Kinidin, hidrokinidin, dizopiramit),
o sınıf III antiaritmikler (Amiodaron, sotalol, dofetilid, ibutilid),
o Sultoprid (nöroleptik benzamid)
o diğerleri: arsenik, difemanil, dolasetron IV, mizolastin, levofloksasin,
moksifloksasin, prukaloprit, toremifen,
o vinkamin IV, eritromisin IV, dronedaron, mekuitazin, sitalopram, disopiramit,
dofetilid, domperidon,
2 / 13o dronedaron, essitalopram, hidrokinidin, vandetanib (Bkz., Bölüm 4.5 ).
kontrendikedir.
4.4. Özel kullanım uyarıları ve önlemleri
Tedavinin başlangıcında, püstül ile birlikte bir ateşli jeneralize eritem oluşumu, jeneralize bir
akut ekzantematik püstülozu düşündürmelidir (Bkz. Bölüm 4.8) bu durum, tedavinin
kesilmesini gerektirir ve her türlü tek başına veya kombine olarak spiramisin alımı için
kontrendikedir.
Herhangi bir alerji belirtisi, tedavinin sonlandırılmasını gerektirmektedir.
Aktif molekülün renal atılımının olmaması, böbrek yetmezliği durumunda dozlamanın
değiştirilmemesine imkân tanır.
Glikoz-6-fosfat-dehidrogenaz eksikliği olan hastalarda çok nadir olarak hemolitik anemi
vakaları bildirildiğinden, spiramisinin bu hasta popülasyonunda kullanımı tavsiye edilmez.
IV olarak uygulanan spiramisin, torsades de pointes’a neden olan ilaç grubuna dâhildir.
Torsades de pointes’a yol açabilecek ilaçların IV spiramisin ile birlikte kullanılmaları
kontrendike olup, tavsiye edilmemektedir (Bkz. Bölüm 4.3 ve 4.5).
4.5. Diğer tıbbi ürünlerle etkileşimler ve diğer etkileşim şekilleri
Torsade de pointes (TdP)
Bu şiddetli kalp ritmi bozukluğuna, bazı antiaritmik ilaçlar neden olabilir. IV olarak
uygulanan spiramisin, torsade de pointes’a neden olan ilaçların grubuna dâhildir. Hipokalemi
(hipokalemiye neden olan diüretikler, uyarıcı laksatifler, amfoterisin B (IV),
glukokortikoidler, tetrakosaktid), ayrıca bradikardi (bradikardiye neden olan ilaçlar) ve
önceden varolan, konjenital veya edinsel uzun QT aralığı, yatkınlığa neden olan faktörlerdir.
Birlikte kullanımı kontrendike olan ilaçlar (Bkz. Bölüm 4.3)
Torsade de pointes'a yol açan ilaçlar: o sınıf IA antiaritmikler (kinidin, hidrokinidin,
dizopiramit), sınıf III antiaritmikler (amiodaron, sotalol, dofetilid, ibutilid), sültoprit
(nöroleptik benzamid), diğer torsadojenikler (arsenikler, difemanil, IV dolasetron, IV
eritromisin, levofloksasin, mizolastin, moksifloksasin, prukaloprit, toremifen, IV vinkamin),
dronedaron, mekuitazin, sitalopram, disopiramit, dofetilid, domperidon, dronedaron,
essitalopram, hidrokinidin, vandetanib:
3 / 13Torsades de pointes (TdP) başta gelmek üzere, ventriküler aritminin artma riski vardır.
Birlikte kullanımı tavsiye edilmeyen ilaçlar
Torsade de pointes’a yol açabilecek anti parazit ilaçlar (halofantrin, lumefantrin, pentamidin):
Torsade de pointes (TdP) başta gelmek üzere, ventriküler aritminin artma riski vardır. Böyle
bir ihtimalde, iki ilaçtan birini sonlandırınız. İlaçların birlikte kullanımı gerekli ise, ön QT
kontrolü ve monitörizasyonlu EKG takibi yapılmalıdır.
Torsade de pointes'a yol açabilecek nöroleptikler (amisülprid, klorpromazin, siyamemazin,
droperidol, flupentiksol, flufenazin, haloperidol, levomepromazin, pimozid, pipamperon,
pipotiazin, sülpirid, tiaprid, zuklopentiksol):
Torsades de pointes başta gelmek üzere, ventriküler aritmi bozukluklarında artma riski vardır.
Metadon:
Torsades de pointes (TdP) başta olmak üzere, ventriküler aritmi bozukluklarında artma riski
vardır.
Eşzamanlı kullanımda dikkat gerektiren ilaçlar
Kalp yetmezliğinde kullanılan beta blokörler (bisoprolol, karvedilol, metoprolol, nebivolol),
bradikardide kullanılan ilaçlar [özellikle, sınıf 1A antiaritmikler, beta-blokörler, bazı sınıf III
antiaritmikler, bazı kalsiyum antagonistleri, kardiyak glikozidler, pilokarpin, kolinesteraz
inhibitörleri (ambenonyum, donepezil, galantamin, memantin, neostigmin, piridostigmin,
rivastigmin)]:Torsades de pointes (TdP) başta gelmek üzere, ventriküler aritmi
bozukluklarında artma riski vardır. Klinik ve elektrokardiyografik gözlem gereklidir.
Hipokalemikler (tek başına ya da kombine olarak hipokalemiye yol açan diüretikler, uyarıcı
laksatifler, glukokortikoidler, tetrakosid, IV amfoterisin B):
Torsades de pointes (TdP) başta gelmek üzere, ventriküler aritmi bozukluklarında artma riski
vardır. İlaç uygulanmadan önce, her türlü hipokalemi düzeltilmeli ve klinik, elektrolit ve
elektrokardiyografik bir gözlem gerçekleştirilmelidir.
Azitromisin, klaritromisin, roksitromisin:
Torsades de pointes (TdP) başta olmak üzere, ventriküler aritmi bozukluklarında artma riski
vardır. Birlikte kullanım sırasında, klnik ve elektrokardiyografik gözlem gereklidir.
Levodopa:
Karbidopa ile birlikte kullanım durumunda: levodopanın plazmatik konsantrasyonlarının
4 / 13azalması ile birlikte karbidopa emilimi engllenir. Klinik gözlem ve gerektiğinde levodopa
dozajının ayarlanmalıdır.
Hidroksizin:
Torsades de pointes (TdP) başta olmak üzere, ventriküler aritmi bozukluklarında artma riski
vardır.
INR dengesizliği konusunda önemli sorunlar
Antibiyotik alan hastalarda oral antikoagülanların aktivitesinin artmasına ilişkin olarak birçok
vaka bildirilmiştir. Belirgin enfeksiyöz veya enflamatuar durumda, hastanın yaşı ve genel
durumu risk faktörleri olarak ortaya çıkmaktadırlar. Bu şartlar altında, bulaşıcı hastalığın ve
hastalığın tedavisinin INR dengesizliğinin oluşumundaki payını ayırt etmek zor
görünmektedir. Bununla birlikte, bazı antibiyotik sınıfları daha fazla rol oynamaktadır: Bunlar
özellikle, florokinolonlar, makrolidler, siklinler, kotrimoksazol ve bazı sefalosporinlerdir.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin etkileşim çalışmaları yürütülmemiştir.
4.6. Gebelik ve laktasyon
Genel tavsiye:
Gebelik kategorisi: C'dir.
Çocuk doğurma potansiyeli bulunan kadınlar / Doğum kontrolü (Kontrasepsiyon):
Tedavi sırasında gebe kalan ya da gebe kalmayı planlayan hastaların bu durumu hekimlerine
bildirmeleri önerilmelidir. Doktorun tavsiye ettiği uygun doğum kontrol yöntemi
kullanılmalıdır.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir (Bkz.
5.3). İnsanlara yönelik potansiyel risk bilinmemektedir.
Gebelik dönemi:
Klinik olarak Spiramisin verilen çok sayıda hamilede yapılan incelemelerde herhangi bir şekil
bozukluğu veya fetotoksik etkiye rastlanmamıştır. Sadece epidermiyolojik incelemeler gerçek
5 / 13riski kanıtlayabilir. Dolayısıyla; Spiramisin çok gerekli ise hamilelikte kullanılabilir.
Laktasyon dönemi:
Spiramisin anne sütünden bebeğe geçer. Bu sebeple yeni doğan bebeklerde mide
bozukluklarına rastlanabilir. Bu yüzden süt veren annelerde spiramisinin kullanılması tavsiye
edilmez.
Üreme yeteneği / Fertilite:
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkileri
Spiramisin'in araç ve makine kullanma üzerine herhangi bir etkisi yoktur.
4.8. İstenmeyen etkiler
İstenmeyen etkiler sistem-organ sınıfına göre:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Hemolitik anemi
Sinir sistemi hastalıkları
Bilinmiyor: Ara sıra ortaya çıkan ve geçici nitelikte parestezi
Kardiyak hastalıkları
Çok seyrek: QT uzaması
Gastrointestinal hastalıkları
Çok seyrek: Pseudomembran kolit
Bilinmiyor: Gastrik ağrı, bulantı, kusma, diyare
Hepato-bilier hastalıkları
Çok seyrek: Anormal karaciğer testleri, karışık hepatit
Bilinmiyor: Kolestatik veya sitolitik hepatit
6 / 13Deri ve deri altı doku hastalıkları
Yaygın olmayan: Enjeksiyon bölgesinde venöz iritasyon
Çok seyrek: Quincke ödemi, anafilaktik şok, akut generalize ekzantematöz püstülozis
Bilinmiyor: Raş, ürtiker, prurit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Spiramisin için bilinen herhangi bir toksik doz bulunmamaktadır.
Yüksek doz sonucunda beklenen işaretler gastrointestinal niteliktedir: bulantı, kusma, ishal.
Yüksek dozda spiramisin verilen yeni doğanlarda ve QT aralığı uzama riski taşıyan hastalarda
intravenöz spiramisin uygulanmasından sonra, QT aralığının uzama vakalarında gerileme
durumu gözlenmiştir.
Aşırı dozda spiramisin alınması durumunda, eşlik eden diğer başka risk faktörleri de
bulunduğundan (hipokalemi, QTc aralığının konjenital uzaması, QT aralığını uzatan ve / veya
torsades de pointes-TdP doğuran ilaçlarla kombinasyon), QT aralığını ölçmek için EKG
yapılması tavsiye edilir.
Spesifik bir antidotu yoktur. Semptomatik tedavi tavsiye edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller – Makrolidler.
ATC kodu: J01FA02
Kritik konsantrasyonlar hasas suşları orta seviyede hassas suşlardan ayırır, orta seviyede
hassas suşları ise dirençli suşlardan ayırır:
S ≤ 1 mg/l ve R > 4 mg/l
Kazanılmış direnç görülme sıklığı, belirli türler için coğrafya ve zamana bağlı olarak
değişebilir. Bu nedenle, yerel direnç görülme sıklığı hakkında bilgi sahibi olmak, özellikle
7 / 13ciddi enfeksiyonların tedavisi için yararlıdır. Bu veriler, bir bakteri suşunun bu antibiyotiğe
duyarlılığı olasılıkları hakkında yalnızca yönlendirici bir nitelik taşıyabilirler.
8 / 13Fransa’da belirli bir bakteri türü için direnç yaygınlığı değişkenliği biliniyorsa, bu durum
aşağıdaki tabloda belirtilmiştir:
Kategoriler Fransa’da edinilmiş direnç frekansı
(> 10%) (ekstrem değerler)
DUYARLI TÜRLER
Aerobik Gram pozitif
Bacillus cereus
Corynebacterium diphtheriae
Enterokoklar %50-70
Rhodococcus equi
Metisiline duyarlı Staphylococcus
Metisiline dirençli Staphylococcus* %70 - 80
Streptokok B
Gruplandırılamayan streptokok %30-40
Streptococcus pneumoniae %35-70
Streptococcus pyogenes %16-31
Aerobik Gram negatif
Bordetella pertussis
Branhamella catarrhalis
Campylobacter
Legionella
Moraxella
Anaerobik
Actinomyces
Bacteroidler 30-60%
Eubacterium
Mobiluncus
Peptostreptococcus 30-40%
Porphyromonas
Prevotella
Propionibacterium acnes
9 / 13Diğer
Borrelia burgdorferi
Chlamydia
Coxiella
Leptospira
Mycoplasma pneumoniae
Treponema pallidum
ORTA DERECEDE DUYARLI TÜRLER
(in vitro orta seviye hassasiyet)
Gram negatif aerobik
Neisseria gonorrhoeae
Anaerobikler
Clostridium perfringens
Diğer
Ureaplasma urealyticum
DİRENÇLİ TÜRLER
Aerobik Gram pozitif
Corynebacterium jeikeium
Nocardia asteroids
Aerobik Gram negatif
Acinetobacter
enterobacteria
Haemophilus
Pseudomonas
Anaerobik
Fusobacterium
10 / 13Diğer
Mycoplasma hominis
Spiramisin, in vitro ve in vivo olarak Toxoplasma gondii üzerinde etkiye sahiptir.
*Tüm stafilokokların metisiline karşı direnç oranı yaklaşık % 30 ila 50’dir ve çoğunlukla
hastanelerde bulunmaktadır.
5.2. Farmakokinetik özellikler
Genel özellikler:
Emilim:
Doğrudan kan dolaşımına verildiği için emilim bilgisi geçerli değildir.
Dağılım:
Bir saat boyunca 1,5 M.I.U spiramisin infüzyonu uygulanmasından sonra, maksimum serum
konsantrasyonu yaklaşık 2,30 mikrogram / ml 'dir. Görünür eliminasyon yarı ömrü 5 saat
düzeyindedir. Her 8 saatte bir 1.5 M.I.U spiramisin tedavisi sırasında, denge durumuna 2.
günün sonunda ulaşılır (C :yaklaşık 3 mikrogram / ml, C : yaklaşık 0,50 mikrogram/ml).
max min
Doku dağılım hacmi önemlidir ve spiramisinin parankimal konsantrasyonları, serum
konsantrasyonlarından çok daha yüksektir.
Spiramisin, Beyin omurilik sıvısına (BOS) nüfuz etmez. Anne sütüne geçer.
Makrolidler ise, fagositlere nüfuz eder ve orda birikirler ( polinükleer nötrofiller, monositler,
peritonal ve alveoler makrofajlar).
İntra-fagositik konsantrasyonlar insanlarda yüksektir.
Bu özellikler, makrolidlerin hücre içi bakteriler üzerindeki aktivitesini açıklar.
Biyotransformasyon:
Spiramisin, kimyasal olarak bilinmeyen fakat aktif olan metabolitlerin oluşumu vasıtasıyla
karaciğerde metabolize olur.
Eliminasyon:
Spiramisinin aktif formunun idrar yoluyla atılımı, uygulanan dozun yaklaşık % 14’ünü temsil
eder.
11 / 13Doğrusallık/Doğrusal Olmayan Durum:
Veri yoktur.
Hastalardaki karakteristik özellikler:
Böbrek/Karaciğer yetmezliği:
Veri mevcut değildir.
Pediyatrik popülasyon:
Veri mevcut değildir.
Geriyatrik popülasyon:
Veri mevcut değildir.
5.3. Klinik öncesi güvenlilik verileri
Veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel uyarılar
Sulandırılmadan önce flakonu, 25ºC’nin altındaki oda sıcaklığında ve orijinal ambalajında
saklayınız.
Enjeksiyonluk su ile sulandırdıktan sonra oda sıcaklığında 12 saat, 100 ml %5 glikoz çözeltisi
içinde 60 dakika saklanabilir.
12 / 136.5. Ambalajın niteliği ve içeriği
Karton kutu içerisinde şeffaf flip-off kapak ile sabitleştirilmiş, bromobutil gri tıpalı, 6 ml Tip I
şeffaf cam flakon ve 5 ml renksiz, şeffaf Tip-I cam ampul içinde (nominal hacim 4 ml)
enjeksiyonluk su.
Her bir kutuda 1 adet kullanma talimatıyla birlikte 1 adet flakon ve 1 adet çözücü ampul
bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyal “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2019/576
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 05.11.2019
Ruhsat yenileme tarihi :
10. KÜB’ÜN YENİLENME TARİHİ
13 / 13