KISA ÜRÜN BİLGİSİ
1. BEŞERİ TIBBİ ÜRÜNÜN ADI:
DİCLORAL® gargara
2. KALİTATİF VE KANTİTATİF BİLEŞİM
Etkin madde:
Her 1 mL 0,74 mg diklofenak (serbest asit şeklinde) içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Ağız gargarası için çözelti
4. KLİNİK ÖZELLİKLER:
4.1. Terapötik endikasyonlar
- Orofarenks boşluğunun ağrılı irritasyon ve inflamasyonlarında (örn. jinjivit, stomatit,
farenjit),
- Konservatif diş tedavisi ya da diş çekimi sonucu görülen ağrılı irritasyon ve inflamasyon
durumları.
4.2. Pozoloji ve uygulama şekli
Pozoloji/uygulama sıklığı ve süresi:
Günde 2-3 kez 1 ölçek (15 mL) gargara çözeltisi ile ağzın çalkalanması önerilir.
Uygulama şekli:
Az miktarda su ile seyreltilerek ya da seyreltilmeden yutulmaksızın gargara yapılır.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Gargara yapabilecek çocuklarda doz ayarlanmasına gerek yoktur.
Geriyatrik popülasyon:
Gargara yapabilecek yaşlılarda doz ayarlanmasına gerek yoktur.
14.3. Kontrendikasyonlar
Etken madde ya da yardımcı maddelerden herhangi birine ya da kimyasal açıdan bu
maddelerle benzerliği olan maddelere, asetil salisilik asit ya da diğer nonsteroid
antienflamatuvar ilaçlara karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Topikal kullanılan ürünler, özellikle uzun süreli tedavide, ürüne karşı duyarlılık gelişmesine
neden olabilir. Bu durumda, bu ürün ile tedavi kesilmeli ve gerekirse uygun tedavi
uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Topikal kullanılan bir ürün olduğundan bilinen bir ilaç etkileşimi yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımda kontrasepsiyon gerektirmez.
Doğum kontrolü amacıyla kullanılan ilaçlarla bilinen etkileşimi yoktur.
Gebelik dönemi
Gebelik döneminde doktor kontrolünde ve gerçekten gerekli olduğunda kullanılmalıdır.
Laktasyon dönemi
Laktasyon döneminde doktor kontrolünde ve gerçekten gerekli olduğunda kullanılmalıdır.
Üreme yeteneği /Fertilite
Topikal kullanılan bir ürün olarak üreme ve fertilite üzerinde olumsuz etki yapması
beklenmez.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etkisi yoktur.
4.8. İstenmeyen etkiler
İstenmeyen etkiler aşağıda sistem organ sınıfına ve sıklığına göre listelenmiştir. Sıklık
aşağıdaki gibi tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
2Solunum, göğüs bozuklukları ve mediastinal hastalıklar
Bilinmiyor: öksürük
Deri ve deri altı doku hastalıkları
Bilinmiyor: Duyarlanma (sensitizasyon)
Genel bozukluklar ve uygulama bölgesine ilişkin hastalıklar
Bilinmiyor: oral mukozada irritasyon, öksürük
4.9. Doz aşımı
Sadece çalkalama ya da gargara için kullanılan bu çözeltinin kaza ile yutulması, önerilen
dozun sistemik olarak kullanılan dozun 5-6’da biri olması nedeniyle, hasta açısından risk
oluşturmaz.
5. FARMAKOLOJİK ÖZELLİKLER
Farmakoterapötik grup: Antienflamatuvar ve antiromatizmal ürünler, nonsteroidler, asetik
asit türevleri ve ilişkili maddeler
ATC kodu: M01A B05
5.1. Farmakodinamik özellikler
Topikal kullanımda diklofenak analjezik ve antienflamatuvar etkilere sahiptir. Etki
mekanizmasının ağrı ve ateş oluşumunda temel bir rol oynayan prostaglandinlerin sentezinin
inhibisyonu olduğu kabul edilmektedir.
5.2. Farmakokinetik özellikler
Genel Özellikler
Emilim:
Gargara olarak kullanımı ardından oral mukozadan emilen diklofenak miktarı sistemik
farmakolojik etki gösteremeyecek kadar düşüktür.
Dağılım:
Diklofenak, başlıca serum albumini olmak üzere (% 99.4), serum proteinlerine % 99.7
oranında bağlanır. Sanal dağılım hacmi 0.12-0.17 l/kg’dır.
Biyotransformasyon:
Diklofenak biyotransformasyonu glukuronidasyon, hidroksilasyon ve metoksilasyonu ile
olmaktadır.
Eliminasyon:
Diklofenak esas olarak idrardan metabolit halinde, az bir kısmı da safra ve feçes ile atılır.
5.3. Klinik öncesi güvenlilik verileri
3Diklofenak ile yapılan akut ve tekrarlanan doz toksisitesi çalışmaları ve genotoksisite,
mutajenisite ve karsinojenisite çalışmalarından elde edilen preklinik verilerde önerilen
terapötik dozlarda insanlarda özel bir risk saptanmamıştır. Diklofenak hayvanlarda teratojenik
potansiyel göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Kolin çözeltisi
Sorbitol
Sodyum benzoat
Disodyum edetat
Potasyum asesülfam
Nane yağı
Şeftali aroması
Ponceau kırmızısı (E124)
Sodyum hidroksit
Saf su
6.2. Geçimsizlikler
Geçerli değildir.
6.3. Raf ömrü
36 ay (açılmamış şişe)
6.4 Saklamaya yönelik özel uyarılar
25°C’nin altındaki oda sıcaklığında saklayınız.
6.5 Ambalajın niteliği ve içeriği
DİCLORAL® gargara 200 mL çözelti içeren, çocuk kilitli vidalı kapaklı cam şişelerde 15
mL.’lik bir ölçek ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7 RUHSAT SAHİBİ
PFIZER İLAÇLARI LTD.ŞTİ
34347 Ortaköy/ İSTANBUL
Tel: (0-212) 310 70 00
Faks: (0-212) 310 70 58
8. RUHSAT NUMARASI
132/9
9. İLK RUHSAT TARİHİ / RUHSAT YENİLEME TARİHİ
4İlk ruhsat tarihi: 31.10.2011
Ruhsat yenileme tarihi:
10. KÜB’ün YENİLENME TARİHİ
5