 
1 / 7 
 KULLANMA TALİMATI  
  
GEFIRA 250 mg film kaplı  tablet  
Ağızdan alınır.  
 
Etkin madde: Etkin madde gefitinib’dir. Her bir film kaplı tablet  250 mg gefitinib içerir.  
Yardımcı madde(ler): Laktoz monohidrat (inek sütü kaynaklı), mikrokristalin selüloz, 
kroskarmeloz sodyum, sodyum laurilsülfat, povidon, magnezyum stearat, Opadry II 
Kahverengi: poli(vinil) alkol , makrogol 3350, talk, sarı demir oksit, kırmızı demir oksit , 
titanyum dioksit.  
   
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun  dışında 
yüksek veya düşük doz kullanmayınız  
 
 
Bu Kullanma Talimatında:  
1. GEFIRA nedir ve ne için  kullanılır?  
2. GEFIRA’yı kullanmadan önce dikkat edilmesi  gerekenler  
3. GEFIRA nasıl  kullanılır?  
4. Olası yan etkiler  nelerdir?  
5. GEFIRA’nın  saklanması  
 
Başlıkları yer almaktadır. 
1. GEFIRA nedir ve ne için  kullanılır?  
GEFIRA, açık kahverengi ila kahverengi, yuvarlak standart konveks, bir tarafı “250” baskılı 
ve diğer tarafı düz tablet. 
 
GEFIRA 30 tabletlik alüminyum blister ambalajlarda sunulmaktadır. Blister folyosu perfore 
veya düz olabilir.  
 GEFIRA ‘ epidermal büyüme faktörü reseptörü’ (EGFR) denen bir proteini bloke eden gefitinib  
etkin maddesini içerir. Bu protein kanser hücrelerinin büyümesi ve neden olabilmektedir.   
2 / 7 
 GEFIRA, küçük hücreli olmayan akciğer kanseri olan yetişkinleri tedavi etmede kullanılır. Bu 
kanser, akciğer dokularında ölümcül (kanser) hücrelerin oluştuğu bir hastalıktır .  
 
2. GEFIRA'yı kullanmadan önce dikkat edilmesi gerekenler  
GEFIRA’yı aşağıdaki durumlarda KULLANMAYINIZ  
Eğer,  
• gefitinib  veya bu ilacın bileşenlerinden herhangi birine karşı alerjiniz varsa.  
• emziriyorsanız.  
 GEFIRA’yı aşağıdaki durumlarda DİKKATLİ KULLANINIZ  
GEFIRA kullanmaya başlamadan önce aşağıdakilerin olup olmadığını doktorunuz veya 
eczacınızla kontrol ediniz:  
• akciğer problemleriniz varsa veya daha önce bir akciğer problemi yaşadıysanız. Bazı akciğer problemleri GEFIRA tedavisi sırasında kötüleşebilir.  
• karaciğerinizle probleminiz olmuşsa.  
 
Sigara içiyorsanız . 
Sigaranın gefitinib etkinliğini azaltması nedeniyle, GEFIRA ile birlikte kullanılmaması 
önerilir.   GEFIRA’nın yiyecek ve içecek ile kullanılması  
GEFIRA ’nın yiyecek ve içeceklerle etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz, hamile olduğunuzu düşünüyorsanız veya emziriyorsanız bu durumu doktorunuza bildiriniz.  
 
GEFIRA  tedavisi sırasında hamile kalmaktan kaçınmanız önerilmektedir; çünkü GEFIRA  
bebeğinize zarar verebilir.  
 
Emzirme  
İlacı kullanmadan önce doktorunuza veya eczacınıza danışınız.  
  Bebeğinizin güvenliği için emziriyorsanız GEFIRA  kullanmayınız. 
 
Araç ve makine kullanımı  
GEFİRA tedavisi sırasında kendinizi güçsüz hissedebilirsiniz. Eğer bu olursa araç sürmeyiniz 
veya alet veya makine kullanmayınız.  
GEFIRA’nın içeriğinde bulunan bazı yardımcı maddeler hakkında önemli bilgiler  
GEFIRA , laktoz (inek sütü kaynaklı) içerir.   
3 / 7 
 Eğer daha önceden doktorunuz tarafından bazı şekerlere karşı dayanıksız olduğunuz 
söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
Özellikle doktorunuza veya eczacınıza aşağıdaki ilaçlardan herhangi birini kullanıp 
kullanmadığınızı söyleyin:  
• Fenitoin veya karbamazepin (epilepsi (sara) için kullanılır).  
• Rifampisin (tüberküloz için kullanılır).  
• İtrakonazol (mantar enfeksiyonları için kullanılır).  
• Barbitüratlar (uyku problemleri için kullanılan bir ilaç tipi).  
• St John’s wort ( Hypericum perforatum , depresyon ve endişe için kullanılır) içeren 
bitkisel ilaçlar.  
• Proton- pompası inhibitörleri, H 2-antagonistleri ve antasitler (ülserler, hazımsızlık, 
mide yanması ve mide asitlerini azaltmak için kullanılır).  
 Bu ilaçlar GEFIRA ’nın çalışma şeklini etkileyebilir.  
• Varfarin (oral antikoagülan, kan pıhtılarını önlemek için kullanılır). Eğer bu etkin maddeyi 
içeren bir ilaç kullanıyorsanız doktorunuzun daha sık kan testi yapması gerekebilir.  
 
Eğer yukarıdakilerin herhangi biri sizin için geçerliyse veya emin değilseniz, GEFIRA 
kullanmaya başlamadan önce doktorunuz veya eczacınızla konuşun.  
 
3. GEFIRA nasıl  kullanılır?  
Uygun kullanım ve doz/uygulama sıklığı için talimatlar:  
İlacınızı her zaman doktorunuzun söylediği gibi alınız. Emin değilseniz doktorunuza ve 
eczacınıza danışınız.  
 Önerilen doz günde bir adet 250 mg tablettir.  Uygulama yolu ve metodu:  
Tableti her gün yaklaşık aynı saatte alınız. Tableti aç veya tok karnına alabilirsiniz. GEFIRA kullandıktan 2 saat önce veya 1 saat sonra antasitler (midenizin asit seviyesini düşürmek için kullanılan ilaçlar) almayınız.  
Tableti yutma probleminiz varsa yarım bardak su (karbonatsız) içinde çözünüz. Başka bir sıvı 
kullanmayınız. Tableti ezmeyiniz. Tablet dağılana kadar suyu döndürünüz. Bu 20 dakikaya 
kadar sürebilir. Sıvıyı hemen içiniz. İlacın tümünü içtiğinizden emin olunuz, bardağı yarım bardak su ile iyice çalkalayınız ve bunu da içiniz.  
 
Değişik yaş grupları:  Çocuklarda kullanımı:  
GEFIRA, çocuklar  ve 18 yaş altı ergenlerde kullanılmaz.  
4 / 7 
 Yaşlılarda kullanımı:  
Yaşlılarda doz ayarlamasına gerek yoktur.  
 
Özel kullanım durumları:  
Böbrek yetmezliği:  
Eğer böbrekleriniz normal çalışmıyorsa, doktorunuz böbrek fonksiyonlarınızı değerlendirerek; 
kreatinin klirensi test sonucunuz >20 mL/dak olduğunda doz ayarlaması yapmayacaktır. 
Kreatinin klirensi test sonucu ≤ 20 mL/dak olan hastalarda sadece sınırlı veri  mevcuttur. Bu 
hastalarda dikkatli olunması tavsiye edilmektedir . 
 
Karaciğer yetmezliği:  
Siroza bağlı olarak orta ila şiddetli karaciğer hastalığınız varsa, doktorunuz hastalığınıza bağlı 
olarak sizi yan etkilere karşı yakından izleyecektir. 
 Eğer GEFIRA’nın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla GEFIRA kullandıysanız  
Eğer almanız gerekenden daha fazla GEFIRA aldıysanız hemen doktorunuz veya eczacınızla 
konuşunuz. 
 GEFIRA’yı  kullanmayı unutursanız  
Bir tableti almayı unutunca yapmanız gereken bir sonraki dozunuza ne kadar süre kaldığına bağlıdır. 
• Eğer bir sonraki dozunuza 12 saat veya daha fazla süre kalmışsa atlanan tableti hatırlar 
hatırlamaz alınız. Bir sonraki dozu normal şekilde alınız.  
• Eğer bir sonraki dozunuza 12 saatten az süre kalmışsa: unutulan tableti atlayınız. Bir 
sonraki tableti, olağan zamanında alınız.  
 
Unutulan dozları dengelemek için çift doz almayınız.  
 
GEFIRA ile tedavi sonlandırıldığındaki oluşabilecek etkiler  
Doktorunuz tedaviyi sonlandırmanızı söyleyene kadar düzenli olarak GEFIRA  kullanmaya 
devam ediniz.  
 
4. Olası yan  etkiler nelerdir?  
Tüm ilaçlar gibi, GEFIRA’nın  içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, GEFIRA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyon (yaygın), özellikle belirtiler şişmiş yüz, dudaklar, dil veya boğaz, 
yutma güçlüğü, ürtiker, kurdeşen ve nefes alma güçlüğünü içeriyorsa.   
5 / 7 
 • Vücudunuzun büyük alanlarını etkileyen şiddetli deri reaksiyonları (seyrek). Belirtiler 
kızarıklık, ağrı, ülserler, su kabarcıkları ve derinin dökülmesini içerebilir. Dudaklar, 
burun, gözler ve genital bölge de etkilenebilir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin GEFIRA ’ya karş ı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.   Aşağıdaki lerden  herhangi birini fark ederseniz, hemen doktorunuza bildiriniz  veya size 
en yakın hastanenin acil bölümüne başvurunuz:   
• Muhtemelen öksürük ve ateşle birlikte ciddi nefes darlığı veya nefes darlığının ani 
kötüleşmesi. Bu ‘intersitisyel akciğer hastalığı’ denen bir akciğer iltihabının olduğu 
anlamına gelebilir. Bu GEFIRA  kullanan 100 hastanın yaklaşık olarak 1’ini 
etkileyebilir ve yaşamı tehdit edici olabilir.  
• Uzun süreli veya şiddetli ishalin neden olduğu su kaybı (yaygın), kusma (hasta olma), 
bulantı (hasta hissetme) veya iştah kaybı.  
• Ağrı, kızarıklık, sulanan gözler, ışığa hassasiyet, görüşte değişiklikler veya içeri doğru 
büyüyen kirpikler gibi göz problemleri (yaygın olmayan). Bu, göz yüzeyinde (kornea) 
yara olduğu anlamına gelmektedir.  
 Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
GEFIRA  ile tedavi sırasında bazı kişilerde oluşan yan etkilerin bir listesi aşağıdaki 
kategorilerde gösterildiği şekilde sıralanmıştır. Bu liste, yan etkilerin oluşma sıklığına göre 
çoktan aza doğru sınıflandırılmıştır. Aşağıdakilerden herhangi birini fark edersiniz 
doktorunuza söyleyiniz.  
 Çok yaygın:   10 hastanın en az 1’inde görülebilir.  
Yaygın:  10 hastanın birinden az, fakat 100 hastanın birinde veya birinden fazla 
görülebilir.  
Yaygın olmayan:  100 hastanın birinden az, fakat 1.000 hastanın birinde veya birinden 
fazla görülebilir.  
Seyrek:  1.000 hastanın birinden az, fakat 10.000 hastanın birinde veya birinden 
fazla görülebilir.  
Çok seyrek:    10.000 hastanın birinden az görülebilir.  
Bilinmiyor:    Eldeki veriler ile tahmin edilememektedir.  
 
Çok yaygın:  
• İshal  
• Kusma  
• Bulantı   
6 / 7 
 • Akne benzeri döküntü gibi, bazen kuru ve/veya çatlamış deriyle birlikte kaşıntılı olan 
deri reaksiyonları  
• İştah kaybı  
• Halsizlik  
• Ağız kızarıklığı veya yarası  
• Kan testinde alanin aminotransferaz olarak bilinen bir karaciğer enziminin artması; eğer çok yüksekse doktorunuz size GEFIRA  kullanmayı bırakmanızı söyleyebilir. 
 
Yaygın:  
• Ağız kuruluğu  
• Kuru, kızarık veya kaşıntılı gözler  
• Kızarık ve yaralı göz kapakları  
• Tırnak problemleri  
• Saç dökülmesi  
• Ateş  
• Kanama (burun kanaması veya idrarınızda kan gibi)  
• İdrarınızda protein (idrar testinde gösterilir)  
• Kan testinde bilirubin veya alanin aminotransferaz olarak bilinen bir karaciğer enziminin artması; eğer çok yüksekse doktorunuz size GEFIRA kullanmayı bırakmanızı söyleyebilir.  
• Kan testinde kreatinin seviyelerinin artması (böbrek fonksiyonuyla ilgilidir)  
• Sistit olarak bilinen idrar yolu iltihabı (idrar yapma sırasında yanma hissi ve sık, acil 
idrar yapma ihtiyacı)  
 
Yaygın olmayan:  
• Pankreas iltihabı. Belirtiler mide alanının üst kısmında çok şiddetli ağrıları ve şiddetli 
bulantı ve kusmayı içerir.  
• Karaciğer iltihabı. Belirtiler olası sarılık (gözlerde ve deride) var veya yokken genel bir 
kendini iyi hissetmeme halini (derinin ve gözlerin sararması) içerebilir. Bu yan etki yaygın değildir; ancak bazı hastalarda ölüme neden olmuştur.  
• Mide -bağırsaklarda delinme  
• Avuç içlerinde ve ayak tabanlarında karıncalanma, uyuşma, ağrı, şişme veya kızarıklığı 
içerebilen cilt reaksiyonu (palmoplantar eritrodizestezi sendromu veya el -ayak 
sendromu olarak bilinir)  
 
Seyrek:  
Derideki kan damarlarının iltihabı. Bu, deri üzerinde morarma veya solmayan döküntülü yamalar görünümü verebilir.  
• Kanamalı sistit (idrar yapma sırasında yanma hissi ve kanda idrarla birlikte sık, acil 
idrar yapma hissi).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
7 / 7 
 Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz . Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 GEFIRA’nın  saklanması  
GEFIRA’yı  çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız. 
 
Kutu ve blister üzerinde belirtilen son kullanma tarihinden sonra bu ilacı kullanmayınız . Son 
kullanma tarihi belirtilen ayın son günüdür. 
 
25ºC’nin altında oda sıcaklığında saklayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
Teva İlaçları San. ve Tic. A.Ş. 
Ümraniye / İstanbul  
 
Üretim Yeri:  
Teva Pharmaceutical Industries Ltd.  
Kfar Saba / İsrail  
  
Bu kullanma talimatı ---/---/---- tarihinde onaylanmıştır.   
 
  