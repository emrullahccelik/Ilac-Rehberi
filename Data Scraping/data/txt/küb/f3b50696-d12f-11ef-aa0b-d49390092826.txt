KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİTRODERM TTS 5
2. KALİTATİF VE KANTİTATİF BİLEŞİM
Etkin madde :
Nitrogliserin (1,2,3-Propanetriol trinitrat) 25 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Transdermal flaster
Ürün adında kullanılan rakam (TTS 5), sistemden 24 saat içerisinde salıverilen
nitrogliserinin nominal miktarını (mg olarak) göstermektedir.
NİTRODERM TTS, deriye uygulandıktan sonra, salıverme membranından sürekli olarak
nitrogliserin salıverecek şekilde hazırlanmış çok katlı düz bir sistemdir. Salıverme
membranı, geçirgenliği yüksek olan derilerde salımı sınırlandırır. Aktif madde deriye nüfuz
eder ve önerilen uygulama süresince, nispeten sabit konsantrasyonlarda direkt olarak
sistemik dolaşıma geçer.
NİTRODERM TTS’nin farmasötik formları
Nitrogliserin miktarı 25 mg
Temas yüzeyi 10 cm 2
Yazılar CG
(sırtında) DOD
Salıverme tabakasının rengi Beyazımsı-sarımsı
Her sistemde geri kalan nitrogliserin ilaç rezervuarı görevini görür ve normal kullanım
esnasında salıverilmez. Örneğin, 12 saat sonra başlangıçtaki nitrogliserin miktarının %10’u
sistemden salıverilmiş olacaktır. Nitrogliserin NİTRODERM TTS den cm2 başına sabit bir
oranda salıverildiğinden, uygulanan doz ilacın salıverildiği alanın yüzölçümüyle orantılıdır.
In vivo olarak nitrogliserin salıverilmesinin nominal hızı, saatte yaklaşık 20-25
mikrogram/cm2’dir. NİTRODERM TTS bileşiminin kesit diyagramı aşağıdaki şekilde
görülmektedir:
1 / 124. KLİNİK ÖZELLİKLER
4.1. Terapötik endikasyonlar
Anjina pektoris : Tek başına veya beta adrenoreseptör-blokerleri ile ve/veya kalsiyum
kanal antagonistleri gibi diğer antianjinal ilaçlar ile birlikte kullanılır.
Konjestif kalp yetmezliği : Dijital veya diğer pozitif-inotrop ilaçlar ve diüretikler ile
geleneksel tedaviye yeterli cevap vermeyen hastalarda ek tedavi olarak kullanılır.
Flebitin ve ekstravazasyonun önlenmesi: Tedavinin iki gün veya daha uzun sürmesinin
beklendiği ve düşük dozda heparin ile tedavinin olmadığı durumlarda, intravenöz sıvı ve
ilaçların venöz kanülasyonunda sekonder olarak gelişebilecek flebitin ve ekstravazasyonun
profilaktik tedavisinde kullanılır.
4.2. Pozoloji ve uygulama şekli
Pozoloji / Uygulama sıklığı ve süresi:
Genel kurallar
Cilt üzerinden uygulanır.
NİTRODERM TTS, akut anjina pektoris ataklarının acil tedavisinde kullanılmaz; bu
durumlarda çabuk etkili nitrat preparatları kullanılmalıdır.
Nitrat preparatlarına cevap hastadan hastaya değişir; en düşük etkili doz belirlenmelidir.
Lokal iritasyonu önlemek için uygulama yeri düzenli olarak değiştirilmelidir.
2 / 12NİTRODERM TTS ve diğer transdermal sistemler de dahil, uzun etkili nitratların sürekli
veya sık sık kullanımı sırasında tolerans gelişebilir veya terapötik etkide azalma görülebilir.
Tolerans gelişimini önlemek için her 24 saatte bir, genellikle gece, sistemin kullanımına 8-
12 saat süreyle ara verilmesi önerilmektedir.
Klinik araştırmalar hastaların çoğunda bu tür aralıklı tedavinin sürekli tedaviden daha etkili
olduğunu göstermiştir. Uzun süreli tedaviye klinik olarak yanıt veren hastalarda
NİTRODERM TTS’in devamlı kullanılması uygun olabilir.
Anjina pektoris
Tedaviye günde bir NİTRODERM TTS 5 ile başlanmalıdır. Daha sonra klinik cevaba göre
bu doz kademeli olarak; günde bir NİTRODERM TTS 10 (normal idame dozu) veya günde
en fazla iki NİTRODERM TTS 10’a kadar yükseltilebilir.
Konjestif kalp yetmezliği
Tedaviye hastanede başlanması ve hastanın hemodinamik durumunun izlenmesi önerilir;
tedavi, gerekli idame dozu saptanıncaya kadar hastanede sürdürülmelidir.
Optimum tedavi dozu, alınan klinik cevap ve karşılaşılan yan etkiler doğrultusunda, kan
basıncında düşme ve taşikardi gibi aşırı doz belirtileri dikkatle izlenerek saptanmalıdır.
Flebitin ve ekstravazasyonun önlenmesi
Bir NİTRODERM TTS 5 intravenöz uygulama yerinin yakınına, kanulasyonun distal
tarafına uygulanmalıdır. Sistemin hergün değiştirilmesi önerilir. Ancak çalışmaların birinde
sistem, her 3-4 günde bir değiştirilmiş ve etki korunmuştur. İntravenöz tedavi sona
erdiğinde, NİTRODERM TTS tedavisi de durdurulmalıdır.
Uygulama şekli:
Her bir NİTRODERM TTS flaster, ayrı bir saşe içinde bulunur. Bu saşenin bir kenarı
sistemin dışarı çıkarılmasını kolaylaştırmak üzere işaretlenmiştir. Aluminyum saşe işaretli
yerinden yırtılarak NİTRODERM TTS çıkarılır. Beyaz, koruyucu tabakayı kaldırıldıktan
sonra NİTRODERM TTS’in yapışkan yüzü gövdede ya da kolun üst tarafında sağlıklı
derinin temiz, kılsız ve kuru bir bölgesine uygulanır. Avuç içi ile sıkıca bastırılır ve bu
şekilde 10-20 saniye kadar tutulur. Uygulama bölgesi günlük olarak değiştirilmelidir, aynı
bölgeyi tekrar kullanmadan önce birkaç gün beklemek gerekir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliğinde kullanımına ilişkin veri bulunmamaktadır.
Pediyatrik popülasyon:
NİTRODERM TTS’in çocuklardaki etkileri konusunda yeterli bilgi olmadığından sistemin
bu yaş grubunda kullanılması önerilmez.
3 / 12Geriyatrik popülasyon (65 yaş üstü):
Yaşlılarda kullanımla ilgili herhangi bir özel bilgi mevcut değildir, ancak yaşlılarda dozajın
ayarlanmasının gerektiğini düşündüren herhangi bir bulgu yoktur. Yine de yaşlılarda
kullanılırken dikkatli olunmalıdır, çünkü yaşlılar nitratların etkilerine daha fazla duyarlıdır.
4.3. Kontrendikasyonlar
• Etkin madde nitrogliserine ve benzeri organik nitrat bileşiklerine veya
NİTRODERM TTS’in yardımcı maddelerinden herhangi birine karşı bilinen aşırı
duyarlılığı olanlarda,
• Hipotansiyona neden olabileceğinden çözülebilir guanilat siklaz uyarıcısı olan
riosiguat ile birlikte kullanımı,
• Belirgin hipotansiyonun eşlik ettiği akut dolaşım yetmezliğinde (şok, kollaps
durumları),
• İntrakraniyel basıncın artması ile ilgili durumlarda,
• Obstrüksiyona bağlı miyokard yetmezliğinde (örneğin, aortik veya mitral stenoz
veya konstriktif perikardit olduğunda) kontrendikedir.
• NİTRODERM TTS, sildenafil, tadalafil ve vardenafil gibi fosfodiesteraz tip 5
(PDE5) inhibitörleri ile birlikte kullanılmamalıdır çünkü PDE5 inhibitörleri
NİTRODERM TTS’in vazodilatör etkilerini artırabilir ve şiddetli hipotansiyon
oluşabilir.
• Şiddetli hipotansiyon (90 mmHg altında kan basıncı),
• Şiddetli hipovolemi.
4.4. Özel kullanım uyarıları ve önlemleri
Uyarılar
Diğer nitrat preparatları ile olduğu gibi, uzun süre tedavi gören hastada başka bir ilaç
tedavisine geçilecek ise, nitrogliserin dozu yavaş yavaş azaltılırken diğer tedavi
başlatılmalıdır.
NİTRODERM TTS sistemi aluminyum tabaka içermektedir. Bundan dolayı NİTRODERM
TTS, MRI (Manyetik Rezonans Görüntülemesi), kardioversiyon veya DC defibrilasyonu ve
diatermi tedavisi gibi vücuda manyetik veya elektriksel alan işlemleri uygulanmadan önce
çıkarılmalıdır.
Yeni geçirilmiş miyokard infarktüsü veya akut kalp yetmezliği durumlarında,
NİTRODERM TTS ile tedavi ancak sıkı tıbbi gözetim ve/veya hemodinamik kontrol
altında sürdürülmelidir.
Belirgin hipotansiyon gelişen hastalarda flasterin çıkarılması düşünülmelidir.
Önlemler
Hipoksemi:
4 / 12Şiddetli anemi nedeniyle arteriyel hipoksemi (G6PD eksikliği ile indüklenen formlar dahil)
gelişmiş olan hastalarda, nitrogliserin biyotransformasyonunun azalmış olması nedeniyle
dikkatli olmak gerekir. Bunun gibi akciğer hastalığı veya iskemik kalp hastalığı nedeniyle
hipoksemi ve ventilasyon/perfüzyon dengesi bozukluğu mevcut olan hastalarda da dikkat
gerekir. Alveoler hipoventilasyonu olan hastalarda akciğerlerde perfüzyonun, alveoler
hipoksi bölgelerinden daha iyi ventile olan akciğer bölgelerine kaydırılmasına yönelik bir
vazokonstriksiyon gelişir (Euler-Liljestrand mekanizması). Anjina pektoris, miyokard
enfarktüsü veya serebral iskemi vakalarında küçük hava yollarıyla ilgili anormalliklere (ve
özellikle de alveoler hipoksiye) sık rastlanır. Bu koşullar altında akciğerlerde perfüzyonun,
alveoler hipoksi bölgelerinden daha iyi ventile olan akciğer bölgelerine kaydırılmasına
yönelik bir vazokonstriksiyon gelişir. Güçlü bir vazodilatör olması nedeniyle nitrogliserin,
bu koruyucu vazokonstriksiyonu ortadan kaldırarak kötü ventile olan bölgelerdeki
perfüzyonun artmasına, ventilasyon/perfüzyon dengesizliğinin şiddetlenmesine ve
arterlerdeki kısmi oksijen basıncının daha da azalmasına yol açar.
Hipertrofik kardiyomiyopati:
Nitrat tedavisi, hipertrofik kardiyomiyopatinin neden olduğu anjinayı şiddetlendirebilir.
Anjina artışı:
Flasterin çıkarıldığı dönemlerde anjina krizlerinin sıklığında artma olasılığı göz önünde
bulundurulmalıdır. Bu durumda, ilave antianjinal tedavi gerekebilir.
Sublingual nitrogliserine tolerans:
Nitrogliserinin transdermal sistemine karşı tolerans geliştiğinde, sublingual nitrogliserinin
egzersiz toleransına etkisi kısmen azalabilir.
Flebitin önlenmesinde NİTRODERM TTS 5 kullanılması:
İnfüzyon yeri düzenli aralıklarla kontrol edilmeli, flebit geliştiğinde gereken tedavi
yapılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Eşzamanlı kullanım kontrendikasyonu ile sonuçlanan etkileşimler
NİTRODERM TTS ve diğer vazodilatörlerin (örn. sildenafil, tadalafil ve vardenafil gibi
PDE5 inhibitörleri) eşzamanlı olarak uygulanması NİTRODERM TTS’in kan basıncını
düşürücü etkisini artırır.
Dikkate alınması gereken etkileşimler
Çözülebilir guanilat siklaz uyarıcısı olan riosiguat ile NİTRODERM TTS’in birlikte
kullanımı hipotansiyona neden olabilir. Bu nedenle NİTRODERM TTS ile riosiguatın
birlikte kullanımı kontrendikedir (bkz bölüm 4.3).
Kalsiyum kanal antagonistleri, ACE inhibitörleri, beta adrenerjik reseptör blokerleri,
diüretikler, antihipertansifler, trisiklik antidepresanlar ve majör trankilizanlar
5 / 12NİTRODERM TTS’nin kan basıncını düşürücü etkisi artırabilir, aynı durum alkolle de
görülebilir.
Dihidroergotaminle birlikte NİTRODERM TTS kullanılması, dihidroergotaminin
biyoyararlanımını artırabilir. Koroner arter hastalığı vakalarında bu noktaya özellikle dikkat
etmek gerekir; çünkü dihidroergotamin, nitrogliserinin etkisini antagonize eder ve koroner
vazokonstriksiyona yol açabilir.
Asetilsalisilik asit ve benzeri nonsteroidal antiinflamatuvar ilaç kullanımının
NİTRODERM TTS’e alınan terapötik cevabı azaltabileceği şeklinde olasılık kesinlikle
unutulmamalıdır.
NİTRODERM TTS’in amifostin ve asetil salisilik asit ile eşzamanlı uygulanması
NİTRODERM TTS’in etkilerini azaltarak kan basıncını yükseltebilir.
Özel popülasyonlara ilişkin ek bilgiler
Özel popülasyonlara ilişkin bir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin bir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda özel önerileri destekleyen veriler mevcut
değildir. Ancak NİTRODERM TTS’yi reçete eden sağlık profesyonelleri, çocuk sahibi
olma potansiyeli olan kadınlara bu ilacın gebelik sırasındaki olası risklerini anlatmalıdırlar.
Gebelik dönemi
Herhangi bir ilaç tedavisinde olduğu gibi NİTRODERM TTS de, özellikle ilk 3 aylık
dönemde olmak üzere gebelik esnasında dikkatle kullanılmalıdır.
Laktasyon dönemi
Aktif maddenin anne sütüne geçip geçmediği konusunda bilgi bulunmamaktadır. Emzirme
döneminde ilacı kullanmayı bırakıp bırakmama konusunda karar verilirken tedavinin
anneye sağlayacağı faydalar, çocukta neden olabileceği risklerle birlikte
değerlendirilmelidir.
Üreme yeteneği / Fertilite
NİTRODERM TTS’nin insanlarda üreme yeteneği ve fertiliteye etkisine ilişkin veri
bulunmamaktadır.
Sıçanlarda, yaklaşık 38 mg/kg/güne varan dozlarda dölün fertilitesi, canlılığı, büyümesi
veya gelişmesi üzerinde hiçbir etki görülmemiştir.
6 / 124.7. Araç ve makine kullanımı üzerindeki etkiler
Araç veya makine kullanımı sırasında hastalar NİTRODERM TTS’nin, özellikle tedavinin
başlangıcında ortostatik hipotansiyona ve baş dönmesine yol açabileceği konusunda
bilgilendirilmelidir. Çünkü bu istenmeyen etkiler, hastanın araç ya da makine kullanma
sırasındaki reaksiyonlarını olumsuz yönde etkileyebilir. Bu nedenle etkilenen hastaların
araç ve/ veya makine kullanmaması önerilmelidir.
4.8. İstenmeyen etkiler
Farklı kaynaklardan elde edilen advers ilaç reaksiyonları MedDRA Sistem-Organ Sınıfına
(SOC) göre listelenir. Her bir Sistem Organ Sınıfı içinde advers ilaç reaksiyonları sıklığa
göre, en sık görülen ilk sırada olacak şekilde derecelendirilir. Her bir sıklık grubu içinde
advers ilaç reaksiyonları azalan ciddiyetlerine göre derecelendirilir. Ayrıca ilgili sıklık
kategorisi aşağıdaki dönüşüm kullanılarak (CIOMS III):
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek ≥1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sinir sistemi hastalıkları
Yaygın: Başağrısı1
Seyrek: Sersemlik
Çok seyrek: Baş dönmesi
Kardiyak hastalıklar
Seyrek: Taşikardi2
Vasküler hastalıklar
Seyrek: Ortostatik hipotansiyon, flushing2, senkop
Gastrointestinal hastalıklar
Çok yaygın: Mide bulantısı, kusma
Deri ve deri altı doku hastalıkları
Yaygın olmayan: Kontakt dermatit
Genel bozukluklar ve uygulama bölgesine ilişkin hastalıklar
Yaygın olmayan: Uygulama bölgesinde eritem, kaşıntı, yanma hissi, iritasyon3
Araştırmalar
Seyrek: Kalp atım hızının artması
1Diğer nitrat preparatları gibi, NİTRODERM TTS de sıklıkla serebral vazodilatasyona
bağlı ve sıklıkla doza bağımlı olan baş ağrısına neden olabilir. Bu tür baş ağrıları,
genellikle tedaviye devam edilmesini takiben birkaç gün sonra geçer. Eğer aralıklı tedavi
sırasında kalıcı baş ağrıları devam ederse hafif analjezikler ile tedavi edilmelidir.
7 / 12Geçmeyen başağrıları nitrogliserin dozunun azaltılması veya tedavinin kesilmesi
gerektiğinin bir belirtisidir.
2 Kalp atım hızında reflekse bağlı hafif artış, gerekirse bir beta-bloker ile kombine tedavi
yapılarak önlenebilir.
3Sistem deri üzerinden uzaklaştırıldıktan sonra, deri üzerindeki hafif bir kızarıklık
genellikle birkaç saat içinde kaybolur. Lokal iritasyonu önlemek için uygulama yeri düzenli
olarak değiştirilmelidir.
Aşağıdaki advers ilaç reaksiyonları spontan vaka raporları ve literatür vakaları aracılığıyla
NİTRODERM TTS ile pazarlama sonrası deneyimden elde edilmiştir. Bu reaksiyonlar
belirsiz boyuttaki bir popülasyondan gönüllü olarak bildirildiğinden, sıklıklarını güvenilir
bir şekilde hesaplamak mümkün değildir ve bu nedenle “bilinmiyor” olarak
sınıflandırılırlar. Her bir Sistem-Organ Sınıfı içinde, advers ilaç reaksiyonları azalan
ciddiyetlerine göre sunulmaktadır:
• Kardiyak bozukluklar: çarpıntı
• Deri ve subkutan doku bozuklukları: jeneralize döküntü
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Belirtiler:
Yüksek dozda nitrogliserin şiddetli hipotansiyon ve refleks taşikardiye veya kollaps ve
bayılmaya neden olabilir. Ayrıca, kazara aşırı doz nitrogliserin alınımını takiben
methemoglobinemi görüldüğü bildirilmiştir. Bununla birlikte, NİTRODERM TTS’in
salıverme membranı aşırı doz olasılığını azaltır.
Tedavisi:
NİTRODERM TTS’in nitrat etkisi, basit bir şekilde, sistem(ler)in vücuttan
uzaklaştırılmasıyla hızla sona erdirilebilir. Hipotansiyon veya kollapsı gösteren herhangi
bir belirti oluştuğunda hastanın bacakları yukarı kaldırılarak veya eğer gerekirse bir bandaj
ile sarılarak giderilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyak hastalıklarda kullanılan vazodilatörler
ATC kodu: C01DA02
8 / 12Nitrogliserin organik bir nitrat türevidir. Nitrogliserin vücuttaki tüm düz kasları gevşetir.
Damar sisteminde başlıca etkisini geniş koroner arterler ve daha belirgin olmak üzere
sistemik venler üzerinde gösterir.
Düşük dozlarda nitrogliserin mitokondriyal aldehit dehidrojenaz aktivitesi ile
biyoaktivasyona uğrar ve glutatyon-bağımlı organik nitrat redüktaz ile nitritler ve
denitratlanmış metabolitlere dönüşür (1,2-gliseril dinitrat, 1-3-gliseril dinitrat). Nitrit
sitokrom oksidazla veya membranlar arası boşlukta asidik ortamdaki aktivasyon tepkimesi
(H+) ile bir kez daha aktive edilir ve sonuçta çözünür guanilil siklazı aktive eden ve siklik
guanozin monofosfat (cGMP) sinyalizasyonunu cGMP bağımlı protein kinazla tetikleyerek
gevşemeye neden olan nitrik oksit (NO) veya ilgili türleri oluşturur. Yüksek dozlarda
gliseril dinitrat, mononitrat ve nitrogliserin agranüler endoplazmik retikulumda P450
enzimi (enzimleri) ile biyoaktivasyona uğrar ve gevşemeye yol açan NO’yu oluşturur.
Anjina pektoriste nitrogliserinin temel etki mekanizması, esas olarak kalbe dönen kan
miktarında azalma sağlayan venöz kapasitanstaki (venöz göllenme) artışa dayanır. Buna
bağlı olarak sol ventrikül diastol sonu basıncı (ön yük) ve dolum hacmi azalmaktadır.
Bunun sonucunda, anjina pektorisli hastalarda, istirahat sırasında ve özellikle egzersiz
esnasında miyokardın oksijen ihtiyacı azalır, egzersiz kapasitesi artar.
Koroner arteriyel dolaşımda, nitrogliserin hem ekstramural kondüktansı hem de küçük
direnç damarlarını genişletir. Bulgular, ilacın geniş epikardiyal damarları selektif olarak
genişleterek, koroner kan akımının iskemik subendokardial bölgelere yeniden dağılımını
sağladığını düşündürmektedir. İlaç eksantrik ateroma neden olan stenozları da
genişletebilir. Buna ilaveten, nitrogliserin kendiliğinden gelişen veya ergonovine bağlı
damar spazmlarında gevşeme sağlar.
Nitrogliserin ayrıca arterioler damar yatağını doza bağlı olarak genişletir, böylece sistemik
damar direnci (arka yük) ve sol ventrikül sistolik duvar geriliminde azalma sonucu
miyokardın oksijen tüketimi azalır.
Uzun süreli tedavide kullanılan pek çok ilacın dozu, minimal etkin konsantrasyondan daha
yüksek plazma düzeyi sağlamak için düzenlense de, bu durum organik nitratlar için
muhtemelen uygun değildir. Egzersiz tolerans testi kullanılarak yapılan bazı kontrollü
klinik araştırmalarda, sistem sürekli kullanıldığında etkisinin devam ettiği gösterilmiştir.
Bununla birlikte, bu tip kontrollü araştırmaların çoğunda ilk gün içerisinde tolerans
geliştiği (örn. egzersiz testi ile saptanan etkide azalma) gösterilmiştir. Farmakolojik açıdan
bekleneceği üzere, tolerans daha yüksek transdermal dozlarda (hatta 4 mg/saat’i aşan
dozlarda) bile gözlenmiştir.
Organik nitratların etkisi nitrat tedavisine ara verilerek tekrar sağlanır. Cevabın tekrar
sağlanması için yeterli en kısa ilaç kesme süresi kesin olarak saptanmamıştır. 8 ila 12
saatlik bir sürenin bu amaç için yeterli olabileceği bilinmektedir. Daha kısa sürelerle
çalışma henüz yapılmamıştır. Aralıklı uygulandığında, 8-12 saat boyunca, saatte 0.4-0.8 mg
(20-40 cm2) aktif madde salan NİTRODERM TTS egzersiz kapasitesini artırır. Kontrollü
klinik araştırmalardan elde edilen veriler nitratların aralıklı olarak kullanımının, nitratsız
9 / 12geçen sürenin son kısmında egzersiz toleransında plaseboya oranla azalma ile ilgili
olabileceğini düşündürmektedir. Bu gözlemin klinik açıdan önemi bilinmemektedir (bkz.
Bölüm 4.4 Özel kullanım uyarıları ve önlemleri).
Nitrogliserinin venodilatör etkisiyle, kronik kalp yetmezliğinde, yükselmiş olan sol
ventrikül doluş basıncını azaltır; aynı zamanda kalp debisi değişmez veya hafifçe artar.
Nitrogliserinin yararlı etkileri başlıca semptomlar olarak: bu endikasyonda, sol ventrikül
dolum basıncındaki belirgin artışa bağlı pulmoner venöz konjesyonun bulunduğu şiddetli
kalp yetmezliği ile sınırlıdır. Kalp atım hacminin artırılması arzu edildiğinde, hidralazin
gibi bir arteriyel vazodilatör ile kombine tedavi önerilir.
5.2. Farmakokinetik özellikler
Genel özellikler
Emilim:
NİTRODERM TTS cilde uygulandıktan sonra nitrogliserin 2 saat içinde plazmada kararlı
konsantrasyona ulaşır ve bu düzey önerilen uygulama süresince aynı kalır. Sistemin kolun
üstüne, pelvise veya göğüs bölgesine uygulanmasına bağlı olmaksızın, aynı plazma
düzeyleri elde edilir. NİTRODERM TTS çıkarıldığında plazma seviyesi hızla düşer.
NİTRODERM TTS'in tekrarlanan uygulamalarında birikme olmaz.
Dağılım:
Plazma proteinine bağlanan fraksiyon nitrogliserin için % 61-64, 1,2-gliseril dinitrat ve
1,3-gliseril dinitrat için sırasıyla % 23 ve % 11’dir.
Biyotransformasyon:
Aktif madde, karaciğerde glutationa bağımlı organik nitrat redüktaz tarafından hızla gliseril
dinitratlar ve mononitratlara biyotransformasyona uğrar. Ayrıca insan eritrositleri ile
yapılan in vitro çalışmalarda, nitrogliserinin sulfidrile bağımlı enzimatik bir işlem ile ve
indirgenmiş hemoglobin ile etkileşerek eritrositlerde de biyotransformasyona uğradığı
gösterilmiştir. İnsan eritrositlerindeki indirgenmiş hemoglobin miktarı, metabolik
aktiviteler açısından önemlidir ve bu nedenle ciddi anemi vakalarında bu noktaya dikkat
edilmelidir.
Hayvan çalışmalarında, ekstrahepatik vasküler dokuların da (femoral ven, vena cava
inferior, aort) nitrogliserin metabolizmasında benzer şekilde önemli rol oynadıkları
bulunmuştur. Bu bulgu nitratlarda görülen yüksek sistemik klerens ile uyumludur.
Ayrıca nitrogliserinin biyotransformasyonunun damar düz kaslarının gevşemesi ile aynı
zamanda olduğu in vitro çalışmalarla gösterilmiştir. Bu gözlem nitrogliserinle indüklenen
vazodilatasyonun mekanizmasında nitrogliserin biyotransformasyonunun yer aldığı
hipotezine uyar.
Eliminasyon:
Nitrogliserin böbreklerden dinitrat ve mononitrat molekülleri, glukuronik konjugatları ve
gliserol olarak atılır. Nitrogliserin, 1,2-gliseril dinitrat ve gliseril mononitratların
eliminasyon yarılanma ömürleri sırasıyla 10, 30-60, 5-6 dakikadır.
10 / 12Doğrusallık/Doğrusal olmayan durum:
Kararlı plazma konsantrasyonu, sistemin deri ile temas eden yüzey alanıyla doğru
orantılıdır.
5.3. Klinik öncesi güvenlilik verileri
Mutajenite
Standart mutajenisite testleri in vitro tartışmalı bulgular ortaya koymuştur. Hücre kültürü
ve in vivo çalışmalar nitrogliserine ilişkin mutajenik aktivite kanıtı ortaya koymamış
olduğundan kullanımı insanlarla ilgili maruziyetlerde genotoksik potansiyel içermez.
Karsinojenite
2 yıl süreyle çok yüksek dozlarda (erkekler günde 363 mg/kg ve dişiler 434 mg/kg)
trinitrogliserin alan sıçanlarda hepatoselüler karsinomlar ve testislerde interstisyel hücre
tümörleri oluşmuştur. Aynı süreyle günde 1022 mg/kg alan erkek veya 1058 mg/kg alan
dişi farelerde ve 31.5 mg/kg alan erkek veya 38.1 mg/kg alan dişi sıçanlarda tedaviye bağlı
herhangi bir tümör görülmemiştir.
Kemirgenlerde yapılan diyet çalışmaları nitrogliserinin insanlardaki terapötik doz aralığıyla
ilgili karsinojenik etkileri olmadığı sonucuna yol açmıştır.
Üreme toksisitesi
Nitrogliserin transdermal sistemleri ile hayvan teratoloji çalışmaları yürütülmemiştir.
Sıçanlarda ve tavşanlarda oral, intravenöz, intraperitoneal ve dermal (merhem gibi)
uygulama yollarını içeren konvansiyonel üreme çalışmaları yapılmıştır. Nitrogliserin bu
hayvanlarda teratojenik bir potansiyel göstermemiştir.
Fertilite
CD sıçanlarda üç nesil üreme çalışması yürütülmüştür. Bu çalışmada, sıçanlara F0
jenerasyonunun çiftleşmesinden önceki altı ay boyunca erkeklerde 363 mg/kg/güne ve
dişilerde 434 mg/kg/güne varan dozlarda diyetsel nitrogliserin (yani %0.01, 0.1 veya 1
nitrogliserin) verilmiş ve tedavi ardışık F1 ve F2 jenerasyonlarında sürdürülmüştür.
Kontrol gruplarına nitrogliserin içermeyen diyetler verilmiştir. Çiftleşmeler F0 nesli için
her bir gruptan 10 erkek ve 20 dişiyi içermiştir. Her bir tedavi grubundan ikinci
yavrulamadan eşit sayıda 20 ila 24 yavru rastgele seçilmiş ve her bir ilgili tedavi
sürdürülmüştür. 3 aylıkken her bir erkek her bir gruptan bir dişi ile çiftleştirilmiş ve yine
tedavinin sürdürülmesi için sadece ikinci nesil döller seçilmiştir. Bu, 3. nesil hayvanlar
sütten kesilene kadar tekrarlanmıştır.
F0 jenerasyonunun fertilitesi üzerinde spesifik bir etki görülmemiştir. Bununla birlikte
ardışık jenerasyonlarda not edilen infertilite, yüksek doz verilen erkeklerde artmış
interstisyel hücre dokusu ve aspermatojeneze bağlanmıştır. Yaklaşık 38 mg/kg/güne varan
dozlarda dölün fertilitesi, canlılığı, büyümesi veya gelişmesi üzerinde hiçbir etki
görülmemiştir. Bu, 63 gün boyunca 20 mg/kg/güne varan nitrogliserin dozlarını kullanan
sıçanlarda yürütülen bir intraperitoneal fertilite çalışmasında doğrulanmıştır (Oketani ve
ark., 1981b, İngilizce özet) (bkz., bölüm 9 Çocuk doğurma potansiyeline sahip kadınlar,
gebelik, emzirme ve fertilite).
11 / 126. FARMASÖTİK ÖZELLİKLER
6.1. Yardımcı maddelerin listesi
• Silikon yağı 360
• Aerosil 200
• Etilenvinilasetat kopolimeri
• Medikal yapıştırıcı CH 15
• Polietilen tereftalat
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Her bir sistem, bir tarafı polietilen, aluminyum ve sörlin ile astarlanmış koruyucu saşe
içindedir.
5 ve 30 saşe içeren kutularda takdim edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Novartis Ürünleri
34912 Kurtköy - İstanbul
8. RUHSAT NUMARASI
85/66
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.03.1984
Ruhsat yenileme tarihi: 13.11.2009
10. KÜB’ÜN YENİLENME TARİHİ
12 / 12