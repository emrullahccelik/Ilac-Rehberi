KISA ÜRÜN BİLGİSİ
1. BEŞERİ TIBBİ ÜRÜNÜN ADI
İMİGRAN 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir tablette:
Sumatriptan: 100 mg
Yardımcı maddeler:
Laktoz monohidrat: 140 mg (inek sütünden elde edilmiştir.)
Diğer yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
Bir yüzünde “100” ifadesi bulunan, diğer yüzü düz olan, beyaz veya beyaza yakın renkli, film kaplı,
kapsül şeklinde bikonveks tablet
4. KLİNİK ÖZELLİKLER
4.1. Terapötik endikasyonlar
İMİGRAN, auralı veya aurasız migren ataklarının akut tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İMİGRAN, profilaktik olarak kullanılmamalıdır.
İMİGRAN’nın, migren baş ağrısının başlamasından sonra mümkün olduğunca erken verilmesi
tavsiye edilir, fakat atağın hangi safhasında verilirse verilsin eşit derecede etkilidir. Yetişkinler için
oral önerilen İMİGRAN dozu 50 mg’dır. Bazı hastalar 25 mg ya da 100 mg’a ihtiyaç duyabilirler.
Eğer hasta ilk İMİGRAN dozuna cevap vermezse, aynı atak için ikinci bir doz alınmamalıdır.
İMİGRAN daha sonra gelen ataklar için alınabilir.
Hasta ilk doza yanıt vermişse, ancak semptomlar nüksetmişse, dozlar arasında minimum iki saat
aralık olması ve 24 saatlik bir periyotta en fazla 300 mg alınması koşuluyla, ikinci bir doz
verilebilir.
Uygulama şekli:
Tabletler su ile bütün olarak yutulmalıdır.
1İMİGRAN’ın önerilen 50 mg dozu için İMİGRAN 50 mg film kaplı tablet kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Bu hastalarda dikkatli kullanılmalıdır. Karaciğer yetmezliğinde doz ayarlanmalıdır. Şiddetli
karaciğer yetmezliğinde kullanılmamalıdır.
Pediyatrik popülasyon:
18 yaşından küçük çocuklarda kullanılmaz.
Geriyatrik popülasyon:
65 yaş üzeri hastalarda sumatriptan tabletlerin kullanımı ile ilgili deneyim sınırlıdır. Yaşlılardaki
farmakokinetiği daha genç popülasyondakinden belirgin bir farklılık göstermez. Ancak klinik
bilgiler yeterli oluncaya kadar, 65 yaşın üzerindeki hastalarda sumatriptan kullanılması önerilmez.
4.3. Kontrendikasyonlar
• Preparatın bileşenlerinden herhangi birine aşırı duyarlılığı olanlarda kullanılmamalıdır (bkz.
Bölüm 6.1).
• Sumatriptan; miyokard enfarktüsü geçirmiş hastalara veya iskemik kalp hastalığı olanlara,
Prinzmetal angina/koroner vazospazm olanlara, periferal damar hastalığı veya iskemik kalp
hastalığına uyan belirti ve işaretleri olan hastalara verilmemelidir.
• Sumatriptan, serebrovasküler olay veya geçici iskemik atak hikayesi olan hastalara
uygulanmamalıdır.
• Kontrol altına alınmamış hipertansiyonu olan hastalarda sumatriptan kullanımı
kontrendikedir.
• Sumatriptan, şiddetli karaciğer bozukluğu olan hastalara uygulanmamalıdır.
• Ergotamin veya ergotamin türevlerini (metiserjid dahil) içeren preparatlar ile birlikte
kullanımı kontrendikedir (bkz. Bölüm 4.5).
• Sumatriptanın, monoaminoksidaz inhibitörleri (MAOİ) ile bir arada verilmesi
kontrendikedir. Sumatriptan, MAOİ tedavisinin kesilmesini takip eden 2 hafta içinde
kullanılmamalıdır.
• 18 yaşından küçük çocuklarda kullanılmamalıdır.
4.4. Özel kullanım uyarıları ve önlemleri
Sumatriptan, sadece açık olarak migren tanısı konulmuşsa kullanılmalıdır. Profilaksi için
kullanılmamalıdır.
Sumatriptan; hemiplejik, baziler ve oftalmoplejik migrenin tedavisinde endike değildir.
Sumatriptan ile tedavi edilmeden önce, hasta atipik semptomlarla başvurursa ya da sumatriptan
kullanımı için uygun tanı almamışsa potansiyel olarak ciddi nörolojik durumları (örneğin;
serebrovasküler olay, geçici iskemik atak) elemek için gereken yapılmalıdır.
Uygulamayı takiben; sumatriptan ile ilişkili olabilen, bazen yoğun ve boğaza da yayılabilen göğüs
ağrısı ve sıkışıklık gibi geçici belirtiler görülebilir (bkz. Bölüm 4.8). Eğer bu belirtiler iskemik kalp
hastalığını düşündürürse, başka sumatriptan dozu verilmemeli ve uygun değerlendirme
yapılmalıdır.
2Sumatriptan, ağır sigara tiryakileri ya da nikotin ikame tedavisi gören hastalar da dahil olmak üzere,
iskemik kalp hastalığı açısından risk faktörleri olan hastalara, önceden değerlendirme yapılmadan
verilmemelidir (bkz. Bölüm 4.3). Bu risk faktörleri olan postmenopozal kadınlar ve 40 yaş üzeri
erkeklerde özellikle dikkatli olunmalıdır. Diğer yandan, bu değerlendirmeler ile kardiyak hastalığı
olan her hasta tanımlanamayabilir ve çok nadir durumlarda altta yatan kardiyovasküler hastalığı
olmayan kişilerde ciddi kardiyak olaylar meydana gelmiştir.
Hastaların az bir kısmında kan basıncında ve periferik damar direncinde geçici yükselmeler
gözlendiğinden, sumatriptan kontrol altına alınmış hipertansiyon hastalarına dikkatle
uygulanmalıdır.
Seyrek olarak, pazarlama sonrası raporlarda, selektif serotonin geri alım inhibitörleri (SSRİ) ve
sumatriptan kullanımını takiben serotonin sendromu (değişen mental durum, otonomik instabilite ve
nöromüsküler anormallikler dahil) olan hastalar tanımlanmıştır. Serotonin sendromu, triptanlar ve
serotonin noradrenalin geri alım inhibitörleri (SNRİ) ile birlikte uygulandıktan sonra bildirilmiştir.
Eğer sumatriptan ve SSRİ/SNRİ’lerin birlikte kullanımı klinik olarak gerekiyorsa hastanın uygun
şekilde gözlenmesi önerilir (bkz. Bölüm 4.5).
Herhangi bir triptan/5-HT agonistinin sumatriptan ile birlikte uygulanması tavsiye edilmemektedir.
1
Sumatriptan, böbrek (bkz. Bölüm 5.2) veya karaciğer fonksiyon bozukluğu (Child Pugh derece A
veya B; bkz. Bölüm 5.2) gibi ilacın emilimini, metabolizmasını veya atılımını önemli ölçüde
etkileyen bir hastalığı olanlarda dikkatle uygulanmalıdır.
Sumatriptan, nöbet öyküsü olanlarda veya nöbet eşiğini düşürebilen diğer risk faktörleri olan
hastalarda (örneğin, kafa yaralanması veya alkolizm sorununuz olduysa) dikkatle kullanılmalıdır.
Sülfonamidlere aşırı duyarlılığı olduğu bilinen hastalarda sumatriptan alımını takiben alerjik
reaksiyon görülebilir. Alerjik reaksiyonlar, deride aşırı duyarlılık reaksiyonlarından anaflaksiye
kadar değişebilir. Çapraz duyarlılık kanıtı sınırlıdır, ancak bu hastalarda sumatriptan kullanılmadan
önce dikkatli olunmalıdır.
Önerilen sumatriptan dozu aşılmamalıdır.
Akut baş ağrısı tedavisinde kullanılan ilaçların aşırı kullanımı, duyarlı hastalarda başağrısının
alevlenmesi ile ilişkili bulunmuştur (aşırı ilaç kullanımına bağlı baş ağrısı). Bu tip durumlarda
tedaviye son verilmesi gerekebilir.
İMİGRAN içeriğinde laktoz vardır. Bu nedenle nadir kalıtımsal galaktoz intoleransı, Lapp laktoz
yetmezliği ya da glukoz-galaktoz malabsorbsiyon problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Propranolol, flunarizin, pizotifen veya alkol ile bir etkileşimi olduğu kanıtlanmamıştır.
Ergotamin ile uzun süreli vazospastik reaksiyonlar bildirilmiştir. Bu etkiler birbirine
eklenebileceğinden, eğer ergotamin içeren bir preparat alınmışsa İMİGRAN ancak 24 saat sonra
3alınabilir. Tersine, sumatriptan alınmayı takiben herhangi bir ergotamin içeren preparat alınacaksa,
aradan en az 6 saat geçmelidir.
İMİGRAN ve MAOİ’ler arasında etkileşim olabilir ve birlikte uygulanması kontrendikedir (bkz.
Bölüm 4.3).
Seyrek olarak, pazarlama sonrası raporlarda, SSRİ ve İMİGRAN kullanımını takiben serotonin
sendromu (değişen mental durum, otonomik instabilite ve nöromüsküler anormallikler dahil) olan
hastalar tanımlanmıştır. Serotonin sendromu, triptanlar ve SNRİ’ler ile birlikte uygulandıktan sonra
bildirilmiştir (bkz. Bölüm 4.4).
İMİGRAN ile St. John bitkisi (Hypericum perforatum) içeren bitkisel ürünlerin eşzamanlı
kullanılması yan etki olasılığını arttırabilir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir (bkz. Bölüm 5.3).
İnsanlara yönelik potansiyel risk bilinmemektedir.
İMİGRAN, gerekli olmadıkça gebelik döneminde kullanılmamalıdır.
Sumatriptanın 1000’in üzerinde kadında birinci trimesterde kullanımına ilişkin pazarlama sonrası
veriler mevcuttur. Bu veriler, kesin bir sonuca varmaya yeterli bilgi içermese de, konjenital
kusurlarda artış riskine de işaret etmemektedirler. Sumatriptanın ikinci ve üçüncü trimesterde
kullanımıyla ilgili deneyim sınırlı düzeydedir.
Deneysel hayvan çalışmalarının değerlendirmeleri doğrudan teratojenik bir etkiye ya da perinatal ve
postnatal gelişim üzerinde zararlı bir etki bulunduğuna işaret etmemektedir. Bununla birlikte,
tavşanlarda embriyo fetüs canlılığının etkilenmiş olabileceği değerlendirilmektedir (bkz. Bölüm
5.3). Sumatriptan tedavisi, anneye yararının fetüs için oluşturabileceği risklerden daha fazla
olmasının beklendiği durumlar dışında düşünülmemelidir.
Laktasyon dönemi
Sumatriptan, anne sütünde İMİGRAN’ın terapötik dozları emziren kadınlara uygulandığı takdirde,
bebekte etkiye neden olabilecek ölçüde atılmaktadır.
4Sumatriptanın, subkütan uygulanmasını takiben anne sütü ile atıldığı gösterilmiştir. Tedaviden
sonra 12 saat süreyle emzirmeden kaçınılarak bebek maruziyeti en aza indirilebilir; bu süre içinde
gelen sütün atılması gerekir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
Migren veya sumatriptan ile tedavi sonucu uyuşukluk, baş dönmesi, uyuklama gibi santral sinir
sistemi baskılanmasına bağlı etkiler olabilir. Araç veya makine kullanımı gibi özel beceri gerektiren
durumlarda dikkatli olunmalıdır.
4.8. İstenmeyen etkiler
Advers etkiler organ sınıfı ve sıklığına göre listelenmiştir. Sıklıklar aşağıdaki gibi tanımlanmıştır:
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Klinik çalışmalardan alınan veriler tahminidir. Karşılaştırma gruplarındaki genel oran dikkate
alınmamıştır. Pazarlama sonrası veriler, gerçek sıklıktan çok raporlama oranına dayanmaktadır.
Klinik çalışma verileri
Sinir sistemi hastalıkları
Yaygın: Baş dönmesi, uyuşukluk, uykulu olma hali, parestezi ve hipoestezi dahil
duyusal rahatsızlıklar
Vasküler hastalıklar
Yaygın: Tedavinin hemen sonrasında kan basıncında geçici artışlar
Yüz kızarması
Solunum, göğüs bozuklukları ve mediastinal hastalıkları
Yaygın: Dispne
Gastrointestinal hastalıklar
Yaygın: Kusma ve bulantı. Bu belirtiler bazı hastalarda görülmüştür ve sumatriptan
ile ilişkisi açık değildir.
Kas-iskelet bozukluklar, bağ doku ve kemik hastalıkları
Aşağıdaki belirti genellikle geçicidir Ve yoğun olabilir; göğüs ve boğaz dahil olmak üzere vücudun
herhangi bir bölümünü etkileyebilir.
Yaygın: Ağırlık hissi, miyalji
Genel bozukluklar ve uygulama bölgesine ilişkin hastalıklar
Aşağıdaki belirtiler genellikle geçicidir ve yoğun olabilir; göğüs ve boğaz dahil vücudun herhangi
bir bölümünü etkileyebilir.
Yaygın: Ağrı, sıcak veya soğuk, basınç veya sıkılık hissi.
5Aşağıdaki belirtiler çoğunlukla hafif ila orta şiddetlidir ve geçicidir:
Yaygın: Halsizlik hissi, yorgunluk
Araştırmalar
Çok seyrek: Karaciğer fonksiyon testlerinde minör bozukluklar
Pazarlama sonrası veriler
Bağışıklık sistemi hastalıkları
Çok seyrek: Deride aşırı duyarlılık reaksiyonlarından anaflaksiye kadar değişen aşırı
duyarlılık reaksiyonları.
Sinir sistemi hastalıkları
Çok seyrek: Nöbetler. Bir kısmı önceden nöbet öyküsü olan veya nöbetlere yatkınlık
yaratan durumları bulunan hastalarda görülmesine rağmen önceden yatkınlık
yaratacak hiçbir durumu olmayan hastalarla ilgili nöbet raporları da vardır.
Tremor, distoni, nistagmus, skotom.
Göz hastalıkları
Çok seyrek: Işık parlaması, çift görme, görüşte azalma, görüş kaybı (genellikle geçicidir).
Ancak görsel bozukluklar migren atağı sırasında da oluşabilir.
Kardiyak hastalıklar
Çok seyrek: Bradikardi, taşikardi, çarpıntı, kardiyak aritmiler, geçici iskemik EKG
değişiklikleri, koroner arter vazospazmı, anjina, miyokard enfarktüsü (bkz.
Bölüm 4.3, Bölüm 4.4)
Vasküler hastalıklar
Yaygın: Geçici kan basıncı artışı
Çok seyrek: Hipotansiyon, Raynaud hastalığı
Gastrointestinal hastalıklar
Çok seyrek: İskemik kolit, diyare.
Kas-iskelet bozukluklar, bağ doku ve kemik hastalıkları
Bilinmiyor: Boyun sertliği, artralji
Psikiyatrik hastalıklar
Bilinmiyor: Anksiyete
Deri ve deri altı doku hastalıkları
Bilinmiyor: Aşırı terleme
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)‘ne bildirmeleri gerekmektedir (www.titck.gov.tr; e-posta: tufam@titck.gov.tr; Tel: 0800
314 00 08; Faks: 0312 218 35 99).
64.9. Doz aşımı ve tedavisi
Belirti ve işaretler:
400 mg'dan fazla oral ve dozlarda, bahsedilen yan etkiler dışında başka bir yan etki görülmemiştir.
Tedavi:
Eğer aşırı doz oluşursa, hasta en az 10 saat kontrol altında tutulmalı ve gerekirse standart
destekleyici tedavi uygulanmalıdır.
Hemodiyaliz veya peritonal diyalizin sumatriptan plazma konsantrasyonları üzerine etkileri
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif 5-HT reseptör antagonistleri
1
ATC Kodu: N02 C C01
Etki mekanizması:
Sumatriptan, selektif bir vasküler 5-hidroksi triptamin-1 (5HT ve 5HT ) reseptör agonisti olup,
1D 1B
diğer 5HT reseptör (5HT -5HT ) alt tipleri üzerine etkisi yoktur. Vasküler 5HT ve 5HT
2 7 1D 1B
reseptörleri başlıca kraniyel kan damarlarında bulunur ve vazokonstriksiyona aracılık eder.
Hayvanlarda sumatriptan selektif olarak karotis arteryel dolaşımı daraltır, ancak serebral kan
akımını değiştirmez. Karotis arteryal dolaşım, ekstrakraniyal ve meninksler gibi intrakraniyal
dokulara kan sağlar ve bu damarlarda gevşeme ve/veya ödem oluşumunun insanda migrenin altta
yatan mekanizması olduğu düşünülmektedir. Ek olarak, deneysel kanıtlar sumatriptanın trigeminal
sinir aktivitesini inhibe ettiğini göstermektedir. Bu her iki aktivite sumatriptanın insanda antimigren
etkisine eşlik eder.
Farmakodinamik etkileri:
Önerilen oral İMİGRAN dozu 50 mg olmasına rağmen migren atağının şiddeti hem hastalar
arasında hem de hastaların kendi içinde farklılık göstermektedir. Klinik çalışmalarda 25’ten 100
mg’a kadar olan dozlar, plasebodan daha fazla etkililik göstermiştir; fakat 25 mg, 50 mg ve 100
mg’dan istatistiksel olarak anlamlı derecede daha az etkili olmuştur.
Sumatriptan, menstrüel kaynaklı migren dahil migrenin akut tedavisinde etkilidir.
Birkaç plasebo kontrollü klinik çalışmada oral sumatriptan standart tabletlerin güvenliliği ve
etkililiği 10 – 17 yaş aralığında 650’nin üzerinde çocuk ve ergen migrenli üzerinde
değerlendirilmiştir. Bu çalışmalarda 2 saat sonunda baş ağrısının rahatlatılmasında plasebo ile
herhangi bir sumatriptan dozu arasında istatistiksel anlamlı bir fark gösterilememiştir. 10 – 17 yaş
aralığında çocuk ve ergenlerde oral sumatriptanın istenmeyen etki profili yetişkin popülasyon ile
yürütülen çalışmalarda bildirilen ile benzer bulunmuştur.
5.2. Farmakokinetik özellikler
Genel özellikler:
Sumatriptanın farmakokinetiği migren ataklarından etkilenmez.
7Emilim:
Oral uygulamayı takiben, sumatriptan hızla absorbe olur ve 45 dakikada maksimum serum
konsantrasyonunun %70'ine ulaşır. 100 mg’lık dozu takiben ortalama maksimum plazma
konsantrasyonu 54 nanogram/ml'dir.
Ortalama mutlak oral biyoyararlanım, kısmen sistemik dolaşıma geçmeden önceki metabolizma ve
kısmen tamamlanmamış absorpsiyonundan ötürü %14'tür.
Dağılım:
Plazma proteinlerine bağlanma düşük olup (%14-21), ortalama toplam dağılım hacmi 170 litredir.
Biyotransformasyon:
Sumatriptanın en önemli metaboliti indol asetik asit analoğu olup, başlıca idrarla serbest asit ve
glukuronid konjugatı şeklinde atılır. Bu metabolitin bilinen 5HT veya 5HT aktivitesi yoktur.
1 2
Minör metabolitleri saptanmamıştır.
Eliminasyon:
Eliminasyon yarılanma ömrü yaklaşık 2 saattir. Ortalama toplam plazma klerensi yaklaşık 1,160
ml/dakika ve ortalama renal plazma klerens yaklaşık 260 ml/dakikadır.
Renal olmayan klerens, total klerensin yaklaşık %80’idir. Sumatriptan başlıca monoamin oksidaz
A’nın aracılık ettiği oksidatif metabolizma ile elimine edilir.
Hastalardaki karakteristik özellikler:
Hepatik yetmezlikte farmakokinetik:
Oral doz (50 mg) ve subkutan dozdan (6 mg) sonra sumatriptanın farmakokinetiği, hafif ila orta
dereceli karaciğer yetmezliği olan 8 hastada ve cinsiyet, yaş ve ağırlık bakımından eşleşen 8 sağlıklı
gönüllüde çalışılmıştır. Bir oral doz sonrasında sumatriptan plazma maruziyeti (EAA ve Cmaks),
normal karaciğer fonksiyonuna sahip kontrol olguları ile karşılaştırıldığında hafif ila orta dereceli
karaciğer yetmezliği olan hastalarda neredeyse iki katına çıkmıştır (yaklaşık %80 yükselmiştir). S.c.
dozdan sonra karaciğer yetmezliği olan olgular ve kontrol olguları arasında herhangi bir farklılık
söz konusu olmamıştır. Bu bulgu, sağlıklı olgular ile karşılaştırıldığında, hafif ila orta dereceli
karaciğer yetmezliğinin presistemik klirensi azalttığını ve sumatriptanın biyoyararlanımını ve
sumatriptana maruziyeti artırdığını göstermektedir.
Hafif ila orta dereceli karaciğer bozukluğu olan hastalarda oral uygulama sonrasında pre-sistemik
klerens azalmakta ve sistemik maruziyet neredeyse iki kat artmaktadır.
Şiddetli karaciğer bozukluğu olan hastalarda farmakokinetik çalışılmamıştır (bkz. Bölüm 4.3 ve
Bölüm 4.4).
Sumatriptanın ana metaboliti olan indol asetik asit analoğu, ağırlıklı olarak serbest asit ve
glukuronid konjugatı formunda bulunduğu idrara atılır. Bilinen bir 5HT1 veya 5HT2 aktivitesi
yoktur. Minör metabolitler tanımlanmamıştır. Oral sumatriptanın farmakokinetiğinin migren
ataklarından önemli ölçüde etkilendiği yönünde bir izlenim bulunmamaktadır.
Bir pilot çalışmada, yaşlı ve genç sağlıklı gönüllüler arasında farmakokinetik parametrelerde
anlamlı farklılıklar bulunmamıştır.
8Renal yetmezlikte farmakokinetik:
Şiddetli renal yetmezliği olan hastalarda dikkatli kullanılmalıdır.
Klinik çalışmalar:
Bir dizi plasebo kontrollü klinik çalışmada, 10 ile 17 yaşları arasındaki 650 çocuk ve ergen migrenli
hastada oral sumatriptan standart tabletlerin güvenlilik ve etkililiği değerlendirilmiştir. Bu
çalışmalarda, plasebo ve herhangi bir sumatriptan dozu arasında ikinci saatte baş ağrısındaki
hafifleme açısından istatistiksel olarak anlamlı bir fark gösterilememiştir. 10 ile 17 yaşları
arasındaki çocuklarda ve ergenlerde oral sumatriptanın istenmeyen etki profili, yetişkin
popülasyondaki çalışmalarda bildirilenlere benzer olmuştur.
5.3. Klinik öncesi güvenlilik verileri
Karsinojenitz, mutajenite:
In vitro sistemlerde ve hayvan çalışmalarında, sumatriptanın genotoksik ve karsinojenik olmadığı
görülmüştür.
Reprodüktif toksikoloji:
Sıçanlar üzerinde yapılan bir fertilite çalışmasında, insana oral yolla verilen 100 mg sumatriptanı
takiben oluşan plazma konsantrasyonunun yaklaşık 200 katı plazma plazma düzeyleri ile sonuçlanan
oral sumatriptan dozları inseminasyon başarısında azalma ile ilişkilidir. Bu etki sıçanlar üzerinde
yapılan ve insanlarda oral yolla verildiğinde ulaşılan maksimum plazma düzeyinin yaklaşık 150
katına ulaşılan subkütan çalışma sırasında oluşmaz.
Gebelik ve laktasyon:
Tavşanlarda belirgin teratojenik kusurların eşlik etmediği embriyoletalite görülmüştür. Bu bulguların
insanlar açısından önemi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmiştir.)
Mikrokristalize selüloz
Kroskarmelloz sodyum
Magnezyum stearat
Opadry Beyaz OY-S-7393*. Bileşimi şu şekildedir:
• Hipromelloz
• Titanyum dioksit (E171)
*Opadry Beyaz OY-S-7393 yerine Opaspray Beyaz M-1-7120 ve metil hidroksi propil selüloz
kullanılabilir. Opaspray Beyaz M-1-7120’nin bileşimi şu şekildedir:
• Hipromelloz
• Titanyum dioksit (E171)
• Sodyum benzoat
6.2. Geçimsizlikler
Bilinen bir geçimsizliği yoktur.
96.3. Raf ömrü
36 ay
6.4. Saklamaya yönelik özel tedbirler
30 ºC’nin altındaki oda sıcaklığında saklanmalıdır.
6.5 Ambalajın niteliği ve içeriği
İMİGRAN, soğuk şekillendirilmiş folyolu/çocuk emniyetli kapak folyolu blisterler içinde tet tek
paketlenmiştir ve karton kutular içinde sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173 1. Levent Plaza B Blok
34394 1. Levent/İstanbul
Telefon: 0212 339 44 00
Faks:: 0212 339 45 00
8. RUHSAT NUMARASI
92/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.04.1993
Ruhsat yenileme tarihi: 15.04.2008
10. KÜB’ÜN YENİLENME TARİHİ
10