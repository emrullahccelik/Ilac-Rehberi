1/11 
 KULLANMA TALİMATI  
 
BRETİCASONE  0,5 mg/2 mL nebülizasyon süspansiyonu  
Nefesle birlikte ağızdan akciğerlere çekilir  
Steril 
 
•Etkin madde: Her nebül  0,5 mg flutikazon propiyonat içerir.  
•Yardımcı madde(ler):  Polisorbat 20, sorbitan monolaurat, monosodyum fosfat dihidrat, 
susuz dibazik sodyum fosfat, sodyum klorür, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra  tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  
 
Bu Kullanma Talimatında:  
1. BRETİCASONE  nedir ve ne için kullanılır?  
2. BRETİCASONE ’u kullanmadan önce dikkat edilmesi gerekenler  
3. BRETİCASONE  nasıl kullanılır?  
4. Olası yan etkiler nelerdir?   
5. BRETİCASONE’ un saklanması  
Başlıkları yer almaktadır.  
 
1. BRETİCASONE  nedir ve ne için kullanılır?  
BRETİCASONE , flutikazon propiyonat içerir. Flutikazon p ropiyonat kortikosteroidler 
(steroidler olarak da adlandırılır)  adı verilen ilaç grubunun bir üyesidir ve yangı (iltihap, 
enflamasyon) giderici etkisi olduğundan, akciğerlerdeki hava yollarının duvarlarında oluşan 
şişme ve hassasiyeti azaltarak nefes alıp verme sorunlarını rahatlatır.  
 
BRETİCASONE  düzenli tedavi gereken hastalarda astım ataklarının önlenmesine yardımcı 
olur. Bu nedenle “önleyici” olarak da adlandırılır. Düzenli olarak her gün kullanılması 
gerekir. 
 
BRETİCASONE  nefes darlığı hissettiğiniz ani astım ataklarının tedavisinde kullanılmaz.  
 Ani atakları tedavi için farklı bir ilaç kullanılır (“kurtarıcı” adı verilir) . 
 Birden fazla ilaç kullanıyo rsanız, ilaçlarınızı karıştırmamak için dikkat ediniz . 
 2/11 
 BRETİCASONE , her uygulamada 0,5 mg flutikazon propiyonat sağlayan, plastik nebüllerde 
sunulmaktadır. Süspansiyon beyaz, opak bir görünüşe sahiptir. Her 5 nebül bir folyo paket 
içinde bulunur ve her ka rton kutu 2 ayrı folyo poşet içinde toplam 10 nebül içerir.  
 
BRETİCASONE , bazı sporcular tarafından suistimal edilen ve tablet veya enjeksiyon yoluyla 
alınan anabolik steroidler gibi steroidlerle karıştırılmamalıdır.  
 
2. BRETİCASONE’ u kullanmadan önce dikkat edilmesi gerekenler  
BRETİCASONE’ u aşağıdaki durumlarda KULLANMAYINIZ  
Eğer;  
 Flutikazon propiyonata veya BRETİCASONE ’un bileşimindeki yardımcı maddelerden 
herhangi birine karşı alerjiniz varsa bu ilacı kullanmayınız.  
 
BRETİCASONE’ u aşağıdaki durumlarda DİKKATLİ KULLANINIZ  
Eğer:  
 Astım belirtilerini gidermek için kısa etkili bronkodilatör (bronş genişletici) kullanımını 
artırdıysanız doktorunuza bildiriniz, bu durum astım kontrolünüzün kötüleştiğini gösterir.  
 Astımınız ani ve ilerleyen  şekilde kötüleştiyse doktorunuzu bilgilendiriniz.  
 BRETİCASONE  doz uygulaması ardından aniden hırıltılı solunumda artış ile kendini 
gösteren bronş spazmı ortaya çıkabilir. BRETİCASONE’ u hemen kesip doktorunuzu 
arayınız.  
 BRETİCASONE  özellikle yüksek dozlard a uzun süre kullanıldığında, içerdiği 
kortikosteroid nedeniyle Cushing sendromu (sırtta kambura benzer yağ birikimi, yüzde 
yuvarlaklaşma, aşırı kıllanma ve özellikle bel ve leğen kemiklerinde kemik erimesi), 
Cushingoid özellikler (Cushing sendromunda görül enlere benzer özellikler), adrenal 
süpresyon (böbrek üstü bezinden hormon salınımının baskılanması) , çocuk ve ergenlerde 
büyüme geriliği, kemik mineral yoğunluğunda azalma, göze perde inmesi (katarakt), göz 
içi basıncının artması (glokom) ve daha seyrek ol arak psikomotor hiperaktivite (aşırı ve 
yoğun etkinlik ya da hareketlilikte olma durumu), uyku bozuklukları, anksiyete (endişe), 
depresyon (ruhsal çöküntü) ya da agresyonu (saldırganlık) (özellikle çocuklarda) içeren 
ruhsal ya da davranışsal etkiler gibi s istemik etkilere yol açabilir.  
 Uzun süredir yüksek dozda inhale steroid kullanıyorsanız trafik kazası ya da ameliyat 
öncesi gibi stresli durumlarda ilave steroidler kullanmanız gerekebilir. Doktorunuz bu 
dönemde size ilave steroid vermeye karar verebilir.  
 Uzun süredir BRETİCASONE  da dahil olmak üzere yüksek doz steroid kullanıyorsanız, 
doktorunuza danışmadan ilacınızı aniden kesmeyiniz. Tedaviyi aniden durdurmanız 
kendinizi iyi hissetmemenize neden olabilir ve kusma, uyuşukluk, mide bulantısı, baş 
ağrısı, yorgunluk, iştahsızlık, düşü k kan şekeri seviyesi , bilinç bulanıklığı ve nöbetler gibi 
semptomlara neden olabilir.  
 BRETİCASONE  çocuklarda büyüme geriliğine yol açabilir, bu nedenle uzun süre 
kullanan çocukların boyu düzenli olarak izlenmelidir. Büyüme yavaşlar ise, dozun 
azaltılması  amacıyla doktorunuz tedaviyi gözden geçirecek ve astım kontrolünü etkili 
biçimde sağlayan en düşük doza düşürecektir.  3/11 
  BRETİCASONE  tedavisi yavaş yavaş azaltılmalı ve doktor gözetimi olmadan aniden 
kesilmemelidir. 
 BRETİCASONE  kan şekeri seviyesini artırabi lir bu nedenle şeker hastalığınız varsa 
doktorunuzu bilgilendiriniz, tedavinizde değişiklik yapmak isteyebilir.  
 Verem (akciğer tüberkülozu) hastalığınız varsa veya daha önce geçirdiyseniz doktorunuzu 
bilgilendiriniz, tedavinizde değişiklik yapmak isteyebil ir. 
 Kronik obstrüktif akciğer hastalığınız (KOAH) varsa ve KOAH tedavisi için onaylı bir 
formülasyonda flutikazon propiyonat kullanıyorsanız,  pnömoni olarak bilinen akciğer 
enfeksiyonu geliştirme riskiniz artabilir. Bu rahatsızlığın belirtileri için “4. Ol ası yan 
etkiler nelerdir?” bölümüne bakınız. Bu belirtilerden herhangi biri sizde geliştiyse derhal 
doktorunuzu bilgilendiriniz. 
 BRETİCASONE, KOAH tedavisi için endike değildir.   
 Kısa etkili kurtarıcı bronkodilatör (hava yolu genişletici) tedavisinin etkis inin azaldığını 
hissettiğinizde veya normalden daha fazla inhalasyona ihtiyaç duyduğunuzda doktorunuza 
danışınız.  
 Şiddetli astım düzenli tıbbi tedavi gerektirir. Belirtileriniz aniden kötüleşirse hemen 
doktorunuza danışınız.  
 BRETİCASONE’ u acil durumlarda enjeksiyonla verilen veya ağızdan alınan steroidlerin 
yerine kullanmayınız.  
 Klinik durumunuz kötüleşirse dozu veya uygulama sıklığını artırmayınız, ne yapmanız 
gerektiğini doktorunuza danışınız.  
 BRETİCASONE’ u steroid tabletler ile birlikte kullanıyorsanız veya yakın zamanda 
steroid tablet kullanımını bıraktıysanız BRETİCASONE  kullanmadan önce doktorunuz, 
hemşireniz veya eczacınız ile konuşunuz. Her iki durumda da doktorunuz aksini 
söyleyene kadar yanınızda ste roid uyarı kartı taşımanız gerekmektedir.  
 Sistemik kortikosteroid tedavisinden inhale BRETİCASONE  tedavisine geçirildikten 
sonra, yanınızda astım ataklarının kötüleşmesi, göğüs enfeksiyonu, majör hastalık, cerrahi 
ve travma gibi stres dönemlerinde ek tedav iye ihtiyaç duyabileceğinizi gösteren bir uyarı 
kartı taşıyınız.  
 Sistemik kortikosteroid tedavisinden, inhale tedaviye geçirildiğinizde saman nezlesi 
(alerjik rinit) veya egzama gibi alerjiler ortaya çıkabilir.  Doktorunuz bu alerjileri tedavi 
etmek için ba zı ilaçlar kullanmanızı isteyebilir.   
 Bulanık görme veya diğer görme bozuklukları yaşarsanız doktorunuzla iletişime geçiniz.  
 BRETİCASONE’ un bir yüz maskesi ile uzun süreli kullanımda meydana gelebilecek yüz 
derisinde doku kaybı nedeniyle oluşan değişiklik olasılığını önlemek için bir ağızlık 
aracılığıyla uygulanması tavsiye edilmektedir.   
 Eğer yüz maskesi kullanıyorsanız cildin korunması için  bariyer krem sürünüz veya 
kullanım sonrası yüzünüzü iyice yıkayınız.  
 
Bazı durumlarda, inhale flutikazon propiyonatın diğer ilaçlarla birlikte kullanımı uygun 
olmayabilir (örneğin, bazı İnsan Bağışıklık Yetmezliği Virüsü (HIV) ilaçları veya oral 
antifungal (mantar önleyici) ilaçlar). Eğer “ritonavi r” olarak adlandırılan bir ilacı  
kullanıyorsanız, doktorunuza danışmadan inhale flutikazon propiyonat 4/11 
 kullanmamalısınız.  Kendi satın aldıklarınız da dahil olmak üzere, doktorunuzu hangi ilaçları 
kullandığınız kon usunda bilgilendirmeniz gerekir. 
 
Bu uyarılar, geçmişteki herhangi bir dönemde dahi olsa sizin için geçerliy se lütfen 
doktorunuza danışınız.  
 
BRETİCASONE’ un yiyecek ve içecek ile kullanılması  
Uygulama yolu nedeniyle herhangi bir etkileşim beklenmemektedir.  
 
Hamilelik 
İlacı kullanmadan önce doktor unuza veya eczacınıza danışınız.  
 
Hamilelik döneminde flutikazon propiyonat kullanımı ile ilgili deneyim yetersiz olduğundan 
hamilelik sırasında sadece doktorunuz gerekli olduğuna karar verirse kullanınız.  
 
Tedaviniz sırasında hamile olduğunuzu fark ederseniz hemen doktoru nuza veya eczacınıza 
danışınız.  
 
Emzirme 
İlacı kullanmadan önce doktoru nuza veya eczacınıza danışınız.  
 
Emzirme döneminde flutikazon propiyonat kullanımı ile ilgili deneyim yetersiz olduğundan 
emzirme döneminde sadece doktorunuz gerekli olduğuna karar verirse kullanınız.  
 
Araç ve makine kullanımı  
BRETİCASONE’ un araç ve makine kullanma yeteneği üzerinde bir etki oluşturması 
beklenmez. 
 
BRETİCASONE’ un içeriğinde bulunan bazı yardımcı maddeler hakkında önemli 
bilgiler 
BRETİCASONE’ un içeriğinde bulunan yardımcı maddelere karşı alerjiniz yoksa bu 
maddelere bağlı olumsuz bir etki oluşması beklenmez.  
 
Bu ürün sodyum ihtiva etse de kullanım yolu nedeniyle uyarı gerekmemektedir.  
 
Diğer ilaçla r ile birlikte kullanımı  
Eğer;  
 BRETİCASONE’un etkisini artırabilecek “proteaz inhibitörü” olarak bilinen ve virüs 
enfeksiyonlarına karşı kullanılan bir ilaç (örn. ritonavir) veya kobisistat içeren ilaçlar 
(insan immün yetmezlik virüsü (HIV) tedavisinde kul lanılır) kullanıyorsanız (bu ilaçları 
kullanıyorsanız doktorunuz sizi yakından takip etmek isteyebilir)    
 Mantar enfeksiyonlarının tedavisine yönelik bir ilaç (ketakonazol gibi) kullanıyorsanız,  
 
doktorunuzu bilgilendiriniz, tedavinizde değişiklik yapmak isteyebilir. 5/11 
 Bu ifadeler belirli bir süre önce kullanılmış veya gelecekte bir zaman kullanılacak ürünler için 
de geçerlidir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza ve ya eczacınıza bunlar hakkında bilgi verin iz. 
 
3. BRETİCASONE  nasıl kullanılır?  
 Uygun kullanım ve doz/uygulama sıklığı için talimatlar:  
Yetişkinler ve 16 yaşın üzerindeki ergenlerde: Günde 2 kez 500 -2000 mikrogram*. 
*1 adet 0,5 mg/2 mL nebül : 500 mcg flutikazon propiyonat, 
  1 adet 2 mg/2mL nebül : 2000 mcg flutikazon propiyonat içerir.  
 
 Uygulama yolu ve metodu: 
Bu ilacın etki etmesi birkaç gün sürebilir ve ilacınızı düzenli kullanmanız çok önemlidir.   
 
İlacınızın etkisi 4 -7 günde ortaya çıkmaya başlar,  ancak daha önceden nefesle birlikte 
akciğerlere çekilen bir kortikosteroid kullanmamış olanlarda 24 saat içinde belirli bir düzelme 
görülebilir.  
 
BRETİCASONE’ u bir jet nebülizatör  ile aerosol şeklinde doktorunuzun talimatlarına uygun 
olarak kullanınız.  
 
İlacın verilmesini etkileyen birçok faktör olduğundan nebülizatör  üreticisi tarafından tavsiye 
edilen kullanma talimatlarına uyunuz.  
 
İlaç nefesle birlikte ağızdan akciğerlere çekilir, bu nedenle bir ağızlık yardımıyla uygulanması 
tavsiye edilir. 
 
Eğer yüz maskesi kullanmanız gerekiyorsa ilacı burnunuzdan da çekme ihtimali olduğundan 
dikkatli olunuz. Eğer yüz maskesi kullanılıyorsa cildin korunması için bariyer krem sürünüz 
veya tedavi sonrası yüzünüzü iyice yıkayınız.  
 
Başlangıç dozu astımınızın ne kadar kö tü olduğuna bağlıdır, ancak daha sonra durumunuz 
iyileştikçe doz değişebilir.  
 
Sıvının veya nebülizatörden çıkan buharın gözünüze gelmesinden sakınınız. Gözlerinizi 
korumak için gözlük takabilirsiniz.  
 
BRETİCASONE Nebülizasyon Süspansiyonu’nun kullanımını takiben ağzın su ile 
çalkalanması, ses kısıklığı ve pamukçuk oluşumunu gidermek için yararlı olabilir.  
 
BRETİCASONE  ağız veya enjeksiyon yoluyla uygulanmamalıdır.  
Eğer az miktarda süspansiyon kullanman ız gerekiyorsa veya süspansiyon u uzun süreli bir  6/11 
 zamanda almanız gerekiyorsa, BRETİCASONE , kullanı lmadan hemen önce sodyum klorür 
enjeksiyon çözelti si ile seyreltilmelidir. 
 
BRETİCASONE’ un kullanım talimatları  
BRETİCASONE  nebülleri folyo paket içerisinde yer almaktadır. Kullanmaya hazır olana 
kadar folyo paketi açmayınız.  
 
Süspansiyon beyaz, opak  bir görün üşe sahiptir. Kullanmadan önce nebül içeriğinin iyice 
karışmış olduğundan emin olmanız önemlidir. Nebülü etiketli kısmından yatay olarak tutarken 
diğer ucuna birkaç kez hafifçe vurunuz ve çalkalayınız. Bu işlemi nebül içeriği tamamıyla 
karışıncaya kadar birkaç kez tekrar ediniz.  
 
Açmak için nebülün baş kısmını çevirerek koparınız.  
 
Nebülün açık ucunu nebüliz er cihazının haznesine yerleştiriniz; yavaşça sıkarak nebül 
içeriğini hazneye boşaltınız.   
 
Nebülizer cihazının kullanımı için cihaz üreticisinin kullanma talimatlarına bakınız.   
 
Nebülizer  haznesindeki kullanılmayan süspansiyonu boşaltınız.  
Ağızlık aracılığı ile uygulanması tavsiye edilir.  
 
Eğer yüz maskesi kullanılıyorsa cildin korunması için bariyer krem sürünüz veya tedavi 
sonrası yüzünüzü iyice yıkayınız.  
 
Sıvının veya nebülizatörden çıkan buharın gözünüze gelmesinden sakınınız . Gözlerinizi 
korumak için gözlük takabilirsiniz.  
 
BRETİCASONE ’un kullanımını takiben ağzın su ile çalkalanması ses kısıklığı ve pamukçuk 
oluşumunu gidermek için yararlı olabilir.  
 
Seyreltilmesi: 
Doktorunuz söylemeden nebül içeriğini seyreltmeyiniz.  
7/11 
  Doktorunuz BRETİCASONE’u  seyreltmenizi söylediyse, nebül içeriğini nebülizer 
haznesine boşaltınız  
 Doktorunuz belirttiği miktarda enjeksiyonluk sodyum klorür çözeltisini ekleyiniz  
 Nebülizer haznesinin kapağını kapatarak karışmasını sağlamak için hafifçe çalkalayınız  
Seyreltmenin gerektiği durumlarda yalnızca enjeksiyonluk sodyum klorür çözeltisi kullanınız.  
 
Kullanımdan sonra : 
 Her doz için yeni bir nebül kullanınız. Yeni nebülü sadece kullanmaya hazır olduğunuzda 
açınız. Kullanımdan sonra nebülde sıvı kalırsa, sıvıyla birlikte neb ülü atınız. Tekrar 
kullanmak için saklamayınız.  
 Nebülizer haznesinde çözelti kalırsa bu çözeltiyi atınız.  
 Nebülizer cihazınızı önerildiği şekilde temizleyiniz.  
 
 Değişik yaş grupları:  
Çocuklarda kullanımı:  
4 - 16 yaş arası çocuklar ve ergenler: Günde 2 kez 1000 mikrogram*. 
* 1 adet 0,5 mg/2 mL nebül : 500 mcg flutikazon propiyonat, 
   1 adet 2 mg/2mL nebül : 2000 mcg flutikazon propiyonat içerir.  
 
Yaşlılarda kullanımı:  Yaşlılarda doz ayarlaması gerekli değildir.  
 
 Özel kullanım durumları:  
Böbrek/k araciğer yetmezliği : 
Karaciğer ve böbrek bozukluğunda doz ayarlaması gerekli değildir.  
 
Eğer BRETİCASONE’ un etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz.  
 
Kullanmanız gerekenden daha fazla BRETİCASONE  kullandıysanız:  
BRETİCASONE ’dan kullanmanız gerekenden fazlasını kullanmışsanız bir do ktor veya eczacı 
ile konuşunuz.  
 
Eğer size reçete edilen dozdan yanlışlıkla daha yüksek bir doz aldıysanız mümkün olan en 
kısa sürede doktorunuzu bilgilendiriniz.  
 
BRETİCASONE’ u kullanmayı unutursanız  
Doktorunuz atlanan dozun ne zaman uygulanacağına karar verecektir.  
 
Unutulan dozları dengelemek için çift doz almayınız.  
 
BRETİCASONE  ile tedavi sonlandırıldığında oluşabilecek etkiler  
BRETİCASONE  tedavisi yavaş yavaş azaltılmalı ve  doktor gözetimi olmadan aniden 
kesilmemelidir. Tedavinin aniden kesilmesi kendinizi kötü hissetmenize ve kusma, bulantı, 
baş ağrısı, yorgunluk, iştah kaybı, kan şekerinde düşme ve nöbet gibi belirtilere neden olabilir . 8/11 
 4. Olası yan etkiler nelerdir?  
Tüm ilaçlar gibi BRETİCASONE’ un içeriğinde bulunan maddelere duyarlı olan kişilerde ya n 
etkiler olabilir. 
 
Eğer aşağıdakilerden biri olursa, BRETİCASONE’u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
 Alerjik reaksiyonlar – belirtileri ciltte döküntü, kızarıklık, kaşıntı veya kurdeşen ya da 
ürtiker benzeri kırmızı yaralardır . 
 Ciddi alerjik reaksiyonlar – belirtileri yutma ve nefes alma zorluğuna neden olabilecek 
yüz, dudak, ağız dil veya boğazda şişme, kaşıntılı döküntü, halsizlik ve sersemlik ve ani 
dolaşım yetmezliğidir (kollaps).  
 Ani hırıltılı nefes alma ve göğüs ağrısı veya gerginliği.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut  ise, sizin BRETİCASONE’a  karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir . 
 
Nefes almanız veya hırıltılı solunumunuz kötüleşirse mümkün olan en kısa sürede 
doktorunuzu bilgilendiriniz.  
 
Nefes darlığınız ve hırıltılı solunumunuz, yeni ilacınızı kullanmanıza karşın, birkaç günde 
kötüleşirse veya diğer inhale ilacınızın kullanımını artırdığınızı fark ederseniz derhal 
doktorunuzu bilgilendiriniz. 
 
Bu ilacı alan çoğu insan bu ilacın hiçbir soruna yol açmadığını fark eder. Tüm ilaçlarda 
olduğu gibi, bazı insanlar bu ilacın yan etkilere neden olduğunu görebilir.   
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 1 0 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyr ek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Çok yaygın:  
 Ağızda ve boğazda pamukçuk (kandidiyazis)*  
 
Yaygın:  
 Ses kısıklığı*  
 Ciltte çürük (kontüzyon)  9/11 
  KOAH’lı hastalarda pnömoni (akciğerlerde enfeksiyon)  
 
BRETİCASONE  kullanırken aşağıdaki belirtilerden birisini yaşarsanız hekiminize bildiriniz. 
Bu belirtiler akciğer enfeksiyon belirtileri olabilir:  
- Ateş veya titreme  
- Mukus üretiminde artış, mukus rengind e değişiklik  
- Artmış öksürük veya nefes alma güçlüğünde artış  
 
Yaygın olmayan:  
 Ciltte alerji (aşırı duyarlılık reaksiyonları)  
 
Seyrek: 
 Yemek borusunda pamukçuk (ö zofajiyal kandidiyaz)* 
 
Çok seyrek:  
 Alerji sonucu yüz ve boğazda şişme (anjiyoödem), solunum belirtileri (nefes darlığı  
(dispne) ve/veya bronşların daralması (bronkospazm)) ve an i alerjik tepkiler (anafilaktik 
reaksiyonlar) 
 Sırtta kambura benzer yağ birikimi, yüzde yuvarlaklaşma, aşırı kıllanma ve özellikle bel 
ve leğen kemiklerinde kemik erimesi belirtileri ile görülen bir hast alık (Cushing 
sendromu), Cushing sendromunda görülenlere benzer özellikler (Cushingoid özellikler),  
 Böbreküstü  bezi baskılanması (adrenal süpresyon  
 Kemik mineral yoğunluğunda  azalma 
 Göze perde inmesi (katarakt)  
 Göz içi basıncının artması (glokom)  
 Kan şeker düzeylerinde artış (hiperglisemi)**  
 Genelde çocuklarda,  
- Büyümede gecikme  
- Endişe (anksiyete)  
- Uyku bozuklukları  
- Aşırı ve yoğun etkinlik ya da hareketlilikte olma  durumu (hiperaktivite)  
- Uyaranlara karşı aşırı duyarlı olma durumu (irritabilite) dahil davranış değişiklikleri  
 Tek bir akciğerde hava yollarının geçici olarak daralması (paradoksal bronkospazm)  
 Hazımsızlık (dispepsi)  
 Eklem ağrısı (artralji)  
 
Bilinmiyor: 
 Ruhsal çöküntü (depresyon), saldırganlık (agresyon) (ço ğunlukla çocuklarda)  
 Burun kanaması  
 Bulanık görme  
* Bazı kişilerde ses kısıklığı, yutma güçlüğü veya ağızda veya boğazda ve nadiren yemek 
borusunda pamukçuk (kandidiyazis) gelişebilir.  BRETİCASONE’ un kullanımını takiben 10/11 
 ağzın su ile çalkalanması  ve her dozdan sonra tükürmek  yardımcı olabilir.  Bu durumu 
doktorunuza söyleyiniz, ancak aksi söylenmedikçe tedaviyi bırakmayınız.  
 
** Çok nadir durumlarda kan şekerinizin miktarında artış (hiperglisemi) olabilir. Eğer şeker 
hastalığınız varsa kan şekeri seviyenizin daha sık izlenmesi ve genel şeker hastalığı 
tedavisinde olası bir ayarlama yapılması gerekebilir.  
 
Bazı hastalarda, özellikle bu tür ilaçları daha yüksek dozlarda alanlarda şu yan etkilere 
rastlanabilir: yuvarlak yüz, kemik yoğunluğu kaybı, göz  sorunları ve çocuklarda büyümenin 
yavaşlaması. Bazı hastalarda artan morarma görülebilir.  
 
Çok nadiren ilacı alan kişi endişeli hissedebilir, uyku bozukluğu yaşayabilir veya artan 
sinirlilik (özellikle çocuklarda) fark edebilir.  
 
Aşağıdakilerden herhangi biri olursa hemen doktorunuzu bilgilendiriniz: 
 BRETİCASONE’u 7 gün kullandıktan sonra nefes darlığınız veya hırıltılı solunumunuz 
düzelmezse veya daha kötüleşirse,  
 Siz veya çocuğunuz solunum yoluyla yüksek dozda steroid kullanıyorsanız ve karın ağrısı, 
bulantı, ishal, baş ağrısı veya halsizlik gibi anlaşılmaz belirtileriniz varsa. Bunlar viral 
enfeksiyon veya mide bozulması durumlarında yaşanabilir. Steroid tedaviniz in aniden 
kesilmemesi önemlidir çünkü aniden kesilmesi astımınızın kötüleşmesine ve 
vücudunuzdaki hormonlarla ilgili sorunlara neden olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacını zı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye F armakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BRETİCASONE’ un saklanması  
BRETİCASONE ’u çocukların göremeyeceği, erişemeyeceği yerlerde ve ambalajında 
saklayınız.  
25°C altındaki oda sıcaklığında saklayınız.  
Donmaktan ve direk gün ışığından koruyunuz.  
Dondurmayınız.  
Nebüller alüminyum folyo ambalajdan çıkarıldıktan sonra 28 gün ve ürün açıldıktan sonra 2 -
8°C’de 12 saat içinde kullanılmalıdır.  
Dik konumda muhafaza ediniz. 
 11/11 
 Son kullanma tarihiyle uyumlu olarak kullanınız  
Ambalajdaki son kullanma tarihinden sonra BRETİCASONE ’u kullanmayınız.  Bu tarihte ilk 
iki rakam ayı, son dört rakam yılı gösterir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: 
POLİFARMA İLAÇ SAN. VE TİC. A.Ş.  
Vakıflar OSB Mahallesi,  
Sanayi Caddesi, No:22/1  
Ergene/TEKİRDAĞ  
Tel: (0282) 675 14 04 
Faks: (0282) 675 14 05 
 
Üretim yeri: 
AROMA İLAÇ SAN. LTD. ŞTİ.  
Vakıflar OSB Mahallesi,   
Sanayi Caddesi, No:22/1 Kat:2 
Ergene/TEKİRDAĞ  
Tel: (0282) 675 10 06  
Faks: (0282) 675 14 05 
 
Bu kullanma talimatı 20.12.2023 tarihinde onaylanmıştır.  
 