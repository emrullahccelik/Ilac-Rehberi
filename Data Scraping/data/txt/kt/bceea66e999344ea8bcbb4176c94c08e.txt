 1  KULLANMA TALİMATI  
 
ORGALUTRAN® 0,25 mg/ 0 ,5 ml  enjeksiyonluk çözelti  
Deri altına uygulanır . 
Steril  
 
• Etkin madde : Ganireliks 0 ,25 mg/ 0,5 ml 
• Yardımcı maddeler : Mannitol, asetik asit, enjeksiyonluk su.  
Çözeltinin pH değeri, sodyum hidroksit ve asetik asit kullanılarak ayarlanmış olabilir. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında: 
 
1.  ORGALUTRAN® nedir ve ne için kullanılır?  
2.  ORGALUTRAN®’ı kullanmadan önce dikkat edilmesi gerekenler  
3.  ORGALUTRAN® nasıl kullanılır?  
4.  Olası yan etkiler nelerdir?  
5.  ORGALUTRAN®’ın saklanması  
 Başlıkları yer almaktadır.  
 1. ORGALUTRAN
® nedir ve ne için kullanılır?  
 ORGALUTRAN, doğal Gonadotropin Serbestleştirici Hormon (GnRH) adlı hormonun etkilerini engelleyen ganireliks içerir. GnRH, gonadotropinlerin [luteinizan hormon (LH) ve FSH] salgılanmasını düzenler. Gonadotropinler,  insan doğurganlığında ve üremesinde önemli 
bir rol oynar. Kadınlarda FSH, yumurtalıklardaki foliküllerin büyümesi ve gelişmesi için gereklidir. Foliküller, yumurta hücrelerini içeren, küçük ve yuvarlak keselerdir. LH, olgunlaşan yumurta hücrelerinin foliküllerden ve yumurtalıklardan serbest kalması (ovülasyon) için ihtiyaç duyulan bir hormondur. ORGALUTRAN, GnRH etkisini engeller, özellikle LH salgısını baskı altına alır.  
 
ORGALUTRAN, berrak ve renksiz sulu enjeksiyonluk çözeltidir. Çözelti, steril, kullan ıma 
hazır ve  deri altına uygulamak içindir. İğne koruma kılıfı bu ürünle temas halinde olan sert 
doğal kauçuk/ lateks içermektedir.  
 
In vitro  fertilizasyon (tüp bebek) ve diğer yöntemler dahil yardımcı üreme tekniklerinde 
ovülasyon bazen, çok erken gerçekleşebilir ve kadının gebe kalma şansının önemli ölçüde azalmasına neden olur. ORGALUTRAN, yumurta hücrelerinin bu şekilde, çok erken serbest  2 kalmasına yol açan LH salgısının önlenmesi amacıyla kullanılır. ORGALUTRAN yardımcı 
üreme tekniklerinin uygulanmasındaki yumurtalıkların kontrollü olarak uyarılması sırasında erken luteinizasyonun önlenmesinde kullanılmaktadır.  
Klinik çalışmalarda ORGALUTRAN, rekombinant (genetik yöntemlerle üretilen) folikül stimülan hormon (FSH) ile birlikte kullanılmıştır.  
 2. ORGALUTRAN
®’ı kullanmadan önce dikkat edilmesi gerekenler  
 ORGALUTRAN
®’ı aşağıdaki durumlarda KULLANMAYINIZ:  
 Eğer:  
• Ganirelikse veya sert doğal kau çuk/lateks de dahil olmak üzere ORGALUTRAN’ ın diğer 
bileşenlerinden herhangi  birine karşı alerjiniz (aşırı duyarlılığınız) varsa  
• Gonadotropin serbestleştirici hormona (GnRH) veya bir GnRH analoğuna karşı aşırı 
duyarlıysanız. 
• Orta şiddette veya şiddetli karaciğer ya da böbrek hastalığınız varsa  
• Hamileyseniz veya bebek emziriyorsanız  
 Bu durumlardan herhangi biri size uyuyorsa, ilacı kullanmaya başlamadan önce doktorunuza bildiriniz.  
 
ORGALUTRAN®’ı aşağıdaki durumlarda DİKKATLİ KULLANINIZ:  
 
Eğer:  
• Alerjiniz varsa . 
• Aktif bir alerjiniz varsa, lütfen doktorunuza söyleyiniz. Doktorunuz bu durumun şiddetine 
göre, tedavi sırasında ayrıca izlenmenize ihtiyaç olup olmadığına karar verecektir.  İlk doz 
uygulanır uygulanmaz alerjik reaksiyonlar bildirilmiştir.  
• Daha ilk doz ile birlikte; kurdeşen (ürtiker), solunum veya yutma zorluğuna neden 
olabilecek yüz, dudaklar , dil ve/veya boğazın şişmesi  (anjiyoödem ve/ veya anafilaksi) 
dahil olmak üzere, yaygın ve bölgesel alerjik reak siyon lar rapor lanmıştır . (Ayrıca bkz. 
Bölüm 4 O lası yan etkiler nelerdir?). Alerjik bir reaksiyonunuz varsa, ORGALUTRAN'ı 
almayı bırakınız  ve derhal tıbbi yardım alınız . 
 
Lateks alerjisi  
Bu ilacın iğne koruma kılıfı, ciddi alerjik reaksiyonlara neden olabilen sert doğal 
kauçuk/ lateks içermektedir.  
 
Over  hiperstimülasyon sendromu (OHSS)  
Yumurtalıkların hormonlarla uyarılması sırasında veya sonrasında, over hiperstimülasyon sendromu (yumurtalıkların aşırı uyarılma sendromu) gelişebilir; bu sendrom gonadotropinlerle gerçekleştirile n uyarma süreciyle ilişkilidir; lütfen size reçeteyle verilmiş 
olan ve gonadotropin içeren ilacın kullanma talimatına bakınız. 
 
Dış gebelik  
Yardımcı üreme tedavisi alan kadınlarda, dış gebelik görülme sıklığı artabilir. Doktorunuz, gebeliğinizin erken dönemlerinde ultrason tetkiki yaparak gebeliğin rahim içinde gelişmekte olduğunu doğrulayacaktır.    3 Doğumsal bozukluklar  
Yardımcı üreme teknikleriyle sağlanan gebeliklerin sonucu olarak doğan bebeklerdeki 
doğuştan olan malformasyonların  (anatomik şekil bozukluklarının) görülme sıklığı, 
kendiliğinden gerçekleşen gebeliklerin sonucu olarak doğan bebeklerdekinden hafifçe daha yüksek olabilir. Bu hafif yükseklik, kısırlık tedavisi gören hastaların özellikleriyle (örneğin kadının yaşı, sperm özellikleri) ve yardımcı üreme tekniklerini izleyen çoklu gebelik görülme 
sıklığının daha yüksek olmasıyla ilişkili olduğu düşünülmektedir. ORGALUTRAN kullanılan yardımcı üreme tekniklerinden sonraki doğumda malformasyonların görülme sıklığı, yardımcı ürem e tekniklerinin seyri sırasında kullanılan diğer GnRH analoglarına eşlik edenlerden farklı 
değildir.  
 
50 kg’ın altındaki ve 90 kg’ın üzerindeki kadınlar  
ORGALUTRAN’ın etkililik ve güvenliliği, vücut ağırlığı 50 kg’ın altında veya 90 kg’ın üzerinde olan kadınlarda saptanmış değildir. Daha fazla bilgi edinmek için doktorunuza sorunuz. Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 Hamilelik  
 İlacı kullanmadan önce doktorunuza veya eczacınıza danışın ız. 
Hamilelik sırasında ORGALUTRAN kullanmayınız.  
Tedaviniz sırasında hamile olduğunuzu farkederseniz hemen doktorunuza veya eczacınıza danışınız.  
 Emzirme  
 İlacı kullanmadan önce doktorunuza veya eczacınıza danışınız.  
Emzirme döneminde ORGALUTRAN kullanmayınız.  
 
Araç ve makine kullanımı  
 
ORGALUTRAN’ın araç veya makine kullanma yeteneği üzerindeki etkileri incelenmemiştir.  
 ORGALUTRAN’ın içeriğinde bulunan bazı yardımcı maddeler hakkında önemli bilgiler  
 Bu ilacın her dozunda 1 mmol’den (23 mg) az sodyum mevcuttur; yani aslında “sodyum içermez”.  
 Diğer ilaçlar ile birlikte kullanılması  
 Eğer reçeteli yada reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
     4 3.  ORGALUTRAN® nasıl kullanılır?  
 
Uygun kullanım ve doz/uygulama sıklığı için talimatlar:  
 ORGALUTRAN’ı her zaman tam olarak doktorunuzun size söylediği gibi kullanınız. Nasıl kullanacağınızdan emin değilseniz, doktorunuzla birlikte kontrol etmelisiniz.  
 ORGALUTRAN, in vitro  fertilizasyon (tüp bebek) dahil yardımcı üreme teknikleri (YÜT) 
tedavisinin bir bölümü olarak kullanılmaktadır.  
 Folikül stimülan hormon (FSH) ile yumurtalıklarınızın uyarılmasına, adet döneminizin ikinci veya üçüncü günü başlanabilir. ORGALUTRAN (0,25 mg), FSH uygulanmasının 6. gününden itibaren başlanmak üzere günde bir defa derinin tam altına enjekte edilmelidir. FSH uygulanmasına verdiğiniz yanıta göre doktorunuz, başka bir gün başlanmasına da karar verebilir. ORGALUTRAN ve FSH aynı zamanda uygulanmalı dır. Ancak ilaçlar 
karıştırılmamalı ve farklı yerlere enjekte edilmelidir.  
 
ORGALUTRAN tedavisine, yeterli boyut ve sayıda folikül mevcut oluncaya kadar devam edilmelidir. Foliküllerdeki yumurta hücrelerinin nihai olgunlaşması, insan koriyonik gonadotropini (hCG) verilerek sağlanabilir. ORGALUTRAN enjeksiyonları arasındaki süreler ve son ORGALUTRAN enjeksiyonuyla hCG enjeksiyonu arasındaki süre, 30 saati aşmamalıdır, aksi halde erken ovülasyon (yumurta hücresinin folikül dışına bırakılması) gerçekleşebilir.  Bu nedenle, ORGALUTRAN enjeksiyonu sabahları yapılıyorsa,  
ORGALUTRAN tedavisine, ovülasyonun tetiklendiği gün de dahil olmak üzere gonadotropin tedavisi dönemi boyunca devam edilmelidir. ORGALUTRAN enjeksiyonu öğleden sonraları 
yapılıyorsa,  son ORGALUTRAN  enjeksiyonu ovülasyonun tetiklendiği günden bir önceki 
gün, öğleden sonra yapılmış olmalıdır.  
 ORGALUTRAN, kullanıma hazır dolu enjektörler şeklinde sunulmaktadır ve tercihen bacağın yukarı bölümüne olmak üzere derinin tam altına, yavaş yavaş enjekte edil melidir. 
Kullanmadan önce, çözeltiyi çıplak gözle kontrol ediniz. Tanecikler içeriyorsa ya da berrak değilse kullanmayınız. K ullanıma hazır dolu enjektörde hava kabarcıkları fark edebilirsiniz. 
Bu beklenen bir durumdur ve hava kabarcıklarının çıkarılmasına  gerek yoktur. Enjeksiyonlar 
siz veya eşiniz tarafından yapılıyorsa aşağıdaki talimatı dikk atle izleyiniz. ORGALUTRAN’ı 
başka ilaçlarla karıştırmayınız.  
 Uygulama yolu ve metodu:  
 Enjeksiyon yerinin hazırlanması  
Ellerinizi su ve sabunla iyice yıkayınız. Deri yüzeyinde kalmış olabilecek herhangi bir bakteriyi uzaklaştırmak için enjeksiyon yerini dezenfektanlı (örneğin alkol) bir pamukla siliniz. İğneyi batıracağınız yerin çevresindeki, 5 cm yarıçaplı alanı sildikten sonra devam etmeden önce en az 1 dakika, dezenfektanın kuruması için bekleyiniz.  
 İğnenin batırılması  
İğnenin kılıfını çıkarınız. Genişçe bir deri bölgesini, baş ve işaret parmaklarınız arasında sıkıştırınız. İğneyi, sıkıştırdığınız deri bölgesinin üzerine, deri yüzeyiyle 45 derecelik açı yapacak şekilde batırınız. Enjeksiyon yerini, her enjeksiyonda değiştiriniz.  
   5 İğnenin pozisyonunun kontrol edilmesi  
İğnenin pozisyonunu kontrol etmek için, enjektörün pistonunu geriye doğru hafifçe çekiniz. 
Enjektöre kan girecek olursa bunun anlamı iğneni n bir kan damarını delmiş olduğudur. Böyle 
bir durumda ORGALUTRAN’ı enjekte etmeyiniz, enjektörü çıkarınız, enjeksiyon yerini dezenfektanlı bir pamukla kapatıp üzerine basınç uygulayınız; kanama, 1- 2 dakika içerisinde 
durmalıdır. Bu enjektörü kullanmayınız  ve uygun şekilde imha ediniz. Yeni bir enjektörle 
baştan başlayınız.  
 Çözeltinin enjekte edilmesi  
İğne doğru pozisyondaysa, enjektörün pistonuna yavaşça ve sabit bir basınçla bastırarak, çözeltiyi deri dokularına zarar vermeksizin, hatasız bir şekilde enj ekte ediniz.  
 Enjektörün geriye çekilmesi  
Enjektörü hızla geriye çekiniz ve enjeksiyon yerine, dezenfektanlı bir pamukla basınç uygulayınız.  
 Önceden doldurulmuş enjektörü sadece bir kez kullanınız.  
 Değişik yaş grupları:  
Çocuklarda kullanımı:  
Çocuklarda kullanımı yoktur.  
 Yaşlılarda kullanımı:  
Yaşlılarda kullanımı yoktur.  
 
Özel kullanım durumları:  
Böbrek /karaciğer yetmezliği:  
ORGALUTRAN’ın b u popülasyonda orta veya şiddetli karaciğer yetmezliği olan hastalarda  
kullanımı kontrendikedir.  Eğer ORGALUTRAN
®’ın etkisinin çok güçlü veya zayıf olduğuna dair bir izleminiz var ise 
doktorunuz veya eczanız ile konuşunuz.  Kullanmanız gerekenden daha fazla ORGALUTRAN kullandıysanız  
 ORGALUTRAN’dan kullanmanız gerekenden daha fazlasını kullanmışsanız bir doktor veya eczacı ile konuşunuz  ORGALUTRAN’ı kullanmayı unutursanız  
 Eğer dozu unuttuğunuzu fark ederseniz, söz konusu dozu mümkün olduğunca çabuk alınız.  
 Uygulanacak dozun üzerinden 6 saatten daha uzun bir süre geçmişse (bir önceki enjeksiyonla 
unuttuğunuz enjeksiyon arasında 30 saatten daha uzun bir süre bulunacağından), unuttuğunuz dozu mümkün olduğunca çabuk uygulayınız ve önerilerini almak üzere doktorunuza danışınız.  
 Bu ürünün kullanılmasıyla ilgili daha başka herhangi bir sorunuz varsa, doktorunuza veya 
eczacınıza sorunuz.  
  6 Unutulan dozları dengelemek için çift doz almayınız.  
 
ORGALUTRAN ile tedavi sonlandırıldığında oluşabilecek etkiler  
 Doktorunuz önermediği sürece, ORGALUTRAN kullanmayı bırakmayınız, çünkü bu durum tedavinizin sonucunu etkileyebilir.  
 4. Olası yan etkiler nelerdir?  
Tüm ilaçlar gibi, ORGALUTRAN
’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, ORGALUTRAN'ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz:  
 
• döküntü 
• yüzde şişme  
• nefes almada zorluk (dispne)  
• solunum veya yutma zorluğuna neden olabilecek yüz, dudaklar , dil ve/veya boğazın 
şişmesi (anjiyoödem ve/veya anafilaksi)  
• kurdeşen (ürtiker)  
 
Bunların hepsi cok ciddi yan etkilerdir.  
 Eğer bunlardan biri sizde mevcut ise, sizin ORGALUTRAN'a karsı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
‘Bu çok ciddi yan etkilerin hepsi oldukç a seyrek g örülür’. 
 Olası yan et kilerin sıklıkları aşağıdaki gibidir:  
 Çok yaygın (Her 10 hastanın 1'inden fazla)  
Yaygın (Her 10 hastanın 1'inden az ancak 100 hastanın 1'inden fazla)  
Yaygın olmayan (100 hastanın 1'inden az ancak 1 .000 hastanın 1'inden fazla)  
Seyrek  (1.000 hastanın 1'inden az ancak 10.000 hastanın 1'inden fazla)  
Çok seyrek (10.000 hastanın 1’inden az)  
Sıklığı bilinmeyen (Eldeki verilerden hareketle tahmin edilemeyen)  
 Çok yaygın yan etkiler:  
Enjeksiyon yerinde lokal bir deri reaksiyonu (daha çok, şişlikle birlikte kızarıklık veya yalnız 
başına kızarıklık) ortaya çıkabilir . Lokal reaksiyon normal olarak 4 saat içerisinde kaybolur.  
 
Yaygın olmayan yan etkiler:  
Baş ağrısı, bulantı  ve kendini iyi hissetmeme hali bildirilmiştir.  
 
Çok seyrek yan etkiler:  
- İlk doz ile birlikte  aşağıdaki alerjik reaksiyonlar gözlenmiştir:  
• döküntü 
• yüzde şişme  
• nefes almada zorluk (dispne)   7 • solunum veya yutma zorluğuna neden olabilecek yüz, dudaklar , dil ve/veya boğazın 
şişmesi (anjiyoödem ve/veya anafilaksi)  
• kurdeşen (ürtiker)  
- İlk ORGALUTRAN dozunun uygulanmasından sonra bir vakada önceden var olan 
kaşıntının, kızarıklığın (egzema) kötüleştiği bildirilmiştir.  
 Ek olarak, kontrollü over hiperstimulasyonu ile meydana geldiği bilinen (örn: leğen kemiği ile ilgili ağrı, karında gerginlik, over hiperstimülasyon sendromu (OHSS), dış gebelik ve düşük) 
istenmeyen etkiler de bildirilmiştir.   
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz . 
 
Yan etkilerin raporlanması  
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ORGALUTRAN
®’ın saklanması  
 ORGALUTRAN
®’ı çocukların göremeyeceği, erişemeyeceği yerlerde ve ambalajında 
saklayınız.   Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra ORGALUTRAN’ı kullanmayınız/son kullanma tarihinden önce kullanınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 Enjektörü kullanım öncesi inceleyiniz. Yalnızca; içlerindeki çözeltinin tanecikler içermediği, berrak olduğu ve hasarsız ambalajlarda n çıkarılmış olan enjektörleri kullanınız.  
 25°C’nin altındaki oda sıcaklığında saklayınız. Dondurmayınız.  Işıktan korumak amacıyla, orijinal ambalajında saklayınız.  
 Çevreyi korumak amacıyla; kullanmadığınız ORGALUTRAN’ı şehir suyuna veya ev çöpüne atmayınız. Bu konuda eczacınıza danışınız.  
 Ruhsat sahibi:  
Organon Turkey İlaçları Ltd. Şti.  
Şişli - İstanbul  
   8 Üreti m yeri: 
Vetter Pharma -Fertigung GmbH & Co.KG  
Ravensburg -Almanya  
 
Bu kullanma talimatı 02/ 06/2022 tarihinde onaylanmıştır.   