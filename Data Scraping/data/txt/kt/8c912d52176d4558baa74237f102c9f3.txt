 
1/6 KULLANMA  TALİMATI  
 
BİOFLEKS METROSEL  %0,5 I.V.  perfüzyon  çözeltisi  
Steril  
Enjeksiyon yoluyla  toplardamar  içine  uygulanarak  kullanılır.  
 
• Etkin  madde:  Her 100 mL'lik biofleks  torba  500 mg metronidazol  içerir.  
• Yardımcı  maddeler:  Disodyum  fosfat , sodyum  klorür,  sitrik asit monohidrat  ve 
enjeksiyonluk su.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğini zde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma  Talimatında:  
1. BİOFLEKS METROSEL nedir  ve ne için kullanılır?  
2. BİOFLEKS METROSEL’i kullanmadan  önce  dikkat  edilmesi  gerekenler  
3. BİOFLEKS METROSEL  nasıl  kullanılır?  
4. Olası  yan etkiler  nelerdir?  
5. BİOFLEKS METROSEL’in saklanması  
 
Başlıkları  yer almaktadır.  
 
1. BİOFLEKS METROSEL  nedir  ve ne için kullanılır?  
BİOFLEKS METROSEL , bağırsak amebiyazisi (amiplerin neden olduğu bir  çeşit enfeksiyon), 
karaciğer amebiyazisi, non -spesifik vajinit (vajina enfeksiyonu), anaerob  enfeksiyonlar  ve 
trikomonaslara  bağlı  genital  enfeksiyonlarda  kullanılır.  
 
BİOFLEKS  METROSEL  100 mL’lik PVC torbalarda, setli ve setsiz olarak kullanıma 
sunulmaktadır.  
 
2. BİOFLEKS METROSEL ’i kullanmadan  önce  dikkat  edilmesi  gerekenler  
BİOFLEKS METROSEL ’i aşağıdaki  durumlarda  KULLANMAYINIZ  
İmidazol türevlerine veya ilacın içindeki yardımcı maddelere karşı aşırı duyarlı olan hastalarda   
2/6 kullanılmamalıdır.  
 
BİOFLEKS METROSEL  aşağıdaki  durumlarda  DİKKATLİ KULLANINIZ  
- Karaciğer ile ilgili sorununuz varsa veya olduysa.  
- Böbrek yetmezliği nedeniyle diyaliz alıyorsanız.  
- Sinir sisteminiz ile ilgili bir  hastalığınız varsa.  
- Tedavi sırasında alkollü içkilerden kaçınmak gerekir ve tedaviniz bittikten sonra en az 48 saat 
alkol almamalısınız.  
- Tıbbi geçmişinizde kan ile ilgili genetik bir hastalığı olan vakalarda metronidazol dikkatli 
kullanılmalıdır.  
- BİOFLEKS  METROSEL ’in uzun  süreli  kullanımı  gerektiği  durumlarda  uzun  süreli  
kullanıma  dikkatlice  değerlendirilerek  karar  verilmelidir.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
BİOFLEKS METROSEL’in yiyecek  ve içecek  ile kullanılması  
BİOFLEKS METROSEL enjeksiyonluk çözelti damar içine uygulandığından aç ya da tok karnına 
alınabilir.  
 
Hamilelik  
İlacı kullanmadan  önce  doktorunuza  ya da eczacınıza  danışınız.  
 
BİOFLEKS METROSEL hamileliğin  ilk 3 ayında  kullanılmamalıdır. Hamileliğin ilk 3 ayından 
sonra, ancak doktor tarafından kullanılması kesin gerekli görüldü ise kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  ya da eczacınıza  danışınız.  
 
BİOFLEKS METROSEL , anne  sütüne  geçtiğinden,  emzirenlerde  kullanılmamalıdır.  
 
Araç  ve makine  kullanımı  
BİOFLEKS METROSEL  tedavisi  sırasında  araç ve makine  kullanımınızı  etkileyebilecek  yan etkiler  
görülebilir  (örneğin;  zihin  karışıklığı,  baş dönmesi,  halüsinasyonlar, görme bozuklukları vb.). Eğer 
bu yan etkiler sizde de görülürse araç ve  makine  kullanmayın.  
 
BİOFLEKS METROSEL ’in içeriğinde bulunan bazı yardımcı maddeler  hakkında  önemli  
bilgiler  
Bu tıbbi ürün her 100 m L’sinde 13 mmol sodyum ihtiva eder. Düşük sodyum ve düşük tuz  diyetinde  
3/6 olan hastalar dikkatli olmalıdırlar. Keza ödeme yatkınlığı olanlarda da dikkatle uygulanmalıdır.  
 
Diğer  ilaçlar  ile birlikte  kullanımı  
Metronidazol,  disülfiram  tedavisiyle  birlikte  kullanıldığında  zihin  bulanıklığı  ve benzeri  psikolojik  
reaksiyonlara  neden  olabilir.  
 
Varfarin  tedavisi  görecek  hastalarda  doz dikkatli  ayarlanmalıdır.  
 
Ayrıca  aşağıdaki  ilaçlarla  tedavi  görüyorsanız  doktorunuzu  bilgilendiriniz:  
Lityum,  veküronyum,  fenobarbital  veya  fenitoin,  5-flurourasil,  busulfan,  siklosporin.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar hakkında  bilgi veriniz.  
 
3. BİOFLEKS METROSEL  nasıl kullanılır?   
Uygun  kullanım  ve doz/uygulama  sıklığı  için talimatlar:  
BİOFLEKS METROSEL  spesifik  durumlarda  kullanılan  bir ilaçtır.  Doktorunuz hastalığınıza ve 
hastalığınızın şiddetine göre sizin için uygun doz ve uygulama  sıklığını  belirleyecektir.  
 
Uygulama  yolu ve metodu:  
Enjeksiyon yoluyla  dakikada 5 mL toplardamar  içine  uygulanır.  
 
Değişik  yaş grupları  
Çocuklarda  kullanımı:  
BİOFLEKS METROSEL 8 haftalıktan  itibaren  çocuklarda  kullanılır.  
 
Yaşlılarda  kullanımı:  
BİOFLEKS METROSEL  yaşlılarda,  özellikle  yüksek  dozlarda  kullanılacaksa,  dikkatli  olunmalıdır.  
 
Özel  kullanım  durumları  
Böbrek/Karaciğer  yetmezliği:  
İdrar yoluyla atıldığından diyalize giren böbrek yetmezliği hastalarında dikkat edilmelidir.  
Karaciğer  yetmezliği  olanlarda  doktorunuz  daha  düşük  doz veya  daha  kısa tedavi  uygulayabilir.   
 
Doktorunuz  hastalığınıza  bağlı  olarak  ilacınızın  dozunu  belirleyecek ve size  uygulayacaktır.  
 
Eğer  BİOFLEKS METROSEL ’in etkisinin  çok güçlü  veya zayıf  olduğuna  dair bir izleniminiz var 
ise, doktorunuz  veya eczacınız ile  konuşunuz.  
 
Kullanmanız  gerekenden  daha  fazla  BİOFLEKS METROSEL  kullandıysanız:  
BİOFLEKS METROSEL ’ten kullanmanız  gerekenden  fazlasını  kullanmışsanız  bir doktor  veya 
eczacı  ile konuşunuz.    
4/6 BİOFLEKS METROSEL’i kullanmayı  unutursanız:  
Unutulan  dozları  dengelemek  için çift doz almayınız.  
 
Eğer bir BİOFLEKS METROSEL dozunu unutursanız bir sonraki dozu normal olarak almalısınız.  
 
Bu ürünün  kullanımına  ilişkin  ilave  sorularınız  varsa  doktorunuza  ya da eczacınıza  sorunuz.  
 
BİOFLEKS METROSEL  ile tedavi  sonlandırıldığında  oluşabilecek  etkiler:  
Metronidazolün  geri çekilme  şeklinde  herhangi  bir etki  potansiyeli  beklenmez.  
 
4. Olası  yan etkiler  nelerdir?  
Tüm  ilaçlar  gibi BİOFLEKS METROSEL ’in içeriğinde  bulunan  maddelere  duyarlı  olan kişilerde  
yan etkiler  olabilir.  
 
Yan etkiler  görülme  sıklıklarına  göre aşağıdaki  şekilde  sıralanmıştır:  
Çok yaygın  : 10 hastanın  en az 1’inden  daha fazla görülebilir.  
Yaygın  : 10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla  görülebilir.  
Seyrek  :1.000  hastanın  birinden az,  fakat  10.000 hastanın  birinden  fazla  görülebilir.  
Çok seyrek  : 10.000  hastanın  birinden  az görülebilir.  
Sıklığı  bilinmeyen  : Eldeki  veriler  ile belirlenemeyecek  kadar  az hastada  görülebilir.  
 
Aşağıdakilerden  biri olursa,  BİOFLEKS METROSEL’i  kullanmayı  durdurunuz ve DERHAL 
doktorunuza bildiriniz veya size  en yakın hastanenin acil  bölümüne  başvurunuz:  
• Ellerinizde,  ayaklarınızda,  eklemlerinizde,  yüzünüzde,  dudaklarınızda  ya da solunum  
zorluğu  veya  yutma  güçlüğüne  yol açabilecek  şekilde  boğazınızda  şişme  olursa.  Aynı 
zamanda kaşıntılı bir döküntünün de olduğunu fark edebilirsiniz. Bu durum,  sizde  
BİOFLEKS METROSEL ’e karşı  alerjik  bir reaksiyon  geliştiğini  gösterir.  
• Şiddetli ancak çok seyrek görülen bir etki de ensefalopati denilen bir çeşit beyin  hastalığıdır.  
Belirtiler  farklılık  gösterir  ama ateşiniz,  ense sertliğiniz,  baş ağrınız  olabilir  ya da var 
olmayan  sesler  duyabilirsiniz.  Aynı  zamanda  elleriniz  ve ayaklarınızı kullanmakta zorluk 
çekebilir, konuşmakta z orlanabilir ya da sersemlik  hissedebilirsiniz.  
 
Bunların  hepsi  çok ciddi  yan etkilerdir.  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmaya gerek  
olabilir.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size en 
yakın  hastanenin  acil bölümüne  başvurunuz:  
• Cilt ve gözlerde sarımsı görünüm. Bu durum, bir karaciğer hastalığına işaret edebilir 
(sarılık). Diğer antibiyotiklerle kombine olarak metronidazol ile tedavi edilen hastalarda  
5/6 karaciğer naklini gerektiren karaciğer yetmezliği olguları bildirilmiştir.  
• Beklenmedik enfeksiyonlar, ağızda yaralar, berelenmeler, diş etinde kanama veya 
yorgunluk. Bu durum, bir kan sorunu nedeniyle ortaya çıkabilir.  
• Sırtınıza yansıyan şiddetli karın ağr ısı (pankreatit)  
 
Bunların  hepsi  ciddi  yan etkilerdir.  Acil tıbbi müdahale  gerekebilir.  Bu ciddi  yan etkiler  çok 
seyrek  görülür.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
Çok seyrek  
• Nöbetler  
• Sersemlik hissi ve var olmayan şeyleri duyma ya da görme (halüsinasyonlar) gibi zihinsel 
sorunlar  
• Cilt döküntüsü ya da kızarması  
• Bulanık veya çift görme gibi göz problemleri  
• Görme keskinliğinde azalma  
• Renk görüntüsünde değişiklik  
• Baş ağrısı  
• İdrar renginde koyulaşma  
• Uykulu hal ya  da baş dönmesi  
• Kas veya eklemlerde ağrı  
 
Sıklığı  bilinmeyen : 
• Kollar ve bacaklarda duyarsızlık, karıncalanma, ağrı veya yorgunluk  
• Ağızda hoş olmayan tat  
• Paslı dil, dilde renk değişikliği/tüylenme  
• Bulantı, kusma, mide rahatsızlığı veya ishal  
• İştah kaybı  
• Mide civarında ağrı  
• Geri dönüşümlü pankreas enflamasyonu  
• Ateş 
• Ruhsal çökkünlük hissi  
• Gözlerde ağrı (optik nörit)  
• Ateş, baş ağrısı, ense sertliği, ışığa aşırı hassasiyet, bulantı, kusma gibi bir grup belirtinin 
birlikte olması. Bu durum, beyin ve omuriliği saran zarın iltihabı sonucu ortaya çıkmış 
olabilir (menenjit).  
• Ciltte ve göz çevresinde kan oturması, şişlik ve kızarıklıkla seyreden iltihap (Stevens - 
Johnson sendromu/eritema multiforme)  
• Deride içi sıvı dolu kabarcıklarla seyreden ciddi bir has talık (Toksik epidermal nekroliz)    
6/6 Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  doktorunuzu  
veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  0 800 314 00 
08 numaralı yan etki bildirim hattını arayarak Türkiye Farmakovijilans Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın  güvenliliği  hakkında  
daha  fazla  bilgi edinilmesine katkı sağlamış  olacaksını z. 
 
5. BİOFLEKS METROSEL’in saklanması  
BİOFLEKS METROSEL ’i çocukların göremeyeceği, erişemeyeceği yerlerde ve ambalajında 
saklayınız.  
 
Enjeksiyonluk çözelti, 15 -30 °C arasında  oda sıcaklığında  ve doğrudan ışık görmeyecek biçimde 
saklanmalıdır.  
 
Son kullanma  tarihiyle  uyumlu  olarak  kullanınız.  
 
Ambalajındaki  son kullanma  tarihinden  sonra  BİOFLEKS METROSEL  kullanmayınız.  Son 
kullanma tarihi o ayın son gününü gösterir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve  İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi : 
OSEL İlaç San. ve Tic. A.Ş.  
Akbaba Mah. Maraş Cad. No.: 52  
Beykoz /İstanbul  
 
Üretim Yeri: 
OSEL İlaç San. ve Tic. A.Ş.  
Akbaba Mah. Maraş Cad. No.: 52  
Beykoz/İSTANBUL  
 
Bu kullanma  talimatı  …/…/…  tarihinde  onaylanmıştır.  