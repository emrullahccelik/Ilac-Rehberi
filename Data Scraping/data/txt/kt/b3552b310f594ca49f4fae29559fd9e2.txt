1 KULLANMA TALİMATI   STERIPET 250 MBq/mL i.v. enjeksiyonluk çözelti içeren flakon Damar içine uygulanır. Etkin madde: Florodeoksiglukoz (18F):  250 MBq/mL Yardımcı maddeler:  sodyum dihidrojen fosfat, sodyum hidroksit ve enjeksiyonluk su.  Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  • Bu kullanma talimatını saklayınız. Daha sonra tekrar okumaya ihtiyaç duyabilirsiniz. • Eğer ilave sorularınız olursa, lütfen doktorunuza veya eczacınıza danışınız. • Bu ilaç kişisel olarak sizin için reçete edilmiştir, başkalarına vermeyiniz. • Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz. •  Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız.   Bu Kullanma Talimatında:  1. STERIPET nedir ve ne için kullanılır? 2. STERIPET’i kullanmadan önce dikkat edilmesi gerekenler 3. STERIPET nasıl kullanılır? 4. Olası yan etkiler nelerdir? 5. STERIPET’in saklanması Başlıkları yer almaktadır.  1. STERIPET nedir ve ne için kullanılır? • STERIPET sadece teşhis için kullanılan bir ilaçtır ve “Florodeoksiglukoz” adı verilen bir etkin madde içerir. Bu ürün sadece hastalığın teşhis edilmesine yardımcı olur.  • STERIPET “radyofarmasötik” bir ilaçtır. Tarama yapılmadan önce verilir ve bir özel kamera ile  vücudunuzun içinin bir bölümün görülmesine yardımcı olur.  • Bu tarama, vücudunuzun bir çok kısmında, örneğin beyin, baş ve boyun, tiroid, akciğerler, göğüs, pankreas, bağırsak, rektum, overler, özofagus, cilt, karaciğer ve kemiklerdeki tümörlerin saptanmasında ve değişikliklerin gösterilmesinde doktorunuza yardımcı olur.  • Bu tarama doktorunuzun kalbinizin durumunu anlamasına veya bir kalp krizinden sonra kalpte ne kadar hasar olduğunu görebilmesine yardımcı olabilir. • Bu ilaç, epilepsi veya benzeri bir hastalığı olan hastalarda beynin etkilenen alanlarını görmek için verilir. • Bu tarama Alzheimer hastalığı ile diğer tipteki unutkanlık hastalıkların birbirinden ayırt edilmesinde kullanılır. 2 • Bu ilaç, nedeni bilinmeyen ateş durumunda ve enfeksiyon odaklarının saptanmasında da kullanılır.  Doktorunuz veya hemşireniz vücudunuzun hangi bölgesinin taranacağını size bildirecektir.  STERIPET, tek bir renksiz cam şişede sunulur ve 1mL ile 10mL arasında enjeksiyonluk çözelti içerir.   2. STERIPET’i kullanmadan önce dikkat edilmesi gerekenler  STERIPET’i aşağıdaki durumlarda KULLANMAYINIZ Eğer;  • Etkin madde veya yardımcı maddelerden birine karşı  alerjiniz (aşırı hassasiyet- hipersensivite) varsa size STERIPET   verilmemelidir. Emin değilseniz doktorunuz veya hemşireniz ile konuşunuz.  • Hamile iseniz sizde STERIPET kullanılmamalıdır.  • Emziriyorsanız size STERIPET uygulanmamalıdır. • Kan glukoz düzeyi kontrol altında olmayan şeker (diyabet) hastası iseniz doktorunuz bu ilacı size uygulamamalıdır.   STERIPET’i aşağıdaki durumlarda DİKKATLİ KULLANINIZ Eğer aşağıdaki durumlar söz konusu ise, doktor veya hemşirenizle değerlendirme yapmalısınız: • Düşük sodyum diyetinde iseniz, • Radyoterapi veya kemoterapi alıyorsanız veya daha önce  bu tedavileri aldıysanız, STERIPET ile yapılan incelemenin sonuçları etkilenebilir. • STERIPET  uygulanmadan önce, kanınızdaki glukoz miktarı kontrol edilmelidir. • Son zamanlarda kemoterapi tedavisi gördüyseniz, hatalı negatif sonuçları önlemek üzere, size STERIPET uygulanmasından önce en az 4-6 hafta geçmesi gereklidir. • Böbrek yetmezliğiniz varsa, radyasyona daha fazla maruz kalmanız söz konusu olacağından, doktorunuz hastalığınızı dikkatle değerlendirecektir. • Enfeksiyon veya iltihabi (enflamatuvar) bir hastalığınız varsa bu durumu doktorunuza bildiriniz. • Şeker hastası iseniz bu durumu mutlaka doktorunuza bildiriniz.  • Ağır fiziksel aktivitelerden kaçınınız. • Karanlık ve gürültüsüz bir ortamda gerçekleştirilecek nörolojik tarama öncesi uygun bir istirahat periyodu geçirmeniz gerekmektedir.    “Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız” STERIPET’in yiyecek ve içecek ile kullanılması Taramaya kadar geçen süre içinde; • Glukoz tipi şeker içeren sıvıları içmekten kaçınmalısınız. 3 • Size glukoz içermeyen bol miktarda su veya diğer sıvılar verilecektir. • Enjeksiyon yapılmadan en az 4 saat önce yemek yemeyi kesmelisiniz.  Hamilelik İlacı kullanmadan önce doktorunuza veya eczacınıza danışınız. Hamilelik döneminde bu ilaç kullanılmaz.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  Emzirme İlacı kullanmadan önce doktorunuza veya eczacınıza danışınız.  STERIPET emzirme döneminde kullanılmaz.  Araç ve makine kullanımı STERIPET verildikten sonra araba veya makine kullanıp kullanamayacağınız konusunu doktorunuza sorunuz.  STERIPET’in içeriğinde bulunan bazı yardımcı maddeler hakkında önemli bilgiler STERIPET her dozunda en fazla 51.9 mg sodyum içerir. Bu durum kontrollü sodyum diyetinde olan hastalar için gözönünde bulundurulmalıdır.  Diğer ilaçlar ile birlikte kullanımı   Aşağıdaki ilaçların herhangi birini alıyorsanız, taramadan önce doktor veya hemşirenize, bunu söylemelisiniz. Çünkü bu ilaçlar tarama sonuçlarınızı etkileyebilir. • Prednisolon, deksametazon veya hidrokortizon gibi kortikosteroidler, • Adrenalin, noradrenalin veya dopamin gibi katekolaminler, • Valproat, karbamazepin, fenitoin veya fenobarbital gibi epilepsi tedavisinde kullanılan ilaçlar, • Glukoz ve insülin, • Koloni stimüle edici faktörler, • Bitkisel ilaçlar.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.   4 3. STERIPET nasıl kullanılır?  RAYOFARMASÖTİKLER SADECE NÜKLEER TIP UZMANLARI TARAFINDAN NÜKLEER TIP MERKEZLERİNDE UYGULANMALIDIR.  Uygun kullanım ve doz/uygulama sıklığı için talimatlar STERIPET size bir Nükleer Tıp Uzmanı  tarafından uygulanacaktır.  Mutad dozu  bir, tek enjeksiyondur.   Uygulama yolu ve metodu • STERIPET daima hastane veya klinikte Nükleer Tıp Bölümlerinde uygulanmalıdır. • Taramanız bittikten sonra idrar yapmanız istenebilir. • Gevşemeniz ve okumadan veya konuşmadan hareketsiz kalmanız istenebilir. Bunun nedeni  taramadan önce adalelerdeki gerilimi azaltmaktır. • İlacın güvenli kullanımı ile ilgili her konuda size bilgi verilecektir. Doktorunuz hastalığınıza bağlı olarak ilacınızın dozunu belirleyecek ve size uygulayacaktır.   STERIPET hakkında önemli bilgiler STERIPET kullanıldığında, “radyoaktiviteye” maruz kalacaksınız. • Doktorunuz ilacı size uygulamadan önce daima sizin için olası risk ve yararları göz önüne alacaktır.  • Steripet size uygulandıktan sonra  mümkün olduğunca çok idrara çıkmanız önerilecektir. Böylece “radyoaktivite” vücudunuzdan uzaklaştırılmış olacaktır. • Doktorunuz, STERIPET kullanımını takiben ilk 12 saat çocuklarla yakın temastan kaçınmanızı  önerecektir.  Başka bir sorunuz varsa doktorunuza danışmaktan çekinmeyiniz.  Eğer STERIPET’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız gerekenden  daha fazla STERIPET kullandıysanız: STERIPET hastane veya klinikte Nükleer Tıp Uzmanı tarafından uygulanır. Bu nedenle fazla doz verilmesi olası değildir.   Herhangi bir endişeniz varsa sizinle ilgilenen doktor veya hemşire ile konuşmalısınız.   STERIPET kullanmayı unutursanız: Bu ilaç Nükleer Tıp Uzmanı kontrolünde uygulanacaktır. Bu nedenle bu durum geçerli değildir.  5 STERIPET ile tedavi sonlandığında oluşabilecek etkiler Uygulama sonrası herhangi bir etki gözlerseniz doktorunuz ile konuşunuz.  4. Olası yan etkiler nelerdir?  Tüm ilaçlar gibi, STERIPET’in içeriğinde bulunan maddelere duyarlı olan kişilerde yan etkiler olabilir.  STERIPET kullanımından sonra  gözlenen yan etkiler ile ilgili bir bildirim bulunmamaktadır. Uygulanan madde miktarı çok düşük olduğundan, risk başlıca radyasyondan kaynaklanır. İyonize radyasyona maruz kalmanız, kansere veya kalıtımsal kusurlara neden olabilir.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.   5. STERIPET’in saklanması  STERIPET’i çocukların göremeyeceği, erişemeyeceği yerlerde ve ambalajında saklayınız.  Son kullanma tarihi ile uyumlu olarak kullanınız  Zırhlı kaptaki ve şişedeki son kullanma tarihinden sonra STERIPET’i kullanmayınız.  Ürün etiketinde  her seriye ait son kullanma tarihi ve doğru saklama koşulları bulunmaktadır. Hastane personeli, ürünün uygun şekilde saklandığını, doğru sıcaklık da dahil (25°C’nin altında), garantilemelidir. Ayrıca, ürün atıklarının uygun şekilde muamele edildiğini  ve etiketinde bildirilen raf ömründen sonra kullanılmadığını da garantilemelidir. Ruhsat Sahibi: Can Radyofarmasötik Ürünler Sanayi ve Ticaret A.Ş. Alipaşa Sanayi Bölgesi 12. sokak, No. 19  Silivri /İstanbul   Üretici:  Can Radyofarmasötik Ürünler Sanayi ve Ticaret A.Ş. Alipaşa Sanayi Bölgesi 12. sokak, No. 19  Silivri /İstanbul   Bu kullanma talimatı 14.10.2009 tarihinde onaylanmıştır. 