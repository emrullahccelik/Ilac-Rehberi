1/8  KULLANMA  TALİMATI  
 
ERAFİL 20 mg  film  kaplı tablet   
Ağızdan  alınır.  
• Etkin madde : Her film  kaplı tablet  20 mg tadalafil  içerir.  
• Yardımcı  maddeler : Laktoz  monohidrat  (inek sütünden elde edilmiş tir), kroskarmel loz 
sodyum,  hidroksipropil  selüloz  LH 11 , hidroksipropil  selüloz  EF, mikrokristalin  selüloz,  
sodyum  lauril  sülfat,  magnezyum  stearat,  hipromelloz, triasetin,  titanyum  dioksit (E171),  
sarı demir  oksit (E172), talk . 
 
 
 Bu k ullanma talima  tınd a : 
1. ERAFİL  nedir  ve ne için kullanılır?  
2. ERAFİL ’i kullanmadan  önce dikkat edilmesi gerekenler  
3. ERAFİL  nasıl  kullanılır?  
4. Olası yan etkiler  nelerdir?  
5. ERAFİL ’in saklanması  
Başlıkları yer almaktadır.  
 
1. ERAFİL  nedir  ve ne için kullanılır?  
ERAFİL  20 mg, sarı renkli  badem şeklinde  film kaplı  tabletler  halindedir. ERAFİL , 2, 4 veya 8  
tabletlik  blister  ambalajdadır . 
ERAFİL , yetişkin  erkeklerde erektil  disfonksiyon  tedavisi  için kullanılan  bir ilaçtır.  Erektil  
disfonksiyon, cinsel  aktivite  için gerekli  penis  sertleşmesinin  sağlanamaması  veya sertliğin  
korunamaması  durumudur.  ERAFİL ’in cinsel  aktivite  için uygun penis  sertleşmesinin  sağlanması  
yeteneğini  önemli  ölçüde  geliştirdiği  gösterilmiştir.  
ERAFİL , tadalafil  etkin maddesini  içeren,  fosfodiesteraz tip 5 inhibitörleri olarak  adlandırılan  ilaç 
grubuna  dahildir.  
Cinsel  uyarıyı  takiben  ERAFİL , penis  içerisindeki kan damarlarının  gevşemesine yardımcı  olarak  
kanın penis  içerisine  akışını  sağlar.  Bunun  sonucunda  peniste  sertleşme  gerçekleşir.  Eğer 
sertleşme sorununuz  yoksa  ERAFİL  yardımcı  olmayacaktır.  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin için önemli  bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç  kişisel  olarak  sizin için  reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara aynen  uyunuz.  İlaç hakkında size önerilen dozun dışında 
yüksek veya  düşük doz kullanmayınız.  
2/8  Cinsel  uyarının  olmadığı  durumlarda  ERAFİL ’in tek başına  işe yaramayacağı  önemle  göz 
önünde bulundurulmalıdır. Bu nedenle  sizin  ve partnerinizin, sertleşme  sorunu tedavisi  için 
ilaç almıyormuş  gibi, ön cinsel  aktivitede  bulunması  gerekmektedir.  
 
2. ERAFİL ’i kullanmadan önce dikkat  edilmesi  gerekenler  
ERAFİL ’i aşağıdaki  durumlarda  KULLANMAYINIZ  
Eğer;  
• Tadalafil  veya ERAFİL ’in içinde  yer alan diğer  maddelerden  herhangi  birine  karşı  
alerjiniz  (aşırı  hassasiyet)  varsa.  
• Herhangi  bir formda  organik nitrat veya amil nitrit gibi nitrik  oksit  içeren  ilaçlar  
kullanıyorsanız. Bu grup ilaçlar  (nitratlar),  koroner  kalp hastalığına  bağlı  göğüs  ağrısı  
(anjina  pektoris)  tedavisinde  kullanılmaktadır.  ERAFİL ’in bu ilaçların  etkilerini artırdığı  
gösterilmiştir.  Eğer herhangi  bir formda  nitrat  kullanıyorsanız  veya  emin  değilseniz  
doktorunuzu bilgilendiriniz.  
• Ciddi  kalp rahatsızlığınız  varsa ya da yakın zamanda (son 90 gün içinde)  kalp krizi 
geçirdiyseniz.  
• Stabil olmayan göğüs ağrısı ya da cinsel birleşme sırasında göğüs ağrınız varsa.  
• Son 6 ayda New York Heart Association sınıflandırmasına göre “Sınıf 2” ya da daha ağır 
kalp yetmezliğiniz varsa.  
• Kontrol edilemeyen kalp ritm bozukluğunuz (aritmi) varsa.  
• Tansiyonunuz çok düşükse (90/50 mmHg’dan düşükse ) ya da kontrol altına alınamamış 
yüksek tansiyonunuz varsa. 
• Yakın  zamanda (son 6 ay içerisinde) felç geçirdiyseniz.  
• Göz felci olarak  da tanımlanan  non-arteritik  anterior  iskemik  optik  nöropati  (NAION)  
nedeniyle  görme  kaybınız  olduysa.  
• Riosiguat  kullanıyorsanız. Bu ilaç akciğerde  yüksek kan basıncı  (pulmoner  arteriyel  
hipertansiyon)  ve kan pıhtısına  bağlı  akciğerde  yüksek  kan basıncı  (kronik  
tromboembolik  pulmoner  hipertansiyon)  tedavisi  için kullanılır.  Tadalafil  gibi PDE5  
inhibitörlerinin  bu ilacın  tansiyon  düşürücü etkisini  arttırdığı  gösterilmiştir.  Riosiguat  
kullanıyorsanız  veya  emin  değilseniz  doktorunuzla konuşunuz.  
 
ERAFİL ’i aşağıdaki  durumlarda  DİKKATLİ KULLANINIZ  
ERAFİL ’i kullanmadan önce  doktorunuzla  konuşunuz. 
Cinsel  aktivite  kalbinize  ekstra  bir zorlama yaptığından,  kalp hastalığı olan hastalarda  olası  bir 
risk taşır.  Bu nedenle, kalp probleminiz  varsa  doktorunuzu bilgilendirmelisiniz.  
Aşağıdaki  nedenler, ERAFİL ’in sizin  için neden uygun  olmayabileceğini gösteren  nedenlerdir. 
Eğer  bunlardan  herhangi  bir tanesi  size uyuyorsa, ilacı almadan  önce  doktorunuz  ile konuşunuz:  
• Kırmızı kan hücrelerinin  anormalliği (orak  hücreli  anemi),  kemik  iliği kanseri  (multipl 
miyelom),  kan hücrelerinin  kanseri  (lösemi)  veya  peniste  şekil  bozukluğunuz  varsa.  
• Ciddi  karaciğer  probleminiz  varsa.  
• Ciddi böbrek rahatsızlığınız  varsa.  
3/8  • Peniste  herhangi  bir cinsel  isteğe  bağlı  olmaksızın  sık ve uzun süreli  sertleşme  varsa.  
Leğen  kemiğinin  içindeki  oluşumları  ilgilendiren  cerrahi  girişim  (pelvik  cerrahi)  veya  prostat  
bezinin  etrafındaki  bazı dokularla  birlikte  alınması olarak  tanımlanan  sinirin  korunmadığı  radikal  
prostatektomi geçiren  hastalarda ERAFİL ’in etkili olup olmadığı  bilinmemektedir . 
Görmede  ani azalma ya da görme  kaybı  yaşadıysanız,  ERAFİL  kullanmayı  bırakınız  ve derhal  
doktorunuza  başvurunuz.  
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız. 
Tadalafil kullanan bazı hastalarda azalmış veya ani işitme kaybı kaydedilmiştir. Olayın doğrudan 
tadalafille ilişkili olup olmadığı bilinmese de, işitmede azalma v eya ani işitme kaybı yaşarsanız,  
ERAFİL  kullanmayı bırakınız ve derhal doktorunuza başvurunuz.  
ERAFİL , kadınların veya 18 yaş altı erkeklerin kullanımı  için tasarlanmamıştır.  
 
ERAFİL ’in yiyecek  ve içecek  ile kullanılması 
ERAFİL ’i aç veya  tok karna  kullanabilirsiniz.  
Alkol  ile birlikte  kullanımının etkileri  için bölüm  3’e bakınız. Greyfurt  suyu  ERAFİL ’in etkisi 
üzerine etkili olabilir ve  dikkatle kullanılmalıdır.  Daha fazla bilgi  için doktorunuzla konuşunuz.  
 
Hamilelik  
Geçerli  değildir.  
 
Fertilite (Doğurganlık)  
Köpekler  tedavi edildiğinde  testislerde  sperm  gelişiminde  azalma meydana  gelmiştir.  Sperm  
sayısında  azalma  bazı erkeklerde görülmüştür.  Bu etkilerin  doğurganlık  eksikliğine  yol açması  
olası değildir.  
 
Emzirme  
Geçerli  değildir.  
 Araç ve  makine  kullanımı 
Klinik  araştırmalarda ERAFİL  kullanan erkeklerin  bazılarında  baş dönmesi  bildirilmiştir.  Bu 
nedenle,  taşıt veya  makine  kullanmadan  önce  ilaçlara karşı  nasıl  bir tepki  gösterdiğinizi  bilmeniz  
gerekir.  
 
ERAFİL ’in içeriğinde bulunan  bazı yardımcı  maddeler  hakkında  önemli  bilgiler  
ERAFİL , laktoz  içermektedir.  Eğer daha önceden  doktorunuz  tarafından  bazı şekerlere  
toleransınızın  bulunmadığı  söylenmişse,  bu tıbbi ürünü almadan  önce  doktorunuzla  temasa  
geçiniz.  
 
 
4/8  Diğer ilaçlar  ile birlikte  kullanımı 
Özellikle  nitratlarla  tedavi  görüyorsanız  doktorunuzu veya  eczacınızı  bilgilendirmeniz  çok 
önemlidir  çünkü  nitratlarla  birlikte  ERAFİL  kullanmamalısınız.  
Aşağıdaki  ilaçları  ERAFİL ’le birlikte  kullanacaksanız ERAFİL  ya da belirtilen  ilaçlar  
etkilenebileceği  için doktorunuz  ya da eczacınıza bilgi  veriniz:  
- Seçici  olmayan  alfa blokör  olarak  adlandırılan  ilaçlar  (bazen  yüksek tansiyonu  ya da iyi 
huylu prostat büyümesine  eşlik  eden  idrar  yolu bulgularının  tedavisinde kullanılır) , 
- Yüksek  tansiyonu  tedavi  eden  diğer  ilaçlar , 
- Riosiguat , 
- 5 alfa redüktaz inhibitörü  (büyümüş  prostatın tedavisinde  kullanılır) , 
- Ketokonazol  gibi ilaçlar  (mantar  enfeksiyonlarının  tedavisi  için) ve AIDS  ya da HIV 
enfeksiyonu tedavisi için  proteaz inhibitörleri,  
- Fenobarbital, fenitoin  ve karbamazepin  (konvül siyona  karşı  kullanılan  ilaçlar) , 
- Rifampi sin, eritromisin, klaritromisin veya itrakonazol (gibi bakteri  ve mantar  
enfeksiyonlarının tedavisinde kullanılan ilaçlar) , 
- Sertleşme tedavisinde kullanılan diğer  ilaçlar . 
Eğer  doktorunuz  kullanamayacağınızı  söylediyse,  diğer  ilaçlar  ile birlikte  ERAFİL  kullanmayınız.  
Eğer,  erektil  disfonksiyon  tedavisi oluyorsanız,  ERAFİL ’i diğer  bu tür ilaçlar  ile birlikte  
kullanmayınız.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen doktorunuza  veya  eczacınıza bunlar hakkında bilgi veriniz.  
 
3. ERAFİL  nasıl  kullanılır?  
Uygun  kullanım  ve doz/ uygulama  sıklığı için talimatlar:  
ERAFİL ’i kullanırken her zaman  doktorunuzun söylediği  şekilde  alınız.  Eğer emin  değilseniz  
mutlaka  doktorunuza  ya da eczacınıza danışınız.  
Genel olarak önerilen doz öngörülen cinsel aktiviteden en az 30 dakika önce alınan 10 mg’dır. 10 
mg tadalafilin yeterli bir etki göstermediği hastalarda doz 20 mg’a yükseltilebilir. Günlük maksimum 
1 doz kullanılmalıdır. Tadalafilin 10 mg veya 20 mg’lık dozları öngörülen cinsel aktiviteden önce alınmalıdır ve sürekli günlük kullanım için önerilmemektedir.  
Ürünün bölünerek kullanılması uygun değildir.  
ERAFİL ’i cinsel  aktiviteden  en az 30 dakika  öncesinde  almalısınız.  ERAFİL , tableti  aldıktan  sonra 
36 saat sonrasına  kadar  etkili  olabilir.  Cinsel  uyarı  olmadığı  durumlarda  ERAFİL ’in etki 
etmeyeceğini  bilmeniz  gerekmektedir. Bu nedenle  sizin  ve partnerinizin,  sertleşme  sorunu tedavisi  
için ilaç almıyormuş  gibi, ön cinsel  aktivitede bulunmanız  gerekmektedir.  
Alkol kullanımı  sertleşme  yeteneğini  olumsuz  yönde  etkileyebilir.  Alkol alımı  geçici  olarak  
tansiyonunuzu düşürebilir. Eğer ERAFİL  aldıysanız  ya da almayı  düşünüyorsanız, ayağa  
kalktığınızda  baş dönmesi riskini artıracağından,  fazla alkol  alımından  (kandaki  alkol  oranı  %0,08 
ya da daha  fazla olmamalı) kaçınınız.  
5/8  ERAFİL ’i günde  1 defadan  fazla ALMAMALISINIZ.  ERAFİL  20 mg tabletler  cinsel  aktivite  
öncesinde  kullanılmak  için tasarlanmıştır,  sürekli  günlük kullanımı önerilmez.  
 
Uygulama  yolu  ve metodu:  
ERAFİL  tabletler  yalnız  erkeklerde ağız yoluyla  kullanım  içindir.  Tableti  bütün  olarak  bir miktar  
su ile  yutunuz. ERAFİL ’i aç veya tok karna  alabilirsiniz.  
 
Değişik  yaş grupları:  
Çocuklarda  kullanımı:  
ERAFİL , 18 yaşın  altındaki çocuklar  ve ergenlerin  kullanımı  için uygun değildir. 
 
Özel  kullanım  durumları  
Böbrek/Karaciğer yetmezliği:  
Özel  kullanımı  yoktur.  
Eğer  ERAFİL ’in etkisinin  çok güçlü  veya zayıf  olduğuna dair bir izleniminiz  var ise doktorunuz  
veya eczacınız  ile konuşunuz. 
 
Kullanmanız  gerekenden  fazla ERAFİL  kullandıysanız  
Bölüm  4’de  belirtilen  yan etkiler  ile karşılaşabilirsiniz.  
 
ERAFİL ’den kullanmanız gerekenden  fazlasını kullanmışsanız  bir doktor  veya eczacı  ile 
konuşunuz. 
 
ERAFİL ’i kullanmayı  unutursanız  
Bu ürünün  kullanımıyla  ilgili başka  herhangi  bir sorunuz  varsa doktorunuza  ya da eczacınıza  
danışınız. ERAFİL ’i günde bir kezden fazla almamalısınız. 
 
Hatırlar hatırlamaz dozunuzu hemen alınız ancak unutulan dozları dengelemek için çift doz 
almayınız.  
 
ERAFİL  ile tedavi  sonlandırıldığında  oluşabilecek  etkiler  
Bulunmamaktadır.  
 
4. Olası yan etkiler nelerdir?  
Tüm  ilaçlar  gibi, ERAFİL ’in içeriğinde  bulunan  maddelere  duyarlı  olan kişilerde  yan etkiler  
olabilir.  Bu etkiler  normalde hafifle  orta derece arasındadır.  
 
Bu kullanma  talimatındaki yan etkiler  aşağıdaki  kategorilerde gösterildiği  şekilde  sıralanmış tır. 
Çok yaygın:  10 hastanın  en az bir inde görülebilir.  
Yaygın:  10 hastanın birinden  az, fakat  100 hastanın birinden fazla görülebilir.  
Yaygın  olmayan: 100 hastanın birinden az, fakat  1,000 hastanın  birinden  fazla görülebilir.  
6/8  Seyrek:  1,000 hastanın birinden az görülebilir.  
Çok seyrek:  10,000 hastanın birinden az görülebilir. 
 
Aşağıdakilerden  biri olursa, ERAFİL ’i kullanmayı  durdurunuz  ve DERHAL  doktorunuza  
bildiriniz  veya  size en  yakın  hastanenin  acil bölümüne başvurunuz:  
• Alerjik  reaksiyon  (döküntü dahil) (sıklık:  yaygın olmayan)  
• Göğüs  ağrısı  -nitrat  kullanmayınız, derhal  medikal  yardım  aramalısınız  (sıklık: yaygın 
olmayan)  
• ERAFİL  kullandıktan  sonra  uzamış  ve ağrılı  sertleşme , priapi zm (sıklık: seyrek).  Eğer 
bunun gibi 4 saatten  daha uzun süren  sertleşme  ile karşılaşırsanız  hemen  doktorunuza  
başvurunuz.  
• Ani görüş  kaybı (sıklık: seyrek)  
 
Raporlanan  diğer  yan etkiler:  
Yaygın : 
• Baş ağrısı   
• Sırt ağrısı   
• Kas ağrıları   
• Kollar ve bacaklarda ağrı  
• Yüzde  kızarma  
• Burun tıkanıklığı   
• Hazımsızlık  
 
Yaygın  olmayan : 
• Baş dönmesi   
• Mide ağrısı   
• Bulantı  
• Kusma  
• Reflü  
• Bulanık görme   
• Göz ağrısı   
• Nefes almada  zorluk  
• İdrarda  kan varlığı  
• Uzamış sertleşme  
• Çarpıntı  hissi  
• Hızlı kalp atımı  
• Yüksek tansiyon  
• Düşük tansiyon  
7/8  • Burun kanaması   
• Kulaklarda  çınlama   
• Döküntü  
• Ellerde, ayaklarda ve bileklerde şişme ve yorgun hissetme. 
 
Seyrek:  
• Bayılma   
• Nöbet ve geçici  hafıza kaybı   
• Görme  alanı bozukluğu  
• Göz kapaklarının şişmesi   
• Kırmızı gözler   
• Ani duyma  azalması  ya da kaybı   
• Kurdeşen (cilt  yüzeyindeki  kaşıntılı kırmızı şerit  şeklinde döküntüdür)   
• İdrar yolundan kan gelmesi  
• Menide kan varlığı  
• Terlemede artış.  
Tadalafil  kullanan erkeklerde  kalp krizi, inme  ve geçici iskemik atak ( beyine giden damarların 
geçici tıkanması sonucu oluşan geri dönüşümlü bir tür felç ) rapor  edilmiştir.  Bu erkeklerin  
çoğunda  bu ilacı kullanmadan  önce kalp problemleri olduğu  biliniyordu. 
Tek veya her iki gözde  seyrek  olarak  görme  yeteneğinde  kısmi,  geçici  veya kalıcı  azalma veya 
görme  kaybı  rapor edilmiştir.  
 
Klinik  araştırmalarda gözlemlenmemiş olup tadalafil  kullanan erkeklerde raporlanmış bazı 
ilave  seyrek  yan etkiler:  
• Migren   
• Yüzün  şişmesi   
• Yüzün  ya da boğazın şişmesine  neden olan ciddi  alerjik  reaksiyonlar   
• Ciltte kızarıklık   
• Gözlere  giden  kan akışını  etkileyen  bazı bozukluklar   
• Düzensiz kalp atımı  
• Angina  pektoris ( kalbi besleyen damarların daralması/tıkanması ile ortaya çıkan göğüs 
ağrısı ) ve ani kardiyak ölüm. 
• Stevens -Johnson sendromu (cilt ve mukoza zarının ilaç veya enfeksiyona karşı ciddi şekilde 
8/8  reaksiyon gösterdiği bir rahatsızlıktır)  
• Eksfoliyatif dermatit (deride kızarıklık ve pullanma)  
75 yaş üzerinde  tadalafil kullanan erkeklerde  baş dönmesi  yan etkisi daha sıklıkla  rapor edilmiştir.  
65 yaş üzerinde tadalafil kullanan erkeklerde ishal yan etkisi daha sıklıkla rapor edilmiştir.  
Eğer  bu kullanma talimatında bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı  bilgilendiriniz.  
 
 Yan etkilerin  raporlanma sı  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda  
hekiminiz,  eczacınız veya hemşireniz  ile konuşunuz. Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim hattını arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri  bildirerek  kullanmakta  olduğunuz  ilacın  güvenliliği  
hakkında  daha  fazla bilgi  edinilmesine  katkı  sağlamış  olacaksınız.  
 
5. ERAFİL ’in saklanması  
ERAFİL ’i çocukların göremeyeceği,  erişemeyeceği  yerlerde ve ambalajında  saklayınız.  
ERAFİL  tabletler i, nemden  korumak için orijinal ambalajında  ve 25ºC  altındaki  oda 
sıcaklığında  saklayınız.  
Son kullanma  tarihiyle uyumlu  olarak kullanınız . 
Ambalajdaki  son kullanma tarihinden sonra ERAFİL ’i kullanmayınız.  
Eğer  üründe ve/veya  ambalajında bozukluklar  fark ederseniz ERAFİL ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:  
Costa Sağlık Spor Hizmetleri Tic. Ltd. Şti.  
Veysel Karani Mah.Kanuni Cad. No: 3/B -1 Sancaktepe/İstanbul  
Tel: 0 (216) 564 82 00 Fax: 0 (216) 564 82 99  
 Üretim yeri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 
23. Sok. No:1 Selçuklu/ Konya  
 
Bu kullanma talimatı 19.04.2024
 tarihinde onaylanmıştır.  
