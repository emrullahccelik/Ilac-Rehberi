KISA ÜRÜN BİLGİSİ
1. BEŞERİ TIBBİ ÜRÜNÜN ADI
İZOSOL S Krem, 15 g
2. KALİTATİF VE KANTİTATİF BİLEŞİM
Etkin madde: 1 g İZOSOL S 10 mg (% 1) izokonazol nitrat ve 1 mg (% 0,1) diflukortolon
valerat içerir.
Yardımcı madde(ler): Yardımcı maddeler için bkz. 6.1
3. FARMASÖTİK FORM
Krem
4. KLİNİK ÖZELLİKLER
4.1 Terapötik endikasyonlar
İZOSOL S, şiddetli iltihabi veya ekzematöz reaksiyonlar ile seyir eden derinin yüzeysel mantar
enfeksiyonlarının (örneğin ellerde, ayak parmaklarının aralarında, kasıklarda ve genital
bölgede) başlangıç ve ara tedavisi için uygundur.
4.2 Pozoloji ve uygulama şekli
Pozoloji/uygulama sıklığı ve süresi:
İZOSOL S, günde 2 defa uygulanır. İltihabi ya da ekzematöz belirtilerin kaybolmasını takiben
ya da tedavi başlangıcından en geç 2 hafta sonra, İZOSOL S kesilerek, tedaviye kortikosteroid
içermeyen bir izokonazol nitrat krem ile devam edilir. Bu, özellikle kasık ve genital bölgeler
için geçerlidir.
Uygulama şekli:
Hastalıklı deri bölgesine haricen sürülerek uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Topikal kortikosteroidlerin yüksek potent, uzun süre, geniş yüzey alanlarında, oklüzyon altında
kullanımı veya eşlik eden karaciğer yetmezliği olan hastalarda kullanılması ile sistemik
absorbsiyonu takiben geriye dönüşümlü hipotalamik pituiter adrenal (HPA) eksen baskılanması
meydana gelir.
1Pediyatrik popülasyon:
Çocukluk yaş grubunda zorunlu kalınmadıkça kullanımı önerilmemektedir.
4.3 Kontrendikasyonlar
Tedavi alanında tüberküloz veya frengi bulunduğunda; virozlarda (örn. varicella, herpes
zoster), rozasea, perioral dermatit ve tedavi edilecek bölgede aşı sonrası cilt reaksiyonları
olduğunda kontrendikedir.
Bileşiminde bulunan maddelerden herhangi birine karşı olduğu bilinen aşırı duyarlılık.
4.4 Özel kullanım uyarıları ve önlemleri
Bakterilerle enfekte olmuş cilt hastalıklarında kullanılırken dikkat edilmelidir; ayrıca spesifik
ek bir tedavi gerekebilir.
Topikal kortikosteroidlerin özellikle kapalı pansuman koşullarında, uzun süreli veya geniş bir
alana yoğun olarak uygulanmaları yan etki riskini belirgin bir şekilde artırır.
Yüze, kasık bölgesine veya koltukaltlarına uygulanması ve çocuklarda kullanımı sırasında yan
etkilerinin artma riski nedeniyle dikkatli olunmalıdır. Ayrıca, çocuklarda sistemik
absorbsiyondaki artış göz önünde bulundurulmalıdır.
Yüze uygulamalarda, İZOSOL S’in göze kaçmamasına dikkat edilmelidir.
Sistemik kortikosteroidlerde olduğu gibi, lokal kortikosteroidlerin kullanılması ile de (örn. uzun
süre yüksek doz veya geniş bir alana tatbik edilmeleri, kapalı pansuman veya göz çevresindeki
deriye uygulanmaları sonucu) glokom gelişebilir.
İnterdigital bölge enfeksiyonunda, İZOSOL S uygulanan bir gazlı bezin el ya da ayak
parmakları arasına yerleştirilmesi tavsiye edilir.
Tekrarlayan enfeksiyonları engellemek için, kişisel giyecekler (el ve yüz bezleri, havlular, iç
çamaşırları v.b. pamuklu ürünler tercih edilmelidir.) hergün değiştirilmeli ve kaynatılmalıdır.
Düzenli hijyenik önlemler, İZOSOL S ile tedavinin başarısı için esastır. Ayaktaki mantarlarda,
ayaklar yıkandıktan sonra parmak araları iyice kurulanmalı, çoraplar her gün değiştirilmelidir.
İzokonazol ile mikonazol, ekonazol ve tiokonazole çapraz rezistans görülmüştür.
İZOSOL S’in her 1 g’ında 50 mg setostearil alkol bulunmaktadır. Setostearil alkol deri
reaksiyonlarına (örneğin, kontakt dermatite) sebebiyet verebilir.
4.5 Diğer tıbbi ürünler ile etkileşim ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
2Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İzokonazol nitrat ve diflukortolon valerat’ın gebe kadınlarda kullanımına ilişkin yeterli veri
mevcut değildir.
Glukokortikoidler, hayvanlar üzerinde yapılan araştırmalar üreme toksisitesinin bulunduğunu
göstermiştir (bkz. kısım 5.3)
Gebelik dönemi
Birçok epidemiyolojik çalışma gebeliklerinin ilk trimestrinde sistemik glukokortikoidler ile
tedavi edilen kadınların çocuklarında yarık damak görülme riskinde artış olabileceğini
düşündürmektedir. Yarık damak seyrek görülen bir oluşum bozukluğudur ve sistemik
glukokortikoidler teratojenik iseler bu, gebeliği esnasında tedavi edilen her 1000 kadın için bir
veya iki vaka artışı anlamına gelir. Gebelik esnasında topikal glukokortikoid kullanımı
hakkındaki veriler yetersizdir. Bununla birlikte topikal glukokortikoidlerin sistemik etkileri çok
düşük olduğu için daha düşük bir oran beklenmelidir.
Genel bir kural olarak kortikoid içeren topikal preparatlar gebeliğin ilk trimestrinde
kullanılmamalıdırlar. İZOSOL S ile tedavinin klinik endikasyonu gebe kadınlarda dikkatle
gözden geçirilip, yarar ve riskleri bakımından özenle tartılmalıdır. Özellikle geniş alanların
tedavisinden veya uzun süreli tedaviden kaçınılmalıdır.
Laktasyon dönemi
İZOSOL S ile tedavinin klinik endikasyonu süt veren kadınlarda dikkatle gözden geçirilip,
yarar ve riskleri bakımından özenle tartılmalıdır. Özellikle geniş alanların tedavisinden
kaçınılmalıdır.
Emziren kadınların göğüslerine tatbik edilmemelidir.
Üreme yeteneği/Fertilite
Bir seri özel üreme toksisitesi çalışmalarında, izokonazol nitrat, üreme siklusunun hiçbir
fazında herhangi bir yan etkiye yol açmamıştır.
4.7 Araç ve makine kullanımı üzerindeki etkiler
İZOSOL S araç veya makine kullanma becerisini etkilediğini gösteren hiçbir veri yoktur.
4.8 İstenmeyen etkiler
Kortikosteroid içeren topikal preparatların geniş bir alana (vücut yüzeyinin % 10' u ve fazlası)
uygulanması veya uzun süreli kullanımı (4 haftadan uzun) sonucunda aşağıdaki yan etkiler
oluşabilir: deride atrofi, teleanjiektaziler, striae, akne benzeri değişiklikler ve kortikosteroidin
resorbsiyonuna bağlı olarak sistemik etkiler.
3Klinik çalışmalarda gözlemlenen yan etkilerin görülme sıklığı MedDRA sınıflandırmasına göre
aşağıda liste halinde sunulmaktadır: Çok yaygın (>1/10); yaygın (>1/100 ila <1/10); yaygın
olmayan (>1/1.000 ila <1/100); seyrek (>1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi bozuklukları:
Seyrek: Alerjik kontakt dermatit
Deri ve deri altı bozuklukları:
Seyrek: Follikülit, hipertrikoz, perioral dermatit, deride renk değişikliği, döküntü, kaşıntı,
yanma, eritem veya veziküllenme gibi lokal semptomlar, iritasyon, kuruluk, maserasyon, isilik.
Bunlar, topikal kortikosteroid kullanımı sonucunda oluşan hafif ve genellikle geçici yan
etkilerdir; tedavinin devamında şikayetlerin kaybolduğu görülmüştür. Topikal tedaviyi takiben
hastaların yaklaşık % 1’inde kaşıntı veya yanma gibi lokal etkiler görülebilir.
Diflukortolon valerat ile topikal tedavi gören hastaların % 0.5 ila % 4’ünde lokal iritasyon ve
yanma görülmüştür.
İZOSOL S kadında gebelik veya süt verme döneminde uzun süre veya geniş alanlarda
uygulandığında, yenidoğanlarda da bazı yan etkilerin oluşması mümkündür (örneğin,
hamileliğin son haftalarındaki uygulamalar sonucunda böbreküstü bezi fonksiyonlarında
azalma).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Akut toksisite çalışmalarından elde edilen sonuçlara göre, deriye bir defalık aşırı dozun
uygulanmasını (emilime elverişli şartlarda geniş bir yüzeye uygulama) veya yanlışlıkla ağızdan
alınmasını takiben bir risk beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Topikal kullanım için Potent (Grup III) kortikosteroidle kombine
antifungal (imidazol türevi)
ATC kodu: D01AC20
İzokonazol nitrat derinin yüzeysel mantar hastalıklarının tedavisi için kullanılır. Çok geniş
spektrumlu bir antimikrobiyal etkinliğe sahiptir. Dermatofitlere, maya ve maya benzeri
4mantarlara (Pityriasis versicolor ‘a neden olan organizmalar da dahil), küf mantarlarına olduğu
gibi ayrıca Erythrasma' ya neden olan organizmalara karşı da etkilidir.
Diflukortolon valerat derinin iltihabi ve alerjik durumlarında iltihabı önler ve kaşıntı, yanma
veya ağrı gibi subjektif şikayetleri hafifletir.
5.2 Farmakokinetik özellikler
Genel özellikler
İzokonazol nitrat
Emilim:
İzokonazol nitrat cilde hızla penetre olur ve uygulamadan 1 saat sonra canlı deride ve boynuzsu
tabakada maksimal etkin madde konsantrasyonuna ulaşılır.
Perkütan absorbsiyon sonucu sistemik yüklenme çok azdır. Boynuzsu tabaka uzaklaştırıldıktan
sonra yapılan 4 saatlik uygulama süresince dahi uygulanan dozun %1’inden daha azı sistemik
dolaşıma geçmiştir.
Biyotransformasyon:
Miktarsal açıdan en önemli metabolitler olarak 2,4-dikloromandelik asit ve 2-(2,6-
diklorobenziloksi)-2-(2,4-diklorofenil)-asetik asit gösterilmiştir. İzokonazol, deride
metabolizasyon sonucu inaktive edilmemektedir.
Eliminasyon:
İzokonazol nitratın vücuttaki akıbetini takip etme açısından, perkütan olarak absorbe edilen
miktar yeterli değildir. Bunun için 0,5 mg 3H işaretli izokonazol nitrat intravenöz olarak enjekte
edilmiş ve izokonazolün tamamen metabolize ve hızla elimine edildiği görülmüştür. İşaretli
maddenin 1/3’ü idrar, 2/3’ü safra ile atılır. Total dozun %75’i 24 saat içinde itrah edilir.
Diflukortolon valerat
Emilim:
İzokonazol, diflukortolon valeratın penetrasyonunu ve perkütan absorbsiyonunu etkilemez.
Perkütan olarak absorbe edilen kortikosteroid miktarı düşüktür. 4 saat süren uygulamada
topikal uygulanan İZOSOL S’in %1’inden azı perkütan olarak absorbe edilmiştir.
Dağılım:
Diflukortolon valerat bir saat içinde boynuzsu tabakada takriben 150 g/ml (=300 mol/l)
seviyelerine ulaşarak cilde hızla penetre olur. Bu etkin madde seviyeleri en az 7 saat devam
eder. Derin epidermal tabakada kortikosteroid seviyeleri 0,15 g/ml (=0,3 mol/l) kadardır.
Biyotransformasyon:
Diflukortolon valerat ciltte kısmen hidrolize olarak aynı etkinliğe sahip diflukortolona dönüşür.
Sistemik dolaşıma giren diflukortolon valerat dakikalar içinde diflukortolon ve ilgili yağ asidine
hidrolize edilir. Plazmada diflukortolonun yanı sıra 11-keto-diflukortolon ve iki ayrı metaboliti
daha belirlenmiştir.
Eliminasyon:
Diflukortolon plazmadan 4-5 saatlik, metabolitleri ise takriben 9 saatlik yarılanma ömrü ile
elimine edilir (i.v. enjeksiyon sonrası yarılanma süreleri) ve %75’i idrar, %25’i dışkı ile atılır.
5Farmakokinetik/farmakodinamik ilişki(ler)
İZOSOL S’in tavşanlara topikal olarak uygulanmasından sonra deride kortikosteroid
içermeyen preperata göre daha yüksek antimikotik düzeyleri elde edilmiştir. Bu durum
kortikosteroidin vazokonstriktif etkisi sonucu perkütan absorbsiyonun gecikmesi olarak
değerlendirilmiştir.
Derideki antimikotik ve kortikosteroid konsantrasyonları İZOSOL S’de bulunan 10/1
oranından daha yüksek oranda gözlenmiştir, bu da antimikotik etkinliliğinin kortikosteroid
tarafından bozulmadığını göstermektedir.
5.3 Klinik öncesi güvenlilik verileri
Tekrarlanan dermal ve sübkutan uygulamaları takiben yapılan sistemik tolerans çalışmalarında
diflukortolon valeratın etkisi, tipik glukokortikoidlerle aynıdır. Aktif madde kombinasyonunun
tekrarlanan dermal uygulamasını takiben, sadece tipik glukokortikoid etkileri gözlenmiştir. Bu
sonuçlardan yola çıkılarak, geniş alanlara uygulama ve/veya oklüzyon tedavisi gibi aşırı
koşullarda bile İZOSOL S’in terapötik kullanımını takiben, tipik glukokortikoid yan etkileri
dışında başka bir yan etki beklenmez. İzokonazol nitratla muhtemel bir etkileşim yoktur.
Tekrarlanan doz sistemik tolerans çalışmalarından elde edilen sonuçlara göre, İZOSOL S ile
tedavi sırasında sistemik antimikotik bir etki görülmesi beklenmemektedir.
İZOSOL S ile yapılan embriyotoksisite çalışmaları, glukokortikoidler için tipik olan sonuçları
vermiştir, yani uygun test sistemi embriyoletal ve/veya teratojenik etkileri göstermiştir.
Bu bulgular ışığında İZOSOL S’in gebelik esnasında reçetelenmesi özel dikkat
gerektirmektedir.
Epidemiyolojik çalışmaların sonuçları “4.6 Gebelik ve laktasyon” başlıklı bölümde
özetlenmiştir.
Üreme toksisitesini değerlendirmek için yürütülen spesifik çalısmalarda, izokonazol nitrat,
üreme siklusunun hiçbir fazında herhangi bir yan etkiye yol açmamıştır. Özellikle, etkin madde
teratojenik potansiyel göstermemiştir. Kontrollü klinik çalışma yapılmadığı halde, hamilelik
sırasında izokonazol nitrat içeren preparatların kullanılmasına ilişkin deneyimler,
embriyotoksik etki riski olmadığını göstermiştir.
Gen, kromozom ve genom mutasyonlarının araştırılması ile ilgili in vitro ve in vivo deneylerde,
diflukortolon valerat ve izokonazol nitrat’ın mutajenik potansiyellerine dair bir veriye
rastlanmamıştır.
Diflukortolon valerat ve izokonazol nitrat’la spesifik tümorijenisite çalışması yapılmamıştır.
Farmakodinamik etki modeline, genotoksik potansiyele dair kanıt olmamasına, yapısal
özelliklerine ve kronik toksisite testlerinin sonuçlarına (proliferatif değisikliklere dair belirti
yok) bakıldığında, her iki etkin maddenin de tümorijenik potansiyeli olduğuna dair hiçbir kanıt
yoktur.
İZOSOL S’in dermal uygulamasında sistemik etkili dozlara ulaşılmadığından, tümör
oluşumunda etkisinin olması beklenmez.
6Diflukortolon valeratın yalnız ve izokonazol nitratla kombine halde, tekrarlanan dermal
uygulamalarıyla, yapılan lokal tolerans çalışmalarından alınan sonuçlara göre, İZOSOL S ile
tedavisi sırasında, glukokortikoidler için bilinen yan etkiler dışında, deride bir değişiklik olması
beklenmez.
Tavşan gözünde yürütülen mukozal tolerans araştırma sonuçları gözün kazara İZOSOL S ile
kontaminasyonunda, hafif konjonktival iritasyon görülebileceğini göstermektedir.
6. FARMASÖTİK ÖZELLİKLER
6.1 Yardımcı maddelerin listesi
Likit Parafin, ince
Beyaz yumuşak parafin
Polisorbat 60
Setostearil alkol
Disodyum EDTA
Sorbitan stearat
Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C’nin altında oda sıcaklığında saklayınız.
6.5 Ambalajın niteliği ve içeriği
Plastik kapaklı aluminyum tüp
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Ürünlerin Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
EİP Eczacıbaşı İlaç Pazarlama A.Ş.
Büyükdere Cad. Ali Kaya Sok. No:5
Levent 34394, İstanbul
Tel: 0212 350 80 00
Faks: 0212 350 84 64
78. RUHSAT NUMARASI
2015/802
9. İLK RUHSAT TARİHİ / RUHSAT YENİLEME TARİHİ
07.10.2015
10. KÜB’ÜN YENİLENME TARİHİ
8