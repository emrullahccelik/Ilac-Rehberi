 
 
1/19 KULLANMA TALİMATI  
 
NUVARING 11 ,7 mg/2 ,7 mg Vajinal  İlaç Taşıyıcı Sistem  
Vajina içine uygulanır.  
 
• Etkin madde : NUVARING,  etonogestrel 11, 7 mg ve etinilestradiol 2,7 mg içerir.  Halka 3 
haftalık bir dönemde, günde ortalama sırasıyla 120 mikrogram etonogestrel ve 15 
mikrogram etinile stradiol salınımı yapar.  
• Yardımcı maddeler : Etilen vinilasetat kopolimer (vücutta çözünmeyen bir plastik tipi) ve 
magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1.  NUVARING nedir ve ne için kullanılır?  
2.  NUVARING’i kullanmadan önce dikkat edilmesi gerekenler  
3.  NUVARING nasıl kullanılır?  
4.  Olası yan etkiler nelerdir?  
5.  NUVARING’in saklanması  
Başlıkları yer almaktadır.  
 
1. NUVARING nedir ve ne için kullanılır?  
NUVARING, gebeliği önlemek amacıyla kullanılan, kontraseptif (doğum kontrol yöntemi) vajinal bir halkadır. Her halka az miktarlarda olmak üzere iki dişilik hormonu, etonogestrel ve 
etinilestradiol içerir. Bu hormonlar halkadan yavaş yavaş kan dolaşımına salınır. Kana karışan 
hormonlar az miktarda olduğundan, NUVARING düşük doz hormon içeren gebelikten korunma yöntemi olarak kabul edilir. NUVARING iki değişik hormon saldığından, aynı 
zamanda kombine hormonal gebelikten korunma yöntemi olarak da adlandırılm aktadır.  
 
 
NUVARING, aynen kombine bir doğum kontrol kontrol hapı gibi işlev görür ama hasta her gün bir tane doğum kontrol hapı yutmak yerine, bu halka 3 hafta süreyle yerinde bırakılır. 
 
 
2/19 NUVARING, yumurtalıklardan yumurta hücresinin salıverilmesini önleyen, iki dişi cinsiyet 
hormonu içermektedir. Yumurta hücresi yumurtalıklardan salınmazsa, gebe kalma ihtimaliniz 
yoktur.  
 NUVARING; dış çapı 54 mm  ve kalınlığı çapı 4 mm olan, esnek, saydam, renksiz ya da 
neredeyse renksiz bir halkadır.  Her bir halka tekrar kapatılabilen folyo saşe içerisinde yer 
almaktadır. Saşe bu kullanma talimatıyla  birlikte karton kutu içerisine  konmuştur.  Her kutu 1 
adet halka içerir.  
 
2. NUVARING’i kullanmadan önce dikkat edilmesi gerekenler  
NUVARING’i kullanmaya başlamadan önce bölüm 2’de yer alan kan pıhtılarına ait kısmı 
okumalısınız.  Özellikle kan pıhtılarının muhtemel bulgularını okumanız önemlidir – bkz. 
bölüm 2 ‘Kan pıhtıları’ . 
 
Bu kullanma talimatında, NUVARING kullanımını durdurmanızı gerektiren ya da 
NUVARING’in daha az güvenilir olduğu  bazı durumlar anlatılmaktadır. Bu gibi durumlarda 
cinsel ilişkiye girmemeniz ya da hormonal olmayan prezervatif veya başka bir bariyer yöntemi gibi ekstra doğum kontrol önlemleri almanız gerekmektedir. Takvim ya da vücut sıcaklığını 
ölçme yöntemlerini kullanmayınız . NUVARING vücut sıcaklığını ve servikal mukustaki aylık 
değişiklikleri etkilediğinden, bunlar güvenilir yöntemler olmayabilir.  
 Diğer hormonal doğum kontrol yöntemleri gibi NUVARING de, HIV enfeksiyonuna 
(AIDS) veya cinsel ilişkiyle bulaşan diğer hastalıklara karşı korunma sağlamaz.  
 NUVARING’i aşağıdaki durumlarda KULLANMAYINIZ:  
Aşağıdaki  durumlardan herhangi biri sizde mevcutsa, NUVARING kullanmamanız gerekir. 
Aşağıdaki durumlardan herhangi biri size uyuyorsa, doktorunuza bildiriniz. Doktorunuz sizin 
için hangi doğum kontrol yönteminin uygun olduğunu söyleyecektir.  
Eğer:  
• Etinile stradiole veya etonogestrele ya da NUVARING’deki yardımcı maddelerden (bkz.  
‘Yardımcı maddeler ’) herhangi birine karşı alerjiniz varsa;  
• Bacaklarınızın, akciğerlerinizin veya diğer organlarınızın kan damarlarında bir kan pıhtısı 
(derin ven trombozu – DVT, akciğer embolisi  – AE) varsa (veya daha önce olmuşsa) ; 
• Kan pıhtılaşmasını etkileyen bir rahatsızlığınızın olduğunu biliyorsanız; örn. protein C 
eksikliği , protein S eksikliği , antitrombin -III eksikliği, Faktör V Leiden veya antifosfolipid 
antikorları ; 
• Bir ameliyat geçirmeniz gerekiyorsa veya uzun süre ayağa kalkıp dolaşamamışsanız (bkz. 
‘Kan pıhtıları’ bölümü) ; 
• Kalp krizi veya inme geçirmişseniz ; 
• Angina pektoris (şiddetli göğüs ağrısına neden olan ve kalp krizinin ilk belirtileri olabilen 
bir durum) veya geçici iskemik ata k (GİA – geçici inme belirtileri) varsa veya daha önce 
olmuşsa ; 
• Atardamarlarınızda pıhtı  oluşma riskini artırabilecek aşağıdaki hastalıklardan herhangi biri 
sizde mevcutsa;  
− kan damarlarının hasar gördüğü ciddi  diyabet  (şeker hastalığı)  
− çok yüksek kan basıncı  
− kanda çok yüksek yağ seviyeleri (kolesterol ve trigeliseri dler)  
− kanda normal in üzerindeki homosistein seviye leri ( hiperhomosisteinemi ) 
• ‘Auranın eşlik ettiği migren’ adı verilen tipte migreniniz varsa (veya daha önce olmuşsa) ;  
 
3/19 • Sizde, kandaki yüksek yağ düzeylerine eşlik eden pankreas iltihabı ( pankreatit ) varsa (veya 
daha önce olmuşsa) ; 
• Şiddetli karaciğer hastalığınız varsa (veya daha önce olmuşsa) ve karaciğeriniz henüz normal olarak çalışmıyorsa ; 
• Karaciğerinizde iyi veya kötü huylu bir tümör varsa (veya daha önce olmuşsa) ; 
• Sizde meme veya genital organ (üreme organları) kanseri varsa (ya da olmuşsa) veya böyle 
bir olasılık varsa ; 
• Açıklanamayan herhangi bir vajinal kanamanız varsa ; 
• Gebeyseniz ya da gebe olduğunuzdan şüpheleniyorsanız . 
 Eğer bu durumlardan herhangi biri ilk kez NUVAR ING kullanılırken ortaya çıkarsa, derhal 
halkayı çıkarınız ve doktorunuza başvurunuz. Bu arada, hormonların kullanılmadığı bir doğum kontrol yöntemi uygulayınız.  
 Hepatit C'ye sahipseniz ve ombitasvir / paritaprevir / ritonavir ve dasabuvir  veya glekaprevir  / 
pibrentasvir  içeren tıbbi ürünler kullanıyorsanız  NUVARING'i kullanmayın (ayrıca bkz. bölüm 
‘Diğer ilaçlar ile birlikte kullanımı’ ). 
 
NUVARING’i aşağıdaki durumlarda DİKKATLİ KULLANINIZ:  
Doktorunuza ne zaman danışmalısınız?  
− Eğer bacaklarınızda  kan pıhtısı (örn. derin ven trombozu), akciğer inizde  kan pıhtısı (örn. 
akciğer embolisi) , kalp krizi veya inme geçirdiğinize işaret edebilecek kan pıhtılaşması nın 
olası  belirtilerini fark ederseniz (bkz. aşağıda ‘Kan pıhtıları’ bölümü) , 
acilen tıbbi yardım alınız.  
 
Bu ciddi yan etkilere ait bulguların açıklaması için “Kan pıhtısı nasıl anlaşılır ?” bölümüne 
bakınız.  
 
Aşağıdakilerden her hangi biri sizin için geçerliyse doktorunuza söyleyiniz  
Söz konusu durum NUVARING kullanırken başlamışsa ya da şiddetlenmişse, doktorunuza 
söylemelisiniz.  
 
Eğer:   
• Yakın akrabalarınızda meme kanseri varsa veya daha önceden olmuşsa; 
• Epilepsi (sara) hastasıysanız ( bkz. bölüm  ‘Diğer ilaçlar ile birlikte kullanımı’ ); 
• Karaciğer hastalığınız (örneğin sarılık) veya safra kesesi hastalığınız (örneğin safra taşı) 
varsa ; 
• Sizde Crohn hastalığı veya ülseratif kolit (kronik iltihabi bağırsak hastalığı) varsa ; 
• Sizde sistemik lupus eritematozus  (SLE, doğal savunma sisteminizi etkileyen bir hastalık) 
varsa ; 
• Sizde hemolitik üremik sendrom  (HÜS, böbrek yetmezliğine yol açan bir pıhtılaşma 
bozukluğu) varsa ; 
• Sizde orak hücre li anemi  (kansızlığa yol açan anormal alyuvar üretimi ) varsa ;   
• Kanınız daki yağ seviyeleri yükselmişse (hipertrigliseridemi)  veya bu durum ailenizde daha 
önce görülmüşse . Hipertrigliseridemi, pankreatit (pankreas iltihabı) gelişme riskinde artışla 
ilişkilendirilmiştir;  
• Bir ameliyat geçirmeniz gerekiyorsa veya uzun süre ayağa kalkıp dolaşamamışsanız (bkz. 
‘Kan pıhtıları’ bölümü );  
 
4/19 • Yeni doğum yaptıysanız kan pıhtısı gelişme riski daha yüksektir . Doğumdan sonra 
NUVARING kullanmaya ne kadar erken başlayabileceğinizi  doktorunuza sorunuz ; 
• Deri altındaki top lardamarlarda iltiha p varsa (süperfisyel tromboflebit);  
• Toplardamarlarınızda varikoz  (varisli damar)  varsa ; 
• Sizde gebelik veya daha önceki cinsiyet hormonu kullanımı sırasında ortaya ilk defa çıkan 
veya kötüleşen herhangi bir durum (örneğin; işitme kaybı, porfiri [bir kan hastalığı], herpes 
gestationis [gebelik sırasında kabarcıklı deri döküntüsü] veya Sydenham koresi [ani vücut 
hareketlerinin görüldüğü bir sinir hastalığı]  varsa;  
• Eğer yüzde, dilde ve/veya boğazda şişlik ve/veya yutma zorluğu ya da ürtiker ile birlikte 
nefes alma zorluğu  gibi anjiyoödem semptomlarını yaşarsanız derhal doktorunuza 
başvurmalısınız . Östrojen içeren ürünler, kalıtsal ve edinilmiş anjiyoödem semptomlarına 
neden olabilir veya semptomları kötüleştirebilir ; 
• Sizde kloazma (‘gebelik maskesi’ adı verilen, özellikle hastanın yüzünde ortaya çıkan, 
kahverengimsi- sarı pigment plakları) varsa (ya da daha önce olmuşsa), bu durumda güneşe 
veya ultraviyole ışınlara fazla maruz kalmaktan sakınmalısınız ; 
• NUVARING kullanmanızı zorlaştıracak tıbbi bir sorununuz varsa – örneğin; kabızlık 
çekiyorsanız, uterus serviksinin sarkması varsa ya da cinsel ilişki sırasında ağrı 
hissediyorsanız ; 
• Acil, sık, yanmalı ve/veya ağrılı idrara çıkıyorsanız ve vajinanın içinde halkayı 
bulamıyorsanız. Bu belirtiler, NUVARING'in mesaneye yanlışlıkla yerleştirilmesini 
gösterebili r. 
 
KAN PIHTILARI  
NUVARING gibi kombine hormonal doğum kontrol yöntemi, hiçbir kombine hormonal 
yöntem kullanmamaya kıyasla kan pıhtısı oluşma riski nizi artırır . Nadir vakalarda kan pıhtısı 
kan damarını tıkayabilir ve ciddi problemlere neden olabilir.  
 
Kan pıhtıları,  
• toplardamarlarda ( ‘venöz tromboz’, ‘venöz tromboembolizm’ veya VTE olarak bilinir)  
• atardamarlarda ( ‘arteriyel tromboz’, ‘arteriyel tromboembolizm’ veya ATE olarak bilinir)  
oluşabilir.  
 
Kan pıhtıları her zaman tamamen iyileşmez. Nadiren, ciddi ve kalıcı etkiler olabilir, veya çok 
seyrek olarak ölümcül olabilirler.  
 
NUVARING nedeniyle zararlı kan pıhtısı oluşma riskinin düşük olduğunu hatırlamak 
önemlidir.  
 
KAN PIHTISI NASIL ANLAŞILIR  
Aşağıdakilerden herhangi birini fark ederseniz acil tıbbi yardım alın.  
 
Bu belirtilerden  herhangi biri sizde mevcut mu?  
 Olası rahat sızlık   
 
5/19 • bir bacağın veya bacakta  ya da ayakta ki bir damar ın şişmesi, 
özellikle aşağıdaki durumlarla birlikte yse: 
− bacakta, yalnızca ayağa kalkarken veya yürürken hissedilebilen ağrı veya hassasiyet ; 
− bacakta sıcaklığın artması ; 
− bacağın derisinde renk değişimi (örn. soluklaşma veya kırmızı ya da maviye dönme)  
 Derin ven trombozu  
• aniden sebebi belli olmayan nefes darlığı veya hızlı nefes  alıp 
verme;  
• belli bir nedeni olmayan, kan gelmesiyle birlikte olabilen ani 
öksürük;  
• derin nefes alıp vermeyle artabilen keskin göğüs ağrısı;  
• ciddi sersemlik veya baş dönmesi;  
• hızlı veya düzensiz kalp atımı;  
• karnınızda ciddi ağrı;  
Emin değilseniz bir doktorla görüşünüz çünkü öksürük veya nefes 
darlığı gibi bazı belirtiler solunum yolu enfeksiyonu gibi daha hafif 
durumlarla karıştırılabilir (örn. soğuk algınlığı)  
 Akciğer embolisi  
Genellikle tek bir gözde görülen aşağıdaki belirtiler:  
• ani görme kaybı veya ; 
• görme kaybına ilerleyebilen ağrısız görme bulanıklığı  
 Retinal ven 
trombozu (gözde kan pıhtısı)  
• göğüs te ağrı, rahatsızlık, basınç , ağırlık ; 
• göğüste, kollarda veya göğüs kemiğinin altında sıkışma veya doluluk hissi ; 
• tokluk, hazımsızlık veya tıkanıklık  hissi; 
• sırt, çene, boğaz, kol ve karna uzanan, üst bedende ağrı; 
• terleme, bulantı, kusma veya  sersemlik ; 
• aşırı halsizlik, endişe (anksiyete)  veya nefes darlığı ; 
• hızlı veya düzensiz kalp atımı  
 Kalp krizi  
• özellikle vücudun tek bir tarafında yüz, kol veya bacakta ani 
güçsüzlük veya uyuşma ; 
• ani kafa karışıklığı, konuşma veya anlama güçlüğü ; 
• gözlerden biri veya her ikisinde ani görme  güçlüğü ; 
• ani yürüme güçlüğü, baş dönmesi, denge veya koordinasyon kaybı;  
• sebebi bilinmeyen ani, ciddi ve uzun süreli baş ağrısı ; 
• Nöbetle birlikte veya nöbet olmadan bayılma veya bilinç kaybı  
 
Bazen inme belirtileri , hemen ve tamamen iyileşecek şekilde çok kısa 
süreli olabilir. Ancak yine de acil tıbbi yardım almalısınız çünkü başka 
bir inme riskiniz olabilir.  
 İnme (felç)  
• kol ve bacak gibi uzuvlarda şişme ve hafif mavi renk alma;  
• karnınızda ciddi ağrı (akut abdomen)  
 Diğer damarları 
tıkayan kan pıhtıları   
 
6/19 TOPLARDAMARDA KAN PIHTILARI  
Toplardamarda kan pıhtısı oluşursa neler olabilir?  
• Kombine hormonal kontraseptif kullanımı, toplardamarda kan pıhtısı (venöz tromboz) 
oluşma riskinde artış ile ilişkilendirilmiştir. Ancak, bu yan etkiler  seyrek tir. Bu yan etkiler 
en çok kombine hormonal kontraseptif kullanımının ilk yılında görülmüştür.  
• Kan pıhtısı bacakta veya ayakta bir toplardamarda oluşursa derin ven trombozuna (DVT) 
neden olabilir  
• Kan pıhtısı bacaktan ayrılıp akciğere yerleşirse akciğer embolisine neden olabilir  
• Çok seyrek olarak kan pıhtısı göz gibi başka bir organda oluşabilir (retinal ven trombozu)  
 
Toplardamarda kan pıhtısı oluşma riski ne zaman en yüksektir?  
Toplardamarda kan pıhtısı oluşma riski, ilk kez kombine hormonal kontraseptif kullanıldığında , 
kullanımın  ilk yılında  en fazladır . Risk ayrıca k ombine hormonal kontraseptife 4 hafta veya 
daha uzun süre ara verildikten sonra tekrar başlandığında (aynı ürün veya farklı bir ürün) daha fazla olabilir.  
 İlk yıldan sonra, risk azalır ancak yine de kombine hormonal kontraseptif kullanmadığınız 
durumdan biraz daha fazladır.  
 NUVARING kullanmayı bıraktığınızda kan pıhtısı riskiniz birkaç hafta içerisinde normale 
döner.  
 Kan pıhtısı oluşma riski nedir?  
Risk, doğal VTE riskinize ve kullandığınız kombine hormonal kontraseptife bağlıdır.  
NUVARING’le bacakta veya akciğerde kan pıhtısı (DVT veya AE) riski düşüktür.  
• Herhangi bir kombine hormonal kontraseptif kullanmayan ve hamile olmayan 10.000 kadından, yaklaşık 2’sinde bir yıl içinde kan pıhtısı oluşur . 
• Levonorgestrel, norethisteron veya norgestimat içeren kombine hormonal kontraseptif kullanan 10.000 kadından, yaklaşık 5 ila 7’sinde bir yıl içinde kan pıhtısı oluşur . 
• Norelgestromin veya NUVARING gibi etonogestrel içeren kombine hormonal kontraseptif kullanan 10.000 kadından, yaklaşık 6 ile 12’sinde bir yıl içinde kan pıhtısı oluşur . 
• Kan pıhtısı oluşma riski kişisel tıbbi hikayenize göre değişir (bkz. aşağıda ‘ Kan pıhtısı 
riskinizi artıran unsurlar ’ bölümü) . 
 
 Bir yıl içinde kan 
pıhtısı oluşma riski  
Hamile olmayan ve kombine hormonal tablet/bant/halka 
kullanmayan kadınlar   10.000 kadından 
yaklaşık 2’si  
Levonorgestrel, noretisteron veya norgestimat  içeren kombine 
hormonal kontraseptif tablet kullanan kadınlar   10.000 kadından 
yaklaşık 5 ila 7’si  
NUVARING kullanan kadınlar  10.000 kadından 
yaklaşık 6 ila 12’si   
 
Toplardamarda kan pıhtısı riskinizi artıran unsurlar  
NUVARING’le kan pıhtısı oluşma riski düşüktür ancak bazı durumlar riski artırır.  
Eğer:  
• aşırı kiloluysanız (vücut kitle indeksi veya VKİ 30 kg/m2 üzerindeyse);   
 
7/19 • yakın akrabalarınız birinin bacaklar ında, akciğer inde veya diğer organlarında  genç yaşta 
(örn. 50 yaşın altında) kan pıhtısı olmuşsa. Bu durumda kalıtsal kan pıhtılaşma sorununuz 
olabilir.  
• bir ameliyat geçirmeniz gerekiyorsa ya da bir hastalık veya yaralanma nedeniyle uzun süre 
ayağa kalkıp dolaşamamışsanız ya da bacağınız alçıdaysa. Ameliyat olmadan veya 
hareketliliğiniz kısıtlanmadan birkaç hafta önce NUVARING kullanımının bırakılması 
gerekebilir. NUVARING kullanımını bırakmanız gerekiyorsa tekrar kullanmaya ne zaman 
başlayabileceğinizi doktorunuza sorunuz.  
• yaşınız ilerledikçe (özellikle 35 yaşın üzerinde);  
• birkaç hafta önce doğum yaptıysanız;  
riskiniz daha yüksektir.  
 Bu durumlar ın sayısı arttıkça  kan pıhtısı oluşma riskiniz  de artar.  
 
Özellikle diğer unsurlara sahipseniz, havayolu seyahati (4 saatten fazla) geçici olarak kan pıhtısı 
oluşma riskinizi artırabilir . 
 
Bu durumlardan herhangi biri sizin için geçerliyse emin olmasanız bile doktorunuza söylemeniz 
önemlidir.  
Doktorunuz NUVARING’in durdurulması gerektiğine karar verebilir.  
 
NUVARING kullanımı sırasında yukarıdaki durumlardan herhangi biri değişirse, örneğin, 
yakın akrabalarınızdan birinde sebebi belli olmayan tromboz gerçekleşirse veya fazla kilo 
alırsanız, doktorunuza söyleyiniz.  
 
ATARDAMARDAKİ KAN PIHTILARI  
Atardamarda kan pıhtısı oluşursa neler olabilir?  
Toplardamardaki kan pıhtısı gibi, atardamar içerisinde oluşan kan pıhtısı  da ciddi sorunlara 
neden olabilir. Örneğin kalp krizine  veya  inmeye neden  olabilir . 
 
Atardamarda kan pıhtısı riskinizi artıran unsurlar  
NUVARING kullanımıyla kalp krizi veya inme riski oldukça düşüktür ancak aşağıdaki 
durumlarda bu risk artar:  
• yaşınız arttıkça  (35 yaş üzeri);  
• sigara kullanıyorsanız.  NUVARING gibi kombine hormonal kontraseptif kullanırken 
sigarayı bırakmanız önerilir. Sigara kullanmayı bırakamıyorsanız ve 35 yaş üzerindeyseniz  
doktorunuz farklı bir doğum kontrol yöntemi kullanmanızı önerebilir;  
• aşırı kiloluysanız; 
• kan basıncınız yüksekse;  
• yakın akrabalarınızdan biri genç yaşta (50 yaşın altında) kalp krizi veya inme geçirdiyse. Bu durumda sizin de kalp krizi veya inme geçirme riskiniz daha yüksek olabilir;  
• sizde veya yakın akrabalarınızdan birinde, kanda yüksek yağ seviyeleri (kolesterol veya trigliserit) durumu varsa; 
• özellikle ‘auranın eşlik ettiği migren’ adı verilen tipte migreniniz varsa; 
• kalbinizle ilgili bir sorununuz (kalp kapakçığı rahatsızlığı, atriyel fibrilasyon adı verilen ritm 
bozukluğu)  varsa ; 
• diyabetiniz (şeker hastalığı) varsa.  
Bu durumlardan birden fazla sı sizde mevcutsa veya herhangi biri ciddiyse, kan pıhtısı oluşma 
riski daha da yüksek olabilir.   
 
8/19 NUVARING kullanımı sırasında yukarıdaki durumlardan herhangi biri değişirse, örneğin, 
sigara kullanmaya başlarsanız veya yakın akrabalarınızdan birinde sebebi belli olmayan 
tromboz gerçekleşirse veya fazla kilo alırsanız, doktorunuza söyleyiniz.  
 
Kanser  
Aşağıdaki bilgiler kombine doğum kontrol haplarıyla yapılan çalışmalarda elde edilmiştir ve 
NUVARING için de geçerli olabilir. Gebelik önleyici hormonların vajinal yoldan 
kullanılmasıyla ilişkili bilgiler (NUVARING gibi) mevcut değildir.  
 
Meme kanserinin, kombine doğum kontrol hapı kullanan kadınlarda biraz daha sık görüldüğü 
bildirilmiştir ama bu fazlalığın nedeninin, kullanılan kombine doğum kontrol hapları olup 
olmadığı bilinmemektedir. Örneğin tümörlerin kombine doğum kontrol hapı kulla nan 
kadınlarda daha sık görülme nedeni bu kadınların, doktor tarafından daha sık muayene edilmesi 
olabilir. Meme kanseri sıklığındaki artış, bu çeşit doğum kontrol hapı kullanımının 
bırakılmasından sonra kademeli olarak azalabilir.  
 
Memelerinizi düzenli olarak kontrol etmeniz ve herhangi bir yumrunun varlığını hissederseniz 
doktorunuza danışmanız önemlidir. Doktorunuza ayrıca, yakın akrabalarınızdan birinde meme 
kanseri varsa ya da daha önce olmuşsa bunu da söylemelisiniz (bkz.  bölüm  ‘NUVARING’i 
aşağıdaki durumlarda DİK KATLİ KULLANINIZ ’. 
 
Ender olarak, iyi huylu karaciğer tümörlerinin ve çok daha ender olarak kötü huylu karaciğer 
tümörlerinin doğum kontrol hapı kullanan kadınlarda görüldüğü bildirilmiştir. Alışılmadık, 
şiddetli bir karın ağrısı hissederseniz, doktorunuza danışınız . 
 
Yüksek dozlu kombine hap (0,05 mg etinilestradiol) kullananlarda endometriyum (rahim 
çeperi) ve over (yumurtalık) kanserinin daha az sıklıkla görüldüğü rapor edilmiştir. Bu durum 
NUVARING için de geçerli olabilir ancak doğrulanmış değildir.   
 
Psikolojik bozukluklar  
NUVARING de dahil olmak üzere hormonal doğum kontrol hapı  kullanan bazı kadınlar da 
depresyon veya depresif ruh hali  görüldüğü bildir ilmiştir. Depresyon ciddi olabilir ve bazen 
intihar eğilimli düşüncelere yol açabilir. Eğer ruh hali değişiklikleri ve depresif belirtiler 
yaşarsanız, daha fazla tıbbi yardım  için mümkün olan en kısa sürede doktorunuza başvurunuz . 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Hamilelik   
İlacı kullanmadan önce doktorunuza veya eczacınıza danışınız.  
 
Hamile olan veya hamile olduğunu düşünen kadınlar NUVARING kullanmamalıdır. Eğer 
NUVARING kullandığınız sırada hamile kalırsanız, halkayı çıkarmalı ve doktorunuza 
danışmalısınız . 
 Eğer NUVARING kullanımını hamile kalmak istediğiniz için bırakmak istiyorsanız aşağıdaki 
‘NUVARING kullanımını bırakmak istediğinizde ’ bölümüne bakınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 
9/19 Emzirme   
İlacı kullanmadan önce doktorunuza veya eczacınıza danışınız.   
 
NUVARING’in emzirme sırasında kullanılması genellikle önerilmemektedir. Emzirme 
döneminde NUVARING kullanmak istiyorsanız, lütfen doktorunuza danış ınız. 
 Araç ve makine kullanımı   
NUVARING’in araç veya makine kullanma yeteneğiniz  üzerinde bir etkisi yoktur veya etkisi 
göz ardı edilebilir derecede önemsizdir . 
 Diğer ilaçlar ile birlikte kullanımı   
Size NUVARING reçetesi yazan doktora her zaman, kullanmakta olduğunuz ilaçları veya bitkisel ilaçları söyleyiniz. Ayrıca size diğer bir ilaç için reçete yazan diğer herhangi bir doktora 
veya diş hekimine (ya da eczacıya), NUVARING kullanmakta olduğunuzu söyleyiniz. Bu 
kişiler size, başka ilave bir doğum kontrol yöntemi (örneğin prezervatif)  kullanmanıza ihtiyaç 
olup olmadığını ve eğer ihtiyaç varsa bunun, ne süre uygulanması gerektiğini  veya ihtiyacın ız 
olan diğer  ilacın kullanımının değiştirilip değiştirilme yeceğini  söyleyebilirler.  
 NUVARING gibi hormonal gebelik önleyiciler kullanıyorken, bazı ilaçlar özel sorunlara neden 
olabilir.  
• Bazı ilaçlar, NUVARING’in kan düzeylerinde etkili olabilirler, NUVARING’in gebeliğin 
önlenmesinde daha az etkili olmasına veya beklenmedik kanamalara yol açabilir. Aşağıdaki hastalıkların tedavisinde kullanılan ilaçlar, bunlara dahildir:  
− Epilepsi  (sara)  (örn; primidon, fenitoin, barbitüratlar, karbamazepin, okskarbazepin, 
topiramat, felbamat);  
− Tüberküloz  (verem) (örn; rifampisin);  
− HIV enfeksiyonları  (AIDS)  (örn; ritonavir , nelfinavir, nevirapine, efavirenz ); 
− Hepatit C virüs enfeksiyonları (boseprevir, telaprevir gibi) ; 
− Diğer enfeksiyon hastalıkları ( griseofulvin) ; 
− Akciğerlerin kan damarlarında yüksek kan basıncı  (bosentan) ; 
− Depresif ruh halleri (bitkisel ilaç St. John's wort)  
 Eğer NUVARING’i daha az etkili hale getirebilecek ilaçlar veya bitkisel ürünler alıyorsanız,  
bariyer bir kontraseptif yöntemi de kullanılmalıdır  (örneğin, prezervatif) . Bir başka ilacın 
NUVARING üzerindeki etkisi ilacı bıraktıktan sonra 28 güne kadar sürdürebileceğinden, ek 
bariyer kontraseptif yönteminin bu kadar uzun süre kullanılması gerekmektedir. Not: NUVARING'i bir diyafram, servikal başlık veya kadın kondomu ile kullanmayın.   
 
• Bitkisel bir ürün olan sarı kant aron (St. John’s wort bitkisi), NUVARING’in etkisini 
azaltabilir veya önleyebilir . NUVARING kullanırken aynı zamanda bu maddeyi içeren 
ilaçlar da kullanmak istiyorsanız, önce  doktorunuza danışınız . 
 
NUVARING diğer ilaçların etkisini etkileyebilir, örneğin; 
- siklosporin içeren ilaçlar  
- anti-epileptik lamotrigin (bu durum nöbetlerin sıklığında artışa sebep olabilir)  
 
NUVARING kullanırken tampon da kullanabilirsiniz. NUVARING’i, tamponu yerleştirmeden 
önce yerleştiriniz. Tamponu çıkarırken dikkatli olmanız ve NUVARING’i kazara dışarıya 
çekmemeniz gerekir. Eğer NUVARING dışarı çıkacak olursa, halkayı soğuk -ılık suda basitçe 
çalkalayınız ve hemen tekrar yerleştiriniz.   
 
10/19 Kayganlaştırıcı gibi vajinal bir ürünün kullanımı veya enfeksiyon tedavisi sırasında da halka 
kopması meydana gelmiştir (bkz. bölüm 3.  ‘NUVARING nasıl kullanılır?...Halkanız koparsa ’). 
Spermisidler  (spermlerin hareketini durduran ya da  spermleri  öldüren kontraseptifler)  veya 
vajinal mantar ilaçlarının kullanılması, NUVARING’in gebelik önleyici etkisini azaltmaz.  
 
Eğer Hepatit C hastasıysanız ve ombitasvir / paritaprevir / ritonavir ve dasabuvir veya 
glekaprevir / pibrentasvir içeren tıbbi ürünler kullanıyorsanız, NUVARING’i kullanmayın, 
çünkü bu, karaciğer fonksiyonu kan test sonuçlarında artışa neden olabilir (ALT  karaciğer 
enziminde artış).  
 
Doktorunuz, bu tıbbi ürünlerle tedaviye başlamadan önce size başka bir tür kontraseptif reçete 
edecektir.  
 
NUVARING, bu tedavinin tamamlanmasından yaklaşık 2 hafta sonra yeniden başlatılabilir.  
Bkz. bölüm 2.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 Laboratu var testleri  
Herhangi bir kan ya da idrar testi yaptıracaksanız, NUVARING kullandığınızı bazı testlerin 
sonuçlarını etkileyebilmesi nedeniyle sağlık görevlisine bildiriniz.  
 3. NUVARING
 nasıl kullanılır?  
Uygun kullanım ve doz /uygulama sıklığı için talimatlar:  
NUVARING’i kendiniz yerleştirebilir ve çıkartabilirsiniz. Doktorunuz ilk olarak ne zaman 
NUVARING kullanacağınızı anlatacaktır. Vajinal halka, aylık siklusunuzun doğru gününde 
konulmalıdır ( bkz. bölüm ‘ İlk halka ne zaman yerleştirilmeli’) ve 3 hafta boyunca vajina içinde 
bırakılır. Hamilelikten korunmayı sağlamak için NUVARING’in vajina içinde olup olmadığı 
düzenli kontrol  edilmelidir  (örneğin ilişkiden önce ve sonra) . 3 hafta sonra, NUVARING’i 
çıkartınız ve bir hafta ara veriniz. Halkasız dönemde genellikle aylık periyodunuz gerçekleşir.  
 
NUVARING kullanırken vajinal diyafram, servikal başlık veya kadın kondomu gibi belirli 
kadın bariyer metotlarını kullanmamalısınız. Bu kontraseptif yöntemler, destek yöntemler 
olarak NUVARING ile birlikte kullanılmamalıdır çünkü NUVARING diyafram, servikal başlık 
veya kadın kondomunun doğru yerleşimini ve pozisyonunu etkileyebilir. Bununla birlikte , ilave  
bir bariyer kontraseptif yöntem olarak prezervatif kullanabilirsiniz.  
 Uygulama yolu ve metodu:  
NUVARING’in yerleştirilmesi ve çıkarılması  
1. Halkayı vajinaya yerleştirmeden önce, son kullanma tarihinin geçmemiş olduğunu kontrol 
ediniz ( bkz. bölüm 5 ‘NUVARING’in Saklanması ’). 
2. Halkayı yerleştirmeden veya çıkarmadan önce ellerinizi yıkayınız.  
3. Sizin için en rahat olan yerleştirme pozisyonunu seçiniz, örneğin bacağınızın biri yukarı çekilmiş durumdayken ayakta durmak, çömelmek veya sırtüstü uzanmak.  
4. NUVARING’i poşetinden çıkarınız.  
5. Halkayı baş ve işaret parmaklarınızın arasında tutarak karşı kenarları birbirine doğru 
bastırınız ve halkayı vajinaya yerleştiriniz ( bkz. Şekil 1 -4). NUVARING yerine 
yerleşti ğinde, hiçbir şey hissetmemelisiniz. Eğer rahatsızlık hissederseniz, NUVARING’i n  
 
11/19 pozisyonunu rahat hissedene kadar yavaşça değiştiriniz  (örneğin,  halkayı  vajinanın iç 
kısmına doğru biraz itiniz ). Halkanın vajina i çerisindeki tam pozisyonu önemli değildir.  
6. Aradan 3 hafta geçtikten sonra NUVARING’i vajinadan çıkarınız. Bunu işaret parmağının 
kanca şeklinde kıvrılması ve halkanın işaret parmağı ve orta parmak arasında kavranması ve 
dışarı doğru çekilmesi yoluyla çıkartabilirsiniz ( bkz. Şekil 5).  
7. Çıkarılmış halkayı normal ev çöplerinin arasında, tercihen tekrar kapatılabilen poşetine koyarak atınız. NUVARING’i tuvalete atmayınız . İmha talimatları için bölüm 5’e 
‘NUVARING'in saklanması’ bakınız.  
 
 
 
Şekil 1  
NUVARING’i poşetinden çıkartın.  
   
  
Şekil 2  
Halkayı iki yandan sıkıştırın.  
 Şekil 3 Halkayı yerleştirmek için rahat bir konum 
seçin.  
 
 Şekil 4A  Şekil 4B  Şekil 4C  
Halkayı tek eliniz ile vajina içine sokunuz (Şekil 4A), gerekliyse dudaklar kolaylık için yana  
açılabilir. Halkayı rahat bir konum elde edene kadar vajina içine itiniz (Şekil 4B). Halkayı 3 
hafta süreyle yerinde bırakınız (Şekil 4C).  
 
 
 
12/19  Şekil 5  
NUVARING işaret parmağının kanca şeklinde kıvrılması ve halkanın işaret parmağı ve orta parmak 
arasında kavranması ve dışarı doğru çekilmesi yoluyla 
çıkartılabilir.  
 Halkayı üç hafta kullanıp bir hafta kullanmayınız  
1. Halka vajinaya yerleştirildiği günden başlamak üzere 3 hafta boyunca hiç dışarıya çıkarmadan  yerinde bırakılmalıdır.  
2. 3 hafta sonra haftanın aynı gününde ve yaklaşık aynı yerleştirme saatinde halkayı çıkarınız. 
Örneğin, eğer NUVARING’i Çarşamba günü gece saat 22:00  dolayında yerleştirdiyseniz; 3 
hafta sonra yine Çarşamba günü ve gece saat  22:00 dolayında çıkarınız.  
3. Halkayı çıkardıktan sonra, bir hafta boyunca halka kullanmayınız. Bu bir hafta içerisinde 
vajinal kanama gerçekleşmelidir. Bu kanama genellikle, NUVARING’in çıkarılmasından 2 -
3 gün sonra başlar.  
4. Yeni halkayı tam bir hafta ara verdikten sonra (yine haftanın aynı günü ve yaklaşık aynı 
saatte), kanamanız durmamış bile olsa yerleştiriniz.  
 Eğer yeni halkayı yerleştirmeniz gereken saatten 3 saat daha geç yerleştirirseniz, gebelikten 
korunma azalabilir.  Bölüm 3,  ‘Aşağıdaki durumlarda ne yapmalısınız ’ bölümündeki 
talimatlarına bakınız.  
Eğer NUVARING’i yukarıda anlatıldığı gibi kullanırsanız, vaginal kanamanız her ay, yaklaşık 
aynı günlerde gerçekleşecektir.  
 İlk halka ne zaman yerleştirilmeli?  
• Geçen ay hormonal doğum kontrolü yöntemi  kullanmadıysanız  
İlk NUVARING’i, doğal siklusunuzun birinci günü (aybaşı kanamanı zın birinci günü) 
yerleştiriniz. NUVARING, hemen işlev görmeye başlar. Daha başka bir doğum kontrol 
önlemi almanıza ihtiyaç yoktur.  
 NUVARING’i siklusunuzun 2.-5. günleri arasında da yerleştirebilirsiniz fakat NUVARING 
kullanımının ilk 7 günü içerisinde cinsel ilişki kurarsanız, ilave bir doğum kontrol yöntemi (prezervatif gibi) kullanmayı ihmal etmeyiniz. Bu öneri yalnızca, NUVARING’in ilk defa 
kullanılması sırasında geçerlidir.  
 
• Geçen ay kombine bir doğum kontrol hapı  kullandıysanız  
NUVARING kullanmaya, en geç doğum kontrol hapını kullandığınız dönemin tabletsiz 
periyodunun sonrasındaki gün başlayınız. Eğer doğum kontrol hapı kutunuzda aynı zamanda 
plasebo tabletler  (etken madde içermeyen tabletler)  de varsa, NUVARING kullanmaya en 
geç plasebo tabletlerin en sonuncusunu aldıktan sonra ki gün  başlayınız. Eğer hangi tabletin 
plasebo olduğundan emin değilseniz, doktorunuza veya eczacınıza sorunuz. Mevcut doğum 
kontrol hapınızın kullanılmadığı süreyi asla uzatmayınız.  
Eğer doğum kontrol hapınızı sürekli ve doğru olarak kullanmışsanız ve eğer gebe kalmadığınızdan eminseniz, doğum kontrol hapınızı herhangi bir günde de bırakabilir ve 
hemen NUVARING kullanmaya başlayabilirsiniz.  
  
 
 
13/19 • Geçen ay transdermal (derinize yapıştırılan)  flaster kullandıysanız  
NUVARING kullanmaya her zamanki flastersiz -dönemin en son günü başlayınız. Flastersiz 
dönemin önerilen süresini asla aşmayınız.  
Eğer flasterinizi sürekli ve doğru olarak kullanmışsanız ve eğer gebe kalmadığınızdan 
eminseniz, flasteri kullanmayı herhangi bir günde de bırakabilir ve hemen NUVARING 
kullanmaya başlayabilirsiniz.  
 
• Geçen ay mini- doğum kontrol hapı  (yalnızca progestogen içeren doğum kontrol hapı ) 
kullandıysanız  
Bu hapı kullanmayı herhangi bir günde bırakabilir ve ertesi gün hapı aldığınız aynı saatte 
NUVARING kullanmaya başlayabilirsiniz. Ancak halka kullanımının ilk 7 gününde ilave 
bir doğum kontrol yöntemi (prezervatif gibi) kullanmayı ihmal etmeyiniz.  
 
• Geçen ay enjektabl (enjeksiyonla verilen), implante edilen (derinizin altına yerleştirilen) 
veya progestogen salgılayan bir rahim -içi doğum kontrol yöntemi  kullandıysanız  
NUVARING kullanmaya, bir sonraki enjeksiyon gününde veya implantın ya da progestogen- salgılayan rahim -içi doğum kontrol önleminin çıkarıldığı gün başlayınız. 
Ancak halka kullanımının ilk 7 gününde ilave bir doğum kontrol yöntemi (prezervatif gibi) kullanma yı ihmal etmeyiniz.  
 
• Bebek sahibi olduktan sonra 
Eğer henüz bebek sahibi olmuşsanız, doktorunuz size NUVARING kullanmaya başlamadan 
önce ilk normal periyodunuza kadar beklemenizi söyleyebilir. Bazen NUVARING 
kullanımına daha erken başlayabilirsiniz. Bu konuda doktorunuz size öneride bulunacaktır. Eğer bebeğinizi emziriyorsanız ve NUVARING kullanmak istiyorsanız, bunu önce 
doktorunuzla tartışmalısınız.  
 
• Düşük yaptıktan veya çocuk aldırdıktan sonra 
Doktorunuz size gereken önerilerde bulunacaktır.  
 Aşağıdaki durumlarda  ne yapmalısınız : 
Halka kazara vajina dışına çıkarsa  
NUVARING kazara vajina dışına çıkabilir – örneğin; eğer uygun yerleştirilmemişse, tampon 
çıkarılırken, cinsel ilişki sırasında, kabızlık sırasında veya eğer sizde rahim sarkması varsa. Bu 
nedenle halkanın vajinanızda durup durmadığını, düzenli olarak kontrol etmelisiniz  (örneğin 
ilişkiden önce ve sonra) . 
 
Halka geçici olarak vajina dışına çıkmışsa  
NUVARING, sizi halen gebe kalmaktan koruyabilir ancak bu durum halkanın ne kadar süre vajinanızın dışında kaldığına bağlıdır.  
 Eğer halka:  
• vajina dışında 3 saatten daha kısa bir süre kalmışsa, sizi gebeliğe karşı korumaya devam 
edecektir. Halkayı soğuk ya da  ılık su ile durulamalısınız  (sıcak su kullanmayınız) ve 
halka nın sadece 3 saatten kısa bir süre vajina dışında kalmış olması koşulu ile halkayı en 
kısa sürede geri yerleştir melisiniz . 
• birinci ve ikinci haftalar içerisinde vajina dışında  3 saatten daha uzun bir süre kalmışsa, 
sizi gebeliğe karşı korumayabilir. Halkayı soğuk ya da  ılık su ile durulamalısınız (sıcak su 
kullanmayınız) ve a nımsar anımsamaz halkayı geri vajinanıza yerleştiriniz ve en az 7 gün 
boyunca aralıksız olarak yerinde bırakınız. Eğer bu 7 gün içerisinde cinsel ilişkide  
 
14/19 bulunursanız, prezervatif kullanınız. Eğer birinci haftanın içerisindeyseniz ve son 7 gün 
içerisinde cinsel ilişkide bulunmuşsanız gebe kalmış olabilirsiniz. Bu durumda doktorunuza 
danışınız.  
• üçüncü hafta içerisinde  vajina dışında 3 saatten daha uzun bir süre  kalmışsa sizi gebeliğe 
karşı korumayabilir. Bu halkayı atmalısınız ve aşağıdaki iki uygulamadan birini tercih etmelisiniz: 
1. Hemen yeni bir halka yerleştiriniz  
Bu seçeneği tercih ederseniz, sonraki 3 -haftalık kullanma dönemi başlayacaktır. 
Periyodunuz (adet kanamanız) olmayabilir ama ara kanaması veya lekelenme görülebilir.  
2. Yeniden halka yerleştirmeyiniz. Önce  periyodunuz (adet kanamanız) gerçekleşecek tir ve 
bir önceki halkanın atıldığı veya vajina dışına çıktığı tarihi izleyen en fazla 7 gün 
içerisinde yeni bir halka yerleştiriniz.  
Bu seçeneği yalnızca, eğer NUVARING’i önceki 7 gün içerisinde aralıksız olarak kullanmışsanız tercih etmelisiniz.  
• bilinmeyen bir süre boyunca  vajina dışın da kalmışsa , gebelikten korunmamış olabilirsiniz. 
Yeni bir halka takılmadan önce bir gebelik testi yaptırın ız ve doktorunuza danışınız.  
 
Halkanız koparsa  
NUVARING çok nadir olarak kopabilir.  Halka kopmasına bağlı vajinal yara rapor edilmiştir. 
NUVARING halkanın koptuğunu fark ederseniz, kopan halkayı atınız ve mümkün olan en kısa 
zamanda yeni bir halka ile başlayınız.  Sonraki 7 gün boyunca ilave doğum kontrol yöntemleri 
(örn., prezervatif) kullanınız. Halkanın koptuğunu fark etmeden önce cinsel ilişkiye girdiyseniz, 
lütfen doktorunuzla görüşünüz.   
 Değişik yaş grupları:  
Çocuklarda kullanımı:  
NUVARING’in 18 yaş altındaki ergenlerde etkinliği ve güvenliliği çalışılmamıştır.  
 Yaşlılarda kullanımı:  
Yaşlılarda kullanımı uygun değildir.  
 
Özel kullanım durumları:  
Böbrek/karaciğer yetmezliği:  
Böbrek/Karaciğer yetmezliği olan hastalar ile ilgili herhangi bir çalışma yoktur.  
Eğer NUVARING’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  
 Kullanmanız gerekenden daha fazla NUVARING kullandıysanız  
NUVARING’teki hormonların doz aşımının ciddi zararlı etkilere yol açtığı bildirilmemiştir. 
Eğer kazara bir halkadan fazla yerleştirmişseniz, kendinizi hasta (mide bulantısı) hissedebilir 
ya da kusabilirsiniz ya da vajinal kanamanız olabilir. Fazla olan halkaları çıkarınız.  
 NUVARING’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 Halkasız dönemden sonra NUVARING’i kullanmayı unutursanız  
Eğer halkasız döneminiz 7 günden daha uzun sürmüşse, bunu anımsar anımsamaz hemen yeni bir halka yerleştiriniz. Eğer sonraki 7 gün boyunca cinsel ilişkide bulunduysanız, ek doğum 
kontrolü yöntemleri (prezervatif gibi) kullanınız. Eğer halkasız dönemde cins el ilişki  
 
15/19 kurduysanız, gebe kalmış olma olasılığınız vardır. Bu durumda hemen doktorunuza danışınız. 
Halkasız dönem ne kadar uzun sürmüşse, gebe kalmış olma riskiniz o kadar yüksektir.  
 Halkayı çıkarmayı unutmuşsanız  
• Eğer halka üçüncü ve dördüncü hafta arasında yerinde kalmışsa, sizi gebeliğe karşı 
korumaya yine devam edecektir. Bir haftalık düzenli halkasız döneminizi geçiriniz ve 
sonunda yeni bir halka yerleştiriniz.  
• Halka yerinde 4 haftadan daha uzun süre kalmışsa, gebe kalma olasılığınız vardır. Yeni bir 
halka yerleştirmeden önce doktorunuza danışınız.  
 Bir menstruasyon döneminiz gerçekleşmemişse  
• NUVARING kullanma talimatını yerine getirmişseniz  
Eğer bir menstruasyon (adet)  döneminiz gerçekle şmemişse, ancak NUVARING kullanma 
talimatını yerine getirmiş ve başka ilaçlar kullanmamışsanız, gebe olma olasılığınız çok 
düşüktür. NUVARING kullanmaya her zamanki gibi devam ediniz. Eğer ikinci kez 
menstruasyon döneminiz de gerçekleşmezse, gebe olabilirsi niz. Hemen doktorunuza 
danışınız. Doktorunuz hamile olmadığınızı kontrol edene kadar sonraki NUVARING’e başlamayınız.  
• NUVARING kullanma talimatını yerine getirmemişseniz  
Bir menstruasyon döneminiz gerçekleşmemişse, NUVARING kullanma talimatını yerine getirmemişseniz ve ilk normal halkasız dönemde de beklenen menstruasyon kanamanız 
gerçekleşmezse, gebe olabilirsiniz. Yeni bir NUVARING halkasına başlamadan önce doktorunuza danışınız.  
 
Beklenmedik bir kanama olursa  
Bazı kadınlarda NUVARING kullanırken, menstruasyon dönemleri arasında beklenmedik vajinal kanama görülebilir. Hijyenik ped kullanmanız gerekebilir.  Ne olursa olsun, halkayı 
vajinada bırakınız ve normal olarak halkayı kullanmaya devam ediniz. Düzensiz kanamalarınız devam ederse, şiddetlenirse veya yeniden başlarsa, doktorunuza bildiriniz.  
 Menstruasyon döneminizin birinci gününü değiştirmek isterseniz  
Eğer NUVARING kullanma talimatını yerine getirirseniz, menstruasyon döneminiz halkasız dönemde başlayacaktır. Eğer bu başlama gününü değiştirmek isterseniz, halkasız dönemi 
kısaltabilirsiniz (ama asla uzatamazsınız!).  
 Örneğin, eğer periyodunuz (kanamanız) genellikle Cuma günü başlıyorsa, bunu ertesi aydan 
itibaren Salı gününe (3 gün öne) çekebilirsiniz. Yalnızca bir sonraki halkayı 3 gün önce 
yerleştirmeniz bunun için yeterlidir.  
 Eğer halkasız döneminizi çok (örneğin 3 gün ya da daha az ) kısaltırsanız, her zamanki 
kanamanız gerçekleşmeyebilir. Bir sonraki halkayı kullanırken ara kanamasına veya lekelenmeye (damlalar veya kan lekeleri) tanık olabilirsiniz.  
 Nasıl devam edeceğinizden emin değilseniz, tavsiye almak için doktorunuzla görüşünüz.  
 Menstrüel döneminizin geciktirilmesini isterseniz 
Bu tavsiye edilen bir rejim olmamakla birlikte , menstrüel siklusunuzun geciktirilmesi (geri 
çekilme kanaması), halkalar arasındaki halkasız dönem olmadan, mevcut halka çıkarıldıktan hemen sonra yeni halka yerleştirerek mümkündür. Yerleştirilen yeni halkayı maksimum 3 
haftaya kadar bırakabilirsiniz. Yeni halka kullanırken lekelenme (damlalalar ve kan lekesi) veya  
 
16/19 ara kanaması görülebilir. Periyodunuzun başlamasını istediğiniz zaman halkayı çıkarınız. Bir 
haftalık düzenli halkasız döneminizi geçiriniz ve sonunda yeni bir halka yerleştiriniz.  
 Menstrüel kanamayı geciktirmeye karar vermeden önce doktorunuzun tavsiyesini almalısınız.  
 NUVARING kullanmayı bırakmak isterseniz  
NUVARING kullanmayı istediğiniz herhangi bir zamanda bırakabilirsiniz.  
 
Gebe kalmak istemiyorsanız, diğer doğum kontrol yöntemleri hakkında doktorunuza danışınız.  
 Eğer NUVARING kullanmayı gebe kalmak amacıyla bırakmak istiyorsanız, gebe kalmadan 
önce doğal periyodunuz gerçekleşene kadar beklemelisiniz. Böyle bir uygulama, bebeğinizin 
doğum tarihinin hesaplanmasına yardım edecektir.  
 4. Olası yan etkiler nelerdir?  
Tüm ilaçlar gibi, NUVARING
’in içeriğinde bulunan maddelere duyarlı olan kişilerde yan 
etkiler olabilir. Özellikle ciddi veya sürekli olacak şekilde herhangi bir yan etki olursa  veya 
sağlığınızda NUVARING’le ilgili her hangi bir değişiklik olduğunu düşünürseniz, lütfen 
doktorunuzla konuşunuz.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın:  10 hastanın en az birinde görülebilir.  
Yaygın:  10 hastanın birinden az , fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1 .000 hastanın birinden fazl a görülebilir.  
Seyrek : 1.000 hastanın birinden az , fakat 10 .000 hastanın birinden fazla  görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 Toplardamalar da veya atardamarlarda kan pıhtısı ( venöz tromboembolizm, VTE veya arteriyel 
tromboembolizm, ATE) riskinde ki artış, kombine hormonal kontraseptif kullanan tüm 
kadınlarda mevcuttur.  Kombine hormonal kontraseptif kullanımıyla ilgili farklı risklere dair 
detaylı bilgi için, bkz. bölüm 2 , ‘NUVARING’i kullanmadan önce dikkat edilmesi gerekenler ’. 
 
Aşağıdakilerden biri olursa, NUVARING 'i  kullanmayı  durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
NUVARING’in içerdiği maddelerden birine alerjiniz varsa (aşırı duyarlılık) aşağıdaki 
semptomları yaşayabilirsiniz  (sıklık bilinmiyor) : Anjiyoödem  ve/veya anafilaksi  [yüzde, 
dudaklarda, dilde ve/veya boğazda şişlik ve/veya yutma zorluğu] ya da ürtiker ile potansiyel 
olarak nefes alma zorluğu (ciddi alerjik reaksiyonlar) . Böyle bir durumda NUVARING’i 
çıkarınız ve derhal doktorunuza başvurunuz  (Ayrıca bkz. ‘NUVARING’i kullanmadan önce 
dikkat edilmesi gerekenler ’). 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NUVARING'e kar şı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir . 
 NUVARING kullananlar aşağıdaki yan etkileri bildirmiştir:  
Yaygın  
• karın ağrısı, hasta hissetme (bulantı)   
 
17/19 • vajinada mantar enfeksiyonları (‘pamukçuk’  gibi); halka nedeniyle vajinada rahatsızlık 
hissedilmesi; genital (cinsel organlarda) kaşıntı, vajinadan akıntı  
• baş ağrısı veya migren; depresif duygudurum; cinsel dürtü azalması  
• meme ağrısı; pelvis ağrısı  (karnın alt bölümündeki  ağrı) ; ağrılı menstruasyon (adet) 
dönemleri  
• akne  
• kilo alımı  
• halkanın dışarıya çıkması  
 Yaygın olmayan  
• bulanık görme, baş dönmesi  
• karında şişlik; kusma, ishal veya kabızlık  
• yorgunluk hissi, huzursuzluk veya sinirli olma hali; duygudurum değişiklikleri , duygudurum 
dalgalanmaları  
• vücutta aşırı miktarda su tutulması (ödem)  
• mesane veya idrar yolu enfeksiyonu  
• idrar yaparken zorluk çekilmesi veya ağrı, güçlü idrar yapma isteği  veya ihtiyacı : sık idrara 
çıkılması 
• cinsel ilişki sırasında sorunlar; ağrılı cinsel ilişki, kanama veya halkanın eş tarafından hissedilmesi  
• kan basıncının yükselmesi  
• iştah artışı 
• sırt ağrısı; kas spazmları; bacaklarda veya kollarda ağrı  
• cildin daha az duyarlı olması  
• memelerin acıması veya büyümesi, fibrokistik meme hastalığı (şişmiş veya ağrılı olabilen meme kistler i) 
• serviks  (rahim ağzı ) iltihabı; serviks  (rahim ağzı ) polipleri (servikste büyümeler); serviks 
kenarının dışa doğru dönmesi (ektropiyon)  
• adet dönemi değişiklikleri (örn; kanamaların şiddetli olması, uzun sürmesi, düzensiz olması ya da tamamen durması);  
• pelviste (leğen kemiği bölgesinde) rahatsızlık hissetmek; pre -menstruel (adet -öncesi) 
sendrom; rahim spazmı  
• vajina enfeksiyonu (mantar veya bakteriyel) ; vajina veya vulvada (kadın dış genital 
organında) yanma hissi, koku, ağrı, rahatsızlık veya kuruluk  
• saçların dökülmesi, egzema, kaşıntı, deri döküntüsü veya sıcak basması  
• ürtiker  
 
Seyrek  
• toplardamar veya atardamarlarda zararlı kan pıhtıları, örneğin:  
− bacak veya ayakta (DVT)  
− akciğerde (AE)  
− kalp krizi  
− inme  
− geçici iskemik atak (GİA) olarak bilinen mini- felç veya geçici inme benzeri bulgular  
− karaciğer, karın/barsak, böbrek veya gözde kan pıhtıları  
Kan pıhtısı oluşma ihtimali, riski artıran diğer durumlardan herhangi birine sahipseniz daha 
yüksek olabilir (kan pıhtısı riskini artıran durumlar  ve kan pıhtısı bulgul arıyla  ilgili bilgi için 
bkz. bölüm 2) .  
 
18/19 • göğüste  akıntı  
 
Bilinmiyor  
• kloazma (özellikle yüzde olmak üzere deride sarı -kahverengi lekelenmeler)  
• eşin penisinde rahatsızlık  (tahriş , döküntü, kaşıntı gibi).  
• tıbbi yardım almadan halkayı çıkartamama (örneğin vajina duvarına yapışma nedeniyle)  
• halka kopmasına bağlı vajinal yara 
 
Kombine hormonal kontraseptif kullanan kadınlarda meme kanseri ve karaciğer tümörü rapor 
edilmiştir. Daha fazla bilgi için bkz. bölüm 2. ‘NUVARING’i kullanmadan önce dikkat 
edilmesi gerekenler, Kanser ’. 
 
NUVARING çok nadir olarak  kopabilir. Daha fazla bilgi için bkz. bölüm 3. ‘NUVARING nasıl 
kullanılır, Halkanız koparsa ’. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya yer almayan herhangi bir yan etki meydana gelmesi durumunda doktorunuz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sa ğlamış olacaksınız.  
 5. NUVARING’in saklanması  
NUVARING’i çocukların göremeyeceği, erişemeyeceği yerlerde ve ambalajında saklayınız.  
 
Hastaya satılmadan önce NUVARING orijinal kutusunda, 2- 8°C’de saklanmalıdır. Satın 
aldıktan sonra bu ürünü orijinal kutusunda 30°C’nin altındaki oda sıcaklığında saklayınız.  
Nem ve ışıktan korumak için orijinal ambalajında saklayınız.  
 
Bir çocuğun NUVARING’teki hormonlara maruz kaldığını anlarsanız, önerilerini almak üzere 
doktorunuza başvurunuz.  
 Son kullanma tarihiyle uyumlu olarak kullanınız.  
 Satın almanız üzerinden 4 ay geçtiyse NUVARING’i kullanma yınız. Satın alınma tarihi, kutuya 
ve saşe üzerine  eczacınız tarafından yazılacaktır.  
 
Karton kutu üzerinde belirtilen son kullanma tarihinden sonra NUVARING’i kullanmayınız.  
Eğer halkalarda renk değişikliği veya herhangi bir bozulma fark ederseniz NUVARING’i kullanmayınız.  
 Kullanılmış halkayı, tercihen tekrar kapa tılabilen folyo saşesi içerisinde, normal ev atıklarıyla 
birlikte atınız. NUVARING’i tuvalete atmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.   
 
19/19 Ruhsat Sahibi:  
Organon Turkey İlaçları Ltd. Şti.  
Sarıyer  – İSTANBUL  
 Üreti m yeri : 
N.V. Organon 
Oss, Hollanda  
 Bu kullanma talimatı ..../..../...... tarihinde onaylanmıştır.  
  
 
 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 
  
 
 
 
 
 
 