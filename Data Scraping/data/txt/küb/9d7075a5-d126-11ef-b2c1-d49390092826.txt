KISA ÜRÜN BİLGİSİ
1. BEŞERİ TIBBİ ÜRÜNÜN ADI
RAPALİX PLUS 5 mg/25 mg tablet
2. KALİTATİF VE KANTİTATİF BİLEŞİM
Etkin maddeler:
Ramipril ………………………………………….5 mg/tablet
Hidroklorotiyazid……………………………….25 mg/tablet
Yardımcı maddeler:
Laktoz monohidrat (sığır kaynaklı)…………....117 mg/tablet
Yardımcı maddeler için 6.1’e bakınız.
3. FARMASÖTİK FORM
Tablet
Oval, her iki tarafı çentikli, kokusuz, beyaz renkli tablet.
Çentiğin amacı, tabletin eşit iki parçaya bölünmesini kolaylaştırmaktır.
4. KLİNİK ÖZELLİKLER
4.1. Terapötik endikasyonlar
Kombine preparatlı tedavinin endike olduğu esansiyel hipertansiyonda
kullanılır. (Bkz. Bölüm 4.3, 4.4, 4.5 ve 5.1).
4.2. Pozoloji ve uygulama şekli
Pozoloji /uygulama sıklığı ve süresi:
RAPALİX PLUS tek başına ya da diğer antihipertansif ajanlarla kombine
olarak kullanılabilir (Bkz. Bölüm 4.3, 4.4, 4.5 ve 5.1).
Dozaj istenilen antihipertansif etkiye ve hastanın ilaca karşı olan toleransına
bağlıdır.
1Aşağıda belirtilen özel durumlar dışında şu dozaj uygulanır:
Mutat başlangıç dozu:
Günde 2,5 mg ramipril/12,5 mg hidroklorotiyazid. Gerekirse doz 2 – 3 haftalık
aralıklarla yükseltilebilir.
İzin verilen maksimum günlük doz: 10 mg ramipril / 25 mg hidroklorotiyazid.
Çoğu durumda, günde 2,5 mg ramipril /12,5 mg hidroklorotiyazid ila 5 mg
ramipril /25 mg hidroklorotiyazid dozu sonrasında kan basıncı yeterli derecede
düşecektir.
Uygulama şekli:
RAPALİX PLUS oral kullanım içindir. Genellikle tek bir doz olarak
sabahleyin uygulanacak günlük doz önerilir. RAPALİX PLUS yeterli miktarda
sıvı ile (yaklaşık 1/2 bardak su) yemekten önce / sonra veya yemek sırasında
bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
Ağır böbrek yetmezliği:
RAPALİX PLUS‘ın ağır böbrek yetmezliği olan (1.73 m² vücut yüzey alanı
başına kreatinin klerensi <30 ml/dak.) ve diyaliz uygulanan hastalarda
kullanımı kontrendikedir (bkz. Bölüm 4.3).
Orta derecede böbrek yetmezliği:
1.73 m2 vücut yüzey alanı başına kreatinin klerensi 60 - 30 ml / dak. olan
hastalar:
Tedaviye sadece günde 1,25 mg ramipril ile başlanır. Kademeli olarak ramipril
dozu arttırıldıktan sonra, kombinasyon tedavisine günde 2,5 mg ramipril/ 12,5
mg hidroklorotiyazid dozu ile başlanır. İzin verilen maksimum günlük doz: 5
mg ramipril/25 mg hidroklorotiyaziddir. 10 mg/12,5 mg ve 10 mg/25 mg
dozları bu hasta grubunda kullanılmamalıdır.
2Karaciğer yetmezliği:
Ağır karaciğer yetmezliği:
RAPALİX PLUS bu hastalarda kontrendikedir (Bkz. Bölüm 4.3).
Hafif ila orta derecede karaciğer yetmezliği:
Hafif ila orta derecede karaciğer yetmezliği olan hastalarda RAPALİX PLUS
ile tedaviye ancak yakın tıbbi gözetim altında başlanmalı ve maksimum günlük
doz 2,5 mg ramipril olmalıdır. 5 mg/25 mg, 10 mg/12,5 mg ve 10 mg/25 mg
dozları bu hasta grubunda kullanılmamalıdır.
Pediyatrik popülasyon:
İlacın bu yaş grubundaki etkililiği ve güvenliliği ile ilgili veriler yeterli
olmadığından, RAPALİX PLUS tabletin çocuklarda ve 18 yaşın altındaki
ergenlerde kullanılması önerilmez (Bkz. Bölüm 4.4).
Geriyatrik popülasyon:
Yan etki görülme olasılığı, özellikle çok yaşlı ve zayıf hastalarda daha yüksek
olduğundan, başlangıç dozu daha düşük tutulmalı ve doz titrasyonu daha yavaş
yapılmalıdır (Bkz. Bölüm 4.4). Bazı yaşlı hastalar özel olarak anjiyotensin
dönüştürücü enzim (ADE) inhibitörlerine karşı hassas olabilirler. Tedavinin
başlangıcında böbrek fonksiyonunun değerlendirilmesi tavsiye edilir.
Diğer:
Diüretik kullanan hastalar:
Diüretik kullanan hastalarda, RAPALİX PLUS tedavisine başlanmadan en az 2
- 3 gün önce veya (diüretik etkisinin sürmesine bağlı olarak) daha uzun bir süre
diüretik ilaç kesilmeli veya en azından diüretik dozu azaltılmalıdır.
İlaç kesilmesi mümkün değilse tedavinin serbest bir kombinasyonda mümkün
olan en az ramipril dozuyla (günde 1,25 mg) başlatılması önerilir. Sonradan 2,5
mg ramipril/12,5 mg hidroklorotiyazidden daha yüksek olmayan başlangıç
günlük dozuna geçiş yapılması tavsiye edilmektedir.
34.3. Kontrendikasyonlar
RAPALİX PLUS aşağıdaki durumlarda kullanılmamalıdır:
- Ramipril, herhangi bir anjiyotensin dönüştürücü enzim ADE inhibitörü,
hidroklorotiyazid, diğer tiyazid diüretikleri, sülfonamidler veya yardımcı
maddelerden herhangi birine aşırı duyarlılığı olan hastalar.
- Anjiyoödem geçmişi olan hastalar.
- Kreatinin klerensi 30 ml/dak.'nın altındaki şiddetli böbrek fonksiyon
bozukluğu olan ve diyaliz uygulanamayan hastalar.
- Renal arterin, bilateral veya unilateral, hemodinamik etkili stenozu ve tek bir
böbrekte arter stenozu olan hastalar.
- RAPALİX PLUS tedavisini takiben kötüleşebilecek belirgin vücut elektrolit
içeriği bozukluğu olan hastalar (örn. hipokalemi, hiponatremi veya
hiperkalsemi).
- Şiddetli karaciğer fonksiyon bozukluğu olan hastalar
- Anjiyotensin II reseptör blokerleri (ARB’ler) veya anjiyotensin dönüştürücü
enzim (ADE) inhibitörleri ile aliskirenin beraber kullanımı diyabetes mellitus
veya böbrek yetmezliği (GFR<60 ml/dak/1.73 m2) olan hastalarda
kontrendikedir (Bkz. Bölüm 4.5 ve 5.1).
- Diyabetik nefropatisi olan hastalarda anjiyotensin II reseptör antagonisti
(AIIRA) ile birlikte kullanım
- Hamilelerde
- Emziren anneler
-Hipotansif durumda olan hastalarda
Kanın negatif yüklü yüzeylerle temasına yol açan ekstrakorporeal tedaviler ve
ADE inhibitörlerinin birlikte kullanımı ciddi anafilaktoid reaksiyonlara yol
açabileceği için, bu tür kullanımlardan kaçınılmalıdır. Bu tür ekstrakorporeal
tedaviler, bazı yüksek-akım diyaliz ya da hemofiltrasyon membranları (örn.
4poliakrilonitril) ve düşük dansiteli lipoprotein aferezi ile dekstran sülfatın
birlikte kullanımını içerir.
4.4. Özel kullanım uyarıları ve önlemleri
RAPALİX PLUS ile tedavi, devamlı tıbbi gözetim gerektirir.
Renin-anjiyotensin-aldosteron sisteminin (RAAS) ikili blokajı:
ADE inhibitörleri, anjiyotensin II reseptör blokerleri ya da aliskirenin birlikte
kullanılması durumunda hipotansiyon, senkop, hiperkalemi riskinin arttığı ve
böbrek fonksiyonunun azaldığına (akut böbrek yetmezliği dahil) dair kanıtlar
bulunmaktadır. RAAS’ın dual blokajına yol açtığından ADE inhibitörleri,
anjiyotensin II reseptör blokerleri ya da aliskirenin birlikte kullanılması
önerilmez (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi
altında yapılmalı ve böbrek fonksiyonu, elektrolitler ve kan basıncı yakından
sık sık takip edilmelidir.
Diyabetik nefropatisi olan hastalarda ADE inhibitörleri ve anjiyotensin II
reseptör blokerleri birlikte kullanılmamalıdır.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik
çalışmada; artan kümülatif hidroklorotiyazid maruziyeti ile melanom dışı cilt
kanseri [bazal hücreli karsinom ve skuamöz hücreli karsinom] riskinde artış
gözlenmiştir. Hidroklorotiyazidin fotosensitivite yapıcı etkisi melanom dışı cilt
kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında
bilgilendirilmeli ve yeni lezyonlar için ciltlerini düzenli olarak kontrol etmeleri
ve şüpheli deri lezyonlarını derhal bildirmeleri önerilmelidir. Hastalara deri
kanseri riskini minimum düzeye indirmek üzere güneş ışığı ve UV ışını
maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi
incelemeleri de dahil edilerek acil olarak incelenmelidir. Melanom dışı deri
5kanseri öyküsü olan hastalarda hidroklorotiyazid kullanımının dikkatli bir
şekilde tekrar gözden geçirilmesi de gerekebilir. (ayrıca bkz. Bölüm 4.8).
Özel popülasyonlar
Gebelik: Gebelik döneminde, ramipril gibi ADE inhibitörleri veya
Anjiyotensin II Reseptör Antagonistleri (AIIRA) ile tedaviye başlanmamalıdır.
ADE inhibitörü/AIIRA tedavisine devam edilmesinin mutlaka gerekli
görüldüğü durumlar haricinde, gebe kalmayı planlayan hastalarda, gebelik
döneminde kullanım için uygun güvenlilik profiline sahip olduğu kanıtlanmış
alternatif antihipertansiflere geçilmelidir. Gebelik saptandığında, ADE
inhibitörleri/AIIRA tedavisi hemen sonlandırılmalı ve gerekiyorsa alternatif bir
tedaviye başlanmalıdır (Bkz. Bölüm 4.3 ve 4.6).
RAPALİX PLUS’ın çocuklarda, şiddetli böbrek fonksiyon bozukluğu olan
hastalarda ve diyaliz hastalarında (kreatinin klerensi 20 ml/dk’dan düşük
olanlar, vücut yüzey alanı başına 1.73 m2) kullanımı ile ilgili yeterli deneyim
kazanılamamıştır.
• Hipertansiyon açısından özellikle risk altında olan hastalar
- Hiper-stimüle renin anjiyotensin sistemli hastalar
Hiper-stimüle renin-anjiyotensin aldosteron sistemli hastaların tedavisinde,
özel tedbirler alınmalıdır (Bkz. Bölüm 4.2). Özellikle bir ADE inhibitörü ilk
kez verildiği ya da ilk kez doz artışı yapıldığı zaman, bu tür hastalar, ADE
inhibisyonuna bağlı böbrek fonksiyon bozukluğu ve kan basıncında akut
belirgin bir düşme riski altındadırlar. Başlangıç dozları ya da başlangıç doz
artırımlarına, kan basıncında daha fazla akut düşüş olmayacağı anlaşılana
kadar, sıkı kan basıncı takibi eşlik etmelidir.
Örneğin aşağıdaki hasta gruplarında renin anjiyotensin sisteminin kayda değer
aktivasyonu beklenir ve kan basıncı takibini de içeren tıbbi gözetim gereklidir:
- Şiddetli ve özellikle habis hipertansiyonu olan hastalarda. Tedavinin
başlangıç evresi özel tıbbi kontrol gerektirir.
6- Eşlik eden (özellikle ağır) kalp yetmezliği olan hastalarda. Eğer kalp
yetmezliği şiddetliyse, tedavinin başlangıç evresi özel tıbbi kontrol gerektirir.
- Sol ventrikül içeri ya da dışarı akımında hemodinamik açıdan anlamlı engel
olan hastalarda (örn. aort ya da mitral kapakçık stenozu). Diüretik tedavinin
kesilmesi gerekebilir. Tedavinin başlangıç evresi özel tıbbi kontrol gerektirir.
- Hemodinamik açıdan anlamlı renal arter stenozu olan hastalarda. Tedavinin
başlangıç evresi özel tıbbi kontrol gerektirir. Diüretik tedavisinin kesilmesi
gerekebilir. Aşağıda, ‘Renal fonksiyonun izlenmesi’ başlığı altında bulunan
açıklamalara bakınız.
- Önceden diüretik tedavisi görmüş hastalarda. Diüretik kullanımının
kesilmesinin ya da dozun düşürülmesinin mümkün olmadığı durumlarda,
tedavinin başlangıç evresi özel tıbbi kontrol gerektirir.
- Sıvı ya da tuz kaybı olan ya da olabilecek hastalarda (yetersiz sıvı ya da tuz
alımı sonucunda, ya da tuz ve sıvı yenilenmesinin yetersiz olduğu durumların
örn. ishal, kusma ya da aşırı terleme sonucunda).
- Karaciğer sirozu ve/veya asidi olan hastalarda
- Önemli bir operasyon geçiren hastalarda ve hipotansiyon oluşturan ajanlarla
anestezi sırasında
Genellikle, su kaybı, hipovolemi ya da tuz kaybının, tedaviye başlamadan önce
düzeltilmesi tavsiye edilir (bununla birlikte, kalp yetmezliği olan hastalarda, bu
tür düzeltici işlemler aşırı hacim yüklemesi riskine karşı dikkatlice tartılmalıdır).
Bu koşullar klinik olarak yerinde olduğu zaman, RAPALİX PLUS tedavisi
ancak eğer aynı zamanda kan basıncındaki aşırı düşüşü ve böbrek fonksiyon
bozukluğunu önlemek üzere uygun adımlar atıldıysa başlatılmalı ya da
sürdürülmelidir.
Cerrahi
Ramipril gibi anjiyotensin dönüştürücü enzim inhibitörleriyle tedavinin,
mümkünse cerrahi girişimden bir gün önce kesilmesi önerilir.
7- Kan basıncındaki belirgin bir düşüşün özel bir risk oluşturduğu hastalar
Kan basıncındaki arzu edilmeyen belirgin bir düşüşün özel bir risk oluşturacağı
hastalarda (örn. hemodinamik olarak ilgili koroner damarların ya da beyni
besleyen kan damarlarının stenozu olan hastalar), tedavinin başlangıç evresi
tıbbi kontrol gerektirir.
• Primer Hiperaldosteronizm
Ramipril+hidroklorotiyazid kombinasyonu primer hiperaldosteronizmde tercih
edilen bir tedavi değildir. Ramipril+hidroklorotiyazid kombinasyonunun primer
hiperaldosteronizmi olan bir hastada kullanılması halinde, plazma potasyum
düzeylerinin dikkatli takibi gerekir.
• Yaşlı hastalar
Bazı yaşlı hastalar özel olarak ADE inhibitörlerine karşı hassas olabilirler. 70
yaş üzerindeki hastalarda hiperkalemi riski artar. Tedavinin başlangıcında
böbrek fonksiyonunun değerlendirilmesi tavsiye edilir (Bkz. Bölüm 4.2).
• Karaciğer hastalığı olan hastalar
Hidroklorotiyazidler dahil diüretik tedaviye bağlı elektrolit bozuklukları,
karaciğer hastalığı olan hastalarda hepatik ensefalopatiye neden olabilir.
Böbrek fonksiyonunun izlenmesi
Tedavinin ilk haftalarında, böbrek fonksiyonunun izlenmesi ve dozajın
ayarlanması tavsiye edilmektedir. Aşağıdaki sorunlara sahip hastalarda özel
olarak izleme gereklidir;
- Kalp yetmezliği.
- Hemodinamik olarak ilgili unilateral renal arter stenozu olan hastalar da dahil
olmak üzere, renovasküler hastalığı olan hastalar. İlk gruptaki hastalarda, serum
kreatinindeki küçük bir artış bile böbrek fonksiyonunun unilateral kaybının
belirtisi olabilir.
- Böbrek fonksiyon bozukluğu
8- Böbrek nakli hastaları
Böbrek yetmezliği
Böbrek yetmezliği olan hastalarda tiazidler üremiye neden olabilir. Böbrek
fonksiyonları bozuk olan hastalarda, etkin maddenin birikimine bağlı etkiler
ortaya çıkabilir. Protein olmayan azot artışının işaret ettiği, ilerleyici böbrek
yetmezliğinin ortaya çıkması halinde, tedavi titizlikle yeniden
değerlendirilmeli, gerekirse diüretik tedavinin kesilmesi düşünülmelidir (bkz.
Bölüm 4.3).
Elektrolit dengesizliği
Diüretik tedavisi alan bütün hastalarda olduğu gibi, serum elektrolitlerinin
uygun aralıklarla düzenli olarak izlenmesi gerekir. Hidroklorotiyazid de dahil
olmak üzere tiyazidler, sıvı veya elektrolit dengesizliğine neden olabilirler
(hipokalemi, hiponatremi ve hipokloremik alkaloz).
Tiyazid diüretiklerin kullanımına bağlı olarak hipokalemi gelişebilmekle
beraber, ramiprille eşzamanlı tedavi diüretiklerin neden olduğu hipokalemiyi
azaltabilir. Hipokalemi riski karaciğer sirozu olan, diürezin hızlı olduğu,
elektrolit alımı yetersiz ve eşzamanlı olarak kortikosteroidler veya ACTH ile
tedavi edilen hastalarda daha yüksektir (bkz. Bölüm 4.5). İlk plazma potasyum
düzeyi tayini, tedaviye başlandıktan sonra bir hafta içinde yapılmalıdır.
Düşük potasyum düzeylerinin saptanması halinde, gereken düzeltme
yapılmalıdır.
Dilüsyonel hiponatremi ortaya çıkabilir. Sodyum düzeylerindeki düşüş
başlangıçta asemptomatik seyredebileceğinden, düzenli takip şarttır. Yaşlı ve
sirozlu hastalarda daha sık takip yapılmalıdır.
Tiyazidlerin magnezyumun idrarla atılımını artırdıkları gösterilmiştir; buna
bağlı olarak hipomagnezemi görülebilir.
9Hiperkalemi
Ramipril/hidroklorotiyazid kombinasyonu da dahil olmak üzere, ADE
inhibitörleriyle tedavi edilen bazı hastalarda hiperkalemi gözlenmiştir.
Hiperkalemi gelişimi açısından risk taşıyan hastalar, böbrek yetmezliği olanlar,
>70 yaş üzeri hastalar, kontrol altına alınmamış diabetes mellitusu olanlar veya
potasyum tuzları, potasyum tutucu diüretikler ve plazma potasyum düzeyini
artıran diğer etkin maddeleri kullanan veya buna yol açan bir durumu
(dehidratasyon, kalp yetmezliğinde akut dekompansasyon, metabolik asidoz)
olan hastalardır.
Hepatik ensefalopati
Hidroklorotiyazid de dahil olmak üzere diüretik tedaviye bağlı elektrolit
bozuklukları, karaciğer hastalığı olan hastalarda hepatik ensefalopatiye neden
olabilir. Hepatik ensefalopati ortaya çıkması halinde tedavi hemen
sonlandırılmalıdır.
Hiperkalsemi
Hidroklorotiyazid böbreklerden kalsiyum reabsorbsiyonunu uyararak
hiperkalsemiye neden olabilir. Paratiroid fonksiyon testleriyle etkileşebilir.
Anjiyoödem
– Baş, Boyun ve Ekstremiteler:
Bir ADE inhibitörü ile yapılan tedavi sırasında anjiyoödem oluşumu ilaç
uygulamasının hemen kesilmesini gerektirir.
ADE inhibitörleri ile tedavi edilen hastalarda yüz, ekstremiteler, dudaklar, dil,
larenks ya da gırtlak anjiyoödemi bildirilmiştir. Ölüm riski olan anjiyonörotik
ödemin acil tedavisi, EKG ve kan basıncı izlenmesi eşliğinde acil epinefrin
uygulamasını (subkutan ya da yavaş intravenöz enjeksiyon) içerir. Hastanın,
hastaneye yatırılarak en az 12-24 saat gözlenmesi ve ancak semptomların tam
olarak çözülmesi halinde hastaneden çıkarılması tavsiye edilir.
10– İntestinal:
ADE inhibitörleri ile tedavi edilen hastalarda intestinal anjiyoödem
bildirilmiştir. Bu hastalar abdominal ağrıyla (bulantı veya kusmanın eşlik ettiği
veya etmediği) başvurmuştur; bazı olgularda yüz anjiyoödemi de görülmüştür.
İntestinal anjiyoödem semptomları ADE inhibitörü kesildikten sonra
düzelmiştir.
Akut Miyopi ve İkincil Kapalı Açılı Glokom:
Hidroklorotiyazid bir sülfonamiddir. Sülfonamid veya sülfonamid türevi
ilaçlar, geçici miyopi ve akut kapalı açılı glokoma yol açan idiyosinkratik bir
reaksiyona neden olabilir. Görme keskinliğinde akut başlangıçlı azalma veya
göz ağrısı gibi semptomlar, tipik olarak ilaca başlandıktan sonraki birkaç saat
ila birkaç hafta içinde başlayabilir. Tedavi edilmeyen akut kapalı açılı glokom,
kalıcı görme kaybına neden olabilir. Birincil tedavi, ilaç alımının mümkün
olduğunca çabuk kesilmesidir. Göz içi basıncının kontrol altına alınamaması
durumunda derhal tıbbi veya cerrahi tedavi uygulanması gerekebilir. Önceden
sülfonamid veya penisiline alerji hikâyesi de akut kapalı açılı glokom
gelişiminin risk faktörleri arasında yer alır.
Desensitizasyon sırasında anafilaktik reaksiyonlar
ADE inhibisyonu altında, böcek zehrine ve diğer alerjenlere karşı oluşabilecek
anafilaktik ve anafilaktoid reaksiyon gelişme eğilimi ve reaksiyonların şiddeti
artar. Desensitizasyon öncesinde RAPALİX PLUS tedavisinin geçici olarak
durdurulması düşünülmelidir.
Nötropeni/agranülositoz
Nadiren nötropeni/agranülositoz gözlenmiş, kemik iliği depresyonu da
bildirilmiştir. Olası bir lökopeninin tespitine olanak tanımak için beyaz kan
hücre sayımının takibi tavsiye edilmektedir. Tedavinin başlangıç evresinde ve
böbrek fonksiyon bozukluğu ile birlikte kollajen hastalığı olanlarda (örn. lupus
eritematoz ya da skleroderma) ya da kan sayımında değişikliklere yol açabilecek
diğer ilaçlarla tedavi edilenlerde daha sık takip önerilmektedir. (Bkz. Bölüm 4.5
ve 4.8).
11Etnik farklılıklar
ADE inhibitörleri siyahi hastalarda, siyahi olmayan hastalara kıyasla daha
yüksek oranda anjiyoödeme neden olmaktadır. Diğer ADE inhibitörleri gibi
ramipril de, siyahi hastalarda kan basıncının düşürülmesinde, siyahi olmayan
hastalara kıyasla daha düşük etkinlik gösterebilir. Bunun büyük olasılıkla, siyahi
hipertansiyon hastalarında renin düzeyi düşük hipertansiyonun daha yüksek
sıklıkta görülmesine bağlı olduğu düşünülmektedir.
Atletler
Hidroklorotiyazid anti-doping testte pozitif analitik sonuca neden olabilir.
Metabolik ve endokrin etkiler
Tiyazid tedavisi glukoz toleransını bozabilir. Diyabetik hastalarda insülinin veya
oral hipoglisemik ilaçların dozunda ayarlama yapmak gerekebilir. Tiyazid
tedavisi sırasında gizli diyabet, aşikar hale gelebilir.
Tiyazid diüretiklerle tedaviye bağlı olarak kolesterol ve trigliserid düzeylerinde
artışlar olabilir. Tiyazid tedavisi uygulanan bazı hastalarda hiperürisemi ortaya
çıkabilir veya aşikar gut tetiklenebilir.
Öksürük
ADE inhibitörlerinin kullanımına bağlı öksürük bildirilmiştir. Öksürük tipik
olarak balgamsız ve inatçıdır ve tedavi kesildikten sonra iyileşir. ADE
inhibitörlerine bağlı öksürük, öksürüğün ayırıcı tanısında göz önünde
bulundurulmalıdır.
Diğer
Alerji ve bronşiyal astım hikayesi olan veya olmayan hastalarda duyarlılık
reaksiyonları ortaya çıkabilir. Sistemik lupus eritematozus (SLE) alevlenmesi
veya aktivasyonu bildirilmiştir.
12Laktoz intoleransı
Bu ürün laktoz içermektedir. Nadir kalıtımsal galaktoz intoleransı, Lapp laktaz
yetersizliği veya glukoz-galaktoz malabsorbsiyon problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Gıda: Ramiprilin absorbsiyonu gıdalardan önemli bir şekilde etkilenmez.
Kontrendike kombinasyonlar:
Bazı yüksek akım diyaliz ya da hemofiltrasyon membranları (örn.
Poliakrilonitril membranlar) ve dekstran sülfat ile düşük dansiteli lipoprotein
aferezi gibi, kanın negatif yüklü yüzeylerle temasına yol açan ekstrakorporal
tedaviler: şiddetli anafilaktoid reaksiyon riski (Bkz. Bölüm 4.3). Bu tür
tedavilerin yapılması gerekiyorsa, ya farklı bir diyaliz membranı kullanılmalı
ya da farklı sınıftan bir antihipertansifle tedavi düşünülmelidir.
Aliskiren:
ARB veya ADE inhibitörlerinin aliskirenle kullanımı diyabetes mellitus veya
böbrek yetmezliği (GFR<60 ml/dak/1.73 m2) olan hastalarda kontrendikedir
(Bkz. Bölüm 4.3 ve 4.4).
Tavsiye edilmeyen etkileşimler:
Klinik çalışma verileri, renin-anjiyotensin-aldosteron sisteminin (RAAS), ADE
inhibitörleri, anjiyotensin II reseptör blokerleri ya da aliskirenin kombine
kullanımıyla ikili blokajının, tekli RAAS etkili ajanın kullanımına kıyasla daha
yüksek sıklıkta hipotansiyon, hiperkalemi ve böbrek fonksiyonunda azalma
(akut böbrek yetmezliği dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
Potasyum tuzları, heparin, potasyum tutucu diüretikler ve plazma potasyum
düzeyini artıran diğer etkin maddeler (Anjiyotensin II antagonistlerin,
trimetoprim, takrolimus, siklosporin) ile birlikte verildiğinde serumdaki
potasyum konsantrasyonunda bir artış mümkündür. Potasyum içeren
13diüretiklerle (örn. spironolakton) ya da potasyum tuzlarıyla birlikte tedavi,
serum potasyumunun sıkı takibini gerektirir.
Kullanım önlemleri:
Antihipertansif ajanlar (örn. diüretikler) veya antihipertansif etkili diğer ilaçlar
(örn. nitratlar, trisiklik antidepresanlar, anestezikler, akut alkol alımı, baklofen,
alfuzosin, doksazosin, prazosin, tamsulosin, terazosin) ile birlikte
kullanıldığında antihipertansif etkinin potansiyalize olma ihtimali göz önünde
bulundurulmalıdır (diüretikler için bkz. Bölüm 4.2, 4.4 ve 4.8).
Vazopresör sempatomimetikler ve ramiprilin antihipertansif etkisini azaltabilen
diğer maddeler (epinefrin): Bunlar, RAPALİX PLUS’ın antihipertansif
etkilerini azaltabilirler. Özel olarak sıkı kan basıncı takibi tavsiye edilmektedir.
Ayrıca vazopresör sempatomimetiklerin etkisi hidroklorotiyazid tarafından
azaltılabilir.
Allopurinol, immünosüpressif ilaçlar, kortikosteroidler, prokainamid,
sitostatikler ve kan tablosunu değiştirebilen diğer ilaçlar kan tablosu değişikliği
olasılığını artırırlar. Hematolojik reaksiyonlar artmış olabilir. (Bkz. Bölüm
4.4).
Lityum tuzları: ADE inhibitörleri lityum atılımını azaltabilir. Bu durum
serumdaki lityum düzeylerinin artmasına ve lityuma bağlı toksisitenin
artmasına yol açabilir. Bu nedenle lityum düzeyleri izlenmelidir.
Ramipril+hidroklorotiyazidin lityumla birlikte kullanılması önerilmez.
Antidiyabetik ajanlar (örn. insülin ve sülfonilüre türevleri): ADE inhibitörleri
insülin direncini azaltabilir. İzole edilmiş vakalarda, böyle bir azaltma
antidiyabetiklerle birlikte tedavi edilen hastalarda hipoglisemik reaksiyonlara
yol açabilir. Hidroklorotiyazid antidiyabetiklerin etkisini azaltabilir. Bu
yüzden, özellikle birlikte uygulamanın başlangıç evresinde sıkı kan glikozu
takibi tavsiye edilmektedir.
14Dikkat edilmesi gereken durumlar:
Nonsteroid anti-inflamatuvar ilaçlar (örn. indometazin) ve asetilsalisilik asit:
Akut böbrek yetmezliği gelişebileceği veya serum potasyumunda artış
olabileceği gibi RAPALİX PLUS etkisinde olası azalma olasılığı vardır.
Oral antikoagülanlar: Hidroklorotiyazidle eşzamanlı kullanıma bağlı olarak
antikoagülan etki azalabilir.
Kortikosteroidler, ACTH, amfoterisin B, karbenoksolon, büyük miktarlarda
meyan kökü, laksatifler (uzun süreli kullanımda) ve diğer kaliüretik veya
plazma potasyum düzeyini düşüren ajanlar: Hipokalemi riskinde artış.
Digitalis preparatları, QT aralığını uzattığı bilinen etkin maddeler ve
antiaritmikler: Elektrolit konsantrasyonundaki değişmelerin (örn. hipokalemi,
hipomagnezemi) bir sonucu olarak bu ilaçların proaritmik toksisitesi artabilir
veya antiaritmik etkileri azalabilir.
Metildopa: Hemoliz mümkündür.
Kolestiramin veya enteral uygulanan diğer iyon değiştiriciler:
Hidroklorotiyazid absorpsiyonunda azalma. Sülfonamid diüretiklerin, bu
ilaçlardan en az bir saat önce veya 4-6 saat sonra alınması gerekir.
Kürar tipi kas gevşeticiler: Kas gevşetici etkinin kuvvetlenmesi ve daha uzun
süreli olması mümkündür.
Kalsiyum tuzları ve plazma kalsiyum düzeyini yükselten tıbbi ürünler:
Hidroklorotiyazidle eşzamanlı uygulanmaları halinde serum kalsiyum
düzeylerinde artış beklenir; bu nedenle serum kalsiyum düzeyinin yakından
takip edilmesi gereklidir.
Karbamazepin: Hidroklorotiyazidle aditif etkiye bağlı olarak hiponatremi riski.
İyot içeren kontrast maddeler: Hidroklorotiyazidin de dahil olduğu diüretiklerle
dehidratasyon durumunda, özellikle iyot içeren kontrast maddeler yüksek
dozda uygulandığında akut böbrek yetmezliği riski artar.
15Penisilin: Hidroklorotiyazid distal tubulustan atılır ve penisilin atılımını
azaltabilir.
Kinin: Hidroklorotiyazid kinin atılımını azaltabilir.
Heparin: Serum potasyum konsantrasyonu artabilir.
Alkol: Ramipril artmış vazodilatasyona sebep olabilir ve böylece alkolün
etkisini arttırabilir.
Tuz: Yüksek gıdasal tuz alımı RAPALİX PLUS’ın antihipertansif etkisini
zayıflatabilir.
mTOR inhibitörleri ya da DPP-IV inhibitörleri: mTOR inhibitörleri (örn.
temsirolimus, everolimus, sirolimus) ya da vildagliptin gibi ilaçların eş zamanlı
kullanımı anjiyoödem riskini artırabilir. Tedaviye başlanırken dikkatli
olunmalıdır (Bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü
(Kontrasepsiyon)
ADE inhibitörleri veya diüretikler olmadan mümkün olmayan tedavi
rejimlerine geçiş durumlarında hamilelikten kaçınılmalıdır. Çocuk doğurma
potansiyeli bulunan kadınlar tedavi süresince uygun ve etkili bir doğum
kontrolü uygulamalıdır. Kontrasepsiyon yöntemlerine etkisi konusunda veri
bulunmamaktadır.
Gebelik dönemi
Ramipril, gebelerde kullanılmamalıdır. Bu yüzden tedaviye başlanmadan önce,
hamilelik durumu değerlendirilmelidir.
16ADE inhibitörleri veya diüretikler olmadan mümkün olmayan tedavi
rejimlerine geçiş durumlarında hamilelikten kaçınılmalıdır. Aksi taktirde fetüse
zarar verme riski doğar.
Gebeliğin ilk trimestirinde ADE inhibitörlerinin kullanımına ilişkin teratojenik
riske ait epidemiyolojik kanıt için karara varılamamış olmakla birlikte bir
miktar risk artışı dışlanamaz. ADE inhibitörü tedavisine devam edilmesinin
gerekli olduğu düşünülmedikçe, gebelik planlayan hastalarda tedavi gebelikte
güvenlilik profili saptanmış alternatif antihipertansif tedaviye değiştirilmelidir.
Gebelik tanısı konulduktan sonra ADE inhibitörü ile tedavi hemen kesilmeli ve
uygunsa alternatif tedavi başlanmalıdır.
İkinci ve üçüncü trimestirde ADE inhibitörü/ Anjiyotensin II Reseptör
Antagonisti (AIIRA) tedavisinin insanda fetotoksisite (renal fonksiyonda
azalma, oligohidramniyoz, kafatası kemikleşmesinde gecikme) ve neonatal
toksisiteye (renal yetmezlik, hipotansiyon, hiperkalemi) yol açtığı
bilinmektedir (Bkz. Bölüm 5.3). Gebeliğin ikinci trimestirinde ADE inhibitörü
maruziyetinde renal fonksiyon ve kafatasının ultrasonografik kontrolü önerilir.
Anneleri ADE inhibitörü kullanmış yenidoğanlar hipotansiyon, oligüri ve
hiperkalemi açısından yakından izlenmelidir (Bkz. Bölüm 4.3 ve 4.4).
Gebeliğin üçüncü trimestirinde uzun süreli hidroklorotiazid kullanımı
fetoplasental iskemi ve büyüme geriliği riskine neden olabilir. Ayrıca nadiren
doğuma yakın zamanda kullanımda yenidoğanda hipoglisemi ve
trombositopeni olguları bildirilmiştir. Hidroklorotiazid plazma hacmini ve
uteroplasental kan akımını düşürebilir.
Laktasyon dönemi
Ramipril tedavisi emzirme sırasında gerekliyse, bebeği az miktarda anne
sütüne geçen ramiprilden ve hidroklorotiyazidden korumak için hasta annenin
süt vermemesi veya tedaviyi sonlandırması gerekir.
17Üreme yeteneği/Fertilite
Ne erkek ne de dişi sıçanlarda fertilite etkilenmemiştir. İlacın bileşenleriyle tek
tek elde edilen sonuçlar temelinde herhangi bir toksik etki beklenmediğinden,
kombine ürünün fertilite ve üreme yeteneği üzerindeki olası etkilerini
araştırmak üzere çalışma yapılmamıştır.
4.7. Araç ve makine kullanımı üzerindeki etkiler
Bazı advers etkiler (örn. baş dönmesi, dengesizlik hissi gibi kan basıncındaki
düşüşün bazı semptomları) hastanın konsantrasyon ve tepki verme yetilerini
bozabilir, bu yüzden, bu yetilerin kullanımının özel önemi olan durumlarda
(örn. bir motorlu araç ya da makine kullanımı) bir risk teşkil eder.
4.8. İstenmeyen etkiler
Ramipril + hidroklorotiazidin güvenlilik profili hipotansiyon ve/veya artan
diürez sonucu sıvı azalmasına bağlı advers reaksiyonları içerir. Ramipril etkin
maddesi sürekli kuru öksürüğe yol açabilirken hidroklorotiyazid etkin maddesi
glukoz, lipid ve ürik asit metabolizmasında bozulmaya yol açabilir. İki etkin
madde plazma potasyum düzeyi üzerinde ters etkiye sahiptir.
Ciddi advers reaksiyonlar anjiyoödem ya da anafilaktik reaksiyon, renal ya da
hepatik yetmezlik, pankreatit, ciddi deri reaksiyonları ve
nötropeni/agranülositozu içerir.
Advers reaksiyonların sıklığı, aşağıdaki kural kullanılarak tanımlanmaktadır:
Çok yaygın (≥ 1/10); yaygın (≥1/100 ila <1/10); yaygın olmayan (≥1/1000 ila
<1/100); seyrek (≥1/10000 ila <1/1000); çok seyrek (<1/10000), bilinmiyor
(eldeki verilerden hareketle tahmin edilemiyor).
18Yaygın Yaygın olmayan Çok seyrek Bilinmiyor
İyi huylu Melanom dışı cilt
neoplazmlar, kanseri (Bazal hücreli
malign ve karsinom ve Skuamöz
belirtilmemiş (kist hücreli karsinom)
ve polip dahil)
Kan ve lenf Lökosit hücresi Kemik iliği
sistemi sayısında azalma, yetersizliği,
hastalıkları eritrosit sayısında agranülositoz
azalma, dahil olmak üzere
hemoglobinde nötropeni,
azalma, hemolitik pansitopeni,
anemi, trombosit eozinofili, sıvı
sayısında düşüş eksikliği kapsamında
hemokonsantrasyon
Bağışıklık sistemi Ramiprile veya
hastalıkları hidroklorotiyazide
karşı anafilaktik ya da
anafilaktoid
reaksiyonlar,
antinükleer antikor
artışı (ADE
inhibisyonunda böcek
zehrine karşı ciddi
anafilaktik ve
anafilaktoid
reaksiyonlar da
artmaktadır)
Endokrin Uygunsuz antidiüretik
hastalıklar hormon salıverilmesi
sendromu (SIADH)
Metabolizma ve Yetersiz diabetes Anoreksi, iştah Kan Kan sodyum
beslenme mellitus kontrolü, azalması potasyum düzeyinde düşüş
hastalıkları glukoz toleransında düzeyinde
azalma, kan Kan potasyum ramiprile Hidroklorotiyazide
glukozu artışı, düzeyinde düşüş, bağlı artış bağlı glikozüri,
kanda ürik asit hidroklorotiyazide metabolik alkaloz,
artışı, gutun bağlı susama hipokloremi,
şiddetlenmesi, hipomagnezemi,
hidroklorotiyazide hiperkalsemi,
bağlı olarak kan dehidratasyon
kolestrolü ve/veya
trigliserid artışı
Psikiyatrik Depresif duygu Konfüzyonel
hastalıklar durum, apati, durum, huzursuzluk,
anksiyete, dikkat bozuklukları
sinirlilik, (konsantrasyon
somnolans dahil sorunları)
19olmak üzere uyku
bozuklukları
(sersemlik, uyku
hali)
Sinir sistemi Baş ağrısı, baş Vertigo, İskemik inme
hastalıkları dönmesi parestezi, tremor, ve geçici
denge bozukluğu, iskemik atak
yanma hissi, dahil olmak
disgözi (tat üzere serebral
bozuklukları), iskemi, psikomotor
agözi (tat alma becerilerde
duyusu kaybı) bozukluk
(reaksiyonların
bozulması),
parozmi (koku
bozuklukları)
Göz hastalıkları Bulanık görme Ksantopsi,
dahil olmak üzere hidroklorotiyazide
görme bağlı olarak
bozuklukları, lakrimasyonun
konjunktivit azalması ve akut
kapalı açılı glokom
Kulak ve iç kulak Kulak çınlaması İşitme
hastalıkları bozukluğu
Kardiyak Angina pektoris Miyokard
hastalıklar dahil olmak üzere infarktüsü
miyokard
iskemisi,
taşikardi, aritmi,
palpitasyonlar,
periferik ödem
Vasküler Hipotansiyon, Ciddi sıvı eksikliği
hastalıklar ortostatik kan kapsamında tromboz,
basıncı düşüşü vasküler stenoz,
(ortostatik hipoperfüzyon
regülasyon (perfüzyon
bozukluğu), bozukluklarının
senkop, cilt alevlenmesi),
kızarması Raynaud fenomeni,
vaskülit
Solunum, göğüs Prodüktif Sinüzit, Astımın
bozuklukları olmayan gıcık dispne, burun şiddetlenmesi dahil
ve mediastinal yapan öksürük, tıkanıklığı, olmak üzere
hastalıklar bronşit, bronkospazm, alerjik
alveolit (pnömonit),
hidroklorotiyazide
bağlı kardiyojenik
olmayan pulmoner
20ödem
Gastrointestinal Gastrointestinal Kusma, aftöz Pankreatit
hastalıklar enflamasyon stomatit (ADE inhibitorleri ile
(gastrointestinal (oral fatal sonuç veren
kanaldaki kavitedeki olgular çok istisnai
enflamatuvar enflamatuvar olarak bildirilmiştir),
reaksiyonlar), reaksiyonlar), pankreas
sindirim glossit, enzimlerinde artış,
bozuklukları, diyare, üst ince bağırsakta
abdominal abdominal anjiyoödem
rahatsızlık, ağrı, ağız
dispepsi, gastrit, kuruluğu Hidroklorotiyazide
bulantı, bağlı sialoadenit
konstipasyon,
Hidroklorotiyazide
bağlı gingivit
Hepatobiliyer Kolestatik ya da Akut karaciğer
hastalıklar sitolitik hepatit yetersizliği,
(fatal sonuç çok kolestatik sarılık,
istisnaidir), hepatosellüler hasar
karaciğer enzimi
ve/veya konjuge
bilirubin artışı
Hidroklorotiyazide
bağlı taşlı
kolesistit
Deri ve derialtı Anjiyoödem; çok Toksik epidermal
dokusu istisnai olarak, nekroliz, Stevens-
hastalıkları anjiyoödemden Johnson sendromu,
kaynaklanan hava eritema multiforme,
yolu tıkanıklığı pemfigus, psöriazisin
fatal sonuç şiddetlenmesi,
verebilmektedir; eksfolyatif
psöriaziform dermatit, foto
dermatit, sensitivite reaksiyonu,
hiperhidroz onikoliz, pemfigoid
(terleme), özellikle ya da likenoid
makülopapüler ekzantem veya
döküntü, kaşıntı enantem, ürtiker
alopesi
Hidroklorotiyazide
bağlı sistemik lupus
eritematoz
Kas-iskelet Miyalji Artralji, kas spazmları
bozuklukları, bağ (kas krampları),
doku ve kemik
hastalıkları Hidroklorotiyazide
21bağlı kas zayıflığı,
kas-iskelet sertliği,
tetani
Böbrek ve idrar Akut böbrek Önceden mevcut
yolu hastalıkları yetersizliği dahil olan proteinürinin
olmak üzere kötüleşmesi
böbrek fonksiyon
bozukluğu, idrar Hidroklorotiyazide
çıkışında artış, bağlı interstisyel
kan üre artışı, kan nefrit
kreatininde artış
Üreme sistemi ve Geçici erektil Libido azalması,
meme impotans jinekomasti
hastalıkları
Genel Bitkinlik Göğüs ağrısı,
bozukluklar (yorgunluk), asteni pireksi (ateş)
ve uygulama (zayıflık)
bölgesine ilişkin
hastalıklar
Seçilen yan etkilerin tanımı
Melanom dışı cilt kanseri: Epidemiyolojik çalışmalardan elde edilen mevcut
verilere dayanarak, hidroklorotiyazid ve melanom dışı cilt kanseri arasında
kümülatif doza bağımlı ilişki gözlenmiştir (ayrıca bkz. Bölüm 4.4 ve 5.1)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması
büyük önem taşımaktadır. Raporlama yapılması, ilacın yarar/risk dengesinin
sürekli olarak izlenmesine olanak sağlar. Sağlık mesleği mensuplarının
herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler: Doz aşımı, kalıcı diürez, aşırı periferik vazodilatasyon (belirgin
hipotansiyon, şok ile), bradikardi, elektrolit bozuklukları, böbrek yetmezliği,
kardiyak aritmi, komayı da içeren bilinç kaybı, serebral konvülsiyonlar, parezi
ve paralitik bağırsak tıkanmasına yol açabilir.
Ani diürezler, üriner çıkışın tıkandığı hastalarda (ör.:prostatik hiperplazi),
mesanenin aşırı şişmesi ile birlikte akut üriner retansiyona sebep olabilir.
22Tedavi: Aşırı doz alımında tedavi semptomatik ve destekleyicidir. Mide lavajı,
adsorbanların uygulanması, sodyum sülfat ile (mümkünse ilk 30 dakika içinde)
gibi primer detoksifikasyon düşünülmelidir. Hipotansiyon durumunda, sıvı ve
tuz verilmesine ek olarak α -adrenerjik agonistlerin (örn. norepinefrin,
1
dopamin) ve bazı nadir araştırma laboratuvarlarında mevcut olan anjiyotensin
II (anjiyotensinamid) uygulamaları dikkate alınmalıdır.
Ramipril ya da ramiprilatın eliminasyonunu hızlandırmada, zorlu diürezin,
idrar pH’ındaki değişimin, hemofiltrasyonun ya da diyalizin etkisi ile ilgili
hiçbir deneyim mevcut değildir. Yine de, diyaliz ya da hemofiltrasyon
düşünülüyorsa Bölüm 4.3’e bakınız.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: ADE inhibitörü ve diüretik kombinasyonları
ATC kodu: C09BA05
RAPALİX PLUS antihipertansif ve diüretik etkilere sahiptir. Ramipril ve
hidroklorotiyazid antihipertansif tedavi için tek başına ya da birlikte
kullanılmaktadır. Her iki maddenin antihipertansif etkileri birbirini
tamamlamaktadır.
Her iki bileşenin kan basıncını düşürücü etkileri yaklaşık olarak katkısal iken,
hidroklorotiyazidin etkisine eşlik eden potasyum kaybı ramipril kullanımıyla
hafiflemektedir.
Etki mekanizması
Ramipril:
Ön ilaç ramiprilin aktif metaboliti olan ramiprilat, dipeptidilkarboksipeptidaz I
enzimini (eşanlamları: anjiyotensin dönüştürücü enzim, kininaz II) inhibe
etmektedir. Plazma ve dokuda, bu enzim anjiyotensin I’in aktif
vazokonstrüktör madde anjiyotensin II’ye dönüşümünü ve aktif vazodilatatör
bradikinin parçalanmasını katalize etmektedir.
23Azalan anjiyotensin II oluşumu ve bradikinin parçalanmasının inhibisyonu
vazodilatasyona yol açmaktadır.
Anjiyotensin II aynı zamanda aldosteron salıverilmesini de uyardığından,
ramiprilat aldosteron sekresyonunda bir azalmaya neden olmaktadır. ADE
inhibitörleri düşük renin hipertansiyonu olan hastalarda bile etkilidir.
ADE inhibitörü monoterapisine ortalama yanıtın siyah (Afro-Karayip)
hipertansif hastalarda (çoğunlukla düşük renin hipertansif popülasyon) siyah
olmayan hastalara kıyasla daha düşük olduğu saptanmıştır.
Hidroklorotiyazid:
Hidroklorotiyazid bir tiyazid diüretiktir. Distal tübülde sodyum ve klorür
reabsorpsiyonunu inhibe etmektedir. Bu iyonların artan renal atılımına idrar
çıkışında artış (suyun ozmotik bağlanmasına bağlı) eşlik etmektedir. Potasyum
ve magnezyum atılımı artmakta ve ürik asit atılımı azalmaktadır. Yüksek
dozlar bikarbonatların atılımında artışa yol açmakta ve uzun süreli tedavi
kalsiyum atılımını azaltmaktadır.
Hidroklorotiyazidin olası antihipertansif etki mekanizmaları şunlar olabilir:
değişen sodyum dengesi, ekstrasellüler su ve plazma hacminde azalma, renal
vasküler dirençte bir değişiklik ve norepinefrin ile anjiyotensin II’ye yanıtta bir
azalma.
Farmakodinamik özellikler
Ramipril:
Ramiprilin uygulanması periferik arteriyel dirençte belirgin bir azalmaya neden
olmaktadır.
Genel olarak, renal plazma akımında ve glomerüler filtrasyon hızında önemli
bir değişiklik yoktur.
Ramiprilin hipertansiyonu olan hastalara uygulanması, kalp atım hızında
dengeleyici bir artış olmaksızın yatar durumda ve ayakta kan basıncında bir
azalmaya yol açmaktadır.
24Hastaların çoğunda, tek bir dozun antihipertansif etkisinin başlangıcı oral
uygulamadan 1 – 2 saat sonra açıkça görülmektedir. Tek dozun doruk etkisine
çoğunlukla oral uygulamadan 3 – 6 saat sonra erişilmektedir. Tek bir dozun
antihipertansif etkisi çoğunlukla 24 saat sürmektedir.
Ramipril ile devam eden tedavinin maksimum antihipertansif etkisi genellikle
3 – 4 hafta sonra açıkça görülmektedir. Antihipertansif etkinin 2 yıl süren uzun
süreli tedavide devam ettiği gösterilmiştir.
Ramiprilin ani kesilmesi kan basıncında hızlı ve aşırı bir rebound artışa yol
açmamaktadır.
Hidroklorotiyazid:
Hidroklorotiyazid ile diürez 2 saat sonra başlamakta, 4 saat sonra doruk düzeye
ulaşmakta ve yaklaşık 6 – 12 saat devam etmektedir.
Antihipertansif etki 3 – 4 gün sonra başlamakta ve tedavi kesildikten sonra bir
haftaya kadar devam edebilmektedir.
Kan basıncını düşürücü etkiye, filtrasyon fraksiyonunda, renal vasküler
dirençte ve plazma renin aktivitesinde hafif artışlar eşlik etmektedir.
Klinik etkililik ve güvenlilik
Ramipril ve hidroklorotiyazidin eşzamanlı kullanımı
Klinik çalışmalarda kombinasyon, ürünlerin tek başına uygulanmasına göre
kan basıncında daha fazla düşüşe yol açmıştır. Muhtemelen renin-anjiyotensin-
aldosteron sistem blokajı nedeniyle ramipril ile hidroklorotiyazid eşzamanlı
kullanımı bu diüretiklerle ilişkili potasyum kaybını tersine çevirebilir. Bir ADE
inhibitörü ve bir tiyazid diüretiğinin kombinasyonu sinerjistik bir etki oluşturur
ve tek başına diüretiğin yol açtığı hipokalemi riskini de azaltır.
Renin-anjiyotensin-aldosteron sisteminin (RAAS) ikili blokajı
İki büyük randomize, kontrollü çalışma (ONTARGET (ONgoing Telmisartan
Alone and in combination with Ramipril Global Endpoint Trial) ve VA
NEPHRON-D (The Veterans Affairs Nephropathy in Diabetes)) bir ADE
25inhibitörünün bir anjiyotensin II reseptör blokeriyle kombine kullanımını
incelemiştir.
ONTARGET çalışması, kardiyovasküler ya da serebrovasküler hastalık öyküsü
olan ya da kanıtlanmış son organ hasarı ile birlikte seyreden tip 2 diabetes
mellitus hastalarında yürütülmüştür. VA NEPHRON-D çalışması, tip 2
diabetes mellitus hastalığı olan ve diyabetik nefropatisi bulunan hastalarda
yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde
anlamlı yarar göstermemiş, monoterapiyle kıyaslandığında hiperkalemi, akut
böbrek hasarı ve/veya hipotansiyon riskinin arttığı gözlenmiştir. Benzer
farmakodinamik özellikleri dikkate alındığında, bu sonuçlar diğer ADE
inhibitörleri ve anjiyotensin II reseptör blokerleri için de anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik
nefropati bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and
Renal Disease Endpoints) çalışması, kronik böbrek hastalığı, kardiyovasküler
hastalık ya da her ikisi bulunan tip 2 diabetes mellitus hastalarında standart bir
ADE inhibitörü ya da bir anjiyotensin II reseptör blokeri tedavisine aliskiren
eklenmesinin yararını test etmek için tasarlanan bir çalışma olmuştur. Advers
sonuç riskinde artış olması nedeniyle çalışma erken sonlandırılmıştır. Aliskiren
grubunda, plasebo grubuna kıyasla, kardiyovasküler ölüm ve inme vakalarının
her ikisi de sayısal olarak daha sık görülmüş ve ilgili advers olaylar ve ciddi
advers olaylar (hiperkalemi, hipotansiyon ve renal disfonksiyon) aliskiren
grubunda plasebo grubuna göre daha sık bildirilmiştir.
Melanom dışı cilt kanseri: Epidemiyolojik çalışmalardan elde edilen mevcut
verilere dayanarak, hidroklorotiyazid ve melanom dışı cilt kanseri arasında
kümülatif doza bağımlı bir ilişki gözlenmiştir. Yapılan bir çalışmaya, sırasıyla
1.430.833 ve 172.462 popülasyon kontrolleriyle eşleştirilmiş 71.533 bazal
hücreli karsinom vakası ve 8629 skuamöz hücreli karsinom vakasından oluşan
bir popülasyon dahil edilmiştir. Yüksek düzeyde hidroklorotiyazid kullanımı
26(≥50,000 mg kümülatif) bazal hücreli karsinom için 1,29 (%95 güven aralığı
(CI): 1,23 – 1,35) ve skuamöz hücreli karsinom için 3,98 (%95 CI: 3,68 – 4,31)
düzeyinde düzeltilmiş maruziyet olasılıkları oranı (OR;Odds Ratio) ile
ilişkilendirilmiştir. Hem bazal hücreli karsinom, hem de skuamöz hücreli
karsinom için belirgin bir kümülatif doz-yanıt ilişkisi gözlenmiştir. Başka bir
çalışma, dudak kanseriyle hidroklorotiyazid maruziyetinin ilişkili olabileceğini
göstermiştir: 633 dudak kanseri vakası bir riskli-küme örnekleme stratejisi
kullanılarak 63.067 kontrolle eşleştirilmiştir. 2,1 (%95 CI: 1,7 – 2,6) düzeyinde
ayarlanmış bir olasılık oranıyla (OR) ile kümülatif doz-yanıt ilişkisi
kanıtlanmış olup, uzun zamandır yüksek düzeyde kullananlar için (~25.000
mg) OR 3,9’a (3,0 – 4,9) ve en yüksek kümülatif doz için (~100.000 mg)
7,7’ye (5,7 – 10,5) yükselmektedir.
5.2. Farmakokinetik özellikler
Ramipril:
Emilim:
Ramipril oral yoldan uygulandıktan sonra hızla absorbe olmaktadır; ramiprilin
plazma konsantrasyonu pik değerine bir saat içinde ulaşılır.
Eliminasyon yollarından yalnızca birini temsil eden idrarda radyoaktivitenin
elde edilmesi yoluyla ölçüldüğü üzere, ramiprilin absorpsiyonu en az %56’dır.
Ramiprilin gıdalarla birlikte uygulanmasının absorpsiyon üzerinde anlamlı bir
etkisi saptanmamıştır.
2.5 mg ve 5 mg ramiprilin oral yoldan uygulanmasından sonra ramiprilatın
biyoyararlanımı, aynı dozların intravenöz uygulanmasından sonraki
mevcudiyeti ile karşılaştırıldığında yaklaşık %45’dir.
Dağılım:
Ramipril ve ramiprilatın proteine bağlanması sırasıyla yaklaşık %73 ve
%56’dır.
27Biyotransformasyon:
Ramipril neredeyse tamamen ramiprilat ve diketopiperazin ester,
diketopiperazin asit, ramipril/ramiprilat glukuronidlerine metabolize olur.
Eliminasyon:
Metabolitler esas olarak renal yol ile atılır.
Ramiprilat plazma konsantrasyonu polifazik olarak azalır. Anjiyotensin
dönüştürücü enzime güçlü ve doyurulabilir biçimde bağlanması ve yavaş
ayrılması nedeniyle ramiprilat çok düşük plazma konsantrasyonlarında uzun
süreli bir terminal eliminasyon fazı gösterir.
Günde tek doz çoklu ramipril kullanımında ramiprilat konsantrasyonunun etkili
yarılanma ömrü 5-10 mg doz aralığında 13-17 saat ve 1.25-2.5 mg doz
aralığında daha uzundur. Bu fark enzimin ramiprilata bağlanmasındaki
doygunluk kapasitesi ile ilişkilidir.
Tek doz ramipril sonrasında anne sütünde ramipril ve metaboliti saptanamayan
düzeylerdedir.
Fakat çoklu dozdaki etki bilinmemektedir.
Renal yetmezliği olan hastalar (Bkz. Bölüm 4.2).
Ramiprilatın renal atılımı renal fonksiyonu bozuk hastalarda azalır ve renal
ramiprilat klerensi kreatinin klerensi ile orantılıdır. Bu durum renal fonksiyonu
normal olan kişilere göre daha yavaş atılan ramiprilat plazma
konsantrasyonunun yükselmesine yol açar.
Karaciğer yetmezliği olan hastalar (Bkz. Bölüm 4.2).
Karaciğer fonksiyonu bozuk olan hastalarda ramiprilin ramiprilata metabolize
olması hepatik esterazların aktivitesinin azalması nedeniyle azalmıştır ve bu
hastalarda plazma ramipril düzeyi yükselmiştir. Bununla birlikte bu hastalarda
ramiprilat pik konsantrasyonları normal hepatik fonksiyonu olan kişilerden
farklı değildir.
28Hidroklorotiyazid:
Emilim:
Oral uygulamadan sonra hidroklorotiyazidin yaklaşık %70’i absorbe
olmaktadır; hidroklorotiyazidin plazma konsantrasyonu pik değerine 1.5-5 saat
içinde ulaşılır.
Dağılım:
Hidroklorotiyazidin yaklaşık %40’ı plazma proteinlerine bağlanmaktadır.
Biyotransformasyon:
Hidroklorotiyazidin hepatik metabolizması ihmal edilebilir düzeydedir.
Eliminasyon:
Hidroklorotiyazid neredeyse tamamen (%95’in üzerinde) böbrek yoluyla
değişmemiş olarak atılmaktadır. Tek bir dozun oral yoldan uygulanmasından
sonra, %50-70’i 24 saat içinde atılmaktadır.
Eliminasyon yarılanma ömrü 5 - 6 saattir.
Renal yetmezliği olan hastalar (Bkz. Bölüm 4.2).
Hidroklorotiyazidin renal atılımı renal fonksiyonu bozuk hastalarda azalır ve
renal hidroklorotiyazid klerensi kreatinin klerensi ile orantılıdır. Bu durum
renal fonksiyonu normal olan kişilere göre daha yavaş atılan hidrokloritiyazid
plazma konsantrasyonunun yükselmesine yol açar.
Karaciğer yetmezliği olan hastalar (Bkz. Bölüm 4.2).
Hepatik sirozu olan hastalarda hidroklorotiyazid farmakokinetiği anlamlı
derecede değişmemiştir. Hidroklorotiyazid farmakokinetiği kalp yetmezliği
olan hastalarda çalışılmamıştır.
29Ramipril + Hidroklorotiazid:
Ramipril ve hidroklorotiazidin birlikte uygulanması biyoyararlanımlarını
etkilemez. Kombinasyon ürününün bileşenleri içeren ürünlerle biyoeşdeğer
olduğu düşünülebilir.
5.3 Klinik öncesi güvenlilik verileri
Fare ve sıçanlarda ramipril ve hidroklorotiyazid kombinasyonu 10,000 mg/kg
doza kadar akut toksisite göstermemiştir. Sıçan ve maymunlarda yürütülen
tekrarlayan doz çalışmaları yalnızca elektrolit dengesinde bozukluk
göstermiştir.
Etkin madde bileşenlerinin risk göstermemesi nedeniyle kombinasyon ürünü
için mutajenisite ve karsinojenisite çalışması yürütülmemiştir.
Sıçan ve tavşanlarda yürütülen üreme çalışmaları kombinasyonun bileşenlere
tek başına kullanımına göre biraz daha toksik olduğunu göstermekle birlikte,
çalışmaların hiçbirinde kombinasyon için teratojenik etki saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Kısmen prejelatinize mısır nişastası (starch 1500)
Kalsiyum karbonat
Kroskarmeloz sodyum
Sodyum stearil fumarat
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 °C altındaki oda sıcaklıklarında saklayınız.
306.5. Ambalajın niteliği ve içeriği
30 tabletlik PVC/PE/PVdC/Al folyo blister ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne
uygun olarak imha edilmelidir.
7. RUHSAT SAHİBİ
Turgut İlaçları A.Ş.
Feriköy Fırın Sokak No: 61
34381 Şişli/İSTANBUL
Tel: (212) 232 42 04
Faks: (212) 232 42 91
8. RUHSAT NUMARASI (LARI)
224/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 15.04.2010
Ruhsat yenileme tarihi : -
10. KÜB’ÜN YENİLENME TARİHİ
31