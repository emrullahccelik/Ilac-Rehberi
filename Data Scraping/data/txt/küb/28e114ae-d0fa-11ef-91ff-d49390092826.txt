KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOLOFAST PLUS %1 + %5 jel
2. KALİTATİF VE KANTİTATİF BİLEŞİMİ
Etkin maddeler:
Nimesulid %1
Lidokain %5
Yardımcı maddeler:
Butillenmiş hidroksitoluen (E321) %0,05
Metil paraben %0,4
Propil paraben %0,1
Yardımcı maddeler için 6.1’c bakınız.
3. FARMASÖTİK FORMU
Jel
Sarı veya açık sarı renkli karakteristik kokulu jel
4. KLİNİK ÖZELLİKLER
4.1. Terapötik endikasyonlar
DOLOFAST PLUS, lumbago, osteoartrit, periartrit, tendinit, tenosinovit, bursit ve spor
yaralanmaları gibi burkulma ve ezilmenin eşlik ettiği yumuşak doku ve eklemlerin travmatik,
dejeneratif ve romatizmal hastalıklarına bağlı ağrı ve inflamasyonun semptomatik tedavisinde
endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde önerilmediği takdirde; günde 3 ya da 4 kez etkilenen bölgeye
uygulanmalıdır. Bununla birlikte doz etkilenen bölgenin büyüklüğüne ve yanıta bağlı olarak
değiştirilebilir. 4 haftadan sonra tedavi tekrar gözden geçirilmelidir.
Uygulama şekli:
DOLOFAST PLUS, yalnızca haricen kullanım için tasarlanmıştır. Bandajlama veya kapatma
(oklüzyon) yapılmamalıdır. Kuvvetle ovulmamalıdır.
DOLOFAST PLUS koltuk altına uygulanmamalıdır.
1 / 8Özel popülasyonlara ilişkin ek bilgiler:
Böbrek / Karaciğer yetmezliği:
DOLOFAST PLUS ağır böbrek ve karaciğer yetmezliği olan hastalarda dikkatli
kullanılmalıdır.
Pediyatrik popülasyon:
Çocuklarda kullanımı için dozaj önerileri ve endikasyonları kanıtlanmamıştır. Bu sebeple
çocuklarda kullanılmamalıdır.
Geriyatrik popülasyon:
Özel kullanımı yoktur.
4.3. Kontrendikasvonlar
DOLOFAST PLUS,
- Bileşimindeki etkin maddelere veya bunların türevlerine karşı bilinen hassasiyeti
bulunan hastalarda,
- Astım, rinit, anjiyoödem, nazal polip ya da ürtiker semptomlarını indükleyen aspirin ve
diğer nonsteroidal antiinflamatuvar ilaçlara duyarlı hastalarda,
- Çocuklarda,
- Gebeliğin ilk ve son üç ayında kullanılmamalıdır.
4.4. Özel kullanım uyarıları ve önlemleri
Lokal iritasyon gelişirse, DOLOFAST PLUS’ın kullanımına ara verilmeli ve gerek
görüldüğünde uygun tedavi uygulanmalıdır. DOLOFAST PLUS sürülen bölgede oklüzif
bandaj uygulaması yapılmamalıdır. Gözlere, koltuk altına, mukozalara (genital, nazal, oral) ya
da açık deri lezyonlara, dermatozlar ya da infeksiyonlu cilt bölgelerine uygulanmamalıdır.
Kazara temas olursa derhal su ile yıkanmalıdır.
DOLOFAST PLUS’ın giysileri boyama ihtimali olabilir.
Lidokain özellikle geniş deri yüzeylerine ve bilhassa da oklüzyon altında uygulandığında kalp
ritim bozuklukları, nefes alma zorluğu, koma ve hatta ölüme sebebiyet verebilir.
DOLOFAST PLUS, “Pozoloji / uygulama sıklığı ve süresi” kısmında belirtildiği şekilde
kullanıldığında bu etkilerin oluşması muhtemel değildir.
Eğer uygulama bölgesinde iritasyon, kızarıklık ya da kaşıntı gelişirse kullanımına ara
verilmeli ve doktora başvurulmalıdır. Diğer topikal preparatlar ile aynı anda
kullanılmamalıdır.
Bileşiminde bulunan metil paraben, propil paraben ve butilhidroksitoluen nedeniyle, alerjik
reaksiyonlara (muhtemelen gecikmiş) ve lokal deri reaksiyonlarına (örneğin kontak dermatite)
ya da gözlerde ve mukoz membranlarda iritasyona sebebiyet verebilir.
2 / 84.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Propranolol: Lidokain plasma klirensinde azalma,
Simetidin: Lidokain plasma klirensinde azalma,
Antiaritmik ürünler: Lidokain toksisitesinde artış
Fenitoin veya barbitüratlar: Lidokain plazma düzeyinde düşme.
Belirtilen etkileşimler uzun süreli ve tekrarlayan yüksek dozlarda kullanımlarda
görülebilmektedir.
Önerilen dozlarda uygulandığında, klinik bakımdan önemli herhangi bir etkileşim
bildirilmemiştir.
Topikal olarak kullanılan nimesulide ait herhangi bir etkileşim bilinmemektedir.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik risk kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Gebelik dönemi
Hayvanlar üzerinde yapılan çalışmalar nimesulidin üreme toksisitesinin bulunduğunu
göstermiştir (bkz. kısım 5.3). İnsanlara yönelik potansiyel risk bilinmemektedir.
DOLOFAST PLUS ile tedavide yarar/zarar oranı hekim tarafından değerlendirilmeli, gerekli
olmadıkça gebelik döneminde kullanılmamalıdır.
DOLOFAST PLUS’ın gebelik döneminde kullanılması önerilmemektedir. Özellikle gebeliğin
3. trimesterinde arteryel kanalın erken kapanması ve uterus atonisi riski nedeni ile nimesulid
kullanılmamalıdır.
3 / 8Laktasyon dönemi
Lidokain anne sütüne az miktarda geçmektedir, nimesulidin anne sütüne geçişi ve anne sütü
alan çocuğa muhtemel etkileri ile ilgili çalışma olmadığından, DOLOFAST PLUS’ın
laktasyonda kullanılması önerilmemektedir.
Üreme yeteneği / Fertilite
Tek başlarına verildiklerinde nimesulid ve lidokainin insanlarda üreme yeteneği ve fertilite
üzerine etkisi hakkında herhangi bir veri bulunmamaktadır.
Hayvanlar üzerinde yapılan çalışmalarda ise nimesulidin reprodüktif sistem ve lidokainin
fertiliteyle ilgili advers etkiler meydana getirdiği saptanmıştır (bkz. kısım 5.3).
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bir etkisi bulunmamaktadır.
4.8. İstenmeyen etkiler:
Lokal uygulamaya bağlı yan etkiler nadiren rapor edilmiştir. Klinik çalışmalarda, en çok
görülen yan etkiler; hafif ya da orta derecede lokal iritasyon, eritem, deri döküntüleri,
pullanma, kaşıntı gibi uygulama bölgesinde lokal reaksiyonlardır.
Yan etkilerin sıklık gruplandırması şöyledir
Çok yaygın (> 1/10); yaygın (>1/100 ila <1/10); yaygın olmayan (>1/1.000 ila <1/100);
seyrek (>1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Deri ve derialtı doku hastalıkları:
Yaygın olmayan :Prurit, eritem.
Bilinmiyor :Pullanma, kaşıntı, deri döküntüsü, hafif veya orta derecede lokal
iritasyon.
Bağışıklık sistemi hastalıkları:
Çok seyrek : Alerjik reaksiyonlar (ağır vakalarda anafilaktik şok görülebilir)
Sinir sistemi hastalıkları:
Çok seyrek : Sinirlilik, tedirginlik, öfori, konfüzyon, kulak çınlaması, uyku hali,
bulanık veya çift görme, üşüme, tremor, bilinç kaybı.
Kardiyak ve vasküler hastalıklar:
Çok seyrek : Bradikardi, kan basıncında düşme, kardiyovasküler kollaps.
DOLOFAST PLUS’ın içeriğinde bulunan lidokain topikal olarak uygulandığından, önerilen
mutad tedavi şeması izlendiğinde (özellikle geniş deri yüzeylerine ve bilhassa çok yüksek
dozda uygulanmadığı sürece) benzer yan etkilerin oluşması muhtemel değildir / meydana
gelmesi beklenmemektedir.
4 / 8Nimesulid ve lidokain topikal olarak uygulandığında diğer sistemik yan etkilerin görülme
olasılığı, oral nimesulid ve parenteral lidokain tedavisinde görülen yan etkilerin sıklığından
çok daha azdır. Bununla beraber, DOLOFAST PLUS, gerektiğinden daha geniş alanlara ve
uzun süre ile uygulandığında sistemik yan etkilerin meydana gelme olasılığı göz ardı
edilemez.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta; tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal uygulama ile herhangi bir doz aşımı vakası bildirilmemiştir.
Lidokain özellikle geniş deri yüzeylerine ve bilhassa çok yüksek dozda uygulandığında kalp
ritim bozuklukları, nefes alma zorluğu, koma ve hatta ölüme sebebiyet verebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Topikal Kullanılan Non-Steroidal Antiinflamatuvar Preparatlar
ATC Kodu: M02AA26
Nimesulid nonsteroidal antiinflamatuvar bir ilaçtır (NSAİİ). Fonksiyonel içeriği olan
sulfonanilid grubu, nimesulidi karboksil ve enol gruplan içeren diğer NSAİİ'lerden ayırır.
Nimesulidin antipiretik, analjezik, antiinflamatuvar özellikleri bulunmaktadır.
Lidokain nöron membranmı stabilize ederek impuls iletimini bloke eden, lokal anestetik etkili
bir maddedir.
5.2. Farmakokinetik özellikler
Genel özellikler
Emilim:
Nimesulid topikal uygulamada deriden, kas ya da sinoviyal sıvıya sürekli ve tedricen salınır
ve hızla deri, kas ya da sinoviyal sıvı arasında denge sağlanır.
%1 Nimesulid ile yapılan bir klinik çalışmada, osteoartrit nedeni ile artroskopi yapılacak olan
hastalar tarafından ürün günde 3 kez, 4-7 gün boyunca uygulanmıştır. Son uygulamadan 1-2
saat sonra sinoviyal sıvı ve plazmadaki nimesulid konsantrasyonları hesaplanmıştır.
Nimesulid düzeyi sinoviyal sıvıda 22.1 ±10.5 ng/ml ve plazmada 11.8±3.0 ng/ml olarak
bulunmuştur.
Lidokain hasarlı deriden ve mukoz membranlardan çok düşük miktarlarda emilir.
5 / 8Dağılım:
Nimesulidin topikal uygulamadan sonra plazmada 30 dakikadan 8. saate kadar belirgin
düzeylerde bulunmuş olması, ilacın sistemik dolaşıma yavaş yavaş salındığına işaret
etmektedir. Topikal uygulamadan 8 saat sonra nimesulidin plazmadaki konsantrasyonlan 14-
57.5 ng/ml arasında değişmektedir.
Lidokain oral veya intravenöz yoldan uygulandığında bağırsaklarda, idrarda ve düşük
miktarda feçeste saptanmıştır. Değişmemiş ilaç ve metabolitleri halinde idrarda tayin
edilmiştir. Lidokain plazma proteinlerine %33-%80 oranında bağlanır. Dağılım hacmi 0.8-1.3
L/kg’dır.
Bivotransformasvon:
Nimesulid ve lidokain karaciğerde metabolize edilirler. Nimesulid metaboliti muhtemelen
aktif olan 4-hidroksinimesuliddir, lidokainin metabolitleri ise etkin olan monoetilglisinksilidid
(MEGX) ve glisinksilidid (GX)’dir.
Eliminasvon:
Nimesulid %51-63 oranlarında böbrek yolu ile atılır. Değişmeden idrarla atılan ilaç oranı
%0.1’den azdır. Feçes ile %18-36 oranlarında atılır. Eliminasyon yarılanma ömrü (t , β)
1/2
ortalama 10 saat olarak hesaplanmıştır.
Lidokainin metabolitleri ve değişmemiş şekli (uygulanan dozun %10’u) halinde böbreklerden
atılır. Eliminasyon yarılanma ömrü (t , β) yaklaşık 2 saattir.
1/2
5.3. Klinik öncesi güvenlilik verileri
%1 nimesulid ile tavşanlar üzerinde yapılan primer dermal iritasyon çalışmasında “primer cilt
iritanı” özelliği saptanmamıştır.
Nimesulidin sistemik olarak uygulanması ile yürütülen güvenlilik, farmakoloji, tekrarlanan
doz toksisite, genotoksisite, karsinojenik potansiyel ve üreme toksisitesi çalışmaları insanlara
yönelik özel bir tehlike ortaya koymamaktadır.
Hayvanlar üzerinde yapılan tekrarlı doz toksisite çalışmalarında nimesulid gastrointestinal,
renal ve hepatik toksisiteye neden olmuştur.
Gebe tavşanlar üzerinde yapılan reprodüktif toksisite çalışmalarında nimesulid (toksik
olmayan doz düzeylerinde) embriyotoksik ve teratojenik etkiler (iskeletsel malformasyonlar,
serebral ventriküllerde genişleme) meydana getirmiştir. Sıçanlar üzerinde yapılan çalışmalarda
ise bu etkiler görülmemiştir.
Sıçanlar üzerinde yapılan çalışmalarda nimesulidin yeni doğan yavrularda mortalite artışına
neden olduğu ve fertiliteyi etkileyecek advers etkiler meydana getirdiği saptanmıştır.
6 / 8Hayvan deneylerinde yüksek dozda lidokain santral sinir sistemi ve kardiyovasküler sistem
üzerine toksik etkiler göstermiştir. Lidokain, 250 mg/kg/gün dozda sürekli derialtı infüzyon
şeklinde verildiğinde dişi sıçanlarda fertilite üzerine etkisi olmamıştır. Erkek sıçanlarda ise
çiftleşme aralıklarının artmasına ve günlük sperm üretimi ve spermatojenik etkinliğin
azalmasına neden olmuştur. In vitro veya in vivo mutajenite testlerinde lidokain mutajenik bir
etki göstermemiştir, Lidokainin karsinojenik potansiyelini değerlendirmek için hayvanlar
üzerinde yapılmış uzun dönem çalışmalar bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Dietilen Glikol Monoetil Eter
Butil Hidroksitoluen (E321)
Hidroksipropil Selüloz
Gliseril Monooleat
Metil paraben (E218)
Propil paraben (E216)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Primer ambalaj olarak HDPE masaj başlıklı alüminyum tüp kullanılmaktadır.
Ambalaj büyüklüğü: 30g ve 50 g
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
DİNÇSA İLAÇ SAN. ve Tic. A.Ş.
1. Organize San. Bölg. Avar Cad. No:2 06935 Sincan /ANKARA
Tel : +90 312 267 11 91 (pbx)
Faks: +90 312 267 11 99
7 / 88. RUHSAT NUMARASI:
2019/473
9. İLK RUHSAT TARİHİ / RUHSAT YENİLEME TARİHİ:
İlk Ruhsat Tarihi: 24.09.2019
10. KÜB’ÜN YENİLENME TARİHİ:
8 / 8