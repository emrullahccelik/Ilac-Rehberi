 
1  
 Bu ilacı kullanmaya  başlamadan  önce bu KULLANMA  TALİMATINI  dikk atlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  
 
KULLANMA TALİMATI  
 
QSMOK  150 mg uzatılmış  salımlı tablet   
Ağızdan  alınır.  
• Etkin  madde:  Her tablette  150 mg bupropiyon hidroklorür  içerir.  
• Yardımcı maddeler: Tablet içeriği: Hidroksipropil metil selüloz, Mikrokristalize selüloz,  Sistein  
hidroklorür, Magnezyum  stearat.  Film kaplama:  Hidroksipropil  metil selüloz, Titanyum dioksit,  
Polietilen glikol, Etilselüloz.  
 
 
Bu Kullanma  Talimatında:  
1. QSMOK  nedir  ve ne için kullanılır?  
2. QSMOK  ’u kullanmadan  önce dikkat  edilmesi  gerekenler  
3. QSMOK  nasıl  kullanılır?  
4. Olası  yan etkiler  nelerdir?  
5. QSMOK ’un saklanması  
 Başlıkları  yer almaktadır. 
 1. QSMOK  nedir ve ne için kullanılır?  
 
QSMOK, beyaz renkte, yuvarlak, bikonveks, uzatılmış salımlı olarak etki gösteren film kaplı tablet 
formundadır. Her bir tablet, 150 mg bupropiyon hidroklorür içerir. Bupropiyon hidroklorür, 
antidepresan (depresyon/ruhsal çöküntü tedavisinde kullanılan ilaçlar) olarak bilinen ilaç grubuna 
dahildir. 
QSMOK 150 mg uzatılmış  salımlı tablet,  oPA/Alu/PVC -Alu/Kağıt blister  ambalajda 60 adet  
bulunur. QSMOK sigarayı  bırakmanıza  yardımcı  olmak  için doktorunuz  tarafından  size reçete edilen  bir 
ilaçtır.   
2  
   2. QSMOK ’u kullanmadan önce dikkat  edilmesi  gerekenler   
 
UYARI:  
QSMOK kullanan hastalarda  depresyon, intihar düşüncesi, intihar  girişimi ve intihar eylemi  
dahil, fakat  bunlarla sınırlı  olmayan,  ciddi  ruhsal  denge  bozukluğu olayları (nöropsikiyatrik 
olaylar) bildirilmiştir. Bazı vakalarda semptomlar sigarayı bırakan hastalardaki nikotin eksikliği belirtileri (yoksunluk semptomları)  nedeniyle  karmaşık  hale gelebilmektedir.  Depresif  
duygu durumu nikotin yoksunluğunun belirtisi olabilir.  Sigarayı ilaçsız bırakma girişiminde 
bulunan hastalarda seyrek  olarak  intihar  düşüncesi  de dahil  olmak  üzere depresyon 
raporlanmıştır.  Bununla  beraber bu semptomların  bazıları  sigara içmeye devam eden QSMOK  
alan hastalarda da  görülmüştür. 
QSMOK kullanan tüm hastalar,  davranış  değişikliği,  saldırganlık,  ajitasyon,  depresif  duygu  
durumu, intihar  düşüncesi, intihar  girişimi ve intihar  eylemi dahil  ruhsal  denge  bozukluğu  
belirtileri için  gözlemlenmelidir.   
Önceden  varolan psikiyatrik  hastalıkların kuvvetlenmesi  ve intihar eylemi gibi durumların 
yanısıra yukarıdaki semptomlar da QSMOK kullanarak sigarayı  bırakmayı  deneyen  hastalarda  
pazarlama sonrası  deneyimlerde  bildirilmiştir.  Bu belirtiler  bildirildiğinde, vakaların çoğu  
QSMOK kullanıyordu, fakat bazıları QSMOK tedavisinin sona  erdirilmesini takiben görüldü. 
Bu olaylar, önceden bilinen psikiyatrik hastalığı olan ve olmayan hastalarda  görülmüştür;  
bazılarında  psikiyatrik hastalığın  kötüleştiği  görülmüştür. Şizofreni  (bir tü r psikiyatr ik 
hastalık), bipolar bozukluk ( iki uçlu bozukluk manik depresif hastalık ), majör  depresif  
bozukluk (ruhsal  çöküntü)  gibi ciddi  psikiyatrik hastalıkları olan hastalar  QSMOK ’un 
pazarlama öncesi  çalışmalarında  yer almamışlardır.  
QSMOK ile sigarayı bırakmayı deneyen hastalar, aileleri ve bakıcıları, hasta için atipik olan  
ajitasyon, saldırganlık, depresif duygu durumu ya da davranış veya düşünce değişikliği farkedilirse  ya da hastada intihar  düşüncesi  gelişirse  veya  intihar  teşebbüsünde  bulunursa,  
QSMOK kullanımının  bırakılması ve derhal  doktoruna  ulaşılması konusunda  uyarılmalıdır.  
Birçok pazarlama sonrası vakada, QSMOK bırakıldıktan sonra semptomların kaybolduğu 
bildirilmiştir.  Fakat bazı vakalarda semptomlar devam etmiştir; bu nedenle  semptomlar 
kaybolana kadar takibin devamı  ve destekleyici  bakım  sağlanmalıdır.  
QSMOK’un  riskleri  ile kullanımının  getireceği  yararlar  değerlendirilmelidir.  İlaç etkin  
maddesi içermeyen tabletlerle (plasebo) karşılaştırıldığında, QSMOK’un sigaradan uzak 
kalma olasılığını 6 aya  kadar  arttırdığı gösterilmiştir.  Sigarayı  bırakmanın sağlık açısından  
yararları  hemen  görülmeye  başlar  ve çok önemlidir.  
 
 
 
 
   
3  
  
(Bkz. 2. QSMOK ’u kullanmadan önce  dikkat  edilmesi  gerekenler  ve 4. Olası yan 
etkileri nelerdir?)  
QSMOK’un depresyon tedavisinde kullanımı yoktur. Ancak, antidepresan bir ilaç olan  
Wellbutrin XL  ile aynı etkin maddeyi taşımaktadır. Antidepresanların  çocuklar ve 24 yaşına  
kadar olan gençlerdeki kullanımının, intihar düşünce ya da davranışlarını arttırma olas ılığı 
bulunmaktadır. Bu nedenle özellikle tedavinin başlangıcı ve ilk aylarında, ilaç dozunun 
artırılma/azaltılma ya da kesilme dönemlerinde hastanın gösterebileceği huzursuzluk, aşırı  
hareketlilik gibi beklenmedik davranış değişiklikleri ya da intihar  olasılığı gibi nedenlerle  
hastanın gerek ailesi gerekse tedavi edicilerle yakinen izlenmesi gereklidir. Bupropiyon  
hidroklorürün 18 yaşın  altındaki hastalarda  kullanımı yoktur.  
 
QSMOK ’u aşağıdaki  durumlarda  KULLANMAYINIZ  
Eğer;  
• QSMOK’a,  bupropiyona  veya  içeriğindeki  herhangi  bir maddeye  aşırı  duyarlı  (alerjik)  iseniz  
(Yardımcı maddeler bu Kullanma Talimatının başında belirtilmektedir.),  
• Bupropiyon içeren  başka  bir ilaç kullanıyorsanız,  
• Epilepsi (sara  hastalığı) gibi krize (nöbetlere) neden olan bir rahatsızlığınız varsa veya daha önce 
kriz (nöbet) geçirdiyseniz,  
• Doktorunuz  tarafından  tanı konulmuş, yemek  yeme bozukluğuna  ilişkin  bir hastalığınız  varsa 
(örn.  Anoreksia  nevroza,  bulumia) veya daha önce olmuşsa, 
• Siroz gibi c iddi karaciğer problemleriniz  varsa,  
• Beyin  tümörünüz  varsa, 
• Genelde f azla miktarda  alkol  alıyorsanız  ve yeni bırakmışsanız  ya da QSMOK kullanırken                           
bırakacaksanız,  
• Kaygı (anksiyete) tedavisi için yakın bir zamanda sakinleştirici veya rahatlatıcı  ilaçlar 
(özellikle benzodiazepinler veya benzeri ilaçlar)  kullanmayı  bırakmışsanız  veya QSMOK 
kullanırken bu ilaçları  kullanmayı bırakacaksanız,  
• Bipolar  bozukluğunuz  (iki uçlu bozukluk, manik depresif hastalık)  varsa,  QSMOK bu 
hastalığınızda bir atağa yol açabilir.  
• Depresyon  veya  Parkinson  hastalığı  için kullanılan,  monoamin  oksidaz  inhibitörleri  
(MAOI’ler)  olarak  adlandırılan  ilaçlar  kullanıyorsanız  veya  son 14 gün içinde  kullandıysanız . 
Bu süre, bazı MAOI’ler  için daha kısa olabilir. Doktorunuz bu konuda sizi  bilgilendirecektir.  
 
Eğer bunlardan herhangi biri sizde mevcut ise, QSMOK  kullanmadan  önce derhal  doktorunuza 
söyleyiniz  ve QSMOK  kullanmayınız.  
 
QSMOK ’u aşağıdaki  durumlarda  DİKKATLİ  KULLANINIZ  
QSMOK’u  kullanmadan önce doktorunuz veya eczacınızla görüşünüz çünkü bazı durumlarda sizde 
yan etki görülmesi daha olasıdır (ayrıca 4. Bölüme bakınız).  
 
Çocuklar ve ergenler:  
QSMOK 18 yaşından küçük çocuklarda kullanılmaz.  
  
4  
 Yetişkinler:  
Krizler(nöbetler):  
QSMOK’un  yaklaşık  her 1000 kişiden 1’inde  nöbetlere (sara krizi,  tutarık)  neden  olduğu  gösterilmiştir 
(daha fazla bilgi için ayrıca bu bölümün devamındaki “Diğer ilaçlar ile birlikte kullanımı” başlığına ve 
4. Bölüme bakınız). Aşağıdaki  durumlarda  nöbet  ihtimali  daha  yüksektir:  
• Antipsikotikler  (şizofreni,  psikotik depresyon gibi psikiyatrik  hastalıkların  tedavisinde  kullanılan  
ilaçlar),  antidepresanlar  (ruhsal  çöküntüye  karşı  kullanılan  ilaçlar),  antimalaryaller  (sıtma  
tedavisinde  kullanılan  ilaçlar),  tramadol  (şiddetli ağrıların  tedavisinde kullanılır), teofilin (astım ve 
bronşların daralması rahatsızlıklarının tedavisinde  kullanılır), sistemik steroidler (romatizma, alerji, 
iltihap dahil birçok hastalıkla kullanılan  ilaçlar),  kinolonlar  (enfeksiyon  tedavisinde  kullanılan  
ilaçlar)  ve sedatif  etkili antihistaminiklerle (uyku, sersemlik etkisi olan alerji tedavisinde kullanılan 
ilaçlar) tedavi  görüyorsanız  (bunlar, nöbet eşiğini  düşürdüğü bilinen ilaçlardır)  
• Düzenli  olarak  çok miktarda  alkol  alıyorsanız, 
• Diyabetiniz (şeker hastalığın ız) varsa ve bunun için insülin veya  başka ilaçlar  kullanıyorsanız, 
• Ciddi  bir kafa/beyin  yaralanması  geçirdiyseniz  veya kafa travması öykünüz varsa, 
• Uyarıcı  ilaçlar  (stimülanlar)  veya  iştah  baskılayan  (anorektik)  ürünler  kullanıyorsanız.  
 Eğer  bunlardan herhangi  biri sizin  için geçerliyse,  bu ilacın  kullanımı için doktorunuzla  kuvvetli  bir 
neden  kararlaştırmadan  QSMOK kullanmayınız.  
 
Eğer  tedaviniz  sırasında  nöbet  geçirirseniz;  
• QSMOK  kullanmayı  derhal  bırakınız  ve yeni  bir doz almayınız. Doktorunuzla                             görüşünüz.  
 Eğer;  
• Karaciğer ve böbrek  probleminiz  varsa,  
• 65 yaşın  üstündeyseniz,  
Sizdeki yan etki riski daha yüksek olabilir. Daha düşük bir doz kullanmanız (3. Bölüme bakınız) ve 
QSMOK kullanırken düzenli kontrol edilmeniz gerekecektir.  
 
Eğer daha  önceden  ruhsal  sorunlarınız  olduysa;  
QSMOK kullanan bazı kişilerde  hayal  görme  (halüsinasyonlar)  veya  sanrı,  kuruntu (delüzyon)  
(gerçekte olmayan şeyleri görme, duyma veya inanma ), düşüncelerde  karışıklık veya şiddetli 
duygudurum  değişiklikleri yaşanmıştır. Daha  önceden  ruhsal  problemi  olan kişilerde  bu etkilerin  
görülme  olasılığı daha  yüksektir. 
 
Eğer kendinizi  depresyonda  hisseder veya intihar  hakkında  düşünmeye  başlarsanız;  
Bazı insanlarda, sigarayı bırakmayı denerlerken çok nadir  olarak depresyon başlayabilir; çok seyrek 
olarak i ntihar  etmeyi  düşünebilir  veya deneyebilirler. Bu belirtiler sigarayı bırakmak için QSMOK  
kullanan insanları  özellikle  tedavinin ilk birkaç  haftasında  etkilemiştir . Eğer  kendinizi  depresyonda  
hisseder  veya  intihar  hakkında  düşünmeye  başlarsanız,  en kısa zamanda doktorunuzla görüşünüz 
veya bir hastaneye başvurunuz . 
 
  
5  
 Depresyon için başka ilaçlar kullanıyorsanız:  
Bu ilaçların QSMOK ile birlikte kullanılması potansiyel olarak yaşamı tehdit edici bir durum olan 
serotonin sendromuna yol açabilir (bu bölümdeki “Diğer ilaçlar ile birlikte kullanımı” başlığına 
bakınız). 
 
Yüksek kan basıncı  (yüksek  tansiyon)  ve QSMOK 
QSMOK kullanan  bazı kişilerde  tedavi  gerektiren  kan basıncı  artışı olmuştur. Eğer  yüksek tansiyon 
probleminiz varsa, durumunuz kötüleşebilir. Eğer sigarayı bırakmak için nikotin bandı  kullanıyorsanız  
bu problemleri  yaşama olasılığınız  daha  yüksektir. 
 
Özellikle  yüksek tansiyon probleminiz  varsa,  QSMOK kullanmadan önce ve QSMOK kullanırken 
tansiyonunuz kontrol edilecektir . Eğer  nikotin bandı kullanıyorsanız, tansiyonunuzun her hafta 
kontrol edilmesi gerekmektedir.   Eğer tansiyonunuz yükselirse QSMOK’u kullanmayı  bırakmanız  gerek ebilir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza  
danışınız.  
 
QSMOK ’un yiyecek  ve içecek  ile kullanılması 
QSMOK tedavisi  sırasında  alkol  kullanılmaktan  kaçınılmalı veya  alkol  tüketimi azaltılmalıdır.  
 
Bazı kişiler QSMOK kullandıkları sırada alkole karşı daha duyarlı olduklarını fark etmişlerdir. 
Doktorunuz, QSMOK kullanırken alkol almamanızı veya mümkün olduğunca çok az almanızı 
önerebilir. Eğer çok fazla alkol alıyorsanız, hemen bırakmayınız; bu durum  sizin kriz geçirmenize 
neden olabilir.  
 Hamilelik  
İlacı kullanmadan önce  doktorunuza veya eczacınıza  danışınız.  
QSMOK ile tedaviniz  sırasında,  uygun bir doğum  kontrol  yöntemi  kullanmalısınız.  
 
Hamileyseniz, hamile olabileceğinizi düşünüyorsanız veya yakın bir zamanda hamile kalmayı 
planlıyorsanız QSMOK kullanmayınız.  Bu ilacı kullanmadan önce bilgi alabilmek için doktorunuza 
veya eczacınıza danışınız. Bazı çalışmalarda,  QSMOK kullanan annelerin  bebeklerinde  özellikle  kalp 
kusurları  olmak  üzere doğum  kusurları  riskinde  artış rapor  edilmiştir.  Bu kusurların, QSMOK  
kullanımına  bağlı  olup olmadığı  bilinmemektedir.  
 Tedaviniz  sırasında hamile  olduğunuzu fark  ederseniz  hemen  doktorunuza veya eczacınıza  danışınız. 
 
Emzirme  
İlacı kullanmadan önce  doktorunuza veya eczacınıza  danışınız.  
 
  
6  
 QSMOK’un içeriğindeki maddeler  anne  sütüne  geçebilir.  Emziriyorsanız  QSMOK tedavisine  
başlamadan  önce  doktorunuza  veya eczacınıza danışınız.  
 
Araç ve makine  kullanımı  
Sersemlik veya baş dönmesi gibi QSMOK’ un bazı yan etkileri odaklanma ve karar verme yeteneğinizi 
etkileyebilir. Eğer bu durum sizi etkiliyorsa, araç veya makine kullanmayınız.   
 
QSMOK ’un içeriğinde bulunan bazı yardımcı  maddeler  hakkında  önemli  bilgiler  
Uyarı gerektiren yardımcı madde içermemektedir.  
 
Diğer ilaçlar  ile birlikte  kullanımı 
Depresyon  için kullanılan, “monoamin oksidaz  inhibitörleri (MAOI’ler)” olarak  adlandırılan  ilaçlar 
kullanıyorsanız  veya  son 14 gün içinde  kullandıysanız  QSMOK kullanmadan önce  doktorunuza  bilgi 
veriniz. 
 
Eğer,  bitkisel ilaçlar, vitaminler veya  kendi  kendinize  aldığınız  ilaçlar  da dahil  olmak üzere,  başka  
bir ilaç kullanıyorsanız, son zamanlarda kullandıysanız veya kullanacaksanız doktorunuza  veya  
eczacınıza söyleyiniz.  Doktorunuz, QSMOK dozunu değiştirebilir  veya  kullandığınız  diğer  ilaçlarda  
bir değişiklik  önerebilir. 
 
Bazı ilaçlar  QSMOK’la  birlikte  alınmamalıdır.  Bu ilaçlardan  bazıları  nöbetlerin  (krizlerin)  şiddetinin  
artmasına  neden  olabilir.  Bazıları  QSMOK’un  yan etkilerinin  daha  fazla görülmesine neden 
olabilir.  Bu ilaçlar için bazı örnekler aşağıdaki  listede verilmiştir,  fakat bu  liste ayrıntılı bir liste 
değildir.  
 
Aşağıdaki  durumlarda  nöbet  geçirme ihtimaliniz  her zamankinden daha  fazla  olabilir:  
• Depresyon  veya diğer zihinsel  hastalıklar  için ilaçlar  alıyorsanız  (ayrıca 2. Bölümün başındaki 
“QSMOK’ u aşağıdaki durumlarda KULLANMAYINIZ” başlığına bakınız) , 
• Astım  veya  akciğer  rahatsızlığı  için teofilin  alıyorsanız,  
• Güçlü  bir ağrı  kesici  olan tramadol  alıyorsanız,  
• Sıtma  ilacı kullanıyorsanız,  
• Eğer  uyarıcı,  iştahınızı veya kilonuzu kontrol  etmek  için başka  ilaçlar  (amfetamin,  
dekstroamfetamin  gibi)  kullanıyorsanız,  
• Steroid  kullanıyorsanız  (göz ve cilt  için kullanılan  krem  ve losyonlar  hariç),  
• Kinolon  sınıfındaki  antibiyotiklerden kullanıyorsanız,  
• Uyuklama haline sebep olabilecek, genellikle alerji tedavisinde kullanılan bazı antihistaminikleri 
alıyorsanız,  
• Diyabet  için ilaç kullanıyorsanız  
 
Eğer bunlardan birini kullanıyorsanız,  QSMOK almadan  önce  derhal  doktorunuzla  konuşunuz.  
Doktorunuz, QSMOK  kullanımının  sizin  için yararlarını  ve risklerini  değerlendirecektir.  
  
7  
 Bazı ilaçlar QSMOK’u n etki gösterme şeklini değiştirebilir veya sizde yan etki görülme 
olasılığını artırabilir. Bu ilaçlar şunları içerir:  
• Depresyon  için kullanılan ilaçlar (paroksetin, desipramin, imipramin , sitalopram, essitalopram, 
venlafaksin  gibi) veya  diğer zihinsel  hastalıklar için  kullanılan ilaçlar (risperidon, tiyoridazin  
gibi) . QSMOK, depresyon tedavisinde kullanılan bazı ilaçlar ile etkileşim gösterebilir ve sizde 
zihinsel durum değişiklikleri (örneğin; endişeli hissetme (ajitasyon), var olmayan şeyleri görme 
veya duyma (halüsinasyonlar), koma) ve 38 °C’nin üzerindeki vücut sıcaklığı, kalp atım hızında artış, düzensiz kan basıncı gibi diğer etkiler ve tepkilerin abartılması, kas sertliği, koordinasyon 
eksikliği ve/veya mide -bağırsak belirtileri (örneğin; bulantı, kusma, ishal) ortaya çıkabilir.  
• Parkinson  hastalığı  için ilaç alıyorsanız  (levodopa, amantadin  veya  orfenadrin  gibi),  
• Sara  (epilepsi)  veya bazı zihinsel  sağlık  sorunları  için kullanılan ilaçlar  (karbamazepin,   
fenitoin,  valproat ), 
• Kanser  tedavisinde  kullanılan bazı ilaçlar  alıyorsanız  (siklofosfamid  veya  ifosfamid  gibi),   
• Başlıca inme  veya kalp  hastalıklarında  kullanılan tiklopidin  veya klopidogrel  alıyorsanız,  
• Başlıca yüksek tansiyon  tedavisinde  kullanılan   (metoprolol  gibi),  
• Kalp  ritmi  düzensizlikleri  nedeniyle  bazı ilaçlar  (propafanon, flekainit gibi) , 
• Sigarayı  bırakmaya  yardımcı  olması için nikotin bandı , 
• HIV enfeksiyonu tedavisinde  kullanılan  ritonavir  ya da efavirenz.  
 
Eğer bu ilaçlardan  herhangi  birini kullanıyorsanız,  QSMOK  kullanmadan önce doktorunuzla  
konuşunuz.  Doktorunuz, QSMOK kullanımının  sizin için  yararlarını ve risklerini değerlendirecektir 
ve gerekirse  aldığınız  diğer  ilacın  dozunda  değişiklik  yapılmasına  karar  verebilir . 
 
QSMOK  aşağıdaki  durumlarda  diğer ilaçların  etkisini azaltabilir:  
• Meme  kanseri  için tamoksifen  kullanıyorsanız.  
Bu durum  sizin  için geçerliyse doktorunuzla  konuşunuz.  Sigarayı  bırakma  tedavinizde  değişiklik  
yapılması gerekebilir.  
• Kalbiniz  için digoksin kullanıyorsanız, 
Bu durum sizin için geçerliyse doktorunuzla konuşunuz.  Doktorunuz  digoksin dozunun  
ayarlanmasını gerekli  görebilir.  
 
Sigara içmeyi  bıraktığınızda  bazı ilaçların  dozunun azaltılması  gerebilir:  
Sigara  içtiğinizde  vücudunuzda  emilen  kimyasallar,  bazı ilaçların  daha  az etkili olmasına  sebep 
olabilir. Sigara içmeyi bıraktığınızda, bu ilaçların dozunun azaltılması gerebilir; aksi halde  yan etkilere  
maruz  kalabilirsiniz.  
 
Herhangi  bir başka ilaç  kullanıyorsanız, yan etki olabileceğini  düşündüğünüz  yeni bir belirti  
hissederseniz,  doktorunuzla  konuşunuz.  
 
İdrar testleri  üzerindeki  etki: 
QSMOK, başka ilaçların  tespitinde kullanılan  bazı idrar testleri ile etkileşime  girebilir. Eğer  idrar  
testi yaptırmanız  gerekiyorsa,  doktorunuza  ya da laboratuvar  görevlisine  QSMOK kullandığınızı  
söyleyiniz.   
8  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen  doktorunuza veya eczacınıza  bunlar  hakkında bilgi veriniz.  
 
3. QSMOK  nasıl  kullanılır?  
 
Uygun  kullanım  ve doz/uygulama sıklığı için talimatlar:  
QSMOK’u halen  sigara içmeye devam  ederken almaya başlayınız. Almaya başladıktan sonraki  ikinci 
hafta içinde sigarayı bırakmak için bir gün belirlemelisiniz. Bunun sebebi QSMOK’un  vücudunuzda  
etkili olması için gerekli  seviyeye  ulaşmasının  ortalama  bir hafta olmasıdır.  Sigara  içmek  ve aynı 
zamanda QSMOK kullanmak tehlikeli değildir.  
Yetişkinler  için tavsiye  edilen  olağan  doz; 
- İlk üç gün; her gün bir tablet 
- 4. gün ve sonrası;  günde  iki kez bir tablet  
 
Bir seferde  bir tabletten  fazla almayınız.  Dozları  en az 8 saat  ara ile alınız.  
 QSMOK’u  daima doktorunuzun size söylediği şekilde kullanınız. Bunlar her zaman kullanılan  
dozlardır, ancak  doktorunuz  size kişisel olarak  tavsiyelerde bulunabilir, doz değişiklikleri yapabilir.  
Eğer  emin  olmazsanız  doktorunuza  veya  eczacınıza danışınız.  
 
Doktorunuz;  eğer 65  yaş üstüyseniz  veya  böbrek/karaciğer  problemleriniz  varsa QSMOK’u  size 
günde  bir tablet  olarak  reçete edebilir.  
 
Hastaların  çoğu  en az 7 hafta  QSMOK almalıdırlar.  Eğer  7 hafta  sonra  bir ilerleme  sağlanamazsa,  
doktorunuz  QSMOK almayı  kesmenizi  düşünebilir. 
 Bazen  QSMOK tabletlerin  alışılmamış bir  kokusu olur. Bu normaldir. İlacınızı  olağan  şekliyle  
kullanmaya  devam  ediniz.  
 
Uygulama yolu ve  metodu: 
Tabletleri  yutarken, çiğnemeyiniz,  ezmeyiniz  veya  bölmeyiniz.  Eğer  tabletleri  bu şekilde  alırsanız , 
tabletlerin  içindeki  etkili madde  vücudunuzda  daha çabuk  salıverilecektir.  Eğer  bu gerçekleşirse, nöbet 
(kriz) de dahil olmak üzere oluşabilecek yan etkiler normalden daha fazla  görülebilir. 
 
QSMOK, yiyeceklerle beraber  alınabilir.  
 
QSMOK tabletleri en az 8 saat  ara ile alınız.  Gece  yatmaya  yakın  QSMOK almayınız.   
Uyumada  güçlüğe  neden  olabilir.  
 
Değişik  yaş grupları:  
Çocuklarda  kullanımı:  
18 yaş altı hastalarda etkililiği ve güvenliliği  kanıtlanmamıştır.   
9  
  
Yaşlılarda  kullanımı:  
Kullanım sıklığı düşürülebilir  ve/veya  doz azaltılabilir.  
 Özel  kullanım  durumları:  
Böbrek/Karaciğer yetmezliği:  
QSMOK, karaciğer yetmezliği olan hastalarda dikkatle kullanılmalıdır. Hafif ve orta derecede  sirozu 
olan hastalarda,  önerilen doz günde 1 tablettir . Şiddetli karaciğer  yetmezliği olan hastalarda QSMOK  
kullanılmamalıdır.  
 
Böbrek yetmezliği olan hastalarda,  önerilen doz günde 1 tablettir . 
 
Eğer  QSMOK ’un etkisinin  çok güçlü veya zayıf  olduğuna dair bir izleniminiz  var ise doktorunuz  
veya eczacınız  ile konuşunuz. 
 
Kullanmanız  gerekenden  daha  fazla  QSMOK kullandıysanız:  
Eğer  kullanmanız  gerekenden  daha  fazla QSMOK kullanırsanız, nöbet  (kriz) riski artabilir  ve 
diğer yan etkilerin görülme olasılığı artabilir.  Böyle  bir durumda  zaman  kaybetmeyiniz.  Ne 
yapmanız  gerektiğini  doktorunuza  sorunuz  veya  size en yakın  hastanenin  acil servisine  başvurunuz  
 
QSMOK’tan  kullanmanız  gerekenden  fazlasını  kullanmışsanız  bir doktor  veya  eczacı  ile konuşunuz.  
 
QSMOK ’u kullanmayı  unutursanız  
Eğer  bir dozu almayı unutursanız  bekleyiniz  ve bir sonraki  dozu normal  zamanında  alınız.  
 Unutulan dozları  dengelemek için çift doz almayınız. 
 
QSMOK  ile tedavi  sonlandırıldığındaki oluşabilecek  etkiler  
Doktorunuzla  konuşmadan ilacınızı almayı bırakmayınız.  Dozunuzun kademeli olarak azaltılması 
gerekebilir.  
 
Bu ilacın kullanımı ile ilgili ek sorularınız varsa doktorunuza veya eczacınıza danışınız.  
 
4. Olası yan etkileri  nelerdir?  
 
Tüm ilaçlar gibi, QSMOK’un  içeriğinde bulunan maddelere duyarlı olan kişilerde yan etkiler  olabilir.  
Aşağıdakilerden biri olursa QSMOK  kullanmayı durdurunuz ve DERHAL doktorunuza  
bildiriniz  veya size en yakın  hastanenin acil bölümüne  başvurunuz . 
 
Krizler (nöbetler)  
QSMOK kullanan yaklaşık olarak  her 1000 kişiden 1'i kriz riski  altındadır.  Kriz belirtileri kasılmaları  
ve genellikle  bilinç  kaybını  içerir.  Kriz geçiren  bir kişi sonrasında  zihin  karışıklığı yaşayabilir  ve 
ne olduğunu hatırlamayabilir.  Kriz geçirme  ihtimali,  ilacı çok fazla alıyorsanız, belli ilaçlar  
10  
 kullanıyorsanız, veya normalden daha yüksek kriz riski taşıyorsanız daha  yüksektir. 
Kriz  geçirirseniz,  düzeldiğinizde  doktorunuza  söyleyiniz.  Daha  fazla  QSMOK  almayınız . 
 
Alerjik  reaksiyonlar  
Seyrek  olarak  (1000 kişinin  birinden az) bazı kişilerde  QSMOK’a  karşı  potansiyel  olarak ciddi  
alerjik  reaksiyon  gelişebilir.  Bunlar  aşağıdakileri  içerir:  
• Deride kızarma  veya  döküntü (kaşıntılı, yumru şeklinde döküntü dahil ). Derideki  bazı 
döküntüler, özellikle  ağız ve gözde  acıma varsa  hastanede  tedaviyi  gerektirebilir.  
• Alışılmadık  şekilde  hırıltılı solunum  veya nefes  alıp vermede zorluk. 
• Göz kapaklarında, dilde  veya  dudaklarda  şişme.  
• Deri döküntüsüyle  ilişkili kaslarda veya  eklemlerde  ağrı. 
• Baygınlık  veya  kendinden geçme  
 
Eğer sizde bir alerjik reaksiyonun herhangi bir bulgusu görülüyorsa, derhal doktorunuzla 
görüşünüz. Bu durumda daha fazla tablet almayınız. 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin QSMOK’a karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Yan etkiler  görülme  sıklıklarına  göre aşağıdaki  şekilde  sıralanmıştır:  
Çok yaygın  :10 hastanın  en az birinde  görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın  olmayan  :100 hastanın birinden az, fakat 1000 hastanın birinden fazla 
görülebilir.  Seyrek  :1000 hastanın  birinden az, fakat  10000 hastanın  birinden fazla  
görülebilir.  Çok seyrek  :10.000 hastanın  1’inden az görüle bilir.  
Bilinmiyor  : Eldeki  verilerden  hareketle tahmin  edilemiyor.  
 
Çok yaygın  
• Uyuyamama  (QSMOK’u  yatmaya  yakın  bir zamanda almamaya dikkat ediniz. ) 
 Yaygın  
• Huzursuzluk (ajitasyon)  
• Kaygı  (anksiyete)  
• Ruhsal  çöküntü (depresyon)  (Ayrıca 2. Bölüme bakınız.)  
• Konsantrasyon bozukluğu 
• Titreme  hissi (tremor)  
• Baş ağrısı  
• Hasta hissetme  (bulantı)  
• Hasta olma  (kusma)  
• Karın  ağrısı  veya diğer karın rahatsızlıkları (kabızlık gibi)  
• Tat almada değişiklik  
• Ağız  kuruluğu   
11  
 • Ateş 
• Sersemlik  
• Terleme  
• Deri döküntüsü (bazen  alerjik  reaksiyon  nedeniyle)  
• Kaşıntı 
 
Yaygın  olmayan  
• Kulak  çınlaması  
• Görüş  bozuklukları  
• Kan basıncının yükselmesi  (bazen  ciddi)  
• Ateş basması  (flushing)  
• İştah  kaybı  (anoreksi)  
• Güçsüz  hissetme  
• Göğüs  ağrısı  
• Zihin  karışıklığı (konfüzyon)  
• Hızlı kalp atımı  
 
Seyrek  
• Nöbetler  
• Kaslarda seğirme  
• Kas kasılmaları  
• Kontrolsüz  hareketler  
• Hareket  kontrolünde  zorluğa  bağlı  yürüme  bozukluğu (ataksi)  
• Parkinson 
• Çarpıntı  (palpitasyonlar)  
• Bayılma  veya  oturur  ya da yatar  pozisyondan  ayağa  kalkarken  görülen  kan basıncı  düşüklüğü 
nedeniyle  bayılacak  gibi hissetme  (postural  hipotansiyon)  
• Sinirli veya saldırgan  hissetme  
• Garip  rüyalar  (kabus  dahil)  
• Hafıza kaybı  
• Karıncalanma veya  uyuşma  
• Ciddi  aşırı duyarlılık  reaksiyonları   (Bu bölümün başına bakınız.)  
• Eklem  ve kas ağrıları  ile birlikte  döküntü  (Bu bölümün başına bakınız.)  
• Normalden  daha  sık veya  daha  seyrek  idrara çıkma  
• Ağızda  ve vücudun diğer  bölgelerinde  hayat ı tehdit  edici  şiddette  olabilecek  ciddi  deri 
döküntüleri  (Eritema  multiforma,  Stevens  Johnson sendromu)  
• Sedef  hastalığının  alevlenmesi  (koyulaşan kırmızı deri alanları)  
• Gözlerin  beyaz  kısmının  veya cildin  renginin  sarıya  dönmesi  (sarılık)  
• Karaciğer  enzimlerinde  artış 
• Karaciğer  iltihabı (hepatit)  
• Kan şekeri  seviyesinde  değişiklikler   
12  
 • Kendine  yabancılaşma  (depersonalizasyon), gerçekte olmayan şeyleri görme veya duyma 
(halüsinasyon)  
• Damarların  genişlemesi  (vazodilatasyon)  
• Seğirme  
 
Çok seyrek  
• Huzursuz, saldırgan  hissetme  
• Gerçek  olmayan  şeyleri  hissetmek  veya bunların varlığına  inanmak  (delüzyonlar)  
• Şiddetli şüphecilik  (paranoya)  
• İdrar kaçırma, istemsiz idrar yapma (üriner inkontinans)  
Bilinmiyor  
• QSMOK kullanırken veya tedavi bitiminden kısa zaman sonra kendine zarar verme veya  kendini 
öldürme düşüncesi (2. QSMOK kullanmadan önce dikkat edilmesi gerekenler  bölümüne bakınız).  
Bu tip düşünceleriniz varsa  derhal  doktorunuzla  konuşunuz  veya bir hastaneye başvurunuz . 
• Gerçekle bağlantının kopması ve sağlıklı  bir şekilde düşünümeme veya  karar verememe (psikoz);  
diğer  belirtiler  sanrıları  (halüsinasyonları)  ve/veya  delüzyonları  içerebilir.  
• Kırmızı kan hücrelerinin sayısında azalma (anemi), beyaz kan hücreleri sayısında azalma  
(lökopeni), trombosit  sayısında  azalma (trombositopeni). 
• Kanda  sodyum  düzeyinin normalin  altına  düşmesi  (hiponatremi)  
• QSMOK ve depresyon tedavi si için kullanılan başka ilaçlar (örneğin; paroksetin, sitalopram, 
essitalopram, fluoksetin ve venlafaksin) birlikte kullanıldığında zihinsel durum değişiklikleri 
(örneğin; endişeli hissetme (ajitasyon), var olmayan şeyleri görme veya duyma (halüsinasyonla r), 
koma) ve 38 °C’nin üzerindeki vücut sıcaklığı, kalp atım hızında artış, düzensiz kan basıncı gibi 
diğer etkiler ve tepkilerin abartılması, kas sertliği, koordinasyon eksikliği ve/veya mide -bağırsak 
belirtileri (örneğin; bulantı, kusma, ishal)  
 
Sigarayı  bırakmanın etkileri  
Sigarayı bırakan kişiler sıklıkla nikotin yoksunluğundan etkilenir. Bu durum QSMOK kullananlar da 
görülebilir.  
 Nikotin  yoksunluğunun belirtileri aşağıdakileri içerir ; 
- uykuya  dalmakta  zorlanma  
- ürperme  veya  terleme  
- kaygılı,  huzursuz  veya  depresif  hissetme  (bazen  intihar  düşüncesiyle  birlikte)   
 
Ruhsal  durumunuzda  endişe  verici  değişiklikler  hissederseniz  doktorunuza  başvurunuz . 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız doktorunuzu  
veya eczacınızı  bilgilendiriniz.  
     
13  
 Yan etkilerin  raporlanması  
Herhangi  bir yan etki  meydana  gelmesi durumunda  hekiminiz,  eczacınız veya hemşireniz  ile 
konuşunuz. Ayrıca yan etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  
tıklayarak  doğrudan Türkiye  Farmakovijilans Merkezi   (TÜFAM)’ne  bildirebileceğiniz gibi, 0 800 
314 00 08 numaralı yan etki bildirim hattını da kullanabilirsiniz.  Meydana gelen  yan etkileri bildirerek 
kullanmakta olduğunuz ilacın güvenliliği hakkında daha  fazla bilgi edinilmesine  katkı  sağlamış  
olacaksınız.  
 
5. QSMOK ’un saklanması  
 
QSMOK’u  çocukların  göremeyeceği,  erişemeyeceği  yerlerde ve ambalajında saklayınız. 
 
25ºC’nin altında  saklayınız.  Orijinal ambalajında  muhafaza ediniz. 
 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra QSMOK ’u kullanmayınız. Son kullanma tarihi  belirtilen  
ayın son günüdür.  
 
Kullanılmayan  veya  artan  ilaçların  ne yapılacağını eczacınıza danışınız.  
 Son kullanma tarihi geçmiş veya kullanılmayan  ilaçları çöpe  atmayınız!  Çevre ve Şehircilik  
Bakanlığınca belirlenen  toplama  sistemine  veriniz. 
 
Ruhsat  sahibi:  
ATABAY KİMYA  SAN.  TİC. A. Ş. 
Acıbadem, Köftüncü Sok. No:1 
34718 Kadıköy/İSTANBUL  
 
Üretim  yeri:  
ATABAY İLAÇ FAB.  A. Ş. 
Acıbadem, Köftüncü Sok. No:1 
34718 Kadıköy/İSTANBUL  
Bu kullanma talimatı  26.08.2021 tarihinde  onay lanmıştır.  