KISA ÜRÜN BİLGİSİ
1. BEŞERİ TIBBİ ÜRÜNÜN ADI
RESTAFEN Plus %10+%1 krem
2. KALİTATİF VE KANTİTATİF BİLEŞİM
Etkin madde:
Her bir g krem 100 mg etofenamat ve 10 mg benzil nikotinat içerir.
Yardımcı madde(ler):
Propilen glikol……………….140 mg
Yardımcı maddeler için 6.1’e bakınız.
3. FARMASÖTİK FORM
Krem
Beyaz, viskoz, homojen krem.
4. KLİNİK ÖZELLİKLER
4.1. Terapötik endikasyonlar
Kas-iskelet sistemine ait yumuşak dokuların subakut ve kronik romatizmal hastalıkları.
• Musküler romatizma
• Donmuş omuz ( omuz bölgesi periartriti) ile birlikte görülen kas sertliği
• Lumbago
• Siyatalji
• Tenosinovit
• Bursit
• Omurga veya eklemlerde, aşırı zorlanmaya ve erozyona bağlı olarak gelişen hastalıklar
(spondiloz, osteoartrit)
4.2. Pozoloji ve uygulama şekli
Uygulama sıklığı ve süresi:
RESTAFEN PLUS KREM, günde birkaç kez (3-4 kez) ağrılı alanın genişliğine göre 2 g’a
kadar (fındık büyüklüğünde) uygulanabilir.
1Tedavi 2 haftaya kadar sürdürülebilir. Şikayetler devam ederse daha fazla tedavi gerekip
gerekmediğini belirlemek için doktora başvurulmalıdır.
Uygulama şekli:
Topikal kullanım içindir.
RESTAFEN PLUS KREM’in masaj başlığı kullanılarak, hafifçe bastırılıp dairesel
hareketlerle krem deri içerisine iyice yedirerek sürülür.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Çocuklar üzerinde kullanım ile ilgili deneyimler sınırlıdır. Çocuklarda RESTAFEN PLUS
KREM kullanılması önerilmez.
Geriyatrik popülasyon:
Doz ayarlanmasına gerek yoktur.
4.3. Kontrendikasyonlar
RESTAFEN PLUS KREM aşağıdaki durumlarda kontrendikedir.
• Etofenamata, flufenamik aside, benzil nikotinata ve RESTAFEN PLUS KREM’in içerdiği
herhangi bir maddeye veya diğer non-steroid antiinflamatuvar ajanlara aşırı duyarlılığı
olanlar.
• Gebeliğin son trimesteri.
• Emzirme dönemi.
• Klinik tecrübenin henüz yeterli olmaması sebebiyle, çocuklarda.
4.4. Özel kullanım uyarıları ve önlemleri
RESTAFEN PLUS KREM, hasarlı veya ekzematöz inflamasyonlu cilt üzerine
uygulanmamalıdır.
RESTAFEN PLUS KREM, mukoz membranlara veya göze temas ettirilmemelidir.
RESTAFEN PLUS KREM içeriğinde bulunan propilen glikol nedeni ile ciltte iritasyona
neden olabilir.
24.5. Diğer tıbbi ürünler ile etkileşimler ve diğer etkileşim şekilleri
RESTAFEN PLUS KREM topikal olarak önerildiği şekilde kullanımında, bilinen herhangi
bir etkileşimi yoktur.
4.6. Gebelik ve laktasyon
Genel tavsiye
Gebelik kategorisi: C/D (3.trimester).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. RESTAFEN PLUS
KREM kullanılacak ise etkili doğum kontrol yöntemi uygulanmalıdır.
RESTAFEN PLUS KREM’in gebe kadınlarda kullanımına ilişkin veriler mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebelik dönemi
Prostaglandin sentezinin inhibisyonu gebeliği ve/veya embriyo/fötal gelişimi advers olarak
etkileyebilir. Epidemiyolojik çalışmalara ait veriler gebeliğin erken döneminde bir
prostaglandin sentez inhibitörü kullanımından sonra düşük yapma ve kardiyak malformasyon
ile karın duvarında konjenital açıklık riskinde bir artış ileri sürmektedir. Kardiyovasküler
malformasyon için mutlak risk artışı %1’den azdır ve yaklaşık olarak %1.5’dir. Bu riskin
tedavi dozu ve süresi ile arttığı düşünülmektedir.
Hayvan deneyleri prostaglandin sentez inhibitörü uygulanmasının artmış pre- ve post-
implantasyon kaybı ve embriyo/fetus letalitesine yol açtığını göstermiştir. Ek olarak,
organogenez evresi sırasında prostaglandin sentez inhibitörü verilen hayvanlarda
kardiyovasküler malformasyonlar dahil çeşitli malformasyonların sıklığında artma
bildirilmiştir.
Gebeliğin birinci ve ikinci trimesterinde etofenamat açık bir şekilde gerekmedikçe
verilmemelidir. Eğer çocuk doğurmak isteyenlerde veya hamileliğin birinci veya ikinci
3trimesteri esnasında etofenamat kullanılacak ise, etofenamat dozu olabildiğince düşük olmalı
ve tedavi süresi kısa tutulmalıdır.
Hamileliğin üçüncü trimesteri esnasında tüm prostaglandin sentez inhibitörleri ile;
Fetüste olabilecek etkiler:
• Kardiyopulmoner toksisite (duktus arteriozusun erken kapanması ve pulmoner
hipertansiyon);
• Böbrek fonksiyon bozukluğu (oligohidramnioz ile böbrek yetmezliğine ilerleyebilir)
Anne ve yenidoğanda, gebeliğin sonunda:
• Olası kanama zamanında uzama, çok düşük dozlarda bile ortaya çıkabilen antiagregan
etki.
• Uterus kontraksiyonlarının inhibisyonu, doğum eyleminin uzamasıyla veya gecikmesiyle
sonuçlanır.
Sonuç olarak, etofenamat hamileliğin üçüncü trimesterinde kontrendikedir.
Laktasyon dönemi
RESTAFEN PLUS KREM, emziren annelerde sadece küçük alanlarda ve kısa süre için
kullanılabilir.
Üreme yeteneği/Fertilite
Etofenamatın kullanımı kadınlarda fertiliteye zarar verebileceğinden, hamile kalmayı
planlayan kadınlarda RESTAFEN PLUS KREM önerilmemektedir. Hamile kalma sorunu
yaşayan veya kısırlık yönünde araştırma yapılan kadınlarda RESTAFEN PLUS KREM
tedavisinin kesilmesi düşünülmelidir.
4.7. Araç ve makine kullanımı üzerindeki etkiler
Bilinmemektedir.
4.8. İstenmeyen etkiler
İstenmeyen etkiler için kullanılan terimler ve sıklık dereceleri:
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor)
4Deri ve deri altı doku hastalıkları:
Yaygın olmayan: Deride kızarıklık ve hafif yanma, istenen terapötik etkinin bir parçasıdır ve
ilaç kesildiğinde hızla geriler.
Çok seyrek: Çok seyrek olarak alerjik deri reaksiyonları ortaya çıkabilir, ilaç kesildiğinde bu
belirtiler hızla kaybolur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
RESTAFEN PLUS KREM deri üzerine önerilen dozdan daha fazla uygulanırsa, jel
uzaklaştırılmalı ve cilt su ile yıkanmalıdır.
Hatalı kullanımda, bir tüp RESTAFEN PLUS KREM içeriği veya daha fazlası, kısa bir süre
içerisinde, geniş vücut yüzeyine uygulandığında, baş ağrısı, baş dönmesi veya epigastrik ağrı
ortaya çıkabilir.
Önerilen tedavi:
Aşırı miktarda vücut yüzeyine uygulanan RESTAFEN PLUS KREM su ile yıkanarak
uzaklaştırılmalıdır.
Tadı nedeniyle oral yoldan toksikolojik olarak önemli dozlarda genelde yutulamaz, ancak
böyle bir durum ortaya çıktığında mide lavajı uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-inflamatuvar preparatlar, topikal kullanım için nonsteroidler
ATC Kodu: M02AA06
Etofenamat, analjezik özellikleri olan non-steroidal antiinflamauvar bir ilaçtır. Çeşitli hayvan
deneyleri ile kanıtlanmış ve insanlar üzerinde yapılmış çeşitli çalışmalar ile gösterilen belirgin
antifilojistik etkisi, birçok farklı etkilerine dayalıdır. Etofenamat inflamasyon prosesinin
çeşitli noktalarına etki eder: prostaglandin sentezinin inhibisyonuna ek olarak, histamin
5salımının inhibisyonu, bradikinin ve serotonin üzerine antagonistik etki, kompleman
aktivitesinin inhibisyonu ve hyalüronidaz salımının inhibisyonu gösterilmiştir.
Membran stabilize edici özellikleri proteolitik enzimlerin salınmasını engeller. Bunun
sonucunda eksüdatif ve proliferatif inflamasyon olaylarını engeller; anafilaktik ve yabancı-
cisim reaksiyonlarını azaltır.
5.2. Farmakokinetik özellikler
Emilim:
RESTAFEN PLUS KREM formunda 300 mg etofenamat uygulanmasından sonra, maksimum
plazma flufenamik düzeylerine yaklaşık 12- 24 saat sonra ulaşılmaktadır.
Uygulama bölgesine, cildin nem durumuna ve diğer faktörlere bağlı olarak, büyük ölçüde
bireyler arası ve bireye bağlı değişkenlik mevcuttur. Deriye uygulanmasını takiben, rölatif
biyoyararlanımı, diğer etofenamat ürünlerinin sınırları (%20’ye varan oranda) içerisindedir.
Dağılım:
Plazma proteinlere % 98-99 oranında bağlanmaktadır.
Biyotransformasyon:
Etofenamat karaciğerde hidroksilasyon, eter ve ester ayrışması ile metabolize olmaktadır.
Eliminasyon:
Etofenamat, çok sayıda metaboliti (hidroksilasyon, eter ve ester ayrışması) ve bunların
konjugatları halinde, böbrekler ve feçes yoluyla atılmaktadır.
5.3. Klinik öncesi güvenlilik verileri
Etofenomat topikal olarak uygulandığında, toksikolojik veri değerlendirmesinde emilim oranı
akılda bulundurulmalıdır.
Akut toksisite:
Etofenamat akut toksisite araştırmaları, sıçan, fare, kobay ve tavşanlarda farklı uygulama
yöntemleriyle gerçekleştirilmiştir.
6Subkronik ve kronik toksisite:
Subkronik toksisite, çeşitli hayvan türlerinde araştırılmıştır. Oral uygulama ile bir yıllık
çalışmalar sıçanlarda (7, 27, 100 mg/kg/gün) ve primatlarda (7, 26, 100 mg/kg/gün)
gerçekleştirilmiştir. Vücut ağırlığı başına 100 mg/kg verilen sıçanlarda gastrointestinal
kanama ve ülserleri takiben peritonit gelişmiştir ve mortalite artmıştır. Yüksek doz,
primatlarda vücut ağırlığında, timus bezi ağırlığında ve hemoglobinde azalmaya yol açmıştır.
Mutajenisite ve kanserojenisite
İn vitro ve in vivo gen ve kromozom mutasyonu indüksiyonu araştırmaları, negatif sonuçlar
vermiştir. Mutajenik olma olasılığı yeterli güvenilirlikle dışlanmıştır. Sıçanlara (7, 21, 63
mg/kg/gün) ve farelere (15, 45, 140 mg/kg/gün) oral uygulamayı içeren uzun-dönem
çalışmalar, etofenamata ait herhangi bir tümörojenik potansiyel kanıtı sağlamamıştır.
Üreme toksisitesi:
Etofenamat, plasental bariyeri geçmektedir.
İnsanlarda uygulamaya dair herhangi bir deneyim yoktur. Hayvan çalışmalarında,
embriyotoksik doz, maternal toksik dozdan daha düşüktü. Sıçanlarda, oral uygulanan 21
mg/kg dozunda, böbrek pelvisinde genişleme insidansında artma ve anneleri tedavi görmüş
olan yavrularda oral olarak 7 mg/kg doz ile 14 kaburga çifti insidansında artma vardı.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
İsopropil miristat
Sepineo P 600 (Akrilamid / Sodyum akriloildimetiltaurat kopolimer ve isohekzadekan ve
polisorbat 80)
Benzil alkol
Saf su
6.2. Geçimsizlikler
Geçerli değil.
6.3. Raf Ömrü
24 ay
76.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
RESTAFEN PLUS KREM 50g krem içeren masaj başlıklı lamine tüplerde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
240/11
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09/02/2012
Ruhsat yenileme tarihi:
10. KÜB’ÜN YENİLENME TARİHİ
8