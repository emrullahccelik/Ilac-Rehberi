KISA ÜRÜN BİLGİSİ
1. BEŞERİ TIBBİ ÜRÜNÜN ADI
GANSİLOR 500 mg I.V. infüzyonluk çözelti hazırlamada kullanılacak konsantre için toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon;
500 mg gansiklovire eşdeğer miktarda 543,08 mg gansiklovir sodyum içerir.
Enjeksiyon için 10 ml su ile karıştırıldığında, çözelti her mililitresinde 50 mg gansiklovir
içerir.
Yardımcı madde(ler):
Sodyum hidroksit……………….y.m
Yardımcı maddeler için 6.1’e bakınız.
3. FARMASÖTİK FORM
İnfüzyon için liyofilize toz içeren flakon.
Beyaz hemen hemen beyaz liyofilize toz. Sulandırma sonrasında renksiz ila açık sarımsı bir
çözeltidir.
4. KLİNİK ÖZELLİKLER
4.1.Terapötik endikasyonlar
GANSİLOR, 12 yaş ve üzeri adölesanlar ve erişkinlerde aşağıdaki tedavilerde endikedir:
• immün yetersizliği bulunan bireylerdeki sitomegalovirüs (CMV) tedavisinde,
• ilaca bağlı immünosupresyon hastalarında preemptif tedavi kullanılarak CMV hastalığının
önlenmesinde (örneğin, organ nakli veya kanser kemoterapisi sonrasında)
GANSİLOR ayrıca doğumdan itibaren aşağıdaki tedavide endikedir:
• ilaca bağlı immünosupresyon hastalarında evrensel profilaksi kullanılarak CMV
hastalığının önlenmesinde (örneğin, organ nakli veya kanser kemoterapisi sonrasında)
Antiviral ilaçların uygun kullanımına ilişkin resmi kılavuzlar göz önünde bulundurulmalıdır.
14.2.Pozoloji ve uygulama şekli
Pozoloji/Uygulama sıklığı ve süresi:
Sitomegalovirüs (CMV) tedavisinde
Normal renal fonksiyona sahip 12 yaş üzeri adölesan ve erişkinler:
- Başlangıç tedavisi: 14 ile 21 gün süreyle her 12 saatte bir, 1 saatten uzun sürecek şekilde,
5 mg/kg i.v. infüzyon şeklinde uygulanır.
- İdame tedavisi: Haftada 7 gün, günde bir kez 5 mg/kg veya haftada 5 gün, günde bir kez 6
mg/kg, 1 saatten uzun sürecek şekilde, i.v. infüzyon şeklinde uygulanır. İdame tedavisi
süresi bireysel olarak belirlenmelidir, yerel tedavi kılavuzları göz önünde
bulundurulmalıdır.
- Hastalık progresyonunun tedavisi: CMV hastalığının idame tedavisi sırasında veya
gansiklovir ile tedavi geri çekildiği için ilerlediği tüm hastalar başlangıç tedavisi rejimi
kullanılarak yeniden tedavi edilebilir.
Doğumdan <12 yaşına kadar pediyatrik popülasyon:
Halihazırda mevcut olan pediyatrik veriler Bölüm 5.1 ve 5.2’de verilmektedir ancak bir
pozoloji önerisi yapılamamaktadır.
Preemptif tedavi kullanılarak CMV hastalığının önlenmesi
Normal renal fonksiyona sahip erişkinler ile 12 yaş ve üzeri pediyatrik popülasyon:
Başlangıç terapisi: Bir saat süren intravenöz infüzyon şeklinde 7-14 gün boyunca her 12
saatte bir verilen 5 mg/kg.
İdame terapisi: Bir saat süren intravenöz infüzyon şeklinde haftada 7 gün günde bir kez
verilen 5 mg/kg veya haftada 5 gün günde bir kez verilen 6 mg/kg. İdame tedavisinin süresi
CMV hastalığı riskine dayalıdır ve yerel tedavi kılavuzlarına başvurulmalıdır.
Doğumdan <12 yaşına kadar pediyatrik popülasyon:
Halihazırda mevcut olan veriler Bölüm 5.1 ve 5.2’de verilmektedir ancak bir pozoloji önerisi
yapılamamaktadır.
Evrensel profilaksi kullanılarak CMV hastalığının önlenmesi
Erişkinler ve 16 yaş üzeri pediyatrik popülasyon:
2Bir saat süren intravenöz infüzyon şeklinde haftada 7 gün günde bir kez verilen 5 mg/kg veya
haftada 5 gün günde bir kez verilen 6 mg/kg. Süre CMV hastalığı riskine dayalıdır ve yerel
tedavi kılavuzlarına başvurulmalıdır.
Doğumdan ≤ 16 yaşına kadar pediyatrik popülasyon:
Önerilen günde bir kez bir saatlik intravenöz infüzyon olarak verilen gansiklovir dozu
Mosteller VYA formülü kullanılarak elde edilen Vücut Yüzey Alanına (VYA) ve Schwartz
formülünden elde edilen kreatinin klirensine (KrKLS) dayalıdır ve aşağıdaki denklemler
kullanılarak hesaplanır. Evrensel profilaksinin süresi CMV hastalığı riskine dayalıdır ve
bireysel olarak belirlenmelidir.
Pediyatrik doz (mg) = 3 x VYAx KrKLS (aşağıdaki Mosteller VYA formülüne ve Schwartz
Kreatinin Klirensi formülüne bakın).
Hesaplanan Schwartz kreatinin klirensi 150 mL/dk/1,73 m2'yi aşarsa, denklemde maksimum
150 mL/dk/1,73 m2 değeri kullanılmalıdır:
𝐵𝑜𝑦 (𝑐𝑚) 𝑥 𝐾𝑖𝑙𝑜 (𝑘𝑔)
𝑀𝑜𝑠𝑡𝑒𝑙𝑙𝑒𝑟 𝑉𝑌𝐴 (𝑚2) = √
3600
𝑘 𝑥 𝐵𝑜𝑦 (𝑐𝑚)
𝑆𝑐ℎ𝑤𝑎𝑟𝑡𝑧 𝐾𝑟𝑒𝑎𝑡𝑖𝑛𝑖𝑛 𝐾𝑙𝑖𝑟𝑒𝑛𝑠𝑖 (𝑚𝐿/𝑑𝑎𝑘/1,73 𝑚2) =
𝑆𝑒𝑟𝑢𝑚 𝐾𝑟𝑒𝑎𝑡𝑖𝑛𝑖𝑛 (𝑚𝑔/𝑑𝐿)
Burada düşük doğum ağırlıklı 1 yaşından küçük hastalar için k = 0,33, 2 yaşından küçük
hastalar için 0,45, 2 yaşından 13 yaşına kadar olan erkek çocuklar ve 2 yaşından 16 yaşına
kadar olan kız çocuklar için 0,55 ve 13 ila 16 yaşındaki erkek çocuklar için 0,7’dir. 16
yaşından büyük hastalar
3 için erişkin dozlarına bakınız. Verilen k değerleri serum kreatinin ölçümü için Jaffe
yöntemine dayalıdır ve enzimatik yöntemler kullanıldığında düzeltme gerekli olabilir. Serum
kreatinin düzeylerinin, boy ve kilonun düzenli olarak gözden geçirilmesi ve dozun uygun
şekilde değiştirilmesi önerilir.
Uygulama şekli:
GANSİLOR çözeltisinin hazırlanması:
31. Liyofilize GANSİLOR, flakon içine 10 mL enjeksiyonluk su enjekte edilerek enjeksiyon
için yeniden hazırlanmalıdır. Enjeksiyon için paraben (parahidroksibenzoat) içeren
bakteriyostatik su kullanılmamalıdır. Çünkü parabenler GANSİLOR steril tozu ile
uyumsuzdurlar ve çökelti oluşturabilirler.
2. Flakon ilacın çözülmesi için çalkalanmalıdır.
3. Yeniden oluşturulan çözelti içinde partikül bulunup bulunmadığı karışımı hazırlamadan
önce kontrol edilmelidir.
4. Flakon içindeki yeniden oluşturulmuş çözelti oda sıcaklığında 12 saat dayanır ve
buzdolabında saklanmamalıdır.
İnfüzyon çözeltisinin hazırlanması ve uygulanması:
Hastanın ağırlığına göre hesaplanan uygun doz GANSİLOR flakonundan çekilmeli ve uygun
bir infüzyon sıvısına ilave edilmelidir. Rekonstitüye çözeltiye 100 mL çözücü ilave
edilmelidir. 10 mg/mL’den fazla infüzyon konsantrasyonları tavsiye edilmemektedir. Normal
fizyolojik serum, sudaki % 5 dekstroz, ringer veya laktatlı ringer çözeltisi kimyasal ve fiziksel
yönden gansiklovir ile uyumlu bulunmuştur.
GANSİLOR başka intravenöz ürünlerle karıştırılmamalıdır.
Gansiklovir 10 mg/mL'yi aşmayan bir konsantrasyonda 1 saat boyunca intravenöz infüzyon
yoluyla uygulanmalıdır. Ortaya çıkan aşırı plazma seviyeleri gansiklovirin toksisitesini
artırabileceğinden hızlı veya bolus intravenöz enjeksiyonla uygulanmamalıdır.
İnfüzyon çözeltisi buzdolabında saklanmalı ancak dondurulmamalıdır.
Dikkat - hızlı veya bolus i.v. enjeksiyonla uygulamayınız! GANSİLOR’in toksisitesi aşırı
plazma düzeyleri nedeniyle artabilir.
Dikkat – i.m. veya s.c. uygulanmaz. Gansiklovir çözeltilerinin yüksek pH’ı nedeniyle i.m. ve
s.c. enjeksiyonlar ciddi deri tahrişlerine yol açabilirler (Bkz. Bölüm 4.8).
Önerilen doz, sıklık ve infüzyon hızları aşılmamalıdır.
GANSİLOR infüzyonluk çözelti için tozdur. GANSİLOR sulandırılarak hazırlandıktan sonra
renksiz ila hafifçe sarımsı bir çözeltidir ve içerisinde neredeyse hiç görünür partikül
bulunmaz. İnfüzyon tercihen plastik bir kanül yoluyla yeterli kan akışı olan bir damara
verilmelidir.
Uygulama öncesinde tıbbi ürünün sulandırılmasına dair talimatlar için, bkz. Bölüm 6.6.
4Tıbbi ürün kullanılmadan veya uygulanmadan önce alınacak önlemler:
Gansiklovir insanlarda potansiyel bir teratojen ve kanserojen olarak kabul edildiğinden
kullanılırken dikkatli olunmalıdır (Bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
3 x VYA x KrKLS dozlama algoritması kullanılarak hesaplanan profilaktik bir gansiklovir
dozu alan böbrek yetmezliği olan pediyatrik hastalar (doğumdan ≤16 yaşına kadar) için, bu
doz zaten kreatinin klirensi için ayarlanmış olduğundan, daha fazla doz değişikliği gerekli
değildir.
Önleyici tedavi ve CMV hastalığının tedavisi için mg/kg vücut ağırlığı bazında tedavi gören
böbrek yetmezliği olan 12 yaş ve üzeri hastalarda, mg/kg gansiklovir dozu aşağıdaki tabloda
gösterildiği gibi kreatinin klirensine göre değiştirilmelidir (Bkz. Bölüm 4.4 ve 5.2).
mg/kg doz alan böbrek yetmezliği olan hastalarda doz ayarlamaları:
KrKl Başlangıç dozu İdame dozu
≥70 mL/dk 5 mg/kg 12 saatte bir 5 mg/kg/gün
50-69 mL/dk 2,5 mg/kg 12 saatte bir 2,5 mg/kg/gün
25-49 mL/dk 2,5 mg/kg/gün 1,25 mg/kg/gün
10-24 mL/dk 1,25 mg/kg/gün 0,625 mg/kg/gün
<10 mL/dk 1,25 mg/kg haftada 3 kere 0,625 mg/kg haftada 3 kere
(hemodiyaliz sonrası) (hemodiyaliz sonrası)
Kreatinin klirensi aşağıdaki formül yardımıyla serum kreatininden hesaplanabilir:
(140-yaş [yıl]) x (vücut ağırlığı [kg])
Erkeklerde =
(72) x (0,011 x serum kreatinini [mikromol/L])
Kadınlarda = 0,85 x erkeklerdeki değer
Böbrek yetmezliği olan hastalarda doz ayarlaması önerildiği için serum kreatinini veya
kreatinin klirens düzeyleri dikkatle izlenmelidir.
5Karaciğer yetmezliği:
Karaciğer yetmezliği olan hastalarda GANSİLOR’un etkililiği ve güvenliliği çalışılmamıştır
(Bkz. Bölüm 5.2).
Pediyatrik popülasyon:
12 yaş altı hastaların tedavisinde çok kısıtlı bir klinik deneyim vardır (Bkz. Bölüm 4.4, 4.8 ve
5.1). Hâlihazırda mevcut olan pediyatrik veriler Bölüm 5.1 ve 5.2’de verilmektedir ancak bir
pozoloji önerisi yapılamamaktadır. Bu konuda mevcut tedavi kılavuzlarına danışılmalıdır.
Geriyatrik popülasyon:
Yaşlı hastalarda GANSİLOR’in etkililiği ve güvenliliğine dair çalışma yapılmamıştır.
Yaşlı hastaların böbrek fonksiyonlarında genellikle azalma olduğu için GANSİLOR yaşlı
hastalara renal durumları göz önünde bulundurularak verilmelidir (bkz. Bölüm 5.2).
Diğer:
Ağır lökopeni, nötropeni, anemi, trombositopeni ve pansitopenisi olan hastalar:
Tedaviye başlanmadan önce Bölüm 4.4 incelenmelidir.
Gansiklovir tedavisi esnasında kan hücresi sayımında önemli ölçüde düşüş gözlenirse,
hematopoetik büyüme faktörleri ile tedavi ve/veya gansiklovir tedavisinin kesilmesi
düşünülmelidir (Bkz. Bölüm 4.4. ve 4.8.).
4.3. Kontrendikasyonlar
GANSİLOR aşağıdaki durumlarda kontrendikedir:
• Etkin madde gansiklovire veya valgansiklovire veya bölüm 6.1’de listelenen yardımcı
maddelerden herhangi birine aşırı duyarlılık.
• Emzirme (Bkz. Bölüm 4.6).
4.4. Özel kullanım uyarıları ve önlemleri
Çapraz aşırı duyarlılık
Gansiklovir ile asiklovir ve pensiklovirin kimyasal yapısının benzerliğinden dolayı, bu ilaçlar
arasında çapraz aşırı duyarlılık reaksiyonu görülebilir. Bu nedenle asiklovir veya pensiklovire
(ya da sırasıyla ön ilaçları valasiklovir veya famsiklovire) bilinen aşırı duyarlılığı olan
hastalara GANSİLOR reçete edilirken dikkatli olunmalıdır.
6Mutajenisite, teratojenisite, karsinojenisite, fertilite ve doğum kontrolü
Gansiklovir tedavisinin başlatılmasından önce hastalara fetüs için potansiyel riskler
konusunda bilgi verilmelidir. Hayvan çalışmalarında gansiklovirin mutajenik, teratojenik,
karsinojenik olduğu ve fertiliteyi bozduğu tespit edilmiştir. Klinik ve klinik dışı çalışmalara
dayanarak, gansiklovirin geçici veya kalıcı olarak insan spermatogenezini engellemesinin
olası olduğu göz önünde bulundurulmaktadır (Bkz. Bölüm 4.6, 4.8 ve 5.3).
Bu sebeplerle gansiklovir, insanlarda doğum kusurları ve kanserlere neden olma potansiyeline
sahip potansiyel bir teratojen ve karsinojen olarak kabul edilmelidir. Bu nedenle çocuk
doğurma potansiyeline sahip kadınlara tedavi sırasında ve sonrasında en az 30 gün boyunca
etkili bir doğum kontrol yöntemi kullanmaları tavsiye edilmelidir. Erkeklere, kadın
partnerlerinin gebelik riski taşımadığı kesin olmadığı sürece tedavi sırasında ve sonrasında en
az 90 gün bariyer yöntemiyle korunmaları tavsiye edilmelidir (bkz. Bölüm 4.6, 4.8 ve 5.3).
Gansiklovir kullanımı özellikle pediyatrik popülasyonda uzun vadeli karsinojenisite ve üreme
toksisitesi potansiyelinden dolayı aşırı dikkat gerektirir. Tedavinin faydaları her durumda
dikkatle değerlendirilmeli ve risklere açıkça ağır basmalıdır (bkz. Bölüm 4.2).
Pediyatrik popülasyonda tedavi ve pozoloji için mevcut tedavi kılavuzlarına danışılmalıdır.
Miyelosupresyon
GANSİLOR önceden mevcut olan hematolojik sitopeni veya ilaçla ilişkili hematolojik
sitopeni öyküsü olan hastalarda ve radyoterapi alan hastalarda dikkatle kullanılmalıdır.
Gansiklovir ile tedavi edilen hastalarda şiddetli lökopeni, nötropeni, anemi, trombositopeni,
pansitopeni ve kemik iliği yetmezliği gözlenmiştir. Mutlak nötrofil sayımı 500
hücre/mikrolitre’den azsa veya trombosit sayımı 25.000 hücre/mikrolitre’den azsa veya
hemoglobin 8 g/dL’den azsa tedavi başlatılmamalıdır (bkz. Bölüm 4.2 ve 4.8).
Trombosit sayımları dahil tam kan sayımlarının tedavi sırasında izlenmesi önerilmektedir.
Böbrek fonksiyon bozukluğu olan hastalarda ve yenidoğanlar ve bebeklerde artırılmış
hematolojik takip gerekli olabilir (Bkz. Bölüm 4.8). Uygulamanın ilk 14 günü sırasında beyaz
kan hücresi sayımının (tercihen diferansiyel test olarak) her ikinci günde yürütülmesi önerilir;
düşük başlangıç nötrofil düzeylerine (<1000 nötrofil/mcL) sahip hastalarda, diğer
miyelotoksik maddelerle önceki tedavi sırasında lökopeni gelişmiş olanlarda ve böbrek
bozukluğu olanlarda bu takip günlük olarak yürütülmelidir.
7Şiddetli lökopeni, nötropeni, anemi ve/veya trombositopeni görülen hastalar için tedavi
esnasında kan hücresi sayımında önemli ölçüde düşüş gözlenirse, hematopoetik büyüme
faktörleri ile tedavi ve/veya gansiklovir tedavisinin kesilmesi düşünülmelidir (bkz. Bölüm 4.2
ve 4.8).
Böbrek fonksiyon bozukluğu
Böbrek fonksiyonu bozulmuş hastalar artmış toksisite riski taşır (özellikle hematolojik
toksisite). Dozun azaltılması gereklidir (bkz. Bölüm 4.2 ve 5.2).
Diğer ilaçlarla birlikte kullanım
İmipenem-silastatin ve gansiklovir kullanan hastalarda konvülsiyonlar bildirilmiştir.
Gansiklovir, potansiyel faydalar potansiyel risklere ağır basmadığı sürece imipenem-
silastatin ile eş zamanlı kullanılmamalıdır (bkz. Bölüm 4.5).
Miyelosupresif olduğu veya böbrek fonksiyonunu etkilediği bilinen ilaçlar olan gansiklovir ve
didanosin ile tedavi edilen hastalar ilave toksisite belirtileri açısından yakından izlenmelidir
(bkz. Bölüm 4.5).
Yardımcı maddeler
Bu tıbbi ürün her bir flakonda 2 mmol (45 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler
Probenesid
Oral gansiklovir ile verilen probenesid, gansiklovirin renal klirensini istatistiksel olarak
azaltmış ve klinik olarak anlamlı düzeyde artmış maruziyete yol açmıştır.
Bu tip bir etki aynı zamanda intravenöz gansiklovir ve probenesidin eş zamanlı uygulanması
sırasında da öngörülmektedir. Bu nedenle, probenesid ve GANSİLOR alan hastalar
gansiklovir toksisitesi açısından yakından izlenmelidir.
Didanosin
Didanosin plazma konsantrasyonlarının gansiklovir ile birlikte verildiğinde tutarlı olarak
yükseldiği tespit edilmiştir. 5 ve 10 mg/kg/günlük intravenöz dozlarda didanosin EAA’sında
8%38 ile %67 arasında değişen bir artış gözlenmiştir. Gansiklovir konsantrasyonları üzerinde
klinik olarak anlamlı bir etki yoktur. Hastalar didanosin toksisitesi açısından yakından
izlenmelidir (Bkz. Bölüm 4.4).
Diğer antiretroviraller
Sitokrom P450 izoenzimleri gansiklovir farmakokinetiğinde bir rol oynamaz. Sonuç olarak,
proteaz inhibitörleri ve non-nükleozid ters transkriptaz inhibitörleri ile farmakokinetik
etkileşimler öngörülmemektedir.
Farmakodinamik etkileşimler
İmipenem-silastatin
Gansiklovir ve imipenem-silastatini eş zamanlı olarak alan hastalarda konvülsiyonlar
bildirilmiştir. Bu ilaçlar, potansiyel faydalar potansiyel risklere ağır basmadığı sürece eş
zamanlı olarak kullanılmamalıdır (Bkz. Bölüm 4.4).
Zidovudin
Hem zidovudin hem de gansiklovir nötropeni ve anemiye neden olma potansiyeline sahiptir.
Bu ilaçların eş zamanlı uygulanması sırasında farmakodinamik bir etkileşim meydana
gelebilir. Bazı hastalar eş zamanlı tedaviyi tam dozda tolere edemeyebilir (Bkz. Bölüm 4.4).
Diğer potansiyel ilaç etkileşmeleri
Gansiklovir miyelosupresif veya böbrek bozukluğu ile ilişkili olduğu bilinen diğer ilaçlarla
birlikte uygulandığında toksisite artabilir. Bu, anti-enfektif ajanlar (dapson, pentamidin,
flusitozin, amfoterisin B, trimetoprim/sülfametoksazol), immunosupresanlar (ör. siklosporin,
takrolimus, mikofenolat mofetil), antineoplastik ajanların (ör. vinkristin, vinblastin,
doksorubisin ve hidroksiüre) yanı sıra nükleozid (zidovudin, stavudin ve didanozin dahil) ve
nükleotid analoglarını (tenofovir, adefovir dahil) içerir. Bu nedenle bu ilaçlar sadece
potansiyel faydalar potansiyel risklere ağır basıyorsa gansiklovir ile birlikte kullanım için
dikkate alınmalıdır (Bkz. Bölüm 4.4).
Özel popülasyonlara ilişkin ek bilgiler:
Özel popülasyonlarda herhangi bir etkileşim çalışması yürütülmemiştir.
9Pediyatrik popülasyon:
Pediyatrik popülasyonda herhangi bir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Üreme toksisitesi ve teratojenisite potansiyeli nedeniyle çocuk doğurma potansiyeline sahip
kadınlara tedavi sırasında ve ardından en az 30 gün boyunca etkili bir doğum kontrol yöntemi
kullanmaları tavsiye edilmelidir. Erkek hastalara, kadın partnerin gebelik riski taşımadığı
kesin olmadığı sürece, gansiklovir ile tedavi sırasında ve ardından en az 90 gün boyunca
bariyer yöntemi ile korunmaları tavsiye edilmelidir (Bkz. Bölüm 4.4 ve 5.3).
Gebelik dönemi
Gansiklovirin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm5.3). İnsanlara yönelik potansiyel risk bilinmemektedir. Bununla birlikte, gansiklovir
insan plasentasından kolayca difüze olur. Hayvan çalışmalarında gansiklovir üreme toksisitesi
ve teratojenisite ile ilişkilendirilmiştir (Bkz. Bölüm 4.4 ve 5.3). Gansiklovir gerekli olmadıkça
(kadının tedavisi için klinik ihtiyaç fetüs için potansiyel teratojenik riske ağır basmadığı
sürece) gebelik döneminde kullanılmamalıdır.
Laktasyon dönemi
Gansiklovirin anne sütüne geçip geçmediği bilinmemektedir, ancak gansiklovirin anne sütüne
geçme ve emzirilen bebekte ciddi advers reaksiyonlara neden olma olasılığı göz ardı
edilemez. Hayvan verileri gansiklovirin emziren sıçanların sütüne geçtiğini göstermektedir.
Bu nedenle gansiklovir ile tedavi sırasında emzirme bırakılmalıdır (bkz. Bölüm 4.3).
Üreme yeteneği/Fertilite
CMV profilaksisi için 200 güne kadar valgansiklovir alan böbrek transplantlı hastalarla
yapılan küçük bir klinik çalışmada, tedavinin sonlanmasından sonra
valgansiklovir/gansiklovirin sperm yoğunluğu ve motilitesinde azalma ile birlikte
spermatogeneze etkisi olduğu görülmüştür. Bu etki geri dönüşlü olup tahminen valgansiklovir
10kullanımının kesilmesinden 6 ay sonra ortalama sperm yoğunluğu ve motilitesi, tedavi
edilmemiş kontrollerde görülen seviyeler ile karşılaştırılabilir seviyeye gelmiştir.
Hayvan çalışmalarında, gansiklovir erkek ve dişi farelerde fertiliteyi bozmuştur ve klinik
olarak uygun kabul edilen dozlarda spermatogenezi engellediği ve farelerde, sıçanlarda ve
köpeklerde testiküler atrofiyi tetiklediği görülmüştür.
Klinik ve klinik dışı çalışmalara dayanarak, gansiklovirin geçici veya kalıcı olarak insan
spermatogenezini engellemesinin olası olduğu göz önünde bulundurulmalıdır (Bkz. Bölüm
4.4 ve 5.3).
4.7. Araç ve makine kullanımı üzerindeki etkiler
GANSİLOR’in araç ve makine kullanımı üzerine ciddi etkileri olabilir (bkz. Bölüm 4.8).
4.8. İstenmeyen etkiler
Güvenlilik profili özeti
Valgansiklovir, gansiklovirin ön ilacıdır ve valgansiklovir ile ilişkili advers etkilerin
gansiklovir ile de meydana gelmesi beklenir. Oral gansiklovir artık mevcut değildir ancak
kullanımı ile ilgili rapor edilen advers reaksiyonlar intravenöz gansiklovir kullanımında da
beklenir. Bu nedenle advers ilaç reaksiyonları tablosunda intravenöz veya oral gansiklovir
ve/veya valgansiklovir advers reaksiyonları rapor edilmiştir.
Gansiklovir/valgansiklovir ile tedavi edilen hastalarda en ciddi olan ve en yaygın görülen yan
etkiler, nötropeni, anemi ve trombositopeniyi içeren hematolojik yan etkiler olmuştur (bkz.
Bölüm 4.4). Diğer yan etkiler aşağıdaki tabloda verilmektedir.
Advers reaksiyonlar tablosunda sunulan sıklıklar, gansiklovir veya valgansiklovir ile idame
tedavisi gören HIV enfekte hastalardan oluşan birleştirilmiş bir popülasyondan (n=1704)
alınmıştır. Agranülositoz, granülositopeni ve anafilaktik reaksiyon için istisna yapılmıştır;
bunların sıklıkları pazarlama sonrası deneyimden çıkarılmıştır. Advers reaksiyonlar MedDRA
sistem organ sınıfına göre listelenmektedir. Sıklık kategorileri aşağıdaki standarda göre
tanımlanmaktadır: çok yaygın (≥1/10); yaygın (≥1/100 ila <1/10); yaygın olmayan (≥1/1.000
ila <1/100); seyrek (≥1/10.000 ila <1/1.000); çok seyrek (<1/10.000); bilinmiyor (eldeki
verilerden hareketle tahmin edilemiyor).
11Gansiklovir/valgansiklovirin genel güvenlilik profili, retina dekolmanının sadece
sitomegalovirüs retiniti olan HIV hastalarında bildirilmiş olması haricinde, HIV ve transplant
popülasyonları arasında uyumludur. Ancak belirli reaksiyonların sıklığında bazı farklılıklar
bulunmaktadır. İntravenöz gansiklovir, oral valgansiklovir ile karşılaştırıldığında daha düşük
ishal riski ile ilişkilidir. Ateş, kandida enfeksiyonları, depresyon, şiddetli nötropeni (mutlak
nötrofil sayısı <500/mcL) ve deri reaksiyonları, HIV’li hastalarda daha sık bildirilmektedir.
Böbrek ve karaciğer fonksiyon bozukluğu ise organ nakli alıcılarında daha sık
bildirilmektedir.
Advers reaksiyonların tablolaştırılmış listesi
ADR (MedDRA)
Sıklık kategorisi
Sistem organ sınıfı
Enfeksiyonlar ve enfestasyonlar
Oral kandidiyazis dahil kandida enfeksiyonları
Çok yaygın
Üst solunum yolu enfeksiyonu
Sepsis
Grip
Yaygın
İdrar yolu enfeksiyonu
Selülit
Kan ve lenf sistemi hastalıkları
Nötropeni
Çok yaygın
Anemi
Trombositopeni
Lökopeni Yaygın
Pansitopeni
Kemik iliği yetmezliği Yaygın olmayan
Aplastik anemi
Agranülositoz* Seyrek
Granülositopeni*
Bağışıklık sistemi hastalıkları
Aşırı duyarlılık Yaygın
Anafilaktik reaksiyon* Seyrek
Metabolizma ve beslenme hastalıkları
İştah azalması Çok yaygın
Kilo kaybı Yaygın
Psikiyatrik hastalıklar
Depresyon
Yaygın
Konfüzyonel durum
12Anksiyete
Ajitasyon
Psikotik bozukluk
Yaygın olmayan
Anormal düşünme
Halüsinasyonlar
Sinir sistemi hastalıklar
Baş ağrısı Çok yaygın
İnsomnia
Periferik nöropati
Sersemlik hali
Parestezi Yaygın
Hipoastezi
Nöbet
Disguzi (tat bozukluğu)
Tremor Yaygın olmayan
Göz hastalıkları
Görme bozukluğu
Retina yırtılması
Vitröz uçuşan cisimcikler
Yaygın
Göz ağrısı
Konjunktivit
Maküler ödem
Kulak ve iç kulak hastalıkları
Kulak ağrısı Yaygın
Sağırlık Yaygın olmayan
Kardiyak hastalıklar
Aritmiler Yaygın olmayan
Vasküler hastalıklar
Hipotansiyon Yaygın
Solunum, göğüs hastalıkları ve mediastinal hastalıklar
Öksürük
Çok yaygın
Dispne
Gastrointestinal hastalıklar
İshal
Bulantı
Çok yaygın
Kusma
Karın ağrısı
Dispepsi Yaygın
13Flatulans
Üst karın ağrısı
Kabızlık
Ağız ülserasyonu
Disfaji
Karında şişlik
Pankreatit
Hepato-bilier hastalıklar
Kan alkalin fosfataz artışı
Anormal karaciğer fonksiyonu
Yaygın
Aspartat aminotransferaz artışı
Alanin aminotransferaz artışı
Deri ve deri altı doku hastalıkları
Dermatit Çok yaygın
Gece terlemeleri
Kaşıntı
Yaygın
Döküntü
Alopesi
Deri kuruluğu
Yaygın olmayan
Ürtiker
Kas-iskelet bozuklukları, bağ doku ve kemik hastalıkları
Sırt ağrısı
Miyalji
Yaygın
Artralji
Kas spazmları
Böbrek ve idrar yolu hastalıkları
Böbrek fonksiyon bozukluğu
Renal kreatinin klirensinde azalma Yaygın
Kan kreatinin artışı
Böbrek yetmezliği
Yaygın olmayan
Hematüri
Üreme sistemi ve meme hastalıkları
Erkek infertilitesi Yaygın olmayan
Genel bozukluklar ve uygulama bölgesine ilişkin hastalıklar
Ateş
Çok yaygın
Yorgunluk
Enjeksiyon yerinde reaksiyon Yaygın
14Ağrı
Üşüme
Malazi
Asteni
Göğüs ağrısı Yaygın olmayan
*Bu advers reaksiyonların sıklıkları pazarlama sonrası deneyimlerden elde edilmiş olup, tüm
diğer sıklık kategorileri klinik çalışmalara kaydedilen sıklığı temel almaktadır.
Seçili advers reaksiyonların tanımı
Nötropeni
Nötropeni riski, tedavi öncesindeki nötrofil sayısından öngörülememektedir. Nötropeni
genellikle tedaviye başlandıktan sonraki ilk veya ikinci hafta sırasında ve ≤ 200 mg/kg
kümülatif dozu uygulandıktan sonra ortaya çıkar. Hücre sayımı genellikle ilaç kesildikten ya
da dozu azaltıldıktan sonraki 2 ila 5 gün içinde normale döner (Bkz. Bölüm 4.4).
Şiddetli nötropeni
Şiddetli nötropeni, valgansiklovir veya oral gansiklovir alan organ transplant hastaları ile
karşılaştırıldığında valgansiklovir, oral veya intravenöz gansiklovir (n=1704) ile idame
tedavisi alan HIV hastalarında (%14) daha sık bildirilmiştir. Transplant sonrası 100. güne
kadar valgansiklovir veya oral gansiklovir alan hastalarda şiddetli nötropeni insidansı sırasıyla
%5 ve %3 olurken transplant sonrası 200. güne kadar valgansiklovir alan hastalarda şiddetli
nötropeni insidansı %10 olmuştur.
Trombositopeni
Bazal trombosit sayıları düşük olan (<100.000/mcL) hastalar trombositopeni geliştirme
açısından daha yüksek risk altındadır. İmmünosupresif ilaçlar ile tedavi nedeniyle iyatrojenik
immünosupresyonu olan hastalar, AIDS’li hastalar ile karşılaştırıldığında trombositopeni
geliştirme açısından daha büyük bir riske sahiptir (Bkz. Bölüm 4.4).
Şiddetli trombositopeni, yaşamı tehdit edici olma potansiyeline sahip kanama ile ilişkili
olabilir.
Konvülsiyonlar
İmipenem-silastatin ve gansiklovir alan hastalarda nöbetler bildirilmiştir (Bkz. Bölüm 4.4 ve
4.5).
15Retina dekolmanı
Bu advers reaksiyon sadece CMV retiniti için GANSİLOR ile tedavi edilen HIV hastalarıyla
yürütülen çalışmalarda bildirilmiştir.
Enjeksiyon bölgesinde reaksiyonlar
Gansiklovir kullanan hastalarda enjeksiyon yeri reaksiyonları yaygın olarak görülmektedir.
Lokal doku irritasyonu riskini azaltmak için GANSİLOR Bölüm 4.2’de önerildiği gibi
uygulanmalıdır.
Özel popülasyonlara ilişkin ek bilgiler:
Pediyatrik popülasyon:
12 yaşın altındaki çocuklarda gansiklovir ile resmi güvenlilik çalışmaları
gerçekleştirilmemiştir fakat gansiklovirin bir ön ilacı olan valgansiklovir ile sahip olunan
deneyime dayanılarak, aktif ilacın genel güvenlilik profili pediyatrik ve erişkin hastalarda
benzerdir. Nötropeni pediyatrik hastalarda daha sık görülür. Ancak pediyatrik popülasyonda
nötropeni ile enfeksiyöz advers reaksiyonlar arasında bir korelasyon bulunmamaktadır.
Yenidoğanlar veya bebeklerdeki yüksek sitopeni riski, bu yaş gruplarında kan sayımlarının
dikkatli takibini gerektirmektedir (Bkz. Bölüm 4.4).
Valgansiklovir ya da gansiklovir ile tedavi edilen HIV/AIDS’li veya semptomatik konjenital
CMV enfeksiyonu olan yenidoğanlarda veya bebeklerde sadece sınırlı veri mevcuttur ancak
güvenlilik profilinin, valgansiklovir/gansiklovirin bilinen güvenlilik profili ile uyumlu olduğu
izlenimi mevcuttur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Klinik çalışmalardan ve pazarlama sonrası deneyim sırasında, i.v. gansiklovir ile bazıları
ölümcül sonuca sahip doz aşımı raporları alınmıştır. Raporların çoğu ya hiçbir advers olay ile
16ilişkili değildir ya da aşağıda listeli advers reaksiyonlardan birini ya da daha fazlasını
içermiştir:
─ Hematolojik toksisite: pansitopeni, kemik iliği yetmezliği, lökopeni, nötropeni,
granülositopeni dahil miyelosupresyon
─ Karaciğer toksisitesi: hepatit, karaciğer fonksiyon bozukluğu
─ Böbrek toksisitesi: önceden mevcut olan böbrek bozukluğu, akut böbrek yetmezliği,
artmış kreatinin görülen bir hastada hematüride kötüleşme
─ Gastrointestinal toksisite: karın ağrısı, diyare, kusma
─ Nörotoksisite: jeneralize titreme, konvülsiyon
Yönetim
Gansiklovir hemodiyaliz ile uzaklaştırılır, bu nedenle hemodiyaliz aşırı gansiklovir dozu alan
hastalarda ilaç maruziyetini azaltmada faydalı olabilir (Bkz. Bölüm 5.2).
Özel popülasyonlara ilişkin ilave bilgiler
Böbrek fonksiyon bozukluğu: Aşırı gansiklovir dozunun böbrek bozukluğu olan hastalarda
artmış böbrek toksisitesi ile sonuçlanması beklenir (Bkz. Bölüm 4.4).
Pediyatrik popülasyon
Spesifik bilgiler mevcut değildir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Enfeksiyona karşı kullanılan sistemik ilaçlar/ Sistemik antiviraller/
Direkt etkili antiviraller/ Nükleozit ve nükleotit inhibitörleri (ters transkriptaz inhibitörleri
hariç)
ATC kodu: J05AB06
Etki mekanizması:
Gansiklovir, in vitro ve in vivo koşullarda herpes virüslerinin replikasyonunu inhibe eden 2’-
deoksiguanozinin sentetik bir analogudur. Duyarlı insan virüsleri, insan sitomegalovirüsü
(HCMV), herpes-simplex virüsü-1 ve -2 (HSV-1 ve HSV-2), insan herpes virüsü 6, -7 ve -8
(HHV-6, HHV-7, HHV-8), Epstein-Barr virüsü (EBV), varicella-zoster virüsü (VZV) ve
17hepatit B virüsünü kapsar. Sitomegalovirüs (CMV) enfeksiyonu olan hastalarda, klinik
çalışmalar etkililik değerlendirmesi için sınırlı kalmıştır.
CMV ile enfekte olmuş hücrelerde gansiklovir başlangıçta bir viral protein kinaz olan UL97
tarafından gansiklovir monofosfata fosforile olur. Daha sonra birçok hücresel kinaz
aracılığıyla gansiklovir trifosfat oluşturmak üzere başka fosforilasyonlar meydana gelir ve
gansiklovir trifosfat hücre içinde yavaşça metabolize olur. Yarı ömürleri sırasıyla 18 saat ve 6
ila 24 saat olan HSV ve HCMV ile enfekte hücrelerde, ekstraselüler gansiklovirin
uzaklaştırılmasından sonra bu olayların oluştuğu gösterilmiştir. Fosforilasyonun geniş ölçüde
viral kinaza bağlı olması nedeniyle, gansiklovir fosforilasyonu tercihen, virüs ile enfekte
hücrelerde oluşmaktadır. Gansiklovirin virüstatik aktivitesi, viral DNA sentezinin şu yolla
inhibisyonundan kaynaklanmaktadır: a) deoksiguanozin trifosfatın viral DNA polimeraz
tarafından DNA ile bütünleştirilmesinin yarışmalı inhibisyonu ve b) gansiklovir trifosfatın
viral DNA ile bütünleşmesi ve böylelikle DNA uzamasının sonlanmasına ya da son derece
kısıtlanmasına neden olması.
Antiviral aktivite
Gansiklovirin CMV’ye karşı IC ’si olarak ölçülen in vitro antiviral aktivite, 0,08 mcM (0,02
50
mcg/mL) ile 14 mcM (3,57 mcg/mL) aralığındadır.
Klinik etkililik ve güvenlilik
Viral direnç
Viral direnç olasılığı, tekrarlayan zayıf klinik yanıt görülen veya tedavi sırasında sürekli viral
atılım yaşayan hastalarda dikkate alınmalıdır.
Gansiklovire viral direnç, gansiklovir monofosforilasyonundan sorumlu viral kinaz geni
(UL97) ve/veya viral polimeraz genindeki (UL54) mutasyonların seleksiyonundan
kaynaklanabilir. UL97 geninde mutasyon içeren virüsler sadece gansiklovire dirençli iken,
UL54 geninde mutasyonlara sahip virüsler gansiklovire dirençli olmakla birlikte aynı
zamanda viral polimerazı hedef alan diğer antivirallere çapraz direnç gösterebilirler.
Pediyatrik popülasyon
Prospektif bir çalışmada, HIV veya CMV enfeksiyonlu, immün sistemi önemli ölçüde
baskılanmış 36 pediyatrik hasta (6 aylık – 16 yaş) 2 gün boyunca günde 5 mg/kg’lık bir dozda
intravenöz gansikloviri takiben medyan 32 hafta boyunca oral gansiklovir almıştır.
18Gansiklovir yetişkinlerde görülene benzer bir toksisite profili ile etkili olmuştur. Gansiklovir
kültür veya polimeraz zincir reaksiyonu ile CMV tespitinde bir azalma ile ilişkilendirilmiştir.
Çalışma sırasında gözlenen tek şiddetli advers ilaç reaksiyonu nötropenidir ve çocuklardan
hiçbirinde tedavinin kesilmesi gerekmemiş olsa da 4’ünde mutlak nötrofil sayımlarını >400
hücre/mm3’de muhafaza etmek üzere granülosit koloni-stimüle edici faktör (G-CSF) tedavisi
gerekmiştir.
Retrospektif bir çalışmada, 122 pediyatrik karaciğer nakli alıcısı (16 günlük – 18 yaş, medyan
yaş 2,5) en az 14 gün günde iki kez 5 mg/kg intravenöz gansiklovir almayı takiben preemptif
CMV PCR takibinden geçmiştir. Kırk üç hastanın CMV için yüksek risk taşır ve 79’unun
rutin risk taşıdığı kabul edilmiştir. Asemptomatik CMV enfeksiyonu PCR ile gönüllülerin
%34,4’ünde tespit edilmiş olup, rutin riskli alıcılara kıyasla yüksek risklilerde daha olasıdır
(%21,8’e karşı %58, 1, p = 0,0001). 12 gönüllüde (%9,8) CMV hastalığı gelişmiştir (4 rutin
riskliye karşı 8 yüksek riskli, p = 0,03). 3 gönüllüde CMV’nin tespit edilmesinden sonra 6 ay
içinde akut red gelişmekle birlikte 13 gönüllüde CMV, reddi takip etmiştir. CMV’ye bağlı
ölüm görülmemiştir. Gönüllülerin toplamda %38,5’i ilk ameliyat sonrası profilaksi dışında
antiviral ilaçlar kullanmamıştır.
Retrospektif bir analizde, gansiklovirin etkililiği ve güvenliliği 92 pediyatrik böbrek ve/veya
karaciğer nakli hastasında (7 aylık – 18 yaş, medyan yaş 9) valgansiklovir ile
karşılaştırılmıştır. Tüm çocuklar nakli takiben 2 hafta boyunca günde iki kez 5 mg/kg
intravenöz gansiklovir almıştır. 2004’ten önce tedavi edilen çocuklar, o zamanda günde üç
kez 1 g/doza kadar oral gansiklovir 30 mg/kg/doz alırken (n=41), 2004’ten sonra tedavi edilen
çocuklar günde bir kez 900 mg’a kadar valgansiklovir almıştır (n = 51). CMV’nin genel
insidansı %16’dır (15/92 hasta). CMV enfeksiyonunun başlangıcına kadar geçen süre her iki
grupta da benzerdir.
Randomize, kontrollü bir çalışmada, merkezi sinir sistemi (MSS) tutulumlu semptomatik
konjenital CMV hastalığı olan 100 neonatal hasta (≤1 aylık) 6 hafta boyunca her 12 saatte bir
6 mg/kg intravenöz gansiklovir almış ya da tedavi görmemiştir. Kaydedilen 100 hastadan
42’si tüm çalışma kriterlerini karşılamış olup, hem başlangıç hem de 6. ay takip odiometri
değerlendirmelerine sahiptir. Bunlardan 25’i gansiklovir alırken, 17’si tedavi görmemiştir.
Yirmi beş gansiklovir alıcısından 21’inde başlangıçtan 6. aya işitme iyileşirken veya normal
işitme korunurken, bu sayı kontrol hastalarında 10/17’dir (sırasıyla %84 ve %59, p=0,06). 7
19kontrol hastasına kıyasla gansiklovir alıcılarından hiçbirinde başlangıçtan 6. aya işitmede
kötüleşme görülmemiştir (p< 0,01). Başlangıçtan sonra birinci yıl itibariyle, 5/24 gansiklovir
alıcısı ve 13/19 kontrol hastasında işitme kötüleşmiştir (p < 0,01). Çalışmanın seyri sırasında
29/46 gansiklovir ile tedavi edilen hastada nötropeni görülürken, bu rakam kontrol
hastalarında 9/43’dür (p < 0,1). Çalışma sırasında gansiklovir grubunda 3 ve kontrol grubunda
6 olmak üzere toplam 9 ölüm meydana gelmiştir. Hiçbir ölüm çalışma ilacı ile
ilişkilendirilmemiştir.
Faz III, randomize, kontrollü bir çalışmada MSS tutulumlu şiddetli semptomatik konjenital
CMV’li 100 neonatal hasta (3-33 günlük, medyan yaş 12 gün) ya 6 hafta boyunca günde iki
kez 6 mg/kg gansiklovir (n=48) almış ya da antiviral tedavi görmemiştir (n= 52). Antiviral
tedavi almayanlara kıyasla gansiklovir alan bebeklerde nöro-gelişimsel sonuçlar 6 ve 12. ayda
iyileşmiştir. Gansiklovir alıcıları daha az gecikme ve daha normal nörolojik sonuçlara sahipse
de çoğu halen 6 haftalık, 6 aylık ve 12 aylık yaşta normal kabul edilebilecek gelişiminden geri
kalmıştır. Bu çalışmada güvenlilik değerlendirilmemiştir.
Retrospektif bir çalışmada antiviral tedavinin konjenital CMV enfeksiyonlu bebeklerde (4-34
aylık, ortalama yaş 10, 3±7, 8 ay, medyan yaş 8 ay) geç başlangıçlı işitme kaybı üzerindeki
etkisi araştırılmıştır. Çalışma geç başlangıçlı işitme kaybı gelişen doğumda normal işitmeye
sahip 21 bebeği içermiştir. Antiviral tedavi aşağıdakilerden oluşmuştur:
- 6 hafta boyunca günlük 5 mg/kg intravenöz gansikloviri takiben 6 hafta boyunca günde
iki kez ardından 1 yaşa kadar günde bir 17 mg/kg valgansiklovir veya
- 12 hafta boyunca günde iki kez ardından 9 ay boyunca günde bir 17 mg/kg oral
valgansiklovir.
Çocuklardan hiçbiri için koklear implant gerekmemiş ve başlangıçta işitme kaybından
etkilenen kulakların %83’ünde işitme kaybı iyileşmiştir. Nötropeni bildirilen tek yan etki
olup, hiçbir hastada tedavi bırakmayı gerektirmemiştir.
5.2. Farmakokinetik özellikler
Genel özellikler
Gansiklovirin farmakokinetik özellikleri HIV ve CMV-seropozitif hastalar, AIDS’li ve CMV
retinitli hastalar ve solid organ nakli hastalarında değerlendirilmiştir.
20Karaciğer transplantı yetişkin hastalarda intravenöz yolla 1 saat boyunca uygulanan 5 mg/kg
gansiklovir dozu takiben sistemik maruziyet (EAA ) değeri, ortalama 50.6 mcg.h/mL (CV%
0-∞
40) olarak rapor edilmiştir: Bu hasta popülasyonunda, pik plazma konsantrasyonu (C )
max
ortalama 12.2 mcg/mL (CV% 24) olarak değerlendirilmiştir.
Emilim:
GANSİLOR intravenöz infüzyon yoluyla uygulandığı ve direkt olarak sistemik dolaşıma
katıldığı için geçerli değildir.
Dağılım:
İntravenöz olarak uygulanan gansiklovirin dağılım hacmi vücut ağırlığı ile korelasyon
gösterir. Kararlı durum dağılım hacmi 0,54-0,87 L/kg aralığındadır. Plazma proteinine
bağlanma 0,5 ve 51 mcg/mL’lik gansiklovir konsantrasyonlarında %1-%2’dir.
Gansiklovir serebrospinal sıvıya girer ve burada gözlenen konsantrasyonlar plazma
konsantrasyonlarının %24-%67’sine erişir.
Biyotransformasyon:
Gansiklovir önemli bir boyutta metabolize edilmez.
Eliminasyon:
Gansiklovir baskın olarak glomerüler filtrasyon yoluyla ve değişmemiş gansiklovirin aktif
tübüler sekresyonu ile böbrekten elimine edilir. Normal böbrek fonksiyonuna sahip hastalarda
intravenöz yolla uygulanan gansiklovir dozunun %90’ından fazlası 24 saat içinde idrarda
değişmeden geri kazanılır. Ortalama sistemik klirens 2,64±0,38 mL/dakika/kg (N=15) ile
4,52±2,79 mL/dakika/kg (N=6) arasında değişirken, böbrek klirensi 2,57±0,69 mL/dakika/kg
(N=15) ile 3,48±0,68 mL/dakika/kg (N=20) arasında değişir ki bu uygulanan gansiklovirin
%90-%101’ine tekabül eder. Böbrek fonksiyon bozukluğu olmayan gönüllülerde yarılanma
ömürleri 2,73±1,29 (N=6) ile 3,98 ± 1,78 (N=8) arasında değişmiştir.
Doğrusallık/Doğrusal olmayan durum:
İntravenöz gansiklovir 1,6-5 mg/kg aralığında doğrusal bir farmakokinetik sergiler.
21Hastalardaki karakteristik özellikler
Böbrek fonksiyon bozukluğu olan hastalar:
Gansiklovirin toplam vücut klirensi kreatinin klirensi ile doğrusal korelasyona sahiptir.
Hafif, orta şiddette ve şiddetli böbrek bozukluğu olan hastalarda 2.1, 1 ve 0.3
mL/dakika/kg’lık ortalama sistemik klirensler gözlenmiştir. Böbrek bozukluğu olan hastalar
artmış eliminasyon yarılanma ömrüne sahiptir. Şiddetli böbrek bozukluğu olan hastalarda
eliminasyon yarılanma ömrü 10 kat artmıştır (böbrek fonksiyon bozukluğu olan hastalarda
gerekli doz modifikasyonları için bkz. Bölüm 4.2).
Hemodiyalize giren böbrek bozukluğu olan hastalar:
Hemodiyaliz, 4 saatlik hemodiyaliz seansı sırasında intravenöz uygulama sonrası plazma
gansiklovir konsantrasyonlarını yaklaşık %50 azaltır.
Aralıklı hemodiyaliz sırasında gansiklovir klirensi için tahminler 42-92 mL/dakika arasında
değişerek, 3,3-4,5 saatlik intra-diyalitik yarılanma ömrü ile sonuçlanmıştır. Tek bir diyaliz
seansı sırasında uzaklaştırılan gansiklovir fraksiyonu %50 ile %63 arasında değişmiştir.
Kesintisiz diyaliz için gansiklovir klirensi tahminleri daha düşük olmakla birlikte (4-29,6
mL/dakika), bir doz aralığında daha fazla gansiklovirin uzaklaştırılması ile sonuçlanmıştır.
Karaciğer fonksiyon bozukluğu olan hastalar:
Karaciğer bozukluğu olan hastalarda GANSİLOR’in güvenliliği ve etkililiği araştırılmamıştır.
Gansiklovir, böbreklerden atıldığından, karaciğer fonksiyon bozukluğu gansiklovirin
farmakokinetiğini etkilemeyecek olup, spesifik doz önerisi yapılmamaktadır (Bkz. Nötropeni
Bölüm 4.2).
Pedivatrik popülasyon:
3 aylık ile 16 yaş arası pediyatrik karaciğer (n=18) ve böbrek (n=25) transplantı hastaları
üzerinde yürütülmüş olan iki çalışmada i.v. gansiklovirin (200 mg/m2 dozunda)
farmakokinetiği araştırılmış ve bir popülasyon farmakokinetiği modeli kullanılarak
değerlendirilmiştir. Kreatinin klirensinin (KrKLS) gansiklovir klirensi açısından istatistiksel
olarak anlamlı bir değişken olduğu, hastanın boyunun ise gansiklovir klirensi, kararlı durum
hacmi ve periferik dağılım hacmi açısından istatistiksel olarak anlamlı bir değişken olduğu
tespit edilmiştir. KrKLS ve boy modele dahil edilirken, farklı yaş grupları arasında
gansiklovir FK'si açısından söz konusu olan belirgin farklılıklar hesaba katılmıştır ve bu
22popülasyonlarda yaş, cinsiyet veya organ transplantı tipleri anlamlı eş değişkenler olmamıştır.
Tablo 1’de yaş grubuna göre hesaplanan farmakokinetik parametreler verilmektedir.
Tablo 1: Böbrek ve karaciğer solid organ transplantı hastalarında vücut yüzey alanına göre
uygulanan (200mg/m2) i.v. gansiklovir sonrası medyan değerler (minimum- maksimum)
şeklinde ifade edilen farmakokinetik parametreler
< 6 yaş 6 ila <12 yaş ≥12 ila <16 yaş
n=17 n=9 n=17
Kl (L/sa) 4,23 (2,11-7,92) 4,03 (1,88-7,8) 7,53 (2,89 - 16,8)
Vmerkezi (L) 1,83 (0,45-5,05) 6,48 (3,34-9,95) 12,1 (3,6 - 18,4)
Vperiperik (L) 5,81 (2,9-11,5) 16,4 (11,3-20,1) 27 (10,6 - 39,3)
V (L) 8,06 (3,35-16,6) 22,1 (14,6 - 30,1) 37,9 (16,5 - 57,2)
ss
EAA (mcg.sa/mL) 24,3 (14,1-38,9) 40,4 (17,7 - 48,6) 37,6 (19,2 - 80,2)
0-24 sa
C (mcg/ml) 12,1 (9,17-15) 13,3 (4,73 - 15) 12,4 (4,57 - 30,8)
maks
Ek olarak, yetişkinler için onaylanan dozaj rejimine göre (1 saatlik bir sürede uygulanan 5
mg/kg i.v. infüzyon) verilen intravenöz gansiklovirin farmakokinetiği, normal böbrek
fonksiyonuna sahip olan 9 aylık ile 12 yaş arası bebek ve çocuklardan oluşan küçük bir grupta
(n=10, ortalama 3,1 yaş) araştırılmıştır. Ortalama EAA ile 1. günde (n=10) ve EAA ile
0-∞ 0-12
14. günde (n=7) ölçülen maruziyetlerin sırasıyla 19,4±7,1 ve 24,1±14,6 mcg.sa/mL olduğu
tespit edilmiştir, karşılık gelen C değerleri ise 7,59±3,21 mcg/mL (1. gün) ve 8,31±4,9
maks
mcg/mL (14. gün) olmuştur. Bu çalışmada kullanılan vücut ağırlığına dayalı doz uygulaması
ile daha genç pediyatrik hastalarda daha düşük maruziyet yönünde bir eğilim gözlenmiştir. 5
yaşına kadar olan pediyatrik hastalarda, 1. günde EAA (n=7) ve 14. günde EAA (n=4)
0-∞ 0-12sa
için elde edilen ortalama değerler 17,7 ± 5,5 ve 17,1 ± 7,5 mcg.sa/mL olmuştur.
Valgansiklovirin pediyatrik dozaj algoritmasından türetilen ve vücut yüzey alanına ve böbrek
fonksiyonuna dayanan i.v. gansiklovir rejimi (3xVYAxKrKl), doğumdan 16 yaşına kadar
benzer gansiklovir maruziyetleri ortaya çıkarmaktadır (bkz. Tablo 2).
Tablo 2: 3xVYAxKrKLS dozunda (mg) 1 saatlik infüzyonla verilen gansiklovirle tedavi
uygulanan pediyatrik hastalar için simüle edilmiş* gansiklovir EAA (mcg.sa/mL) değeri
0-24sa
<4 aylık ≥4 aylık ila >2 ila ≥6 ila ≥ 12 ila Tüm
23≤2 yaş <6 yaş <12 yaş ≤ 16 yaş hastalar
Simüle edilen hasta
781 384 86 96 126 1473
sayısı
Medyan 55,6 56,9 54,4 51,3 51,4 55,4
Ortalama 57,1 58 55,1 52,6 51,8 56,4
Min 24,9 24,3 16,5 23,9 22,6 16,5
Maks 124,1 133 105,7 115,2 94,1 133
Hastalar EAA <40 89 38 13 23 28 191
mcg.sa/mL
(%11) (%10) (%15) (%24) (%22) (%13)
Hastalar EAA 40-60 398 195 44 41 63 741
mcg.sa/mL
(%51) (%51) (%51) (%43) (%50) (%50)
Hastalar EAA > 60 294 151 29 32 35 541
mcg.sa/mL
(%38) (%39) (%34) (%33) (%28) (%37)
EAA=plazma konsantrasyonu-zaman eğrisi altındaki alan; VYA=vücut yüzey alanı;
KrKLS=kreatinin klirensi; maks=maksimum; min=minimum.
* Simülasyonlar, valide edilmiş bir pediyatrik popülasyon FK modeli ve klinik çalışmalarda
valgansiklovir veya gansiklovir tedavisi görmüş olan pediyatrik hastalardan elde edilmiş
demografik veriler (n=1473 veri kaydı) kullanılarak gerçekleştirilmiştir.
Yaşlılar:
65 yaş üzerindeki yetişkinlerde hiçbir çalışma yürütülmemiştir (Bkz. Bölüm 4.2).
5.3. Klinik öncesi güvenlilik verileri
Gansiklovir, fare lenfoma hücrelerinde mutajenik ve memeli hücrelerinde klastojeniktir. Bu
tip bulgular, gansiklovir ile yapılan pozitif fare karsinojenite çalışması ile tutarlıdır.
Gansiklovir potansiyel bir karsinojendir.
Gansiklovir hayvanlarda bozulmuş fertilite ve teratojenisiteye sebep olmaktadır. Terapötik
düzeyler altında sistemik gansiklovir maruziyetilerinde aspermatogenezin indüklendiği
hayvan çalışmalari baz alındığında, gansiklovirin insan spermatogenezinin inhibisyonuna
neden olması muhtemel kabul edilir.
246. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit ve/veya hidroklorik asit
Enjeksiyonluk su
6.2. Geçimsizlikler
Geçimlilik çalışmaları yokluğunda bu tıbbi ürün Bölüm 6.6’da bahsedilenler dışında diğer
tıbbi ürünlerle karıştırılmamalıdır. Gansiklovir ile geçimli olmadıklarından ve çökelmeye
neden olacaklarından paraben (para-hidroksibenozatlar) içeren bakteriyostatik enjeksiyonluk
su kullanmayınız.
6.3. Raf ömrü
24 ay
6.4. Saklamaya yönelik özel tedbirler
30˚C’nin altındaki oda sıcaklığında saklayınız.
Sulandırıldıktan sonra:
Enjeksiyonluk su ile çözüldükten sonra oda sıcaklığında 12 saat içinde kullanılmalıdır.
Seyreltildikten sonra:
İçinde gansiklovir bulunan infüzyon çözeltisi buzdolabında saklanmalı ve 24 saat içinde
kullanılmalıdır. Dondurulmamalıdır.
6.5. Ambalajın niteliği ve içeriği
GANSİLOR liyofilize toz halinde 500 mg gansiklovir içeren 10 mL kapasiteli tip I renksiz
cam flakonlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
GANSİLOR kullanılırken dikkat gösterilmelidir.
GANSİLOR insanlarda potansiyel teratojen ve karsinojen olarak kabul edildiğinden,
kullanımında dikkat edilmelidir. Flakonlardaki tozun solunmasından veya direkt temasından
ve sulandırılmış çözeltinin deri veya muköz membranlarla direkt temasından kaçınılmalıdır.
GANSİLOR çözeltileri alkalindir. Bu tip bir temas meydana gelirse sabun ve suyla iyice
yıkayınız, gözleri sadece suyla iyice yıkayınız.
25Sulandırılmış konsantrenin hazırlanması
Liyofilize GANSİLOR’i sulandırmak üzere aseptik teknik kullanılmalıdır.
1. Geçme başlık kauçuk tıpanın merkezi kısmını açığa çıkarmak üzere çıkarılır. Bir enjektöre
10 mL enjeksiyonluk su çekilir, ardından yavaşça iğneyi flakon duvarına doğru tutarak
kauçuk tıpanın merkezinden enjekte edilir. Gansiklovir ile geçimsiz olduklarından
paraben (para-hidroksibenzoatlar) içeren bakteriyostatik enjeksiyonluk su
kullanılmamalıdır.
2. Flakon ürünün tamamen ıslandığından emin olmak üzere nazikçe döndürülmelidir.
3. Flakon berrak bir sulandırılmış çözelti elde etmek üzere birkaç dakika nazikçe
çevrilmeli/döndürülmelidir.
4. Sulandırılan çözelti, geçimli çözücü ile seyreltme öncesi ürünün çözeltide olduğundan ve
esas olarak görünür partikül içermediğinden emin olmak üzere dikkatlice kontrol
edilmelidir. Sulandırılmış GANSİLOR çözeltileri renksiz ila açık sarı arasında değişiklik
gösterir.
Nihai seyreltilmiş infüzyonluk çözeltinin hazırlanması
Hastanın kilosu baz alınarak, flakondan bir enjektörle uygun hacim çekilmeli ve uygun bir
infüzyon çözeltisinde bir kez daha seyreltilmelidir. Sulandırılmış çözeltiye 100 ml hacimde
seyreltici ilave edilir. 10 mg/mL’den yüksek infüzyon konsantrasyonları önerilmez. Sodyum
klorür, dekstroz %5, ringer veya laktatlı ringer çözeltilerinin kimyasal ve fiziksel olarak
GANSİLOR ile geçimli olduğu belirlenmiştir.
GANSİLOR diğer intravenöz ürünlerle karıştırılmamalıdır.
Ardından seyreltilmiş çözelti 1 saatte intravenöz yolla infüze edilmelidir. Gansiklovir
çözeltisinin yüksek pH’sından dolayı şiddetli doku tahrişine yol açabileceğinden
intramüsküler veya subkutan enjeksiyon ile uygulanmamalıdır
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
268. RUHSAT NUMARASI
2023/319
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.08.2023
Ruhsat yenileme tarihi:
10. KÜB’ÜN YENİLENME TARİHİ
27