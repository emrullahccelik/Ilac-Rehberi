KISA ÜRÜN BİLGİSİ
1. BEŞERİ TIBBİ ÜRÜNÜN ADI
REMINYL 8 mg uzatılmış salımlı kapsül
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı kapsül, 8 mg galantamine eşdeğer 10,25 mg galantamin hidrobromür
içerir.
Yardımcı maddeler:
Her bir uzatılmış salımlı kapsül 53,58 mg sukroz içerir.
Yardımcı maddeler için Bölüm 6.1’e bakınız.
3. FARMASÖTİK FORM
Uzatılmış salımlı kapsül.
Beyaz ve beyaza yakın renkte tanecikler içeren, üzerinde “G8” baskısı bulunan, 4 numara
büyüklüğünde, beyaz opak sert jelatin kapsüller.
4. KLİNİK ÖZELLİKLER
4.1 Terapötik endikasyonlar
REMINYL, hafif ve orta şiddette Alzheimer tipi demansın semptomatik tedavisinde
serebrovasküler hastalık ile ilişkili hafif ve orta şiddetli Alzheimer tipi demansın semptomatik
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler/Yaşlılar
Tedaviye başlamadan önce
Muhtemel Alzheimer tipi demans tanısı güncel klinik kılavuzlara göre uygun şekilde
doğrulanmalıdır (bkz. Bölüm 4.4).
Sayfa 1 / 18Başlangıç dozu
Önerilen başlangıç dozu 4 hafta süreyle günde 8 mg’dır.
İdame dozu
- Başlangıçtaki idame dozu günde 16 mg’ dır ve hastalar en az 4 hafta süreyle günde 16 mg
kullanmalıdır.
- Galantamin toleransı ve dozu, tercihen tedaviye başlandıktan sonra üç ay içerisinde,
düzenli aralıklarla tekrar değerlendirilmelidir. Bunun ardından, galantaminin klinik yararı
ve hastanın tedaviye toleransı güncel klinik kılavuzlara uygun olarak düzenli aralıklarla
tekrar değerlendirilmelidir. Terapötik yarar sağlandığı ve hasta galantamin tedavisini
tolere ettiği sürece idame tedavisine devam edilebilir. Terapötik etkinliğe dair belirtiler
sürmediğinde veya hastanın tedaviyi tolere etmemesi halinde galantamin tedavisinin
kesilmesi düşünülmelidir.
- Klinik yarar ve tolerabilitenin değerlendirilmesi dahil olmak üzere uygun
değerlendirmeden sonra idame dozunun günde 24 mg’ a çıkarılması bireysel temelde
düşünülmelidir.
- Günde 24 mg doza yanıt artışı göstermeyen ya da tolerabilite sorunu olan hastalarda
dozun günde 16 mg’ a düşürülmesi düşünülmelidir.
- Klinik fayda ve tolere edilebilirliğin değerlendirilmesi dahil olmak üzere uygun
değerlendirme sonrasında bireysel bazda 24 mg/ gün maksimum idame dozuna artış
düşünülmelidir.
Tedavinin bırakılması
Tedavinin aniden kesilmesinin ardından rebound etki görülmez (örneğin, cerrahiye hazırlık
sırasında).
REMINYL oral çözeltiden REMINYL uzatılmış salımlı kapsüllere geçiş
Hastalara aynı toplam günlük galantamim dozunun uygulanması tavsiye edilir. Günde bir kez
rejimine geçiş yapan hastalar son REMINYL oral çözelti dozunu akşam almalı ve ertesi sabah
günde bir kez REMINYL uzatılmış salımlı kapsüllere başlamalıdır.
Eş zamanlı tedavi
Güçlü CYP2D6 ya da CYP3A4 inhibitörleri ile tedavi gören hastalarda doz azaltılması
düşünülmelidir (bkz. Bölüm 4.5).
Sayfa 2 / 18Uygulama şekli:
REMINYL uzatılmış salımlı kapsül, günde tek doz olmak üzere sabahları ve tercihen yemekle
birlikte alınmalıdır. Kapsüller bütün olarak bir miktar sıvıyla yutulmalıdır. Kapsüller
çiğnenmemeli veya ezilmemelidir. Tedavi süresince hastanın yeterli miktarda sıvı alması
sağlanmalıdır (bkz. Bölüm 4.8).
Özel popülasyonlara ilişkin ek bilgiler:
Böbrek/Karaciğer yetmezliği:
Orta derecede veya şiddetli karaciğer veya böbrek yetmezliği olan hastalarda galantaminin
plazma konsantrasyonları yükselebilir (bkz. Bölüm 5.2).
- Kreatinin klerensi 9 ml/ dk veya daha yüksek olan hastalarda doz ayarlamasına gerek
yoktur. Kreatinin klerensi 9 ml/ dk’ nın altında hastalarda galantamin kullanımı
kontrendikedir (bkz. Bölüm 4.3).
- Farmakokinetik modellemeye dayanarak, orta derecede karaciğer fonksiyon bozukluğu
olan hastalarda (Child-Pugh puanı 7-9) dozlamaya bir hafta süreyle, iki günde bir 8 mg
uzatılmış salımlı kapsül alınarak başlanması ve dozun tercihen sabahları alınması
önerilmektedir. Bunun ardından hastalar dört hafta süreyle günde 8 mg ile tedaviye devam
etmelidir. Bu hastalarda günlük doz 16 mg’ ın üzerine çıkmamalıdır. Şiddetli karaciğer
fonksiyon bozukluğu olan hastalarda (Child-Pugh puanı 9’un üzerinde) galantamin
kullanımı kontrendikedir (bkz. Bölüm 4.3). Hafif derecede karaciğer fonksiyon bozukluğu
olan hastalarda doz ayarlamasına gerek yoktur.
Pediyatrik popülasyon:
Galantaminin pediyatrik popülasyonda kullanımı yoktur.
4.3 Kontrendikasyonlar
REMINYL aşağıdaki durumlarda kontrendikedir:
• Etkin maddeye veya yardımcı maddelerden herhangi birine karşı aşırı duyarlılığı olan
hastalarda (bkz. Bölüm 6.1).
• Kreatinin klerensi 9 ml/dk’nın altında olan hastalarda ve ağır karaciğer fonksiyon
bozukluğu (Child-Pugh puanı 9’un üzerinde) olan hastalarda galantamin kullanımına
ilişkin hiçbir veri bulunmadığı için, galantamin bu popülasyonlarda kontrendikedir.
Hem böbrek hem de karaciğer fonksiyon bozukluğu belirgin olan hastalarda
galantamin kontrendikedir.
Sayfa 3 / 184.4 Özel kullanım uyarıları ve önlemleri
Demans tipleri:
REMINYL, hafif ve orta şiddette Alzheimer tipi demansı olan hasta için endikedir.
Galantaminin diğer demans tipleri ya da bellek bozukluğu tiplerine sahip hastalardaki yararı
gösterilmemiştir. Hafif kognitif bozukluğu (Alzheimer tipi demans kriterlerini karşılamayan
daha hafif bellek bozukluğu tipleri) olan kişilerde 2 yıl boyunca yürütülen 2 klinik çalışmada,
galantamin tedavisi bilişsel fonksiyonlarda azalmayı yavaşlatma veya klinik olarak demansa
dönüşümü azaltma bakımından herhangi bir yarar göstermekte başarısız olmuştur. Galantamin
grubunda mortalite oranı plasebo grubuna göre anlamlı olarak daha yüksek bulunmuştur:
Galantamin alan hastalarda 14/1026 (% 1,4) ve plasebo alan hastalarda 3/1022 (% 0,3).
Ölümler çeşitli nedenlere bağlı olarak gerçekleşmiştir. Galantamin grubundaki ölümlerin
yaklaşık yarısı çeşitli vasküler nedenlerden kaynaklanmış gibi görünmektedir (miyokard
enfarktüsü, inme ve ani ölüm). Bu bulgunun Alzheimer tipi demansı olan hastaların tedavisi
açısından önemi bilinmemektedir.
Hafif ve orta derecede Alzheimer hastalığı olan 2045 hastada yürütülen uzun süreli,
randomize, plasebo-kontrollü bir çalışmada galantamin grubunda mortalite artışı
gözlenmemiştir. Plasebo grubundaki mortalite oranı galantamin grubuna kıyasla anlamlı
olarak daha yüksektir. Plasebo alan hastalarda 56/1021 (% 5,5) ölüm ve galantamin alan
hastalarda 33/1024 (% 3,2) ölüm gerçekleşmiştir (tehlike oranı ve % 95 güven aralıkları 0,58
[0,37 – 0,89]; p=0,011).
Alzheimer tipi demans tanısı, güncel rehberler doğrultusunda, deneyimli bir hekim tarafından
konulmalıdır. REMINYL tedavisi hekim gözetimi altında yapılmalıdır ve yalnızca hastanın
ilaç alımını düzenli olarak izleyecek bakıcı mevcutsa başlatılmalıdır.
Ciddi deri reaksiyonları:
REMINYL alan hastalarda, ciddi deri reaksiyonları (Stevens - Johnson sendromu ve akut
jeneralize ekzantematöz püstülozis) rapor edilmiştir (bkz. Bölüm 4.8). Hastaların ciddi deri
reaksiyonlarının işaretleri hakkında bilgilendirilmesi tavsiye edilir ve deri döküntüsü ilk kez
görüldüğünde REMINYL kullanımına devam edilmemelidir.
Sayfa 4 / 18Kilo takibi:
Alzheimer Hastalığı olan hastalar kilo kaybederler. Galantamini de içeren kolinesteraz
inhibitörleri bu hastalarda kilo kaybı ile ilişkilendirilmiştir. Tedavi sırasında hastanın kilosu
izlenmelidir.
Dikkatli olunmasını gerektiren durumlar:
Diğer kolinomimetiklerde olduğu gibi, aşağıdaki durumlarda galantamin verilirken dikkatli
olunmalıdır:
Kardiyak hastalıklar:
Bradikardi ve her türlü atriyoventriküler düğüm bloğunu içeren (bkz. Bölüm 4.8)
farmakolojik etkileri nedeniyle kolinomimetikler kalp atım hızı üzerinde vagotonik etkiye
sahip olabilirler . Bu etki potansiyeli “hasta sinüs sendromu” veya diğer supraventriküler kalp
iletim bozuklukları olan ya da eş zamanlı olarak digoksin ve beta blokör gibi kalp atım hızını
önemli ölçüde düşüren ilaçlar alan ya da düzeltilmemiş elektrolit dengesizliği (örn.
hiperkalemi, hipokalemi) olan hastalarda özellikle önemli olabilir.
Bu sebeple miyokard enfarktüsünden hemen sonraki periyodda olan, yeni başlayan atriyal
fibrilasyonu, ikinci dereceden veya daha üstü kalp bloğu, unstabil anjina pektoris veya
konjestif kalp yetmezliği (özellikle NYHA grup III – IV) gibi kardiyovasküler hastalıkları
olan hastalara galantamin uygulanırken dikkatli olunmalıdır.
Aşırı dozlarla ilişkili olarak terapötik dozlarda galantamin ve Torsade de Pointes oluşturacak
düzeyde ilaç kullanan hastalarda QTc uzaması raporları alınmıştır (bkz. Bölüm 4.9). Bu
nedenle, galantamin, QTc aralığı uzamış hastalarda, QTc aralığını etkileyen ilaçlarla tedavi
edilen hastalarda veya önceden mevcut kalp hastalığı veya elektrolit bozuklukları olan
hastalarda dikkatle kullanılmalıdır.
Alzheimer tipi demansı olan ve galantamin ile tedavi edilen hastalarda yürütülen plasebo
kontrollü çalışmaların birleşik bir analizinde belirli kardiyovasküler advers olayların görülme
sıklığında artış gözlenmiştir (bkz. Bölüm 4.8).
Gastrointestinal hastalıklar:
Halen nonsteroidal antiinflamatuar ilaçlar (NSAİİ) alan hastalar dahil olmak üzere, ülser
hikayesi olan ya da bu gibi durumlara yatkınlığı olan kişiler gibi peptik ülser gelişme riski
Sayfa 5 / 18yüksek olan hastalar belirtiler açısından izlenmelidir. Gastrointestinal obstrüksiyonu olan ya
da gastrointestinal cerrahi sonrası iyileşme döneminde olan hastalarda REMINYL kullanımı
tavsiye edilmemektedir.
Sinir sistemi hastalıkları:
Galantamin ile nöbetler bildirilmiştir (bkz. Bölüm 4.8). Nöbet aktivitesi Alzheimer
hastalığının bir belirtisi de olabilir. Kolinerjik tondaki artış ekstrapiramidal bozukluklar ile
ilişkili semptomların kötüleşmesine sebep olabilir (bkz. Bölüm 4.8).
Alzheimer tipi demansı olan ve galantamin ile tedavi edilen hastalarda yürütülen plasebo
kontrollü çalışmaların birleşik bir analizinde serebrovasküler olaylar yaygın olmayan şekilde
gözlenmiştir (bkz. Bölüm 4.8). Bu durum serebrovasküler hastalığı rahatsızlığı olan hastalara
galantamin uygulanırken göz önüne alınmalıdır.
Solunum, göğüs ve mediyastinal hastalıkları:
Kolinomimetikler, şiddetli astım ya da obstrüktif akciğer hastalığı veya aktif pulmoner
enfeksiyonu (örn., pnömoni) olan hastalara dikkatle reçetelenmelidir.
Böbrek ve idrar yolu hastalıkları:
İdrar yolu obstrüksiyonu olan ya da mesane cerrahisinin iyileşme dönemindeki hastalarda
REMINYL kullanımı önerilmez.
Cerrahi ve tıbbi prosedürler:
Galantamin, bir kolinomimetik olarak, anestezi sırasında süksinilkolin tipi kas gevşemesini
özellikle psödokolinesteraz eksikliği olan kişilerde artırabilir.
Yardımcı maddeler:
REMINYL uzatılmış salımlı kapsül, sukroz içerir. Nadir kalıtımsal fruktoz intoleransı,
glukoz-galaktoz malabsorpsiyonu veya sukraz-izomaltaz yetmezliği problemi olan hastalar bu
ilacı kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler
Etki mekanizması nedeniyle galantamin diğer kolinomimetiklerle (ambenonyum, donepezil ,
neostigmin, piridostigmin, rivastigmin veya sistemik uygulanan pilokarpin gibi) birlikte
verilmemelidir. Galantamin antikolinerjik ilaçların etkisini antagonize etme potansiyeline
Sayfa 6 / 18sahiptir. Atropin gibi antikolinerjik bir ilaç aniden kesilirse, galantaminin etkisinin artması
yönünde potansiyel bir risk mevcuttur. Kolinomimetikler ile bekleneceği gibi, kalp atım hızını
belirgin biçimde düşüren ilaçlar ile (örn. digoksin, beta blokörler, bazı kalsiyum kanal
blokörleri ve amiadoron) farmakodinamik bir etkileşim mümkündür. Torsades de pointes’e
yol açma potansiyeline sahip olan ilaçlar kullanılırken dikkatli olunmalıdır. Bu gibi
durumlarda EKG düşünülmelidir.
Bir kolinomimetik olarak galantamin, anestezi sırasında süksinilkolin tipi kas gevşemesini
özellikle psödokolinesteraz eksikliği olan kişilerde artırabilir.
Farmakokinetik etkileşimler
Galantaminin eliminasyonunda birçok metabolik yol ve renal atılım rol oynamaktadır. Klinik
önem taşıyan etkileşimlerin olasılığı düşüktür. Fakat bireysel olgularda önemli etkileşimlerin
görülmesi klinik olarak anlamlı olabilir.
Yiyeceklerle birlikte alınması galantaminin emilim hızını yavaşlatır fakat emilim miktarını
değiştirmez. Kolinerjik yan etkileri en aza indirmek için REMINYL’in yiyeceklerle birlikte
alınması önerilir.
Galantaminin metabolizmasını etkileyen diğer tıbbi ürünler
Resmi ilaç etkileşim çalışmaları, galantaminin biyoyararlanımının paroksetin (güçlü bir
CYP2D6 inhibitörü) ile birlikte uygulandığında yaklaşık % 40 ve ketokonazol ve eritromisin
(her ikisi de CYP3A4 inhibitörüdür) ile birlikte uygulandığında % 30 ve % 12 arttığını
göstermiştir.
Bu nedenle, güçlü CYP2D6 (örn., kinidin, paroksetin veya fluoksetin) veya CYP3A4
inhibitörleri (örn., ketokonazol veya ritonavir) ile tedaviye başlandığında, hastalarda
çoğunlukla bulantı ve kusma gibi kolinerjik istenmeyen reaksiyonların görülme sıklığında
artış görülebilir. Bu gibi durumlarda, tolere edilebilirliğe bağlı olarak, REMINYL idame
dozunun düşürülmesi düşünülebilir (bkz. Bölüm 4.2).
Bir N-metil-D-aspartat (NMDA) reseptör antagonisti olan memantin, 2 gün süresince günde
bir kez 10 mg dozu takiben, 12 gün süresince günde 2 kez 10 mg dozda uygulandığında,
günde bir kez 16 mg uzatılmış salımlı REMINYL kapsülleri şeklinde uygulanan galantaminin
kararlı durum farmakokinetik değerleri üzerinde hiçbir etkiye yol açmamıştır.
Sayfa 7 / 18Galantaminin diğer tıbbi ürünlerin metabolizmalarına etkisi
Galantaminin terapötik dozlarının (günde 24 mg) digoksin kinetiği üzerinde hiçbir etkisi
olmamıştır ancak farmakodinamik etkileşimler görülebilir (ayrıca bkz. Bölüm 4.5).
Galantaminin terapötik dozlarının (günde 24 mg) varfarinin kinetiği ve protrombin zamanı
üzerinde hiçbir etkisi olmamıştır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyon için ilgili çalışma yoktur.
Geriyatrik popülasyon:
Geriyatrik popülasyon için ilgili çalışma yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
REMINYL’in çocuk doğurma potansiyeli bulunan kadınlarda kontrasepsiyon gerekliliğine
işaret edecek yeterli bilgi mevcut değildir.
Gebelik dönemi
REMINYL’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Gebe kadınlara reçete edilirken dikkatli olunmalıdır ve sadece ilacın potansiyel yararı fetus
üzerinde potansiyel zararından daha fazla olduğu durumlarda kullanılmalıdır.
Laktasyon dönemi
Galantaminin anne sütüyle atılıp atılmadığı bilinmemektedir ve emziren kadınlarda hiçbir
çalışma yapılmamıştır. Bu nedenle, galantamin alan kadınlar bebeklerini emzirmemelidir.
Sayfa 8 / 18Üreme yeteneği / Fertilite
REMINYL’ in insanlarda fertilite üzerindeki etkisi değerlendirilmemiştir.
4.7 Araç ve makine kullanımı üzerindeki etkiler
Galantamin araç ve makine kullanma yeteneği üzerinde hafif ile orta arasında değişen bir
etkiye sahiptir. Özellikle tedaviye başlandıktan sonra ilk birkaç haftada görülen semptomlar
baş dönmesi ve uyku halini içerir.
4.8 İstenmeyen etkiler
Aşağıdaki tablo sekiz plasebo-kontrollü, çift-kör klinik çalışma (N=6502), beş açık etiketli
klinik çalışma (N=1454) ve pazarlama sonrası spontan raporlarda REMINYL ile elde edilen
verileri yansıtmaktadır. En sık görülen advers reaksiyonlar olan bulantı (% 21) ve kusma (%
11) daha çok titrasyon dönemlerinde gözlenmiş, çoğu vakada bir haftadan kısa süre içerisinde
sonlanmış ve hastaların çoğunda sadece bir olay görülmüştür. Anti-emetik kullanımı ve
yeterli sıvı alımı bu durumlarda yararlı olabilir.
Randomize, çift kör, plasebo kontrollü klinik çalışmada, REMINYL uzatılmış salımlı
kapsüller ile günde bir kez tedavinin güvenlilik profili, sıklık ve yapı bakımından tabletlerle
görülen profile benzerlik göstermiştir.
Sıklık hesaplamaları şöyledir: Çok yaygın (≥1/10); yaygın (≥1/100 ila <1/10); yaygın
olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Advers Reaksiyonların Sıklığı
Sistem Organ
Sınıfı Çok yaygın Yaygın Yaygın Seyrek
Olmayan
Bağışıklık Aşırı duyarlılık
sistemi (Hipersensitivite)
hastalıkları
Metabolizma ve İştahta azalma Dehidratasyon
beslenme
hastalıkları
Psikiyatrik Halüsinasyonlar, Görsel
hastalıklar depresyon halüsinasyonlar,
işitsel
halüsinasyonlar
Sayfa 9 / 18Sinir sistemi Senkop, baş Parestezi,
hastalıkları dönmesi, disguzi,
tremor, baş hipersomni,
ağrısı, nöbetler*,
somnolans, ekstrapiramidal
letarji bozukluk
Göz hastalıkları Bulanık görme
Kulak ve iç Kulak çınlaması
(tinnitus)
kulak
hastalıkları
Kardiyak Bradikardi Supraventriküler Atriyoventriküler
hastalıklar ekstrasistoller, tam blok
1.derece
atriyoventriküler
blok, sinüs
bradikardi,
palpitasyonlar
Vasküler Hipertansiyon Hipotansiyon,
hastalıklar kan hücumuna
bağlı olarak ciltte
ısı artışı ile ciltte
kızarıklık
Gastrointestinal Kusma, Abdominal ağrı, Öğürmek
hastalıklar bulantı üst abdominal
ağrı, diyare,
dispepsi,
abdominal
rahatsızlık
Hepato-bilier Hepatit
hastalıklar
Deri ve deri altı Aşırı terleme Stevens - Johnson
doku (hiperhidroz) sendromu, akut
hastalıkları jeneralize
ekzantematöz
püstülozis, eritema
multiforme
Kas-iskelet Kas spazmları Kaslarda
bozuklukları, güçsüzlük
bağ doku ve
Sayfa 10 / 18kemik
hastalıkları
Genel Yorgunluk,
bozukluklar ve asteni, kırıklık
uygulama
bölgesine ilişkin
hastalıklar
Araştırmalar Kiloda azalma Hepatik
enzimlerde
yükselme
Yaralanma Düşme,
laserasyon
*Asetilkolinesteraz inhibitörü tipi antidemans ilaçlar ile bildirilen sınıf etkileri
konvülsiyonları/nöbetleri içerir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirtiler
REMINYL’in belirgin doz aşımına ait belirti ve bulgularının diğer kolinomimetiklerin doz
aşımlarına benzer olması beklenir. Bu etkiler genellikle merkezi sinir sistemini, parasempatik
sinir sistemini ve nöromüsküler bağlantıyı kapsar. Kas güçsüzlüğü veya fasikülasyonlara ek
olarak kolinerjik kriz bulgularının bazıları ya da tümü gelişebilir: Şiddetli bulantı, kusma,
gastrointestinal kramp, tükürük ve gözyaşı salgısının artması, idrar yapma ve defekasyon,
terleme, bradikardi, hipotansiyon, kollaps ve konvülsiyonlar. Trakeal hipersekresyon ve
bronkospazmlarla birlikte artan kas güçsüzlüğü, yaşamı tehdit edici hava yolu tıkanıklığına
yol açabilir.
Sayfa 11 / 18Pazarlama sonrası raporlarda, galantaminin yanlışlıkla aşırı dozda alınması ile bağlantılı
olarak Torsade de Pointes, QT uzaması, bradikardi, ventriküler taşikardi ve kısa süreli bilinç
kaybı bildirilmiştir.
Dozun bilindiği bir olguda, sekiz adet 4 mg’lık tablet (toplamda 32 mg) tek bir günde
alınmıştır.İki ayrı vakada 32 mg’ın (bulantı, kusma ve ağız kuruluğu; bulantı, kusma ve
substernal göğüs ağrısı) ve bir vakada 40 mg’ın (kusma) yanlışlıkla alınması, hastaların
gözlem için hastaneye yatırılmalarına yol açmış ve tam iyileşme sağlanmıştır. Günde 24 mg
reçetelenmiş olan ve son iki yıldır devam eden halüsinasyon hikayesi olan bir hasta yanlışlıkla
34 gün süreyle günde iki defa 24 mg almış ve halüsinasyonlar nedeniyle hastaneye
yatırılmıştır. Günde 16 mg oral çözelti reçetelenmiş olan bir başka hasta ise yanlışlıkla 160
mg (40 ml) almış ve bir saat sonra terleme, kusma, bradikardi ve bayılma hissi nedeniyle
hastane tedavisine gereksinim duymuştur. Belirtiler 24 saat içinde düzelmiştir.
Tedavi
Her doz aşımı olgusunda olduğu gibi, genel destekleyici önlemler alınmalıdır. Ciddi olgularda
atropin gibi antikolinerjikler, kolinomimetikler için genel bir antidot olarak kullanılabilir.
Başlangıç dozu olarak intravenöz uygulama yolu ile 0,5 - 1 mg önerilir ve sonraki dozlar
klinik yanıta göre ayarlanır.
Doz aşımına ait tedavi stratejileri sürekli geliştiği için doz aşımı tedavisindeki son önerileri
saptamak için bir zehir kontrol merkezine başvurulması önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antidemans ilaçları, antikolinesterazlar
ATC kodu: N06DA04
Etki Mekanizması
Tersiyer bir alkaloid olan galantamin, asetilkolinesterazın seçici, yarışmalı ve geri dönüşlü bir
inhibitörüdür. Ayrıca galantamin, asetilkolinin nikotinik reseptörler üzerindeki intrinsik
etkisini muhtemelen reseptörün allosterik bir bölgesine bağlanarak artırır. Bunun sonucunda
Alzheimer tipi demansı olan hastalarda kolinerjik sistemde aktivite artışıyla ilişkili olarak
bilişsel fonksiyonda iyileşme sağlanabilir.
Sayfa 12 / 18Klinik çalışmalar
Beş-altı ay süren plasebo-kontrollü klinik çalışmalarda etkili olan galantamin dozları günde
16, 24 ve 32 mg’dır. Günde 16 ve 24 mg dozların en iyi yarar/risk oranına sahip olduğu
belirlenmiş ve bu dozlar, idame dozlar olarak önerilmiştir. Galantaminin etkinliği, hastalığın
üç majör semptom kompleksini değerlendiren sonuç ölçütleri ve bir global ölçek kullanılarak
gösterilmiştir: ADAS-cog/11 (performansa dayalı bir bilişsel fonksiyon ölçütü), DAD ve
ADCS-ADL-Envanteri (temel ve enstrümental Günlük Yaşam Aktiviteleri ölçümleri) CIBIC-
plus (hasta ve bakıcı ile yapılan klinik görüşmeye dayalı olan ve bağımsız bir hekim
tarafından yapılan global bir değerlendirme), ve Nöropsikiyatrik Envanter (NPI, davranış
bozukluklarını ölçen bir ölçek).
ADAS-Cog/11’de başlangıca göre en az 4 puan iyileşme ve değişmemiş + iyileşmiş
CIBIC-plus (1-4) ve değişmemiş + iyileşmiş DAD/ADL skoruna dayanan birleşik yanıt
veren hasta analizi. Bkz. aşağıdaki Tablo.
ADAS-Cog/11’de başlangıca göre en az 4 puan iyileşme ve CIBIC-plus’da Değişiklik
Yok+İyileşme Var
DAD’da ≥0 değişiklik ADCS/ADL Envanterinde ≥0 Değişiklik
GAL-USA-1 ve GAL-INT-1 (6. Ay) GAL-USA-10 (5. Ay)
Yanıt Plasebo ile karşılaştırma Yanıt Plasebo ile
veren veren karşılaştırma
hasta Fark p-değeri† hasta Fark p-
n sayısı, (% 95 GA) n sayısı, (% 95 GA) değeri†
Tedavi n (%) n (%)
Klasik ITT#
Plasebo 422 21 (5) - - 273 18 ( 6,6) - -
Gal 16 mg/gün - - - - 266 39 (14,7) 8.1 (3, 13) 0,003
Gal 24 mg/gün 424 60 (14,2) 9,2 (5, 13) <0,001 262 40 (15,3) 8.7 (3, 14) 0,002
Geleneksel LOCF*
Plasebo 412 23 (5,6) - - 261 17 (6,5) - -
Gal 16 mg/gün - - - - 253 36 (14,2) 7,7 (2, 13) 0,005
Gal 24 mg/gün 399 58 (14,5) 8.9 (5, 13) <0,001 253 40 (15,8) 9,3 (4, 15) 0,001
# ITT: Tedavi Amaçlı.
† Plaseboya göre farkın CMH testi.
* LOCF: Son Gözlemin İleri Taşınması.
REMINYL uzatılmış salımlı kapsüllerin etkililiği, 6 aylık tedavi süresi boyunca 4 haftalık doz
artırma ve günde 16 veya 24 mg ile esnek dozlama rejimi kullanılan randomize, çift kör,
plasebo kontrollü GAL-INT-10 çalışmasında araştırılmıştır. REMINYL çabuk salımlı
tabletler (Gal-IR) pozitif kontrol kolu olarak eklenmiştir. Etkililik, ko-primer etkililik
kriterleri olarak ADAS-Cog/11 ve CIBIC-plus puanları ve sekonder sonlanım noktaları olarak
ADCS-ADL ve NPI puanları kullanılarak değerlendirilmiştir.
REMINYL uzatılmış salımlı kapsüller (Gal-PR), ADAS-Cog/11 puanında plaseboya kıyasla
istatistiksel olarak anlamlı düzelmeler göstermiş, ancak CIBIC-plus puanında plaseboya
Sayfa 13 / 18kıyasla istatistiksel fark göstermemiştir. 26. haftada ADCS-ADL puanının sonuçları
plaseboya kıyasla istatistiksel olarak anlamlı derecede daha iyi olmuştur.
ADAS-Cog/11 puanında başlangıca göre en az 4 puan düzelme, değişmemiş + düzelmiş
ADL puanı (≥0) ve CIBIC-plus puanında (1-4) kötüleşme olmamasına dayanan 26.
Haftada kompozit yanıt veren analizi. Aşağıdaki Tabloya bakınız.
GAL-INT-10 Plasebo Gal-IR† Gal-PR* p-değeri
(Plasebo karşısında Gal-PR*)
(N = 245) (N = 225) (N = 238)
Kompozit Yanıt: n
(%) 20 (8,2) 43 (19,1) 38 (16) 0,008
† Çabuk salımlı tabletler
* Uzatılmış salımlı tabletler
Vasküler demans veya Alzheimer hastalığı ile birlikte serebrovasküler hastalık
Vasküler demanslı hastaların ve Alzheimer hastalığıyla eş zamanlı serebrovasküler hastalığı
(“mikst demans”) olan hastaların dahil edildiği 26 haftalık çift-kör, plasebo-kontrollü bir
çalışmanın sonuçları galantaminin semptomatik etkisinin Alzheimer hastalığıyla birlikte
serebrovasküler hastalığı olan hastalarda korunduğunu göstermektedir (bkz. Bölüm 4.4). Bir
posthoc alt grup analizinde, sadece vasküler demansı olan hasta alt grubunda istatistiksel
olarak anlamlı hiçbir etki gözlenmemiştir. Muhtemel vasküler demanslı hastalarda yürütülen
26 haftalık ikinci bir plasebo-kontrollü çalışmada galantamin tedavisinin hiçbir klinik faydası
gösterilmemiştir.
5.2 Farmakokinetik özellikler
Genel özellikler
Galantamin iyonlaşma sabitine (pKa 8,2) sahip, alkali yapıda bir bileşiktir. Hafifçe lipofiliktir
ve n-oktanol/tampon çözeltisindeki (pH 12) dağılım (partisyon) katsayısı (Log P) 1,09’dur.
Suda çözünürlüğü (pH 6) 31 mg/ml’dir. Galantamin üç kiral merkeze sahiptir. S, R, S-formu
doğal yolla oluşan formdur. Galantamin başlıca CYP2D6 ve CYP3A4 olmak üzere çeşitli
sitokrom enzimleri ile kısmen metabolize edilir. Galantaminin degradasyonu sırasında oluşan
metabolitlerden bazılarının in vitro koşullarda aktif olduğu ancak bunların in vivo için
herhangi bir öneminin olmadığı gösterilmiştir.
Sayfa 14 / 18Emilim
Galantaminin mutlak oral biyoyararlanımı yüksektir (% 88,5 ± 5,4). C değerine 4,4 saat
max
sonra ulaşılır. Uzatılmış salımlı kapsüllerin EAA’nında yiyeceklerin önemli bir etkisi yoktur.
Yemeklerden sonra kapsül verildiğinde C % 12 oranında ve T yaklaşık 30 dakika
maks maks
olarak artmıştır. Bununla birlikte, bu değişikliklerin klinik olarak anlamlı olması olası
değildir.
Dağılım
Ortalama dağılım hacmi 175 litredir. Plazma proteinlerine bağlanma oranı düşüktür (% 18).
Biyotransformasyon
Uygulanan galantamin dozunun % 75 kadarı metabolizma yoluyla elimine edilir. İn vitro
çalışmalar CYP2D6’nın O-desmetilgalantamin oluşumunda ve CYP3A4’ün N-oksit
galantamin oluşumunda rol oynadığını göstermektedir. Toplam radyoaktivitenin idrar veya
feçes ile atılma düzeyleri CYP2D6 metabolizması yavaş ve hızlı olan kişiler arasında farklı
bulunmamıştır.
Yavaş ve hızlı metabolize edicilerin plazmasındaki radyoaktivite numunesi çoğunlukla
değişmemiş galantamin ve glukuronidinden oluşmaktadır.
Tek doz sonrası yavaş ve hızlı metabolize edicilerin plazmasında, galantaminin aktif
metabolitlerinden (norgalantamin, O-desmetilgalantamin ve O-desmetil-norgalantamin)
hiçbiri, konjuge olmamış formlarında tespit edilememiştir. Norgalantamin çoklu dozlama
sonrası hastaların plazmasında tespit edilebilmiş ancak galantamin seviyelerinin % 10’undan
fazlasını oluşturmamıştır. İn vitro çalışmalar insan sitokrom P450 sisteminin majör
formlarının galantamin tarafından inhibe edilme potansiyelinin çok düşük olduğunu
göstermiştir.
Eliminasyon
Galantaminin plazma konsantrasyonu bi-eksponansiyel şekilde azalır ve sağlıklı kişilerde
terminal yarılanma ömrü 8-10 saattir. Hızlı salım yapan tabletlerle yapılan popülasyon
analizine göre hedef popülasyonda tipik oral klerens yaklaşık 200 ml/dak ve kişiler arası
değişkenlik % 30’dur. 4 mg oral tek doz 3H-galantaminden yedi gün sonra, radyoaktivitenin
% 90 - 97'si idrardan, % 2,2 – 6,3'ü ise feçesten elde edilmiştir. İntravenöz infüzyon ve oral
uygulamadan sonra, dozun % 18 - 22'si, 24 saat içinde, değişmemiş galantamin olarak idrarla
Sayfa 15 / 18atılmıştır. Renal klerens 68,4 ± 22 ml/dak’dır ve toplam plazma klerensinin % 20 - 25’ine
karşılık gelir.
Doğrusallık/Doğrusal Olmayan Durum
REMINYL uzatılmış kapsüllerin galantamin farmakokinetiği, yaşlı ve genç yaş gruplarında
incelenen günde bir kez 8 mg ila 24 mg doz aralığında dozla orantılıdır.
Hastalardaki karakteristik özellikler
Yaş
Hastalarda gerçekleştirilen klinik çalışmaların verileri, galantaminin plazma
konsantrasyonlarının Alzheimer hastalığı olan kişilerde, öncelikle ileri yaş ve azalmış böbrek
fonksiyonu sebebiyle sağlıklı genç kişilere göre % 30-40 daha yüksek olduğunu
göstermektedir. Popülasyon farmakokinetik analizine göre, kadın hastalarda klerens erkeklere
kıyasla % 20 daha düşüktür. CYP2D6 metabolizması yavaş olan kişilerde galantamin klerensi
hızlı olan kişilere göre yaklaşık % 25 daha düşüktür ancak popülasyonda bimodalite
gözlenmez. Dolayısıyla, hastanın metabolik durumunun genel popülasyon açısından klinik
önem taşımadığı kabul edilir.
Özel Popülasyonlar
Böbrek yetmezliği
Böbrek fonksiyon bozukluğu olan kişilerde yürütülen bir çalışmada gözlendiği gibi, kreatinin
klerensi azaldıkça galantaminin eliminasyonu azalır. Alzheimer hastalarına kıyasla, kreatinin
klerensi ≥ 9 ml/dak olan hastalarda zirve ve vadi plazma konsantrasyonları artmamıştır.
Dolayısıyla, istenmeyen olaylarda artış beklenmez ve dozaj ayarlamaları gerekli değildir (bkz.
Bölüm 4.2).
Karaciğer yetmezliği
Hafif derecede karaciğer bozukluğu olan hastalarda (Child-Pugh puanı 5-6) galantaminin
farmakokinetiği sağlıklı kişilerdeki ile benzerdir. Orta derecede karaciğer bozukluğu olan
hastalarda (Child-Pugh puanı 7-9) galantaminin EAA’sı ve yarı ömrü yaklaşık % 30 artmıştır
(bkz. Bölüm 4.2).
Sayfa 16 / 18Farmakokinetik/farmakodinamik ilişki
Günde iki kez 12 mg ve 16 mg doz rejimiyle yürütülen büyük Faz III çalışmalarda, ortalama
plazma konsantrasyonları ile etkinlik parametreleri (yani 6. ayda ADAS-Cog/11 ve CIBIC-
plus’da değişiklik) arasında belirgin hiçbir korelasyon gözlenmemiştir.
Bayılan hastalardaki plazma konsantrasyonları aynı dozu alan diğer hastalardaki ile aynı
sınırlarda bulunmuştur.
Bulantı olayının daha yüksek plazma zirve konsantrasyonlarıyla ilişkili olduğu gösterilmiştir
(bkz. Bölüm 4.5).
5.3 Klinik öncesi güvenlilik verileri
Klinik dışı çalışmalar, güvenlilik farmakolojisi, tekrarlı doz toksisitesi, genotoksisite ve
karsinojenik potansiyeli inceleyen klasik çalışmalara dayanarak insanlar için özel bir tehlike
olmadığını göstermektedir.
Reprodüktif toksisite çalışmaları tavşanlarda ve sıçanlarda gebe dişiler için toksisite eşiğinin
altındaki dozlarda gelişimde hafif bir gecikme olduğunu göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Uzatılmış salımlı tanecikler
Dietil fitalat
Etilselüloz
Hipromeloz
Makrogol 400
Mısır nişastası
Sükroz
Kapsüller
Jelatin (Sığır kemiği kaynaklı)
Titanyum dioksit (E171)
Baskı mürekkebi
Şellak (sığır kaynaklı)
Siyah demir oksit
Sayfa 17 / 18Propilen glikol
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25oC altındaki oda sıcaklığında saklayınız.
6.5 Ambalajın niteliği ve içeriği
28 kapsül içeren PVC-PE-PVDC/Alu blister
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Johnson and Johnson Sıhhi Mal. San. ve Tic. Ltd. Şti.
Ertürk Sok. Keçeli Plaza No:13 34810
Kavacık/Beykoz/İstanbul
Tel: 0216 538 20 00
Faks: 0216 538 23 69
8. RUHSAT NUMARASI
119/88
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.04.2006
Ruhsat yenileme tarihi: 19.08.2011
10. KÜB’ÜN YENİLENME TARİHİ
Sayfa 18 / 18