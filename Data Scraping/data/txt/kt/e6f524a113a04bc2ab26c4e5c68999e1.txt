1/10 
 KULLANMA TALİMATI  
İNAPROL 250 mg suppozituvar  
Makat  yoluyla (rektal  yol) kullanılır.  
 
Etkin madde:  Bir suppozit uvar 250 mg naproksen içerir.  
Yardımcı maddeler:  Witepsol S -55. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel  olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. İNAPRO L nedir ve ne için kullanılır?  
2. İNAPROL ’ü kullanmadan önce dikkat edilmesi gerekenler  
3. İNAPROL  nasıl kullanılır?  
4. Olası yan etkiler nelerdir?  
5. İNAPROL ’ün saklanması  
Başlıkları yer almaktadır. 
1. İNAPROL nedir ve ne için kullanılır?  
• İNAPROL etkin madde olarak naproksen içeren, fitil (suppozituvar) formunda bir ilaçtır.  
• İNAPROL, steroid olmayan antiinflamatuvar ilaçlar (NSAİİ) (iltihap giderici) olarak 
adlandırılan ilaç grubundan bir ağrı kesicidir.  
• İNAPROL, 10  suppozitu varlık  ambalajlarda kullanıma sunulmaktadır.  
 
İNAPROL ; 
• Travma  veya diğer  durumlara  bağlı  olarak  ortaya  çıkan  eklem  kıkırdağının harabiyeti,  ağrı 
ve fonksiyon kaybıyla karakterize eklem  iltihabı,  
• El ve  ayak  eklemlerinde  gelişen  ağrılı  eklem  iltihabı,  
• Özellikle omurgada  gelişen  romatoid  artrit  benzeri  bir hastalık  olan  ankilozan  spondilit,  
• Proteinin  parçalanmasındaki  bir soruna  bağlı  olarak  bağ dokusu ve eklem  kıkırdağında  
gözlenen  şiddetli  ağrı (akut  gut) gibi romatizmal hastalıkların  tedavisinde  iltihap  giderici  ve 
ağrı kesici  olarak,  
• Akut kas  iskelet  (kemik)  sistemi ağrılarında  
• Kadınlarda  adet  sancılarına bağlı  ağrılarda ağrıyı  kesmek  amacıyla,  2/10 
 • Ortopedik  ve cerrahi  ameliyatlarda ağrı  kesici  olarak  kullanılır.  
 
2. İNAPROL’ü kullanmadan önce dikkat edilmesi gerekenler  
Kalp damar sistemi ile ilgili riskler  
 
-NSAİİ’ler ölümcül olabilecek trombotik (pıhtılaşma ile ilgili) olaylar, kalp krizi ve inme 
riskinde artışa neden olabilir. Bu risk, kullanım süresine bağlı olarak artabilir. Kalp- damar 
hastalığı olan veya kalp damar hastalığı risk faktörlerini taşıyan has talarda risk daha yüksek 
olabilir.  
- İNAPROL kalp damar ( koroner arter “bypass” ) cerrahisi öncesi ağrı tedavisinde 
kullanılmamalıdır.  
 
Sindirim sistemi ile ilgili riskler  
 
- NSAİİ’ler kanama, yara oluşması, mide veya bağırsak delinmesi gibi ölümcül olabil ecek ciddi 
istenmeyen etkilere yol açarlar. Bu istenmeyen etkiler herhangi bir zamanda, önceden uyarıcı 
bir belirti vererek veya vermeyerek ortaya çıkabilirler. Yaşlı hastalar, ciddi olan bu etkiler 
bakımından daha yüksek risk altındadır.   
 
 
İNAPROL’ü aşağıdaki durumlarda KULLANMAYINIZ  
 
Eğer,  
• İNAPROL ’ ün bileşenlerine,  naproksen  veya  naproksen  sodyum  içeren  ilaçlara  karşı  
alerjiniz  varsa  ya da, aspirin  veya diğer  ağrı, ateş ve iltihaba  etkili  ilaçlar  sizde astım 
sendromu, nezle ve  burun boşluklarında  iltihaplanma  oluşturuyorsa kullanmayınız. 
• Daha önce  kullandığınız  ağrı, ateş ve iltihaba  etkili ilaçlardan  biri sizde  mide -bağırsak  
kanamasına  veya  harabiyetine neden  olduysa  veya halen  aktif veya tekrarlayan  mide  ve 
duodenum  ülseriniz  varsa,  iki veya daha  fazla  kez, teşhis  konmuş  ülser  veya  kanama 
geçirdiyseniz  kullanmayınız. 
• Şiddetli böbrek, karaciğer  ya da kalp  yetmezliğiniz  varsa kullanmayınız. 
• Koroner  arter  bypass  ameliyatından  önce  ve sonra kullanmayınız.  
• Hasta 16 yaşından  küçükse  kullanmayınız.  
• Hamileliğinizin son 3 ayındaysanız kullanmayınız.  
 
İNAPROL’ü aşağıdaki durumlarda DİKKATLİ KULLANINIZ  
• Ağrı,  ateş ve iltihaba  etkili ilaçlar  grubundan herhangi  biri ile birlikte  kullanmaktan  
kaçınınız.  
• Tedavi  sağlamak  için gerekli  en kısa sürede, etkili en düşük dozu kullanarak, istenmeyen  
etkileri en aza indirebilirsiniz.  
• Önceden  geçirilmiş  ciddi  bir mide  bağırsak  rahatsızlığınız  veya belirtiler  varsa tedavinin 
herhangi  bir anında  ciddi  olabilen  kanama,  ülser  veya harabiyet  gelişebilir.  Ağrı,  ateş ve 
iltihaba  etkili ilaçlar  ile ortaya  çıkan  ciddi  mide  bağırsak  rahatsızlıkların  çoğu  yaşlı ve 
özürlü hastalarda ortaya  çıkmıştır.  Bu nedenle  ülser,  kanama  ve harabiyet  gibi ciddi  mide  3/10 
 bağırsak rahatsızlığınız  varsa doktorunuz  tedaviye  en düşük  doz ile başlamanızı ve 
beraberinde koruyucu bazı ilaçlar  (misoprostol  veya  proton  pompa  inhibitörleri)  
kullanmanızı  önerecektir.  Düşük  doz aspirin  veya mide  bağırsak  kanamasına  neden 
olabilecek  başka  ilaçlarla  kullanmanız  gerektiğinde  de koruyucu bir ilaç da almanız  
gerekecektir.  
• İltihaplı bağırsak  hastalığınız  (ülseratif kolit,  Crohn hastalığı)  varsa,  rahatsızlıklarınızın  
şiddetini  arttırabileceğinden,  ağrı, ateş ve iltihaba  etkili  ilaçları  dikkatli  kullanınız. Daha  
önce  mide  bağırsak  zehirlenmesi  geçirdiyseniz  her türlü  karın  rahatsızlığı  belirtisi  halinde  
doktorunuza  bildiriniz.  Mide  bağırsak kanaması  veya  ülserasyon  halinde  İNAPROL  
kullanmaya  devam  etmeyiniz.  
• Mide  bağırsak  hastalığınız  varsa İNAPROL ’ ü mutlaka  doktor kontrolünde  kullanınız. 
• Diğer  ağrı, ateş ve iltihaba  etkili ilaçlar  ile olduğu gibi mide  bağırsak  rahatsızlıklarının  
sıklığı  ve şiddeti, İNAPROL  dozu ve  tedavi  süresindeki  artışla birlikte artabilir.  
• Ağızdan alınan  doğum  kontrol  hapları,  varfarin  gibi kan pıhtılaşmasını  önleyen  ilaçlar,  
aspirin  gibi ülserasyon  veya kanama riskini  arttırabilen  ilaçlarla  kullanmanız  gerekirse  
dikkatli olunuz. 
• Yaşlı  hastalar,  ciddi  mide  bağırsak kanaması  ve harabiyeti  sıklığının  artması ihtimaline  
karşı  en düşük dozda  İNAPROL  kullanmalıdır.  
• Derinin  pul olup dökülmesi,  mukoza  harabiyeti  veya deride  gözlenen  aşırı duyarlılık  
hallerinde  İNAPROL  kullanmaya  devam  etmeyiniz.  
• Alerji sonucu yüz ve boğazda  şişme,  bronşların daralması  (astım)  ve nezle gibi aşırı 
duyarlılık  hallerinde  dikkatli kullanınız. Astım veya alerjik hastalık  ya da aspirin  duyarlılığı 
olan hastalarda bronşlarda  spazm oluşumu hızlanabilir.  
• Diğer  ağrı, ateş ve iltihaba  etkili ilaçlar  ile olduğu,  İNAPROL  böbrek hastalığı  olan 
hastalarda dikkatli  kullanılmalıdır.  Kan hacminde veya  böbrek kan akımında  azalmaya yol 
açan bir rahatsızlığınız,  kalp yetmezliğiniz,  karaciğer  fonksiyonlarınızda  bozukluk varsa  
dikkatli olunuz. Doktorunuz  kullandığınız  İNAPROL  dozunu azaltacaktır.  
• Diğer  ağrı, ateş ve iltihaba  etkili ilaçlar  ile olduğu gibi İNAPROL  karaciğer  fonksiyon  
testinde  bazı değerlerinizde yükselmelere  neden  olabilir.  Sarılık  ve hepatit  dahil  olmak  
üzere  şiddetli karaciğer  rahatsızlıklarına  karşı  dikkatli olunmalıdır.  
• Naproksen,  kanınızda, pıhtılaşmada  görev alan trombositlerin  kümeleşmesini azaltarak  
kanama  zamanını  uzattığından  pıhtılaşma  rahatsızlığınız  varsa,  doktor  kontrolü altında  
İNAPROL  tedavisine  devam  ediniz.  İNAPROL  kullanırken, kanama  riskiniz  yüksekse  veya 
kan pıhtılaşmasını  önleyen  bir ilaç kullanıyorsanız, kanama riskinde  artış olabilir.  
• İNAPROL  kullanırken  görme  bozukluğunuz  gelişirse  göz muayenesi  yaptırınız.  
• Ağrı,  ateş ve iltihaba  etkili ilaçların  neden  olduğu  sıvı tutulması  ve ödem  oluşması  riskine  
karşı  yüksek tansiyonun probleminiz  veya kalp yetmezliğiniz  varsa İNAPROL  kullanırken 
dikkatli olunuz. 
• Kontrol  edilemeyen  yüksek  tansiyonunuz  varsa,  kalp yetersizliğine  bağlı  olarak  solunum  
yetmezliği,  ödem,  karaciğerde büyüme  ile belirgin  bir hastalığınız  varsa,  kalbin  yeterince  
kanlanmamasına bağlı  bir hastalığınız  varsa doktorunuzu mutlaka  bilgilendiriniz.  
Doktorunuz  İNAPROL  ile tedaviniz  sırasında  bu rahatsızlıklarınızı göz önünde  
bulunduracaktır.  
• Kalp  damar  hastalığı riskiniz  yüksek olduğu durumlarda  (yüksek tansiyon,  şeker  hastalığı,  
sigara  kullanımı)  doktorunuz, İNAPROL  ile uzun süreli  tedaviniz  için bu 
rahatsızlıklarınızı  göz önünde bulunduracaktır.  
• Diğer  ağrı, ateş ve iltihaba  etkili  ilaçlar  ile olduğu gibi İNAPROL  hastanede  yatılması 4/10 
 veya  ölümle  sonuçlanabilen  kalp krizi veya inme  gibi ciddi  yan etkilere  neden  olabilir.  
Karaciğer  fonksiyonlarındaki  bozulmayı  gösteren  belirti ve bulgulara  karşı  dikkatli  
olunmalıdır  (bulantı,  halsizlik,  uyuklamak,  kaşıntı,  sarılık,  karnın sağ üst kısmında  ağrı, 
nezle benzeri  semptomlar).  
• Ciddi  kalp damar  sistemini ilgilendiren  olaylar  herhangi  bir uyarıcı  belirti  vermeden  ortaya  
çıkabilmekle  birlikte,  göğüs  ağrısı,  nefes  darlığı,  halsizlik,  konuşmada  zorluk gibi belirti ve 
bulgular  gözlendiğinde,  doktorunuza  başvurunuz.  
 
Alzheimer  hastalığı  (unutkanlıkla  karakterize hastalık)  riski olanlarda  dikkatli  kullanılması  
gerekmektedir.  
 
Bu uyarılar,  geçmişteki herhangi  bir dönemde dahi olsa  sizin için geçerliyse lütfen  doktorunuza  
danışınız. 
 
İNAPROL’ün yiyecek ve içecek ile kullanılması  
 
Ürün önerildiği şekilde kullanıldığı takdirde, besinlerle ve içeceklerle bir ilişkisi yoktur.  
 
Hamilelik  
 İlacı kullanmadan önce doktorunuza veya eczacınıza danışınız.  
 Bu ilacı kullanan ve hamile  kalma  potansiyeli  olan kadınların uygun bir doğum  kontrol  
yöntemi kullanması  gerekmektedir. 
 Hastaya  sağlayacağı  yararlar  ve getireceği  risklerin  gayet  iyi bir şekilde  değerlendirilmesini  
gerektirir.  Bu nedenle çok gerekmedikçe ilaç hamilelikte kullanılmamalıdır. 
 Hamileliğin son 3 ayında kesinlikle kullanılmamalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
 İlacı kullanmadan önce dokt orunuza veya eczacınıza danışınız.  
Naproksen anne sütüne geçeceğinden emziren annelere verilmemelidir.  
 Araç ve makine kullanımı  
 İNAPROL  kullanımı  ile birlikte  bazı hastalarda  sersemlik,  baş dönmesi,  uykusuzluk  hali ya 
da depresyon  olabilir.  Eğer sizde de bu ve benzeri  istenmeyen  etkiler  meydana gelirse,  dikkat  
gerektiren  aktiviteleri yaparken dikkatli olunuz.  
 İNAPROL’ün içeriğinde bulunan bazı yardımcı maddeler hakkında önemli bilgiler  
 Herhangi bir uyarı bulunmamaktadır.  
 5/10 
 Diğer ilaçlar ile birlikte kullanımı  
 
Aşağıdaki  etkileşimler  İNAPROL ’ün bileşiminde bulunan naproksenin sistemik (genel kan 
dolaşıma karışarak etkili olduğu) kullanımına  bağlı  etkileşimlerdir:  
 
Naproksen, kanda,  albumin  olarak  adlandırılan  bir proteine  bağlanır. Kumarin  tipi kanda  
pıhtılaşmayı önleyen ilaçlar,  sülfonilüreler,  hidantoinler, diğer  ağrı, ateş ve iltihaba  etkili 
(NSAİ)  ilaçlar  ve asetilsalisilik  asit gibi albumine  bağlanan  diğer  ilaçlarla  etkileşebileceğinden  
doktorunuz  İNAPROL  dozunu ayarlayacaktır.  Naproksen,  trombosit  olarak  adlandırılan  ve 
bir araya gelerek  kanın  pıhtılaşmasında  rol alan hücrelerin  aktivitesini azaltarak  pıhtılaşmayı  
geciktirebilir.  
 
Gut tedavisinde  kullanılan  probenesid ile birlikte  kullanılması,  naproksenin daha kısa sürede 
daha  yüksek etki  göstermesine  neden olabileceğinden  dikkatli olunmalıdır.  
 
Romatoid  artrit (eklemlerde  ağrı ve şekil  bozukluğuna  neden  olan devamlı  bir hastalık)  ve 
kanser  tedavisi için kullanılan  metotreksat  ile birlikte  kullandığınızda  dikkatli  olunuz.  
Naproksen,  metotreksatın  vücuttan  atılımını  azaltabilir  ve metotreksatın  yan etkilerinin  
görülmesine  neden olabilir.  
 
Bağışıklık  sistemini baskılayan  siklosporinlerle  birlikte  kullanılırsa  böbreklerde  zararlı  etkilere  
neden olabileceğinden dikkatli olunmalıdır.  
 
Naproksen, mide  ve ince bağırsak  ülseri  tedavisinde  kullanılan  mifepristonun etkisini  
azaltacağından, mifepriston kullandıktan sonra 8- 12 gün boyunca naproksen kullanmayınız.  
 NSAİİ’ler  gibi aspirin  ile İNAPROL  ile birlikte  kullanımı,  yan etki olay potansiyeli  artışı  
nedeniyle tavsiye edilmemektedir.  
 Yüksek  tansiyon tedavisi  için kullanılan  beta blokörlerin etkisini azaltabilir.  Naproksen  ve 
diğer  ağrı, ateş ve iltihaba  etkili ilaçlar,  yüksek tansiyon tedavisinde  kullanılan ilaçların  etkisini  
azaltabilir  ve ACE inhibitörlerinin  böbrek hasarı riskini arttırabilir.  
 Furosemid gibi idrar söktürücü ilaçlarla  ağrı kesici  ve iltihap  giderici  ilaçların  birlikte  
kullanımı,  böbrek yetmezliği  gelişme  riskini  arttırabilir.  
 Belirli duygudurum  bozuklukların tedavisinde kullanılan  lityum  ile birlikte kullanıldığında  
lityum kan seviyesinde  yükselme ve  buna  bağlı  yan etkiler  görülebilir.  
 Bağışıklık  sistemini baskılayan  bir ilaç olan siklosporin ve takrolimus  ile birlikte  
kullanıldığında  böbrek hasarı riski artabilir.  
 İNAPROL ’ün içinde  bulunduğu, ağrı, ateş ve iltihaba  etkili ilaçlar,  kalbin kasılma  gücünü  
arttıran  glikozidlerle  birlikte  kullanıldıklarında,  kalp yetmezliğini  şiddetlendirebilir, böbrekten 
atılımlarını etkileyerek  kan konsantrasyonlarını  arttırabilir.  
 6/10 
 İNAPROL ’ün içinde  bulunduğu  ağrı, ateş ve iltihaba  etkili ilaçlar,  insan  bağışıklık  yetersizliği 
virüsünün (HIV)  de dahil  olduğu retrovirüslere  etkili zidavudin ile birlikte  kullanıldığında  kan 
hastalıkları  riskini  arttırabilir.  
 
İNAPROL ’ün içinde  bulunduğu  ağrı, ateş ve iltihaba  etkili ilaçlar  ile depresyon tedavisinde  
kullanılan SSRI’lar  birlikte kullanıldıklarında  sindirim sistemi kanama  riski  artmaktadır.  
 
Diğer  ağrı, ateş ve iltihaba  etkili ilaçlarda olduğu gibi steroidlerle  birlikte  kullanıldığında  
sindirim sistemi ülserleri  ve kanama riski artmaktadır.  
 
Hayvan  çalışmalarında  ağrı, ateş ve iltihaba  etkili ilaçlar  ile kinolon grubu antibiyotikler  
birlikte  kullanıldıklarında  istemli  kasların  tümü  ya da bazılarında şiddetli ritmik  kasılma  
(konvül ziyon)  riski  artabilir.  
 
İNAPROL  ile ağrı,  ateş ve iltihaba etkili ilaçların  birlikte  uygulanması  önerilmemektedir.  
 
Diğer  ağrı, ateş ve iltihaba  etkili ilaçlarda olduğu  gibi doğum  kontrol  ilaçları  ile birlikte  
uygulandığında, mide  bağırsak sisteminde  ülser  ve kanama  riskinden dolayı  dikkatli  
olunmalıdır.  
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İNAPROL nasıl kullanılır?  
 Uygun kullanım ve doz/uygulama sıklığı için talimatlar:  
 
Yetişkinlerde romatoid artrit (eklemlerin ağrı ve şekil bozukluğu ile giden iltihaplı bir  
hastalı ğı), osteoartrit  (eklem kireçlenmesi) , akut gut (eklemlerde ürik asit kristallerinin 
birikmesi)  ve ankilozan spondilit'te  (öncelikle omurgayı tutan, ağrılı, şekil bozukluğu ve 
aktivite kısıtlanması ile sakatlığa neden olan iltihaplı romatizmal bir hastalık) analjezik (ağrı 
kesici) ve antiinflamatuvar (iltihap giderici) etkinlik için: 
 
 a) Başlan  gıç ted avisi:  
Günlük doz  500- 1000 mg olup, genellikle 12 saat aralıklarla 2 defada  alınması şeklindedir. 
 
1. Şiddetli gece ağrısı  ve/veya  sabah  katılığı  şikayetleri  olanlarda, 
2. Yüksek  dozda  kullanılan  başka  bir antiromatizmal (romatizma tedavisinde kullanılan ilaç)  
ilaçtan  İNAPROL ’e geçilmesi  düşünüldüğü  durumlarda,  
3. Ağrının  önde  gelen  belirti olduğu osteoartritli  hastalarda,  tedaviye  günde  750-1000 mg ile 
başlanmalı  ve birkaç  hafta devam  edilmelidir.  
 
 b) İdame  ted avisi:  
12 saatlik  aralarla alınan  500-1000 mg şeklinde  yapılır.  Sabah  ve akşam  dozları  önde  gelen  
şikayetlerinize (gece ağrısı,  sabah  katılığı  vb.) göre düzenlenir.  
 
İNAPROL , idame  tedavisinde  sabah  veya  akşam  alınan  500-1000  mg’lık  tek dozlarda  
etkilidir. 7/10 
  
Adet  sancısı,  doğum  sonrası  emzirmeyen  annede  ve rahim  içi araç uygulamasını  takiben  
meydana  gelen  ağrılarda analjezi  amacıyla:  Başlangıçta  500 mg İNAPROL  suppozituvar , 
daha  sonra  6-8 saatlik  aralarla  250 mg İNAPROL  tablet  veya 12 saatlik  aralarla alınan  500 
mg İNAPROL  suppozitu var ile tedavi  edilir.  
 Yetişkinlerde  diğer endikasyonlarda:  Başlangıçta  500 mg İNAPROL  suppozituvar , daha  sonra  
6-8 saatlik  aralarla 250 mg İNAPROL  tablet  veya  12 saatlik  aralarla alınan  500 mg 
İNAPROL  suppozituvar  ile tedavi  edilir.  
 
Erişkinlerde  gerektiğinde  daha  yüksek seviyede  antiinflamatuvar/analjezik  aktivite (iltihap 
giderici/ağrı kesici etkinlik) sağlamak  için düşük dozları  iyi tolere eden  ve gastrointestinal  
(sindirim sistemi) hastalık  öyküsü olmayan  hastalarda günlük doz, kısa süreli  olmak  şartıyla  
1500 mg’a  kadar  arttırılabilir.  Bu gibi yüksek dozlarda  gastrointestinal  yan etkilerin  arttığı 
rapor  edilmiştir.  
 
Doktor  tarafından  başka  bir şekilde tavsiye  edilmediği  takdirde  belirtilen  dozlarda kullanınız.  
 Uygulama yolu ve metodu:  
 İNAPROL  makat  yolundan  (rektal  yol) kullanılır.  
 Değişik yaş grupları:  
 Çocuklarda kullanımı:  
İNAPROL  16 yaşından  küçük  çocuklarda  kullanılması tavsiye  edilmez.  Ancak  sadece,  eklem  
iltihabı  olan 5 yaşından büyük  çocuklarda  10 mg/kg/gün dozda  12 saat ara ile kullanılmalıdır.  
 Yaşlılarda kullanımı:  
Yaşlılarda  ilacın  vücuttan uzaklaştırılması azalabileceğinden  dozda  dikkatli  olunmalı,  etkili en 
düşük doz  kullanılmalıdır.  
 Özel kullanım durumları:  
 
Böbrek/Karaciğer yetmezliği:  
Böbrek  fonksiyon testlerinizde sonuçlarınız  uygun değilse  İNAPROL  kullanmayınız. 
Karaciğer  fonksiyonlarınızda  bozukluklar  varsa İNAPROL  kullanırken  dikkatli olunuz. 
 
Eğer İNAPROL 'ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla İNAPROL kullandıysanız:  
 Belirgin  doz aşımı  baş ağrısı,  baş dönmesi, bulantı,  mide  yanması,  hazımsızlık,  bulantı, kusma,  
mide  bağırsak  sisteminde  kanama,  bazen  ishal,  uyuşukluk, sersemlik,  kulak çınlaması,  
baygınlık  ile kendini  gösterir. Fazla  sayıda  tabletin  yanlışlıkla  ya da kasıtlı olarak  alınması  
durumunda  mide  boşaltılmalı ve bilinen  destekleyici önlemler  alınmalıdır.  Kullanmanız  
gerekenden  fazla İNAPROL  aldıktan  1 saat sonra  aktif kömür  uygulaması  yapılmalıdır.  8/10 
 Yetişkinlerde  midenin  yıkanması  da düşünülebilir.  Sıkça idrara  çıkmanız  önerilir.  Doktorunuz  
böbrek ve  karaciğer  fonksiyonlarınızı  kontrol altında  tutacaktır.  
 
İNAPROL'ü kullanmanız gerekenden fazlasını kullanmışsanız bir doktor veya eczacı ile 
konuşunuz. 
 İNAPROL'ü kullanmayı unutursanız  
 Unutulan dozları dengelemek için çift doz kullanmayınız. 
 
İNAPROL ile tedavi sonlandırıldığında oluşabilecek etkiler  
 
Tedavi  sonlandırıldığında herhangi  bir sorun görülmesi  beklenmez.  
 
4. Olası yan etkiler nelerdir?  
Tüm ilaçlar gibi, İNAPROL'ün içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, İNAPROL’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölüm üne başvurunuz:  
 
• Ellerin,  ayakların,  bileklerin, yüzün, dudakların, ağzın  veya  boğazın  yutmayı  veya  nefes  
almayı zorlaştıracak  şekilde  şişmesi  
• Baygınlık  
• Deri döküntüleri, 
• Ölümcül sarılık  
 Bunların  hepsi çok  ciddi  yan etkilerdir.  
 Eğer  bunlardan  biri sizde  mevcut  ise, sizin  İNAPROL ’e karşı  ciddi  alerjiniz  var demektir.  
Acil tıbbi müdahaleye  veya  hastaneye yatırılmanıza gerek  olabilir.  
 Bu çok ciddi  yan etkilerin  hepsi  oldukça seyrek görülür. 
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
• Virüs kaynaklı  menenjit (ateş, halsizlik, baş ve boyun ağrısı),  gün ışığına  hassasiyet  
• Bazı kan hücrelerinin  eksikliği  ile meydana  gelen  kansızlık hastalığı,  kandaki  beyaz  
hücrelerin  sayısının  azalması, kanın  pıhtılaşmasında rol alan  trombosit  sayısının azalması  
• Kandaki  potasyum  düzeyinin  artması  
• Depresyon, uyku  bozukluğu, uykusuzluk  
• Havale,  zihinsel  fonksiyonların zayıflaması  
• Görme  sinirinin ödemli  iltihabı 
• Duyma  bozukluğu,  kulak çınlaması,  baş dönmesi  
• Yüksek  tansiyon,  damar  tıkanıklığı  9/10 
 • Mide  bağırsak  rahatsızlıkları  (hazımsızlık, kabızlık,  ishal,  bulantı,  kusma)  
• Terleme,  saç dökülmesi, cilt  problemleri  
• Kas ağrısı  ve kas zayıflığı 
• Kadınlarda  kısırlık  
• Üşüme  hissi, at eşlenme,  keyifsizlik  
• Hepatit,  sarılık  (iştahsızlık,  halsizlik, karaciğer  fonksiyon  testlerinde  anormallikler,  üşüme  
hissi, ateşlenme  keyifsizlik)  
 
Bunların  hepsi ciddi  yan etkilerdir.  Acil tıbbi müdahale  gerekebilir. Ciddi  yan etkiler  çok seyrek  
görülür. 
 
Aşağıdakilerden herhangi birini fark ederseniz, doktorunuza söyleyiniz:  
• Kansızlık  
• Baş dönmesi, rehavet  hali, baş  ağrısı,  ışığa hassasiyet,  dikkat  bozukluğu 
• Görmede  bulanıklık  
• Sersemlik  hali 
• Sanrı  
• Çarpıntı  
• Nefes  darlığı  
• Midede  ülser  ve harabiyet, kusma, ishal,  karın  ağrısı,  midede yanma,  kabızlık  
• Kaşıntı,  deri döküntüsü, ciltte lekelenme,  morarma  
• Böbrek  rahatsızlıkları  
• Ödem,  susuzluk hissi  
 Bunlar  İNAPROL ’ün hafif  yan etkileridir.  
 Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. İNAPROL'ün saklanması  
İNAPROL'ü çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklı ğında saklayınız . 
 
Son kullanma tarihiyle uyumlu olarak kullanınız.  Ambalajdaki son kullanma tarihinden sonra İNAPROL'ü kullanmayınız.  10/10 
 Eğer üründe ve /veya ambalajında bozukluklar fa rk ederseniz İNAPROL'ü kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
Hüsnü Arsan İlaçları  A.Ş 
34398 Maslak- İSTANBUL  
 
Üretim Yeri:  
Bilim İlaç San. ve Tic. A.Ş. 
34398 Maslak- İSTANBUL  
 Bu kullanma talimatı ………………..  tarihinde onaylanmıştır. 