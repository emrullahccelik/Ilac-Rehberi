KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEUKERAN 2 mg Film Kaplı Tablet
Sitotoksik
2. KALİTATİF VE KANTİTATİF BİLEŞİM
Etkin madde:
Her tablette:
Klorambusil (INN) 2 mg
Yardımcı maddeler:
Susuz Laktoz 67.65 mg (inek sütü)
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Bir yüzünde “GX EG3”, diğer yüzünde “L” baskısı olan, kahve renkli, yuvarlak, bikonveks
tabletlerdir
4. KLİNİK ÖZELLİKLER
4.1. Terapötik endikasyonlar
LEUKERAN aşağıdaki hastalıkların tedavisinde endikedir:
- Hodgkin lenfoma
- Non-Hodgkin lenfoma
- Kronik lenfositik lösemi
- Waldenström makroglobulinemisi
4.2. Pozoloji ve uygulama şekli
KULLANILAN TEDAVİ ŞEMALARININ AYRINTILARI İÇİN BU KONUDAKİ
ÇALIŞMALARDAN YARARLANILMALIDIR.
LEUKERAN, AKTİF BİR SİTOTOKSİK AJANDIR VE SADECE UYGULAMA
SIRASINDA VE SONRASINDA KLİNİK, BİYOKİMYASAL VE HEMATOLOJİK
ETKİLERİN DÜZENLİ OLARAK İZLENEBİLECEĞİ TESİSLERE SAHİP ONKOLOJİ
SERVİSLERİNDEKİ UZMAN HEKİMLERİN KONTROLÜ ALTINDA
UYGULANMALIDIR.
1Pozoloji/Uygulama Sıklığı ve Süresi
Yetişkinlerde:
Hodgkin lenfoma:
İlerlemiş hastalığın palyatif tedavisinde tek ajan olarak kullanılmaktadır tipik dozu 4 - 8 hafta
süre ile 0.2 mg/kg/gün’dür.
LEUKERAN genellikle kombinasyon tedavisi ve birkaç rejim içinde kullanılmaktadır.
LEUKERAN nitrojen mustarda alternatif olarak kullanılmaktadır, toksisitede azalma ile
birlikte benzer terapötik sonuçlar vermektedir.
Non-Hodgkin lenfoma:
Başlangıçta, 4 - 8 hafta için genel doz tek ajan olarak 0.1 - 0.2 mg/kg/gündür, idame tedavide
ise azaltılmış günlük doz veya aralıklı doz olarak verilir.
LEUKERAN ilerlemiş yaygın lenfositik lenfomalı ve radyoterapi sonrası nüks görülen
hastaların tedavisinde yararlıdır.
İleri non-hodgkin lenfositik lenfomalı hastalarda LEUKERAN ile yapılan tek ajan ve
kombinasyon kemoterapisinde, tedaviye cevap oranlarında önemli bir farklılık yoktur.
Kronik lenfositik lösemi:
LEUKERAN tedavisine genellikle belirtiler başladıktan sonra veya periferal kan sayımı ile
gösterilmiş kemik iliği fonksiyon bozukluğu ortaya çıktığında (ama kemik iliği yetmezliğinde
değil) başlanmalıdır.
Başlangıçta LEUKERAN toplam lökosit sayısı mikrolitre başına 10.000’e düşene kadar 0.15
mg/kg/gün dozunda verilir.
İlk kürden sonra tedaviye 0.1 mg/kg/gün dozu ile 4 hafta boyunca devam edilebilir.
Genellikle yaklaşık 2 yıl süren tedaviden sonra hastaların bir kısmında, kan lökosit sayısı
normal düzeylere iner, büyüyen dalak ve lenf nodülleri hissedilemez durumda olur ve kemik
iliğindeki lenfositlerin oranı % 20’nin altına iner.
Kemik iliği yetmezliği olan hastalar önce prednizolon ile tedavi edilmeli ve LEUKERAN ile
tedaviye başlanmadan önce kemik iliğinin yeniden oluşmaya başlaması sağlanmalıdır.
Aralıklı yüksek doz tedavisi günlük LEUKERAN tedavisi ile karşılaştırılmıştır. Ancak her iki
tedavi grubu arasında terapötik yanıt veya yan etki sıklığında anlamlı bir fark gözlenmemiştir.
Waldenstromun makroglobulinemisi:
LEUKERAN bu endikasyonda tedavi seçeneklerinden biridir.
2Lökopeni görülene kadar 6 - 12 mg başlangıç dozları tavsiye edilmektedir, bunu takiben de bir
müddet günde 2 - 8 mg verilmelidir.
Özel popülasyonlara ilişkin ek bilgiler:
Böbrek yetmezliği:
LEUKERAN’ın üriner atılımı son derece düşüktür. Bu yüzden klorambusilin eliminasyonunda
renal atılım önemli bir yolak olarak değerlendirilmez. Böbrek yetmezliği olan hastalarda doz
ayarlamasına gerek yoktur. Ancak, böbrek yetmezliği durumunda klorambusilin
farmakokinetiği üzerine uygun şekilde yapılmış çalışmalar yoktur.
Karaciğer yetmezliği:
Karaciğer yetmezliği olan hastalar toksisite belirtileri ve bulguları açısından yakından
izlenmelidir. Klorambusil başlıca karaciğerde metabolize edilir. Ağır karaciğer yetmezliği olan
hastalarda doz azaltılması düşünülmelidir. Ancak, karaciğer yetmezliği olan hastalara özgü bir
dozlama önermek için yeterli veri yoktur.
Pediyatrik popülasyon:
LEUKERAN çocuklarda Hodgkin lenfoma ve non-Hodgkin lenfoma tedavisinde kullanılabilir.
Doz rejimleri yetişkinlerdekine benzerdir.
Geriyatrik popülasyon:
Yaşlı hastalara spesifik çalışmalar yürütülmemiştir. Ancak, böbrek ve karaciğer fonksiyonlarının
izlenmesi tavsiye edilir ve yetmezlik durumunda dikkatli olunmalıdır.
Klinik deneyim yanıtta yaşa bağlı farklılıklar ortaya çıkarmamış olsa da, yaşlılarda genel olarak
doz dikkatli şekilde ayarlanmalı, çoğunlukla en düşük doz aralığından tedavi başlatılmalıdır.
Uygulama şekli:
LEUKERAN oral yoldan uygulanır. Yüksek gastrik pH’nın LEUKERAN biyoyararlanımını
belirgin şekilde azalttığı gösterilmiş olduğundan aç karna (yemeklerden önce veya yemeklerden
3 saat sonra) alınması önerilir.
4.3. Kontrendikasyonlar
LEUKERAN, klorambusil veya içeriğindeki maddelere karşı aşırı duyarlılığı olan kişilerde
kontrendikedir.
4.4. Özel kullanım uyarıları ve önlemleri
Canlı organizma aşısı ile immunizasyon, bağışıklığı baskılanmış hastalarda enfeksiyon
oluşturma potansiyeli taşır. Bu nedenle canlı organizma aşılarıyla immünizasyon tavsiye
edilmemektedir.
Otolog kök hücre transplantasyonu alma ihtimali olan hastalara uzun süreli klorambusil tedavisi
verilmemelidir.
3LEUKERAN Tablet’lerin güvenli kullanımı:
Bölüm 6.6’ya bakınız.
İzleme
LEUKERAN geri dönüşümsüz kemik iliği baskılanması meydana getirebileceğinden, tedavi
olan hastalarda kan sayımları dikkatle kontrol edilmelidir. Toplam dozaj 6.5 mg/kg vücut
ağırlığı civarında olduğunda geri dönüşümsüz kemik iliği hasarı ile ilişkilidir.
LEUKERAN terapötik dozlarında lenfositleri azaltır, nötrofil ve trombosit sayıları ile
hemoglobin düzeyleri üzerindeki etkisi daha azdır. Nötrofillerdeki ilk düşüş belirtisinde
LEUKERAN kullanımını kesmek gerekmez, ancak bu düşüşün son dozdan sonra 10 gün ya da
daha uzun süre devam edebileceği unutulmamalıdır.
Yakın zamanda radyoterapi uygulanmış ya da başka sitotoksik ajan almış olan hastalara
LEUKERAN verilmemelidir. LEUKERAN sadece kemik iliği fonksiyonu baskılanmış ya da
lenfotik infiltrasyonu aynı olan hastalara dikkatle verilmelidir.
Kemik iliğinin lenfositik infiltrasyonunda veya kemik iliği hipoplazisinde günlük 0.1 mg/kg
vücut ağırlığı dozu aşılmamalıdır.
Nefrotik sendromlu çocuklar, aralıklı yüksek doz rejim uygulanan hastalar ve nöbet hikayesi
olanlar, nöbet riski artabileceğinden LEUKERAN uygulamasını takiben yakından izlenmelidir.
Mutajenite ve karsinojenite
LEUKERAN’ın insanlarda kromatid ya da kromozom hasarına neden olduğu gösterilmiştir.
Hastanın uzun süreli tedavisi planlandığında benzer etkilerin olabileceği ihtimali akılda
tutulmalıdır.
Özellikle uzun süreli tedavilerin ardından akut ikincil hematolojik maligniteler (özellikle
lösemi ve miyelodisplastik sendrom) bildirilmiştir (bkz. İstenmeyen etkiler).
Over kanserli hastalar arasında alkilleyici ajan almış olanların ve olmayanların karşılaştırıldığı
bir çalışma, LEUKERAN da dahil alkilleyici ajan kullanımının akut lösemi insidansını anlamlı
derecede arttırdığını göstermiştir.
Meme kanseri için LEUKERAN ile uzun süreli adjuvan tedavi gören hastaların küçük bir
kısmında akut miyelojen lösemi bildirilmiştir.
LEUKERAN kullanımı söz konusu olduğunda potansiyel terapötik yarara karşılık lösemi
gelişme riski dengelenmelidir.
Klorambusil alan hastalarda Steven-Johnson Sendromu rapor edildiğinden eğer döküntü
gelişirse klorambusil ile devamlı tedavi değerlendirilmelidir.
Şeker intoleransı
4LEUKERAN laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glikoz-galaktoz malabsorpsiyon problemi olan hastaların bu ilacı kullanmamaları gerekir.
Her bir LEUKERAN 2 mg tablet 67.65 mg laktoz içerir.
4.5. Diğer tıbbi ürünlerle etkileşim ve diğer etkileşim şekilleri
Bağışıklığı baskılanmış kişilerde canlı organizma aşıları ile aşılama tavsiye edilmemektedir
(bkz. Bölüm 4.1: Özel kullanım uyarıları ve önlemleri)
Pürin nükleozid analogları (fludarabin, pentostatin ve kladribin) ex vivo klorambusil’in
sitotoksisitesini artırmıştır. Klinik olarak pürin nükleozid analogları ve alkilleyici ajanların
kombinasyonu daha yüksek yanıt oranları meydana getirmiştir. Ancak, kombinasyonlar aynı
zamanda daha yüksek oranda hematolojik toksisitelerle sonuçlanmıştır. Hayvanlar üzerinde
yapılan çalışmalar, klorambusil toksisitesinde artış olasılığından dolayı fenilbutazon alan
hastalarda standart LEUKERAN dozları azaltılmalıdır.
4.6. Gebelik ve laktasyon
Genel tavsiye
Gebelik kategorisi D.
Çocuk doğurma potansiyeli olan kadınlar/Doğum kontrolü (Kontrasepsiyon)
Diğer sitotoksik ajanlarda olduğu gibi eşlerden herhangi biri LEUKERAN alıyorsa uygun
doğum kontrol önlemlerinin alınması tavsiye edilmektedir. Eşler ilacın üreme hücrelerine olan
etkisi hakkında bilgilendirilmelidir.
Gebelik dönemi
Gebelik sırasında kullanılmamalıdır; özellikle ilk trimesterde hekim ilacın elzem olduğunu
belirtmediği sürece LEUKERAN kullanımından kaçınılmalıdır. Her bireysel durumda anneye
sağlaması beklenen fayda ile fetus için oluşturduğu potansiyel tehlike dengelenmelidir.
Laktasyon dönemi
LEUKERAN alan anneler emzirmemelidir.
Üreme yeteneği/Fertilite
Klorambusil over fonksiyonunu baskılayabilir ve LEUKERAN tedavisinden sonra amenore
bildirilmiştir.
LEUKERAN ile tedavi sonucu azospermi görülmüştür; ancak bunun için toplam dozun en az
400 mg olması gerektiği düşünülmektedir. Lenfomalı hastalarda toplam 400 - 2600 mg dozlarda
uygulanan LEUKERAN tedavisinden sonra spermatogenezde değişik derecelerde düzelme
bildirilmiştir.
Teratojenite
5Diğer toksik ilaçlarda olduğu gibi klorambusil potansiyel olarak teratojeniktir (Bkz. bölüm 5.3)
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
Bu ürün için istenmeyen etkilerin sıklığını belirlemek için kullanılan modern klinik
dökümantasyon bulunmamaktadır. Beklenmeyen etkilerin insidansı alınan doza ve diğer
terapötik ajanlarla kombinasyon şeklinde verilmesine bağlı olarak değişiklik gösterebilir.
Aşağıda, advers etkiler sıklık sınıflandırmasına göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10 000 ila <1/1000); çok seyrek (<1/10 000), bilinmiyor (eldeki verilerden hareketle tahmin
edilemiyor).
Vücut Sistemi Yan etkiler
İyi huylu ve kötü huylu Yaygın Özellikle uzun süreli tedaviden sonra akut
neoplazmalar (Kist ve sekonder hematolojik maligniteler (başta lösemi
polipler dahil olmak ve miyelodisplastik sendrom).
üzere)
Kan ve lenf sistemi Çok yaygın Lökopeni, nötropeni, trombositopeni,
hastalıkları pansitopeni veya kemik iliği baskılanması1.
Yaygın Anemi.
Çok seyrek Geri dönüşsüz kemik iliği yetmezliği.
Bağışıklık sistemi Seyrek İlk dozdan veya sonraki dozlardan sonra ürtiker
hastalıkları ve anjiyonörotik ödem gibi aşırı duyarlılık.
Sinir sistemi hastalıkları Yaygın Nefrotik sendromu olan pediyatrik
popülasyonda konvülsiyonlar.
Seyrek Klorambusilin terapötik günlük dozlarını veya
yüksek puls dozlam rejimini alan pediyatrik
popülasyon ve erişkinlerde kısmi ve/veya
jeneralize konvülsiyonlar2.
Çok seyrek Konvülsiyonlar olmadan tremor, kas seğirmesi
ve miyoklonus dahil hareket bozuklukları.
Periferik nöropati.
Solunum, göğüs Çok seyrek İnterstisyel pulmoner fibroz3, interstisyel
bozuklukları ve pnömoni.
mediyastinal hastalıklar
Gastrointestinal Yaygın Bulantı ve kusma, diyare ve oral ülserasyon gibi
hastalıklar gastro intestinal hastalıklar.
Hepatobiliyer hastalıklar Seyrek Hepatotoksisite, sarılık.
Deri ve derialtı doku Yaygın Döküntü.
hastalıkları olmayan
Seyrek Stevens-Johnson sendromu, toksik epidermal
nekroliz4.
Böbrek ve idrar yolu Çok seyrek Steril sistit.
hastalıkları
6Üreme sistemi ve meme Bilinmiyor Amenore, azoospermi.
bozuklukları
Genel bozukluklar ve Seyrek Pireksi.
uygulama bölgesine
ilişkin hastalıklar
1. Kemik iliği baskılanması sıklıkla meydana gelse de, klorambusil yeterince erken kesilirse genellikle geri
dönüşümlüdür.
2. Nöbet bozukluğu öyküsü olan hastalar özellikle duyarlı olabilir.
3. Uzun süreli klorambusil tedavisinde kronik lenfositik lösemili hastalarda ara sıra şiddetli interstisyel
pulmoner fibroz bildirilmiştir. Pulmoner fibroz, klorambusilin kesilmesiyle giderilebilir.
4.Döküntünün Stevens-Johnson sendromu ve toksik epidermal nekroliz gibi ciddi koşullara ilerlediği
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar ve belirtiler:
LEUKERAN’ın yanlışlıkla uygulanan yüksek dozlarının başlıca bulgusu geri dönüşümlü
pansitopenidir. Ajite davranış ve ataksiden, grand mal nöbetlere kadar değişen nörolojik
toksisite meydana gelmiştir.
Tedavi:
Bilinen bir antidotu olmadığından kan tablosu yakından izlenmeli ve gerekirse uygun kan
transfüzyonlarıyla birlikte genel destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antineoplastik and immünomodülatör ajanlar, antineoplastik ajanlar,
alkilleyici ajanlar, nitrojen mustard analogları,
ATC Kodu: L01AA02
Etki mekanizması:
Klorambusil, bifonksiyonel alkilleyici ajan olarak görev yapan bir aromatik azotlu hardal
türevidir. DNA replikasyonuna girişimin yanısıra klorambusil sitozolik p53’ün birikmesi ve
bunu takiben bir apoptoz tetikleyicinin (Bax) aktive olması suretiyle selüler apoptozu uyarır.
Farmakodinamik etkiler:
Klorambusilin sitotoksik etkisi klorambusilin majör metaboliti fenilasetik asit mustarddan
(hardal) kaynaklanır (Bkz. bölüm 5.2)
Direnç mekanizması:
7Klorambusil bir aromatik azotlu hardal türevidir ve azotlu hardallara karşı dirençte ikincil
derecedeki etkiler bildirilmiştir: çeşitli çoklu ilaç direnci ilişkili proteinler yoluyla bu ajanların
ve metabolitlerinin aktarılmasında değişiklikler, bu ajanlarla oluşan DNA çapraz bağlarının
kinetiklerinde değişiklikler ve apostoz değişiklikleri ve değişen DNA onarım aktivitesi.
Klorambusil çoklu ilaç direnci ilişkili proteinin (MRP1 veya ABCC1) substratı değildir, ancak
glutatyon konjugatları MRP1 (ABCC1) ve MRP2 (ABCC2)’nin konjugatlarıdır.
5.2. Farmakokinetik özellikler
Genel özellikler
Emilim:
Klorambusil gastrointestinal kanaldan pasif difüzyon ile iyi emilir ve uygulamadan 15-30
dakika sonra tayin edilebilir. Oral klorambusilinin biyoyararlanımı tek doz 10-200 mg
uygulamadan sonra %70 ila %100’dür. 12 hastaya 0.2 mg/kg dozunda klorambusilin oral yolla
verildiği bir çalışmada, maksimum plazma konsantrasyonuna (492 ± 160 ng/ml) uygulamadan
0.25-2 saat sonra ulaşılmıştır.
Hızlı, tahmin edilebilir klorambusil absorpsiyonunun, klorambusilin plazma
farmakokinetiklerinde bireyler arası değişkenlikle uyumlu olarak 15 ve 70 mg arasındaki
dozların ağızdan verilmesini takiben nispeten küçük olduğu gösterilmiştir (EAA’da 2 kat hasta-
içi değişkenlik ve 2-4 kat hastalar arası değişkenlik).
Klorambusil absorpsiyonu yemekten sonra alındığında azalır. On hastanın katıldığı bir
çalışmada yiyecek alımı C ’a erişmede medyan zamanını %100’den daha fazla artırmış, pik
maks
plazma konsantrasyonunu %50’den fazla azaltmış ve ortalama EAA ’yı yaklaşık %27
(0- ∞ )
azaltmıştır.
Dağılım:
Klorambusilin dağılım hacmi yaklaşık 0.14-0.24 L/kg’dır. Klorambusil plazma proteinlerine,
başlıca albümine (%98) kovalan olarak bağlanır. Kırmızı kan hücrelerine de kovalan olarak
bağlanır.
Biyotransformasyon:
Klorambusil monodikloroetilasyon ve β-oksidasyon ile geniş çapta karaciğerde metabolize
edilir; hayvanlarda alkilasyonu aktive eden fenilasetik asit mustard (PAAM) ana metabolit
olarak oluşur.
Klorambusil ve PAAM in vivo monohidroksi ve dihidroksi türevlerine parçalanır. Ayrıca
klorambusil mono- ve diglutatyonil konjugatlarını oluşturmak üzere glutatyon ile reaksiyona
girer.
Klorambusil oral yoldan yaklaşık 0.2 mg/kg vücut ağırlığı dozunda verilmesini takiben bazı
hastaların plazmasında henüz 15. dakikada tespit edilmiştir ve 306 ± 73 nanogram/ml’nin
ortalama doz ayarlanmış plazma konsantrasyonu (C ) 1 ila 3 saatte görülmüştür.
maks
Eliminasyon:
8Ortalama plazma terminal eliminasyon yarı ömrü 1.3-1.5 saat aralığındadır ve PAAM için
yaklaşık 1.8 saattir.
Değişmemiş klorambusilin veya PAAM’nin renal atılım oranı çok düşüktür; uygulana her bir
dozun 24 saat içinde idrara atılımı %1’den azdır. Dozun kalanı esas olarak monohidroksi ve
dihidroksi türevleri olarak atılır.
5.3. Klinik öncesi güvenlilik verileri
Mutajenite ve karsinojenite:
Diğer sitotoksik ajanlar gibi klorambusil in vitro ve in vivo genotoksisite testlerine göre
mutajeniktir, insanlarda ve hayvanlarda karsinojeniktir.
Fertiliteye etkisi:
Sıçanlarda, klorambusilin spermatogeneze zarar verdiği ve testiküler atrofiye neden olduğu
gösterilmiştir.
Teratojenite:
Klorambusil 4 - 20 mg/kg tek bir doz oral uygulamasının ardından; kısa veya kıvrımlı kuyruk,
mikrosefali ve eksensefali gibi gelişim anormallikleri, ektrodaktili, brakidaktili, sindaktili ve
polidaktili dahil parmak anormallikleri ve kemik boyunda kısalma, bir veya bir kaç bileşeninde
eksiklik ayrıca fare ve sıçan embriyolarında ossifikasyon bölgelerinde bütünsel eksiklikler gibi
uzun kemik anormalliklerini indüklediği gösterilmiştir Ayrıca klorambusilin sıçanlarda 3-6
mg/kg’lık tek doz intraperitonal enjeksiyonu takiben yavrularda renal bozukluklara neden
olduğu gösterilmiştir.
Beyin ve plazma farmakokinetiği
14C işaretli klorambusilin sıçanlara oral yoldan uygulanmasını takiben, radyoaktif işaretli
materyalin en yüksek konsantrasyonları plazma, karaciğer ve böbreklerde tespit edilmiştir.
Klorambusilin intravenöz yoldan uygulanmasından sonra sıçanların serebral dokusunda
yalnızca düşük konsantrasyonlarda tespit edilmiştir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek:
Mikrokristalize selüloz
Susuz laktoz (inek sütü)
Kolloidal susuz silika
Stearik asit
Kaplama:
Hipromelloz
Titanyum dioksit
Sentetik sarı demir oksit
Sentetik kırmızı demir oksit
Makrogol
96.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay.
6.4. Saklamaya yönelik özel tedbirler
2°C-8°C arasında buzdolabında ve kuru bir yerde saklayınız.
6.5. Ambalajın niteliği ve içeriği
LEUKERAN tabletler, çocuk kilidi olan amber renkli cam şişeler içinde 25 ve 100 tablet olarak
bulunur.
6.6. Beşeri tıbbi üründen arta kalan maddelerin imhası ve diğer özel önlemler
LEUKERAN tabletlerin güvenli kullanımı:
LEUKERAN tabletler, sitotoksik ilaçların kullanımı ile ilgili yürürlükteki talimatlara ve/veya
düzenlemelere uygun şekilde kullanılmalıdır.
Tablet kaplaması sağlamdır, LEUKERAN tabletlerin elle tutulmasında bir sakınca yoktur.
Hamile personel sitotoksik maddelere dokunmamalıdır.
LEUKERAN tabletler bölünmemelidir.
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı
Resmî Gazetede yayımlanan Atık Yönetimi Yönetmeliğine göre yapılır.
İmha:
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Cad. No. 127 Astoria İş Merkezi A Blok K 8 Esentepe, Şişli- İstanbul
Tel no: 0 212 340 76 84
8. RUHSAT NUMARASI
04.10.2011-132/12
109. İLK RUHSAT TARİHİ/RUHSAT YENİLEME TARİHİ
04.10.2011
10. KÜB’ÜN YENİLENME TARİHİ
11