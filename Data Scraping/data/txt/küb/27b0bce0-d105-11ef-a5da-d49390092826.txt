KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEVAMOX 250 mg/5 mL oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 mL’lik süspansiyon;
250 mg amoksisilin baza eşdeğer amoksisilin trihidrat (sığır, koyun, keçi sütü kaynaklı)
içermektedir.
Yardımcı madde(ler):
Her 5 mL’de;
Sodyum karboksimetil selüloz 31,25 mg
Sodyum sakarin 5 mg
Sodyum siklamat 31,25 mg
Sodyum sitrat dihidrat 16,875 mg
F.D. ve C yellow no:6 0,4375 mg
Pudra şekeri 1259,75* mg
*: Pudra şekeri miktarı, kullanılan etkin maddenin aktivitesine göre, toplam toz ağırlığı
1687,5 mg olacak şekilde değişkenlik gösterebilir.
Yardımcı maddeler için bölüm 6.1’e bakınız
3. FARMASÖTİK FORM
Oral Süspansiyon;
Kuru toz :
Aromatik kokulu (muz), hemen hemen beyaz toz.
Sulandırılmış ürün :
Homojen görünüşlü, aromatik kokulu (muz), kavuniçi renkli süspansiyon.
4. KLİNİK ÖZELLİKLER
4.1 Terapötik endikasyonlar
DEVAMOX, duyarlı bakterilerin etken olduğu aşağıdaki enfeksiyonların tedavisinde
endikedir:
• Akut bakteriyel sinüzit
• Akut otitis media
• Akut streptokokal tonsillit ve farenjit
• Kronik bronşitin akut alevlenmesi
• Toplum kökenli pnömoni
• Akut sistit
• Gebelikteki asemptomatik bakteriüri
• Akut piyelonefrit
• Tifoid ve paratifoid ateş
1/18• Selülitin eşlik ettiği diş absesi
• Proteze bağlı eklem enfeksiyonları
• Helicobacter pylori eradikasyonu
• Lyme hastalığı
• Endokardit proflaksisi
Yukarıdaki endikasyonlardan bazılarında tedaviye parenteral amoksisilin ile başlanması tercih
edilebilir.
İlaca dirençli bakteri gelişiminin azaltılması ve DEVAMOX’un ve diğer antibakteriyel
ilaçların etkinliklerinin sürdürülebilmesi için DEVAMOX sadece duyarlı olduğu kanıtlanmış
veya duyarlı olduğundan kuvvetle şüphe edilen bakterilerin neden olduğu enfeksiyonlarda
kullanılmalıdır.
Kültür ve duyarlılık testleri bulunmakta ise, antibakteriyel tedavinin seçilmesinde ve
değiştirilmesinde bu testlerin sonuçlarından yararlanılmalıdır. Bu tür verilerin bulunmaması
durumunda, yerel epidemiyolojik ve duyarlılık paternleri ampirik tedavi seçimine katkıda
bulunabilir.
Gerektiğinde uygun görülen cerrahi müdahaleler de uygulanmalıdır.
4.2 Pozoloji ve uygulama şekli
Pozoloji
DEVAMOX için doz hesaplanırken;
• Şüphe edilen patojenler ve bu patojenlerin antibiyotiklere karşı olan duyarlılığı,
• Enfeksiyon bölgesi ve enfeksiyonun şiddeti,
• Hastanın yaşı, ağırlığı ve böbrek fonksiyonları göz önüne alınmalıdır.
40 kg üzerindeki çocuklar ve erişkinlerde:
Endikasyon Doz
Akut bakteriyel sinüzit 8 saatte bir 250 mg ila 500 mg veya 12 saatte bir 750 mg ila
Gebelikteki asemptomatik bakteriüri 1 g
Akut piyelonefrit Ciddi enfeksiyonlarda her 8 saatte bir 750 mg ila 1 g
Selülitin eşlik ettiği diş absesi
Akut sistit Günde 2 kez 3 g ile bir günlük tedavi
Akut otitis media Her 8 saatte bir 500 mg, 12 saatte bir 750 mg ila 1 g, Ciddi
Akut streptokokal tonsillit ve farenjit enfeksiyonlarda her 8 saatte bir 750 mg ila 1 g 10 gün
Kronik bronşitin akut alevlenmesi boyunca
Toplum kaynaklı pnömoni Her 8 saatte bir 500 mg ila 1 g
Tifoid ve paratifoid ateş Her 8 saatte bir 500 mg ila 2 g
Eklem protez enfeksiyonu Her 8 saatte bir 500 mg ila 1 g
Endokardit profilaksisi İşlemden 30 ila 60 dakika önce oral tek doz 2 g
2/18Helicobacter pylori eradikasyonu 7 gün boyunca bir proton pompa inhibitörü (örn. omeprazol,
lansoprazol) ve başka bir antibiyotik (örn. klaritromisin,
metronidazol) ile beraber kombinasyon halinde günde 2
defa 750 mg ila 1 g
Lyme hastalığı (bkz. Bölüm 4.4) Erken dönem: 14 gün boyunca (10 ila 21 gün) her 8 saatte
bir 500 mg ila 1 g bölünmüş dozlar halinde verilmek üzere
günde maksimum 4 g
Geç dönem (sistemik tutulum): 10 ila 30 gün boyunca her 8
saatte bir 500 mg ila 2 g bölünmüş dozlar halinde verilmek
üzere günde maksimum 6 g
40 kg altındaki çocuklarda:
Endikasyon Doz
Akut bakteriyel sinüzit Bölünmüş dozlar halinde 20-90 mg/kg/gün*
Akut otitis media
Toplum kökenli pnömoni
Akut sistit
Akut piyelonefrit
Selülitin eşlik ettiği diş absesi
Akut streptokokal tonsillit ve farenjit Bölünmüş dozlar halinde 40-90 mg/kg/gün
Tifoid ve paratifoid ateş 3 eşit dozda verilmek üzere 100 mg/kg/gün
Endokardit profilaksisi İşlemden 30 ila 60 dakika önce oral tek doz 50 mg/kg
Lyme hastalığı Erken dönem: 10 ila 21 gün boyunca 3 eşit doza bölünerek
25 ila 50 mg/kg/gün
Geç dönem (sistemik tutulum): 10 ila 30 gün boyunca 3 eşit
doza bölünerek 100 mg/kg/gün
* Günde 2 defa kullanım rejimi en yüksek dozlardaki uygulamalarda tercih edilmelidir.
Uygulama sıklığı ve süresi:
Günde 2 veya 3 kez alınır. Tedavi süresi endikasyona uygun olmalı ve tedavi gözden
geçirilmeden 14 günü aşmamalıdır.
Uygulama şekli:
DEVAMOX 250 mg oral süspansiyon hazırlamak için kuru toz sulandırılarak oral yolla
kullanılır.
Süspansiyonun hazırlanması:
Şişe üzerindeki işaret çizgisinin yarısına kadar kaynatılmış, soğutulmuş su koyarak iyice
çalkalayınız. Homojen bir dağılım için 5 dakika bekleyiniz. Şişe üzerindeki işaret çizgisine
kadar su ekleyerek tekrar çalkalayınız. Hazırlanan süspansiyonunun her ölçeğinde 250 mg
amoksisilin vardır.
3/18Sulandırılmış süspansiyon; kavuniçi renkli, homojen bir görünüşe sahip, aromatik kokulu
(muz) süspansiyon görünümündedir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği:
Kreatinin klirensi 40 kg üzerindeki çocuklar ve 40 kg altındaki çocuklarda*
(mL / dak) erişkinlerde
30 dan fazla Doz ayarlaması gerekmez Doz ayarlaması gerekmez
10-30 En fazla günde 2 kez 500 mg Günde 2 kez verilmek üzere 15 mg/kg (günde
2 kez maksimum 500 mg)
10 dan az En fazla günde 500 mg Günde 1 kez verilmek üzere 15 mg/kg
(maksimum 500 mg/gün)
*Çoğu hastada parenteral tedavi tercih edilir.
Hemodiyaliz uygulanan hastalarda
Dolaşımdaki amoksisilin hemodiyaliz ile uzaklaştırılabilir.
Hemodiyaliz
40 kg üzerindeki çocuklar 24 saatte bir 500 mg
ve erişkinler için doz Hemodiyaliz öncesinde 500 mg’lık ek bir doz verilmelidir.
Dolaşımdaki ilaç seviyelerini sağlayabilmek için hemodiyaliz
sonrasında ayrı bir 500 mg’lık ek doz verilmelidir.
40 kg altındaki çocuklar Günde 1 kez verilmek üzere 15 mg/kg (maksimum 500 mg)
Hemodiyaliz öncesinde ek olarak 15 mg/kg uygulama yapılır.
Dolaşımdaki ilaç seviyelerini sağlayabilmek için hemodiyaliz
sonrasında ayrı bir 15 mg/kg uygulama yapılır.
Periton diyalizi uygulanan hastalarda
Amoksisilin için en yüksek doz 500 mg/gündür.
Karaciğer yetmezliği:
Doz dikkatle seçilmeli ve karaciğer fonksiyonları periyodik aralıklarla izlenmelidir.
Pediyatrik popülasyon:
Yukarıdaki şemada çocuklar için önerilen dozaj, vücut ağırlığı 40 kg’ın altında olanlar için
uygundur.
Vücut ağırlığı 40 kg ve üzerinde olan çocuklara erişkin dozları uygulanmalıdır.
Yenidoğan ve küçük bebeklerde renal fonksiyonlar tam gelişmediğinden, amoksisilinin
eliminasyonu gecikebilir. 3 aylıktan daha küçük bebeklerde amoksisilin dozu dikkatle
4/18ayarlanmalıdır. Bu yaş grubunda uygulanabilecek en yüksek DEVAMOX dozu, 30
mg/kg/gündür ve 12 saat ara ile iki eşit doza bölünerek uygulanır.
Geriyatrik popülasyon:
Genç ve yaşlı hastalar arasında bir yanıt farklılığı olmadığı görülmüştür. Ancak, yaşlı
hastalarda böbrek fonksiyonlarında azalma olabileceği için bu açıdan daha hassas olunması
gerekliliği unutulmamalıdır. Doz seçimi dikkatli yapılmalı ve böbrek fonksiyonları
izlenmelidir.
4.3 Kontrendikasyonlar
DEVAMOX, amoksisiline, içerdiği yardımcı maddelerden herhangi birine ve penisiline
alerjisi olanlarda kontrendikedir.
Sefalosporinler, karbapenemler veya monobaktamlar gibi diğer beta-laktam antibiyotiklerle
muhtemel çapraz duyarlılığa dikkat edilmelidir.
4.4 Özel kullanım uyarıları ve önlemleri
Aşırı duyarlılık reaksiyonları
Penisilin tedavisindeki hastalarda ciddi bazen öldürücü aşırı duyarlılık reaksiyonları
(anafilaktoid ve şiddetli kütanöz advers reaksiyonlar dahil) rapor edilmiştir. Aşırı duyarlılık
reaksiyonları miyokard enfarktüsü ile sonuçlanabilecek ciddi bir alerjik reaksiyon olan
Kounis sendromuna da ilerleyebilir (bkz. Bölüm 4.8). Bu reaksiyonların geçmişinde penisiline
aşırı duyarlılık hikayesi olan ve atopik bireylerde görülmesi daha olasıdır. Bir alerjik
reaksiyon meydana gelirse amoksisilin tedavisi bırakılmalı ve uygun alternatif tedavi
başlatılmalıdır.
Sefalosporin grubu antibiyotiklere karşı aşırı duyarlılığı bildirilen hastalarda penisilinlere
karşı da çapraz alerji bildirilebilir.
İlaç kaynaklı enterokolit sendromu (DIES)
İlaç kaynaklı enterokolit sendromu (DIES), daha çok amoksisilin alan çocuklarda
raporlanmıştır (bkz. Bölüm 4.8). DIES, alerjik cilt ve solunum semptomlarının yokluğunda,
uzun süreli kusmanın (ilaç kullanımından 1-4 saat sonra) önde gelen semptomu olduğu alerjik
bir reaksiyondur. Diğer semptomları; karın ağrısı, diyare, hipotansiyon veya nötrofilik
lökositozdur. Şoka kadar ilerleyen şiddetli vakalar görülmüştür.
Duyarlı olmayan mikroorganizmalar
Patojenin amoksisiline karşı daha önceden duyarlı olduğunun bilinmediği ve belgelenmediği
veya amoksisilin tedavisinin uygun olma ihtimali yüksek olmadığı sürece, amoksisilin bazı
enfeksiyon türlerinin tedavisi için uygun değildir. Bu durum özellikle ciddi kulak burun boğaz
enfeksiyonu veya idrar yolu enfeksiyonu olan hastaların tedavi seçiminde önemlidir.
5/18Konvülziyonlar
Böbrek fonksiyonları bozuk olan hastalarda veya predispozan faktörleri olan hastalarda
(konvülziyon öyküsü, tedavi edilen epilepsi veya meningeal bozukluk gibi) veya yüksek doz
amoksisilin alan hastalarda konvülziyonlar olabilir (bkz. Bölüm 4.8).
Böbrek fonksiyon bozukluğu
Böbrek fonksiyon bozukluğu olan hastalarda amoksisilin atılımı azalacağından bozukluğun
derecesine göre günlük toplam dozun azaltılması gerekebilir (bkz. Bölüm 4.2).
Deri reaksiyonları
Tedavi başlangıcında, püstüller ile birlikte, ateşli, yaygın eritem görülmesi akut generalize
ekzantematöz püstülozisin (AGEP) bir semptomu olabilir (bkz. Bölüm 4.8). Bu reaksiyonların
ortaya çıkması DEVAMOX tedavisinin kesilmesini gerektirir ve sonraki amoksisilin
uygulamaları kontrendikedir.
Amoksisilin kullanımını takiben görülen kızamık benzeri döküntü enfeksiyöz mononükleoz
ile ilişkili bulunduğundan, eğer enfeksiyöz mononükleoza ilişkin bir şüphe var ise
DEVAMOX tedavisinden kaçınılmalıdır.
Jarisch-Herxheimer reaksiyonu
Lyme hastalığının amoksisilin ile tedavisinden sonra Jarisch-Herxheimer reaksiyonu
görülmüştür (bkz. Bölüm 4.8). Bu, amoksisilinin Lyme hastalığının bakteriyel etkeni ve bir
spiroket olan Borrelia burgdorferi üzerindeki direk bakterisidal etkisinden
kaynaklanmaktadır. Bu durumun Lyme hastalığının antibiyotik ile tedavisi sırasında yaygın
ve genellikle kendi kendini sınırlayan bir sonucu olduğu konusunda hastalara bilgi
verilmelidir.
Duyarlı olmayan mikroorganizmaların çoğalması
Uzun süre kullanımı duyarlı olmayan mikroorganizmalarda aşırı büyümeye neden olabilir.
Tüm antimikrobiyal ajanlarla tedavisi sırasında, hafif veya şiddetli psödomembranöz kolit
gelişebildiği bildirilmiştir. Bu yüzden amoksisilinle tedavi sırasında veya sonrasında gelişen
diyare bu yönden de değerlendirilmelidir (bkz. Bölüm 4.8). Antibakteriyel ajanlarla tedavi
sırasında, normal bağırsak florası bozulabilmekte ve bu durum Clostridia grubu patojenlerin
aşırı çoğalmasına neden olabilmektedir. Clostridium difficile’nin ürettiği bir toksin
antibiyotiğe bağlı kolit gelişiminin en önemli nedenidir. Hafif vakalarda tedavinin kesilmesi
yeterli olurken, ağır vakalarda sıvı elektrolit tedavisi ve C. difficile’ye karşı bir antibakteriyel
ajanın kullanılması gerekir.
Antibiyotiğe bağlı kolit geliştiğinde amoksisilin kullanımı hemen durdurulmalı, bir hekime
başvurulmalı ve uygun tedavi başlatılmalıdır. Böyle bir durumda bağırsak peristaltizmini
azaltan veya durduran ilaçların kullanımı kontrendikedir.
6/18Tedavi sırasında bakteriyel patojenler (Enterobacter, Pseudomonas) ve mantarlarla (Candida)
süperenfeksiyon ihtimali unutulmamalıdır.
Uzun süreli tedavi
Uzun süreli tedavilerde renal, hepatik ve hematopoiteik fonksiyonlarda dahil olmak üzere
organ ve sistemler periyodik olarak değerlendirilmelidir. Karaciğer enzim seviyelerinde artış
ve kan sayımlarında değişiklikler bildirilmiştir (bkz. Bölüm 4.8).
Antikoagülanlar
Amoksisilin kullanan hastalarda seyrek olarak protrombin zamanında uzama bildirilmiştir.
Eşzamanlı antikoagülan kullanan hastalarda uygun takipler yapılmalıdır. Arzu edilen
seviyelerin korunabilmesi için oral antikoagülanlarda doz ayarlamasının yapılması gerekebilir
(bkz. Bölüm 4.5 ve 4.8).
Kristalüri
Çıkan idrar miktarı azalmış hastalarda, özellikle parenteral tedavide çok seyrek olarak
kristalüri (akut böbrek hasarı dahil) görülmüştür. Yüksek doz amoksisilin tedavisi sırasında,
amoksisilin kristalürisi olasılığını azaltmak için uygun miktarda sıvı alınması ve idrar
miktarının düzenlenmesi tavsiye edilir. Mesane kateteri bulunan hastalarda, kateterin açıklığı
düzenli olarak kontrol edilmelidir (bknz. Bölüm 4.8 ve 4.9)
Laboratuvar testleri ile etkileşim
Kan ve idrarda yüksek amoksisilin seviyeleri bazı laboratuvar testlerini etkileyebilir.
Amoksisilinin yüksek idrar konsantrasyonları nedeniyle bazı kimyasal metodlar ile yanlış
pozitif sonuçlar çıkabilmektedir.
Amoksisilin tedavisi süresince idrarda glukoz taraması yapılırken enzimatik glukoz oksidaz
metodları kullanılmalıdır.
Amoksisilinin varlığı, gebe kadınlardaki östriol tetkik sonuçlarını etkileyebilir.
Yardımcı maddeler ile ilgili önemli uyarılar
DEVAMOX şeker içerir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
DEVAMOX her dozunda 10,83 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
DEVAMOX içinde F.D. ve C yellow no:6 (azo renklendirici madde) içerir. Alerjik
reaksiyonlara sebep olabilir.
7/184.5 Diğer tıbbi ürünler ile etkileşimler ve diğer etkileşim şekilleri
Bakteriostatik antibiyotikler olan kloramfenikol, makrolidler, sulfonamidler ve tetrasiklinler
penisilinlerin bakterisidal aktivitesini engelleyebilirler. Bu etkileşim in vitro olarak
belirlenmiş, ancak klinik önemi tam olarak gösterilememiştir.
Metotreksat
Penisilinler metotreksatın atılımını azaltabilir, bu durum toksisitede potansiyelinde bir artışa
neden olabilir.
Probenesid
Probenisid ile birlikte kullanım önerilmemektedir. Probenisid amoksisilinin renal tübüler
sekresyonunu azaltabilir. Probenisid ile birlikte kullanım, amoksisilinin kan seviyelerinin
artışı ve kanda bulunma süresinin uzamasıyla sonuçlanabilir.
Diğer antibiyotikler gibi DEVAMOX da bağırsak florasını etkileyerek daha az östrojen
emilimine yol açabilir ve oral östrojen/progesteron kontraseptiflerinin etkinliğini azaltabilir.
Allopurinol ile birlikte kullanımı alerjik deri reaksiyonları riskini artırır.
Oral antikoagülanlar ile penisilin grubu antibiyotikler herhangi bir etkileşim bildirilmeksizin
pratikte birlikte yaygın olarak kullanılmaktadır. Ancak literatürde amoksisilin ile birlikte
asenokumarol veya varfarin reçetelenmiş hastalarda INR’de (International Normalized Ratio)
artış bildirilen olgular bulunmaktadır. Eğer eşzamanlı kullanım gerekli ise, tedaviye
amoksisilin eklenmesi veya çıkarılması ile birlikte protrombin zamanı ve INR dikkatle takip
edilmelidir. Oral antikoagülan dozlarının ayarlanması gerekebilir (bkz. Bölüm 4.4 ve 4.8).
Penisilinler metotreksatın atılımını azaltarak olası toksisite riskini artırabilirler.
Antibiyotikler oral tifo aşısını inaktive eder.
Laboratuvar testi etkileşimleri
Amoksisilin idrarda yüksek konsantrasyonlara eriştiğinden, glukoz testlerinde yanlış pozitif
sonuçlar alınabilir. Bu nedenle idrarda glukozun enzimatik glukoz oksidasyonuna dayanıklı
testler ile aranması uygundur.
Hamilelerde kullanımı sırasında total konjuge östriol, östriol glukronid, konjuge östron ve
östrodiol düzeylerinde geçici azalmalar görülebilir.
Özel popülasyonlara ilişkin ek bilgiler
Pediyatrik popülasyon:
Veri bulunmamaktadır.
8/18Üçlü (triple) terapi alan hastalar: Klaritromisin ve lansoprazol ile kombinasyon tedavisi
esnasında; bu kombinasyona özgü bir yan etki bildirilmemiştir. En sık bildirilen yan etkiler;
diyare (%7) ve baş ağrısı (%6) ve tat bozukluklarıdır (%5).
İkili (dual) terapi alan hastalar: Amoksisilin ve lansoprazol ile kombinasyon tedavisi
esnasında; günde 3 kez amoksisilin ve 3 kez lansoprazol ile dual terapi yapılan hastalarda en
sık bildirilen yan etkiler; diyare (%8) ve baş ağrısıdır (%7).
4.6 Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Östrojen/progesteron içeren oral kontraseptiflerin etkisinde azalma meydana
getirebileceğinden tedavi sırasında diğer etkili kontrol yöntemlerinin kullanılması da
önerilebilir (bkz. Bölüm 4.5).
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Fareler ve sıçanlarla yapılan çalışmalarda, insanlarda kullanılan dozun 10 kat yüksek
dozlarıyla bile herhangi bir teratojenik etki saptanmamıştır. Gebe kadınlarda yapılmış yeterli
ve iyi kontrollü çalışmalar yoktur. Hayvanlardaki üreme çalışmaları her zaman insanlardaki
cevabı tam olarak yansıtmayacağından gebelikte ancak açıkça gerekliyse kullanılmalıdır.
Oral ampisilin sınıfı antibiyotikler doğum sırasında zayıf emilirler. Kobay çalışmalarında
ampisilinin i.v. kullanımının uterus tonusunda hafif bir azalmaya neden olduğu ve
kontraksiyonların sıklığını azalttığı, ancak kontraksiyonların gücünü ve süresini hafifçe
artırdığı gözlenmiştir. Amoksisilinin insanlarda doğum sırasında ani veya gecikmiş
istenmeyen etkilere neden olup olmadığı veya forseps ya da diğer obstetrik girişim olasılığını
ya da yeni doğanın resüsitasyon gereksinimini artırıp artırmadığı bilinmemektedir.
Laktasyon dönemi
Penisilinlerin insan sütüne geçtiği gösterilmiştir. Emziren annelerde amoksisilin kullanımı
bebekte duyarlılığa yol açabilir. Bir sonuç olarak, emzirilen bebekte ishal ve mukozal dokuda
mantar enfeksiyonları gelişebilir, bu durumda emzirme durdurulmalıdır.
Emziren annelerde kullanıldığında dikkatli olunmalıdır.
Emzirmenin durdurulup durdurulmayacağına ya da DEVAMOX tedavisinin durdurulup
durdurulmayacağına/ tedaviden kaçınılıp kaçınılmayacağına ilişkin karar verilirken,
9/18emzirmenin çocuk açısından faydası ve DEVAMOX tedavisinin emziren anne açısından
faydası dikkate alınmalıdır.
Üreme yeteneği/Fertilite
Hayvan çalışmalarında fertilite üzerinde olumsuz bir etkisi saptanmamıştır. İnsanlar üzerinde
yeterli klinik çalışma bulunmamaktadır.
4.7 Araç ve makine kullanımı üzerindeki etkiler
Araç ve makine kullanma becerisi üzerindeki etkilerini gösteren hiçbir çalışma yapılmamıştır.
Ancak araç ve makine kullanımını etkileyebilecek istenmeyen etkiler (alerjik reaksiyonlar,
baş dönmesi, konvülziyon gibi) gelişebilir (bkz Bölüm 4.8).
4.8 İstenmeyen etkiler
Klinik denemeler ve pazarlama sonrası görülen gözlemlenen istenmeyen etkiler aşağıdaki
sıklık derecelerine göre sıralanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000 ), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok seyrek: Mukokütanöz kandidiyazis
Kan ve lenf sistemi hastalıkları
Çok seyrek: Hemolitik anemi, geri dönüşümlü trombositopeni, geri dönüşümlü lökopeni
(şiddetli nötropeni veya agranülositozis), kanama zamanı ve protrombin zamanında uzama
(bkz. Bölüm 4.5.)
Bilinmiyor: Anemi, trombositopenik purpura, eozinofili ve agranülositoz bildirilmiştir. İlacın
kesilmesi ile düzelen bu belirtilerin aşırı duyarlılık reaksiyonuna bağlı olabileceği
düşünülmektedir.
Bağışıklık sistemi hastalıkları
Çok seyrek: Anaflaksi, anjiyonörotik ödem, serum hastalığı ve aşırı duyarlılık vasküliti gibi
ciddi alerjik reaksiyonlar (bkz. Bölüm 4.4)
Bilinmiyor: Jarisch-Herxheimer reaksiyonu (bkz. Bölüm 4.4)
Sinir sistemi hastalıkları
Çok seyrek: Hiperkinezi, baş dönmesi, konvülziyonları (bkz. Bölüm 4.4). Konvülziyonlar,
böbrek yetmezliği olan veya yüksek doz alan hastalarda görülebilir.
Bilinmiyor: Aseptik menenjit
Kalp hastalıkları
Bilinmiyor: Kounis sendromu
10/18Gastrointestinal hastalıklar
Klinik çalışma verileri
Yaygın*: Bulantı, diyare
Yaygın olmayan: Kusma
Pazarlama sonrası verileri
Çok seyrek: Antibiyotiğe bağlı kolit (psödomembranöz kolit ve hemorajik kolit dahil. Bkz.
Bölüm 4.4), dilde siyah tüylü görünüm ve diş renginde yüzeysel renk değişikliği#
Bilinmiyor: İlaç kaynaklı enterokolit sendromu (DIES)
Hepatobilier hastalıklar
Çok seyrek: Hepatit ve kolestatik sarılık, ALT ve/veya AST düzeylerinde orta dereceli artış
Deri ve deri altı doku hastalıkları
Klinik çalışma verileri
Yaygın*: Deri döküntüsü
Yaygın olmayan: Ürtiker ve kaşıntı
Pazarlama sonrası verileri
Çok seyrek: Eritema multiforme, Stevens-Johnson sendromu, toksik epidermal nekrolizis,
bülloz ve eksfolyatif dermatit, akut jeneralize ekzantematöz püstüloz (AJEP) (bkz. Bölüm
4.4) ve eozinofili ve sistemik semptomların eşlik ettiği ilaç reaksiyonu (DRESS) gibi deri
reaksiyonları
Bilinmiyor: Lineer Ig A hastalığı
Böbrek ve idrar yolu hastalıkları
Çok seyrek: İnterstisyel nefrit,
Bilinmiyor: Kristalüri (akut böbrek hasarı dahil) (bkz. Bölüm 4.4 ve 4.9)
*Bu advers etkilerin insidansı, amoksisilin alan yaklaşık 6.000 yetişkin ve pediyatrik hastayı
kapsayan klinik çalışmalardan elde edilmiştir.
#Diş renginde yüzeysel renk değişikliği çocuklarda bildirilmiştir. Renk değişikliği iyi bir ağız
hijyeni ile önlenebilir ve genellikle dişlerin fırçalanması ile giderilebilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
11/184.9 Doz aşımı ve tedavisi
Doz aşımının belirti ve bulguları
Gastrointestinal sistem semptomları (bulantı, kusma ve diyare gibi) ve sıvı-elektrolit
dengesizlikleri belirgin olabilir.
Az sayıda hastada oligürik böbrek yetmezliği ile sonlanan interstisyel nefrit ve kristalüri
bildirilmiştir. İlacın kesilmesi ile geriye dönmüştür.
Bazı vakalarda böbrek yetmezliğine yol açan amoksisilin kristalürisi görülmüştür (bkz. Bölüm
4.4)
Konvülziyonlar, yüksek doz kullananlarda ve böbrek fonksiyonları zayıflamış olan hastalarda
gözlenebilir (bkz. Bölüm 4.4 ve 4.8).
İntoksikasyon tedavisi
Doz aşımı durumunda, semptomatik ve destekleyici tedavi yapılmalıdır. Kısa bir süre içinde
fark edilirse ve herhangi bir kontrendikasyon mevcut değil ise hasta kusturulabilir veya
midesi yıkanabilir.
Gastrointestinal semptomlar sıvı-elektrolit dengesine dikkat edilerek semptomatik olarak
tedavi edilebilir.
Amoksisilin hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Beta laktam antibiyotikler, geniş spektrumlu penisilinler
ATC kodu: J01CA04
Etki Mekanizması
Amoksisilin, bakteri hücre duvarının önemli bir yapısal parçası olan bakteriyel
peptidoglikanın biyosentez yolağında yer alan bir veya birden çok enzimi (PBP, penisilin
bağlayan proteinler) inhibe eden yarı sentetik bir penisilindir (beta laktam antibiyotik).
Peptidoglikan sentez inhibisyonu genellikle hücre lizisi ve ölümle sonuçlanan hücre duvarının
zayıflamasına neden olur.
Amoksisilin, dirençli bakteriler tarafından üretilen beta-laktamazlar tarafından parçalanmaya
duyarlı olduğundan tek başına kullanıldığında etki spektrumu beta-laktamaz üreten
organizmaları içermez.
Farmakodinamik/ Farmakokinetik ilişkisi
Amoksisilin etkililiğinin en önemli belirleyicisi minimum inhibitör konsantrasyon (MİK)
üzerinde geçirilen süredir (T>MİK).
12/18Direnç mekanizmaları
Amoksisiline karşı en önemli direnç mekanizmaları şunlardır;
 Bakteriyel beta laktamazlar tarafından inaktivasyon.
 Antibiyotiğin hedefine olan affinitesinin azalmasına neden olan PBP değişimi
Bakterinin geçirmezliği ya da efluks pompa mekanizması özellikle Gram negatif bakterilerde
bakteriyel dirence neden olabilir veya direnci arttırabilir.
Sınır değerleri
Avrupa Antibiyotik Duyarlılık Testleri Komitesi’nin (EUCAST) amoksisilin için MİK sınır
değerleri (breakpoints) şöyledir (5. versiyon);
Organizma MİK sınır değerleri (mg/L)
Duyarlı (S) ≤ Dirençli (R) >
Enterobacteriaceae 81 8
Staphylococcus türleri Not2 Not2
Enterococcus türleri3 4 8
A, B, C ve G grubu streptokok Not4 Not4
Streptococcus pneumoniae Not5 Not5
Viridans grubu streptokok 0,5 2
Haemophilus influenzae 26 26
Moraxella catarrhalis Not7 Not7
Neisseria meningitidis 0,125 1
Clostridium difficile8 hariç Gram pozitif 4 8
anaeroblar
Gram negatif anaeroblar8 0,5 2
Helicobacter pylori 0,1259 0,1259
Pasteurella multocida 1 1
Türlerden bağımsızların sınır değerleri10 2 8
13/181 Vahşi tipte Enterobacteriaceae aminopenisilinlere duyarlıdır. Bazı ülkeler vahşi tipte E. coli ve
P. mirabilis izolatlarını orta derecede duyarlı olarak sınıflamayı tercih eder. Böyle bir durumda
MİK sınır değeri S ≤ 0,5 mg/L kullanılmalıdır.
2 Stafilokokların çoğu amoksisiline karşı dayanıklı olan penisilinaz üretir. Birkaç istisna dışında
metisiline dirençli izolatlar tüm beta laktam ajanlara karşı dirençlidir.
3 Amoksisiline karşı duyarlılık ampisilinden yola çıkılarak bulunabilir.
4 A, B, C ve G grubu streptokokların penisilinlere duyarlılığı benzilpenisilin duyarlılığından yola
çıkılarak bulunmuştur.
5 Meningitidis izolatları dışındakiler için sınır değerdir. Ampisiline karşı orta dereceli duyarlı
olarak sınıflandırılan izolatlarda oral yoldan amoksisilin kullanımından kaçınılmalıdır. Duyarlılık,
ampisilinin MİK değerlerinden yola çıkılarak bulunmuştur.
6 Sınır değerler intravenöz uygulamalara dayanmaktadır. Beta laktamaz pozitif izolatlar dirençli
kabul edilmelidir.
7 Beta laktamaz üretenler dirençli kabul edilmelidir.
8 Amoksisiline karşı duyarlılık benzilpenisilinden yola çıkılarak bulunabilir.
9 Sınır değerler, vahşi tipte izolatları düşük duyarlılıktaki tiplerden ayırt etmeye yarayan
epidemiyolojik cut-off değerlerine dayanmaktadır (ECOFFs, epidemiological cut-off values)
10 Türlerle ilişkili olmayan sınır değerleri en az günde 0,5 g x 3 veya 4 dozluk (1,5 – 2 g/gün)
uygulamaya dayalıdır.
Direnç prevalansı coğrafi olarak ve bazı türlerde zamanla değişebilmektedir. Özellikle şiddetli
enfeksiyonların tedavisi sırasında yerel direnç bilgisi gerekmektedir. Ajanın yararlılığının en
azından bazı enfeksiyon tipleri için şüpheli olduğu yerel direnç prevalansları durumunda
uzman görüşüne başvurulmalıdır.
Mikroorganizmaların amoksisiline karşı in vitro duyarlılığı
Yaygın Olarak Duyarlı Türler
Gram pozitif aeroblar:
• Enterococcus faecalis
• Beta-hemolitik streptokoklar (Grup A, B, C ve G)
• Listeria monocytogenes
Kazanılmış Direncin Sorun Olabileceği Türler
Gram-negatif aeroblar:
• Escherichia coli
• Haemophilus influenzae
• Helicobacter pylori
• Proteus mirabilis
• Salmonella typhi
• Salmonella paratyphi
• Pasteurella multocida
Gram-pozitif aeroblar:
• Koagülaz negatif staphylococcus
• Staphylococcus aureus£
• Streptococcus pneumoniae
• Viridans grup streptokok
14/18Gram-pozitif anaeroblar:
• Clostridium türleri
Gram-negatif anaeroblar:
• Fusobacterium türleri
Diğer
• Borrelia burgdorferi
Doğal olarak dirençli organizmalar†
Gram-pozitif aeroblar:
• Enterococcus faecium†
Gram-negatif aeroblar:
• Acinetobacter türleri
• Enterobacter türleri
• Klebsiella türleri
• Pseudomonas türleri
Gram-negatif anaeroblar:
• Bacteroides türleri (Bacteriodes fragilis’in birçok türü dirençlidir).
Diğerleri:
• Chlamydia türleri
• Mycoplasma türleri
• Legionella türleri
† Kazanılmış direnç mekanizması yokluğunda doğal olarak orta derecede duyarlıdır.
£ Penisilinaz ürettiği için S. aureus amoksisiline dirençlidir. Ayrıca bütün metisiline dirençli
stafilokoklar amoksisiline dirençlidir.
5.2 Farmakokinetik özellikler
Genel özellikler
Emilim:
Amoksisilin fizyolojik pH’da sulu çözeltide tamamen dissosiye olur. Oral uygulama
sonrasında hızla ve iyi absorbe olur. Oral uygulama ile amoksisilin yaklaşık %70 emilir.
Plazma doruk konsantrasyonuna ulaşma süresi (T ) yaklaşık bir saattir.
maks
Sağlıklı gönüllü grubuna, aç karnına, günde üç defa 250 mg amoksisilin uygulanan
çalışmanın farmakokinetik sonuçları aşağıda verilmiştir.
C T * EAA T
maks maks (0-24 sa) 1/2
(mikrog/mL) (sa) (mikrog.sa/mL) (sa)
3,3 ± 1,12 1,5 (1– 2) 26,7 ± 4,56 1,36 ± 0,56
* Ortanca (dağılım aralığı)
250 ila 3000 mg aralığında biyoyararlanım doz ile doğrusaldır (C ve EAA üzerinden
maks
ölçülmüştür). Emilim eşzamanlı yiyecek alımından etkilenmemektedir.
15/18Amoksisilin eliminasyonu için hemodiyaliz kullanılabilir.
Dağılım:
Toplam plazma amoksisilinin %18 kadarı proteine bağlanır, görünürdeki dağılım hacmi 0,3-
0,4 L/ kg dolayındadır.
İntravenöz uygulamadan sonra, safra kesesinde, abdominal dokularda, deri, yağ ve kas
dokularında, sinoviyal ve peritoneal sıvıda safra ve iltihap içerisinde amoksisilin tespit
edilmiştir. Amoksisilinin beyin omurilik sıvısına dağılımı yeterli değildir.
Hayvan çalışmalarında, ilaçtan kaynaklanan materyallerle önemli doku tutulumuna ilişkin
kanıt yoktur. Penisilinlerin çoğu gibi amoksisilin de anne sütünde saptanabilir (bkz. Bölüm
4.6).
Amoksisilinin plasentayı geçtiği gösterilmiştir (bkz. Bölüm 4.6).
Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik
asit şeklinde atılır.
Eliminasyon
Amoksisilinin başlıca eliminasyon yolu böbreklerdir.
Amoksisilinin ortalama eliminasyon yarılanma ömrü yaklaşık bir saattir ve ortalama total
klirens sağlıklı kişilerde yaklaşık 25 L/saattir. Tek doz 250 mg ya da 500 mg amoksisilin
uygulanmasından sonraki ilk 6 saatte amoksisilinin yaklaşık % 60-70’i değişikliğe uğramadan
idrarla atılır. Çeşitli çalışmalarda, 24 saatlik bir dönemde amoksisilinin idrarla atılım
miktarının % 50-85 arasında olduğu bulunmuştur.
Probenesid ile eşzamanlı uygulama amoksisilin atılımını geciktirir (bkz. Bölüm 4.5).
Doğrusallık/doğrusal olmayan durum:
Amoksisilin dozunun ikiye katlanması, yaklaşık olarak serum düzeylerinde de iki kat artış
meydana getirir.
Hastalardaki karakteristik özellikler
Böbrek yetmezliği:
Böbrek işlevinin azalmasıyla doğru orantılı olarak amoksisilinin toplam serum klirensi de
azalır (bkz. Bölüm 4.2 ve 4.4).
Karaciğer yetmezliği:
Karaciğer yetmezliği bulunan hastalarda doz dikkatle belirlenmeli ve karaciğer işlevleri
düzenli aralıklarla izlenmelidir.
16/18Yaş:
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha
büyük çocuklarda ve erişkinlerde aynıdır. Böbrek eliminasyon süreçlerinin henüz
olgunlaşmamış olması sebebi ile, çok küçük çocuklarda (preterm yenidoğanlar da dahil olmak
üzere) yaşamlarının ilk haftasında günde iki kez uygulamadan daha sık uygulama
yapılmamalıdır. Yaşlı hastalarda böbrek işlevlerinde azalma olasılığı daha fazla olduğundan,
doz seçiminde dikkatli olunmalıdır ve böbrek işlevinin izlenmesi yararlı olabilir.
Cinsiyet:
Sağlıklı erkek ve kadınlara oral yoldan amoksisilin uygulanmasından sonra cinsiyetin
amoksisilin farmakokinetikleri üzerinde önemli bir etkisi görülmemiştir.
5.3 Klinik öncesi güvenlilik verileri
Klinik dışı veriler, insanlarda güvenlilik farmakolojisi, tekrarlanan doz toksisitesi,
genotoksisite, üreme ve gelişim toksisitesine dayanan özel bir tehlike olmadığını
göstermektedir.
Amoksisilin ile karsinojenisite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum karboksimetil selüloz
Sodyum sitrat dihidrat
Sodyum siklamat
Sodyum sakkarin
Metil paraben
Propil paraben
F.D.C Yellow No:6
Muz esansı
Pudra şekeri
6.2 Geçimsizlikler
Preparatın farmasötik açıdan herhangi bir geçimsizliği yoktur.
6.3 Raf ömrü
48 Ay
6.4 Saklamaya yönelik özel uyarılar
Sulandırılmamış tozu 25 °C’nin altında ve kuru bir yerde saklayınız.
Hazırlanmış olan süspansiyon serin yerde 8° – 15°C’de saklandığında 14 gün ve 25°C’nin
altındaki oda sıcaklığında saklandığında 7 gün içinde kullanılmalıdır.
17/186.5 Ambalajın niteliği ve içeriği
Ambalaj materyalinin yapısı:
Alüminyum contalı, beyaz emniyet çemberli polipropilen kapak ile kapatılmış, non parenteral
(NP) amber renkli cam şişe.
Her bir karton kutu 1’er adet şişe ve 5 ml’lik kaşık içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad
No: 1 34303 Küçükçekmece-İSTANBUL
Tel: 0 212 692 92 92
Faks: 0 212 697 00 24
E-posta:deva@devaholding.com.tr
8. RUHSAT NUMARASI
131/83
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 15.12.1982
Ruhsat yenileme tarihi:
10. KÜB’ÜN YENİLENME TARİHİ
18/18