  Sayfa  1 / 13 
 KULLANMA TALİMATI  
 
DEPO -PROVERA® 150 mg/m L IM Enjeksiyonluk Süspansiyon  
Kas içine enjekte edilerek uygulanır.  
Steril  
 
• Etkin madde: Medroksiprogesteron asetat 150 mg/ml   
• Yardımcı maddeler: Polietilen glikol 3350, polisorbat 80, sodyum klorür, metilparaben 
(E218), propilparaben (E216), enjeksiyonluk su   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
 
DEPO -PROVERA HAKKINDA BİLMENİZ GEREKEN ÖNEMLİ BİLGİLER DEPO -
PROVERA çok etkili, enjekte edilebilir bir doğum kontrolüdür, her enjeksiyon 12 hafta 
boyunca sürekli doğum kontrolü sağlar. Enjeksiyon uygulandığında etkisi geriye 
dönmez.  
 
• Düzenli olarak 12 haftada bir bu doğum kontrol yöntemini enjekte etmelisiniz; aksi 
takdirde hamile kalma riskiniz vardır. (Bakınız Bölüm 3).  
• DEPO- PROVERA her kadın için uygun olmayabilir. Doktorunuz veya doğum kontrolü ile 
ilgili sağlık danışmanınıza, özellikle de iki yıldan daha uzun süre kullanmak istiyorsanız, 
bu yöntemin sizin için uygun olup olmadığını sormalısınız. (Bakınız Bölüm 1).  
• Eğer bazı tıbbi rahatsızlıklarınız varsa (Bakınız Bölüm 2) veya kanı incelten 
aminoglutetimid isimli ilaçları alıyorsanız (Bakınız Bölüm 2) DEPO -PROVERA sizin için 
uygun olmayabilir. Doktorunuz size DEPO -PROVERA reçete etmeden önce ayrıntılı bir 
tıbbi öykü alacaktır.   
• Düzenli DEPO -PROVERA kullanımı kemik mineral yoğunluğunda gitgide kayba yol açar 
(Bakınız Bölüm 4). Takip edilen az sayıda hastada, DEPO -PROVERA kullanımına son 
verildikten ortalama 1 -3 yıl sonra, ortalama kemik mineral yoğunluğu eski haline 
dönmüştür. Kemikleri hızla gelişmekte olan gençler özellikle risk altında olabilir ve sadece 
diğer doğum kontrol yöntemleri tartışmalıysa, uygun değilse veya kabul edilemez 
durumdaysa DEPO -PROVERA kullanılmalıdır.   
• Doktorunuz size DEPO -PROVERA reçete etmeden önce genel tıbbi veya jinekolojik 
muayene yapmayı planlayabilir ve daha sonra uygun aralıklarla benzer muayeneler için 
kliniği ziyaret etmenizi isteyebilir.  
 
  
 
  
   Sayfa  2 / 13 
 Bu Kullanma Talimatında:  
 
1. DEPO- PROVERA nedir ve ne için kullanılır?  
2. DEPO- PROVERA’yı kullanmadan önce dikkat edilmesi gerekenler  
3. DEPO- PROVERA nasıl kullanılır?  
4. Olası yan etkiler nelerdir?  
5. DEPO- PROVERA’nın saklanması  
 
Başlıkları yer almaktadır. 
 
1. DEPO -PROVERA nedir ve ne için kullanılır?  
 
DEPO- PROVERA kas içine enjekte edilen steril süspansiyondur. Her flakon 150 mg 
medroksiprogesteron asetat etkin maddesini içermektedir. 1 ml’lik flakon içeren ambalajlarda 
sunulmuştur. 
 
DEPO- PROVERA uzun etkili doğum kontrol yöntemidir. Bu ilaç medroksiprogesteron asetat 
(MPA) içerir, ‘Progestojenler’ isimli ilaç grubunun bir üyesidir. Doğal bir hormona, adet 
döngüsünün ikinci yarısında yumurtalıklarda üretilen progesterona benzerdir (ancak aynı 
değildir). 
 
DEPO- PROVERA adet döngüsünde yumurtanın tam olarak gelişmesini ve yumurtalıklardan 
atılmasını önleyerek etki eder. Yumurta atılamazsa spermle döllenemez ve hamilelik oluşmaz. DEPO- PROVERA rahim tabakasında hamileliğin oluşmasını önleyecek değişikliklere yo l açar. 
Rahim girişinde mukusu kalınlaştırır ve spermin içeri girmesini zorlaştırır. 
 
DEPO- PROVERA şu amaçla kullanılabilir:  
• Uzun dönemli doğum kontrol yöntemi için, siz ve doğum kontrol yönteminizi uygulayan 
doktorunuz bu yöntemin sizin için en uygun olduğuna karar verdiyse.   
• Eğer DEPO -PROVERA yöntemi 2 yıldan uzun süre kullanılacaksa, doktorunuz en iyi 
yöntemin sizin için hala bu olduğundan emin olmak için DEPO -PROVERA ile ilgili riskleri 
ve faydaları yeniden değerlendirmek isteyebilir.   
• Gençlerde sadece diğer doğum kontrol yöntemleri doktorunuz tarafından uygun veya 
kabul edilebilir bulunmadığında, (ebeveynleri ile konuşularak).   
• Aşağıdaki durumlarda sadece bir veya iki kez:   
• Partneriniz vazektomiye (erkeğin tohum kanallarının ameliyatla bağlanması) 
giriyorsa, vazektomi etki gösterene kadar koruma sağlamak için.   
• Kızamıkçığa karşı aşı yapıldıysa, virüsün etkin olduğu sürece hamileliğin önlenmesi için.  
• Sterilizasyon (yumurta kanallarınızın ameliyatla bağlanması) bekliyorsanız. 
 
2. DEPO -PROVERA’yı kullanmadan önce dikkat edilmesi gerekenler  
 
DEPO -PROVERA’yı aşağıdaki durumlarda KULLANMAYINIZ   
Eğer;  
 
• Etkin maddeye (MPA) veya içeriğindeki diğer yardımcı maddelere alerjikseniz (aşırı 
duyarlıysanız). DEPO -PROVERA sırasında acil tıbbi tedavi gerektirecek denli ağır alerjik 
reaksiyon riski küçük de olsa vardır.   
• Hamileyseniz veya hamile kalabileceğinizi düşünüyorsanız.  
 
   Sayfa  3 / 13 
 • Hormona bağlı meme kanseri veya üreme organı kanseriniz varsa veya olabileceğini 
düşünüyorsanız.   
• Rahimde açıklanamayan kanama varsa   
• Karaciğer hastalığınız varsa veya geçmişte yaşamışsanız  
• Henüz adet döneminiz başlamadıysa (ergenliğe girmediyseniz).  
 
DEPO -PROVERA’yı aşağıdaki durumlarda DİKKATLİ KULLANINIZ 
DEPO- PROVERA kullanmadan önce doktorunuza veya sağlık yetkilisine danışınız. 
 
Doktorunuz DEPO -PROVERA reçetelemeden önce, fiziki muayene yapılması gerekebilir. 
Aşağıdaki hastalıklardan herhangi biri varsa veya geçmişte herhangi birini geçirdiyseniz 
doktorunuza anlatmanız önemlidir. Doktorunuz DEPO -PROVERA uygulamasının sizin için 
uygun olup olmadığını belirleyecektir. 
 
• Migren baş ağrıları – migren gelişirse daha fazla DEPO -PROVERA enjeksiyonu almadan 
önce doktorunuza danışınız.  
• Şeker hastalığı veya ailede şeker hastalığı öyküsü 
• Menenjiyom (beyninizi ve omuriliğinizi kaplayan doku katmanlarında oluşan genellikle 
iyi huylu bir tümör)   
• Uylukta şiddetli ağrı veya şişlik (bacakta olası bir pıhtı, yani flebit (toplardamar iltihabı) 
belirtisi olabilir)   • Derin ven trombozu (bacaklarda kan pıhtısı), pulmoner embol i (akciğerde kan pıhtısı) veya 
inme gibi kan pıhtı bozuklukları olursa daha başka DEPO -PROVERA enjeksiyonu 
uygulanmamalıdır.  
• DEPO- PROVERA kullanırken görme sorunları gelişirse; örneğin ani kısmi veya tam 
görme kaybı veya çift görme.  • Mevcut depresyon (bunalım) veya depresyon (bunalım) öyküsü  
• Karaciğer sorunları veya hastalığı varsa   • Böbrek sorunları veya hastalığı varsa   
• Kalp hastalığı veya kolesterol (kandaki yağ kökenli maddeler) sorunlarına dair tıbbi öykü 
veya aile öyküsü varsa   
• Yakın zamanda anormal bir hamilelik tipi olan yumurtanın döllenmesindeki bazı hatalar 
sonucu rahim içinde cansız bir organizma oluşumu ‘hidatidiform mol’ yaşandıysa   
• Astım  
• Sara  • Belirli ilaçları kullanıyorsanız, örneğin yüksek doz glukokortikoid (steroid), anti -epileptik 
(epilepsi -sara tedavisinde kullanılır) ve tiroid hormonları. Bu ve başka ilaçlar 
kullanıyorsanız doğum kontrol yönteminizi uygulayan kişiye bunları belirtiniz. Si zin için 
daha uygun bir doğum kontrol yöntemi önerilebilir. 
 
Psikiyatri k bozukluklar   
DEPO -PROVERA dahil olmak üzere hormonal doğum kontrol yöntemi kullanan bazı kadınlar, 
depresyon (bunalım) veya depresif ruh hali yaşadıklarını bildirmiştir. Depresyon (bunalım) ciddi 
olabilir ve bazen intihar düşüncelerine yol açabilir. Ruh hali değişiklikleri ve depresif belirtiler 
yaşıyorsanız, mümkün olan en kısa sürede tıbbi tavsiye için doktorunuza başvurun. 
 
Adet döngüsü üzerinde olası etkiler:  
 
DEPO- PROVERA genellikle kadının adet döngüsünü bozacaktır. 
   Sayfa  4 / 13 
 İlk enjeksiyon sonrasında muhtemelen düzensiz, uzun veya lekelenme şeklinde kanama 
olacaktır. Bu durum bazı kadınlarda devam eder. Çok normaldir, endişeye gerek yoktur.  
Kadınların üçte birinde, ilk enjeksiyondan sonra bir daha hiç kanama görülmeyecektir. 4 
enjeksiyondan sonra pek çok kadında adet döngüsü tamamen sonlanacaktır. Hiç adet görmezseniz endişelenmeyin.  
 Ağır veya uzun süreli kanamalar yaşarsanız doktorunuzu durumdan haberdar etmelisiniz. 
Nadiren olur ama tedavi edilebilir. 
 
DEPO- PROVERA almayı kestiğinizde birkaç ay içinde adet döngünüz düzene girer.  
 
Kemikler üzerinde olası etkiler:  
DEPO- PROVERA östrojen ve diğer hormonların seviyelerini düşürerek etki etmektedir. 
Ancak, düşük östrojen seviyeleri kemiklerin incelmesine yol açabilir (kemik mineral 
yoğunluğunu azaltarak). DEPO -PROVERA kullanan kadınların kemik mineral yoğunluğu, bu 
ilacı kullanmayan aynı yaştak i kadınlara kıyasla azalabilir. DEPO -PROVERA etkileri ilk 2 -3 
yılda en fazladır. Ardından, kemik mineral yoğunluğu sabit kalır, DEPO -PROVERA  
kesildiğince bir miktar düzelme gözlenir. DEPO -PROVERA uygulamasının kemik erimesi 
riskini artırıp artırmadığını ve  ileriki yaşlarda kırık riskini yükseltip yükseltmediğini henüz 
söyleyemeyiz.  
 
İleri yaşta kemik erimesi gelişiminde yer alan risk faktörleri aşağıda sıralanmıştır. Eğer 
herhangi biri sizin için geçerliyse tedaviye başlamadan önce ihtiyaçlarınıza uygun alternatif doğum kontrol yöntemleri için doktorunuzu bu durumdan haberdar ediniz;  
· Kronik alkol ve/veya tütün kullanımı  
· Kemik kütlesini azaltabilen ilaçların kronik kullanımı, örneğin sara ilacı veya steroidler  
· Düşük vücut kitle indeksi veya yeme bozukluğu, örneğin anoreksiya (iştahsızlık) ya da 
bulimia nervoza (bir tür yeme bozukluğu)  
· Düşmeden kaynaklanmayan önceki düşük travma kırığı  
· Ailede kemik erime öyküsünün sık olması  
 
Gençler (18 yaşa kadar):  
 
Normalde, gençlerin kemikleri hızla büyür ve güçlüdür. Yetişkinlik çağına girildiğinde 
kemikler ne kadar güçlüyse ileri yaşta kemik erimesine karşı koruma da o denli güçlü olur. DEPO- PROVERA büyüme çağında kemiklerde incelmeye yol açabileceğinden, genç yaş  
grubunda etkisi çok önem kazanabilir. DEPO -PROVERA kesildiğinde kemikler düzelmeye 
başlar ancak kemik mineral yoğunluğunun hiç DEPO -PROVERA kullanmayanlarla aynı 
düzeye dönüp dönmediği henüz bilinmemektedir. Bu nedenle, DEPO -PROVERA başlanmadan 
önce doğum  kontrol yönteminizi uygulayan kişiyle sizin için daha uygun bir doğum  
kontrolü yöntemi olup olmadığı hakkında konuşmalısınız.  
 
DEPO- PROVERA kullanıyorsanız, düzenli ağırlık kaldırma egzersizleri ve sağlıklı bir diyetle 
birlikte yeterli miktarda kalsiyum (örneğin süt ürünleri) ve D vitamini takviyesi (örneğin balık 
yağı) kemiklerinize yardımcı olabilir.  
 
Olası kanser riski:  
 
Farklı doğum kontrol yöntemleri kullanan kadınlarla yapılan çalışmalara göre, DEPO -
PROVERA doğum kontrol yöntemi kullanan kadınlarda yumurtalık, rahim, rahim ağzı ve karaciğer kanseri genel riskinde artış görülmemiştir.   Sayfa  5 / 13 
 Olası meme kanseri riski  
 
Hormonal doğum kontrol yöntemi kullanan ve kullanmayan 40 yaş altındaki kadınlarda meme 
kanseri seyrektir. DEPO -PROVERA, meme kanseri riskini bu ilacı hiç kullanmayanlara kıyasla 
bir miktar arttırabilir. Ancak özellikle genç kadınlarda, meme kanseri genel riskine göre risk 
artışı azdır.  
 
İleri yaştaki kadınlarda meme kanseri başlangıç riski daha yüksektir ve bundan dolayı DEPO -
PROVERA kaynaklı vaka sayısı artışı genç kadınlara kıyasla bu grupta daha fazladır. Mutlak 
terimlerle konuşacak olursak:  
 
Beş yıl  boyunca DEPO - PROVERA kullanan 15 yaşındaki birisinde 30 yaşında iken meme 
kanseri gelişme riski göz ardı edilebilir boyuttadır.  
 
Beş yıl  boyunca DEPO -PROVERA kullanan 25 yaşındaki birisinde meme kanseri gelişme riski 
40 yaşından itibaren DEPO -PROVERA kullanımı yoksa 10.000 kadında 44 vaka  iken, 10.000 
kadında 47 vakaya  yükselir, artış oranı 3 vaka/10.000 olarak saptanmıştır.  
 
Beş yıl  boyunca DEPO -PROVERA kullanan 35 yaşındaki birisinde meme kanseri gelişme riski 
50 yaşından itibaren DEPO -PROVERA kullanımı yoksa 10.000 kadında 160 vaka  iken, 10.000 
kadında 170 vakaya  yükselir, artış oranı 10 vaka/10.000 olarak saptanmıştır. 
 
Enjeksiyon bölgesinde apse oluşumu riski:  
 
Herhangi bir kas içi enjeksiyonda, enjeksiyon bölgesinde apse oluşma riski vardır. Tıbbi veya 
cerrahi girişim gerekebilir.  Olası kilo alma riski:  
 
Bazı kadınlar DEPO -PROVERA kullanırken kilo almaktadır. Çalışmalara göre, kullanımdan 
itibaren ilk 1 -2 yılda ortalama kilo alımı 2 ,27-3, 63 kilogramdır. 4- 6 yıllık tedavi sonrasında 
ortalama kilo alımı 6 ,35-7,48 kilogramdır. 
 
Servikal smear (rahim ağzından alınan yayma) testi:  
 
Servikal smear sonuçları veya bazı laboratuar testleri DEPO -PROVERA kullanımından 
etkilenebilir, bu nedenle doktorunuza anlatmanız önemlidir.  
Cinsel yolla geçen enfeksiyonlara karşı koruma:  
 
DEPO- PROVERA, HIV enfeksiyonuna (AIDS) ve cinsel yolla geçen diğer enfeksiyonlara 
karşı koruma sağlamaz.  
 
Kondomların doğru bir şekilde ve düzenli olarak kullanımı dahil olmak üzere, daha güvenli 
cinsel birleşme, cinsel yolla bulaşan hastalıkların (HIV enfeksiyonu dahil) bulaşmasını 
azaltmaktadır.  
 
HIV enfeksiyonu dahil cinsel yolla bulaşan enfeksiyonlara yakalanma riskinizi nasıl 
azaltacağınız konusunda doktorunuz ya da eczacınızdan tavsiye almalısınız.  
 
   Sayfa  6 / 13 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
DEPO -PROVERA’nın yiyecek ve içecek ile kullanılması 
DEPO- PROVERA’nın yiyecek ve içeceklerle etkileşimi yoktur. 
 
Hamilelik:  
 
İlacı kullanmadan önce doktorunuza ya da eczacınıza danışınız.   
• Hamileyseniz ya da hamile kalmayı planlıyorsanız DEPO -PROVERA kullanmayınız. Aksi 
takdirde DEPO -PROVERA’nın doğmamış bebeğinize zarar verebilir.   
• Hamileliğin ilk 3 ayında DEPO -PROVERA gibi progestojenler kullanılırsa fetüste 
hipospadias (İdrar yolunun son kısmı olan üretranın dışa açılan deliğinin normal yerinde  
değil, penisin alt yüzünde herhangi bir yerde olması) dahil cinsel organlarda olabilecek 
anormallikler olabilir.   
• İlk enjeksiyon uygulanmadan önce doktorunuz hamile olup olmadığınızı ve sonraki 
herhangi bir enjeksiyonun 89 günü geçip geçmediğini kontrol edecek. (12 hafta ve 5 gün).   
• DEPO- PROVERA hamileyken kullanılmamalıdır zira hormonal ilaçlar bebek gelişimini 
etkileyebilir.   
• DEPO-  PROVERA enjeksiyonundan 1- 2 ay sonra saptanan istenmeyen gebelikler, düşük 
doğum ağırlığı riski, dolayısıyla artmış yenidoğan ölüm riski taşıyabilir. İlgili risk düşüktür, 
çünkü bu tür hamilelikler yaygın değildir .DEPO- PROVERA doğum kontrol yöntemini 
kullanırken hamile kalmış olabileceğinizi düşünürseniz, bir an önce doktorunuzu durumdan 
haberdar ediniz.  
 
Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
 
Gelecekte doğurganlık üzerine etkiler:  
 
• Enjeksiyon etkisi tükenince olağan doğurganlığınıza yeniden kavuşursunuz. 
• Bu süre kadından kadına değişmektedir, DEPO -PROVERA kullanma süresine bağlı 
değildir.  
• Çalışmalarda, hamile kalmak isteyen kadınların %80 kadarı son enjeksiyondan itibaren 15 
ayda hamile kalmıştır; ancak bu süre 4 aydan 2 yıla dek değişmektedir.   
• Bazı kadınlar son enjeksiyondan sonra 14 hafta kadar kısa bir sürede hamile kalabilir.  
 
Emzirme:   
İlacı kullanmadan önce doktorunuza veya eczacınıza danışınız.   
• DEPO- PROVERA kullanan annelerin sütünde tespit edilebilir miktarda ilaç bulunmuştur   
• DEPO- PROVERA memenin süt üretmesine engel değildir, bu nedenle emziren anneler 
kullanabilir. Ancak bebek açısından doğum sonrası ilk haftalarda anne sütünde DEPO -
PROVERA dahil hiç ilaç olmaması en iyisidir. 
• Doktorunuz DEPO -PROVERA’yı doğum kontrol yöntemi olarak kullanmanız için, bebek 
doğduktan sonra en az 6 hafta beklemenizi önerebilir.  
  Bebek anne sütünde DEPO -PROVERA'ya maruz kalırsa, bebeklerde ve çocuklarda hiçbir 
zararlı etki gözlenmez.  
 
  
   Sayfa  7 / 13 
 Araç ve makine kullanımı  
 
DEPO- PROVERA baş ağrısı ve baş dönmesine yol açabilir. Bu nedenle bu ilacın araç ve 
makine kullanma becerinizi etkileyip etkilemediğini anlamak için dikkatli olmalısınız. 
Herhangi bir endişeniz varsa doktorunuza danışınız. 
 
DEPO -PROVERA’nın içeriğinde bulunan bazı yardımcı maddeler hakkında önemli 
bilgiler  
 
DEPO- PROVERA metilparaben (E218), propilparaben (E216) ve sodyum içermektedir. 
Metilparaben ve propilparaben muhtemelen gecikmiş alerjik reaksiyonlara (saatler, günler 
sonra ortaya çıkan, ciltte kaşıntılı kabarıklıklar, kızarıklık gibi alerjik belirtilerle ortaya çıkabilen reaksiyonlar) ve  nadiren bronkospazma (akciğer hava kanallarında daralma) 
sebebiyet verebilir. Bu tıbbi ürün 150 mg/ml'de 1 mmol'den az sodyum (23 mg) içermektedir, yani esasında sodyum 
içermez olarak kabul edilebilir.  
 
Diğer ilaçlar ile birlikte kullanımı  
 
• Başka ilaçları kullanıyorsanız, yakın zamanda kullandıysanız veya kullanmayı 
planlıyorsanı z doktorunuza veya eczacınıza söyleyiniz.  
• Aminoglutetimid isimli ilacı veya kanı incelten başka ilaçları (pıhtı önleyiciler) 
kullanıyorsanız doktorunuza veya eczacınıza söyleyiniz çünkü bunlar DEPO -PROVERA 
etkisini değiştirebilir.   
• Doğum kontrolü olarak DEPO -PROVERA kullanıyorsanız ve reçeteli veya reçetesiz başka 
ilaçları da kullanıyorsanız veya yakın zamanda kullandıysanız doktorunuza mutlaka   
söyleyiniz, zira ilaçlar bazen birbiriyle etkileşime girebilir.   
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz . 
 3. DEPO -PROVERA nasıl kullanılır?  
 
• Uygun kullanım ve doz / uygulama sıklığı için talimatlar:  
Bu ilaç doktorunuz veya hemşire tarafından uygulanır.  
(Bu kitapçığın son bölümü bu uygulamanın nasıl yapılacağına dair talimatlar içermektedir.)  
 
DEPO- PROVERA 12 haftada bir, kalça veya üst koldan tek uygulamayla kas içine 1 ml 
enjeksiyonla (150 mg medroksiprogesteron asetat) uygulanır. Enjeksiyon, normal adet 
döngüsünün başlamasından sonra ilk 5 günde uygulanır. 
 
Çocuk doğumu sonrası ilk DEPO -PROVERA enjeksiyonu, eğer emzirmiyorsanız 
doğumdan sonraki 5 gün içinde uygulanabilir.  
 
Enjeksiyon yukarıda  belirtilen zamanlarda uygulandıysa, hamilelikten koruması hemen 
başlar, başka tedbir almanıza gerek yoktur.  
 
DEPO- PROVERA vücudunuzda 12 hafta boyunca doğum kontrolü sağlar. Enjeksiyon 
uygulandığında etkisi hiçbir şekilde geriye dönmez. Etkili doğum kontrolü için, DEPO -
PROVERA 12 haftada bir uygulanmalıdır. Doktorunuzla 12 hafta sonra randevu 
ayarladığınızdan emin olun. 
   Sayfa  8 / 13 
 Çocuk doğduktan veya hamilelik sonlandırıldıktan hemen sonra DEPO -PROVERA 
kullanılırsa ağır veya uzun süreli vajinal kanama riski artabilir. 
 
• Uygulama yolu ve metodu :   
Kas içine enjeksiyon yoluyla uygulanır. 
 
 
• Değişik yaş grupları: 
Çocuklarda kullanım:  
DEPO- PROVERA yaln ızca ilk adet kanamasından sonra kullanılır. Çocuklarda 
kullanılmaz.  
 
Yaşlılarda kullanım:   
DEPO- PROVERA’nın yaşlılarda kullanımı yoktur. Menapozdan sonra etkili değildir.  
• Özel kullanım durumları:   
Böbrek yetmezliği / karaciğer yetmezliği   
Karaciğer fonksiyon testleri normale dönmeyen şiddetli karaciğer hastalığı mevcut ise 
kullanılmamalıdır.  
Eğer şiddetli karaciğer y etmezliğiniz var ise doktorunuz doz ayarlaması yapabilir. Böbrek 
yetmezliği için özel bir kullanım önerisi yoktur. 
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Eğer DEPO -PROVERA’nın etk isinin çok güçlü ya da zayıf olduğuna dair b ir izleniminiz 
var ise doktorunuz veya eczacınız ile konuşunuz.
 
Kullanmanız gerekenden daha fazla DEPO -PROVERA kullandıysanız:  
 
DEPO -PROVERA’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
DEPO -PROVERA’yı kullanmayı unutursanız:  
 
Unutulan dozları dengelemek için çift doz almayınız. 
 
Enjeksiyonu unutursanız veya sonraki enjeksiyonda gecikme olursa (enjeksiyonlar arasında 12 
haftadan uzun süre varsa), hamile kalma riskiniz çok yüksektir. Sonraki DEPO -PROVERA 
enjeksiyonunu ne zaman uygulamanız gerektiğini ve bu arada hangi doğum kontrol yöntemini 
uygulamanız gerektiğini doktorunuz veya eczacınıza sorunuz.  
 
DEPO -PROVERA ile tedavi sonlandırıldığındaki oluşabilecek etkiler  
 
DEPO-  PROVERA tedavisi sonlandırıldığında birkaç ay içinde adet döngüsü düzene girer . 
 
Diğer doğum kontrol yöntemlerinden geçiş:  
 
Diğer doğum kontrol yöntemlerinden geçiş yaparsanız, doktorunuz ilk enjeksiyonu doğru zamanda uygulayarak hamilelik riskinizin ortadan kalktığından emin olacaktır. Doğum kontrol hapından geçiş yapıyorsanız, ilk DEPO -PROVERA enjeksiyonu aktif son hapın alınmasından 
sonraki 7 gün içinde uygulanmalıdır.   Sayfa  9 / 13 
  
Bu ilacın kullanımına dair daha başka sorularınız varsa, doktorunuz veya eczacınıza sorunuz.  
 4. Olası yan etkiler nelerdir? 
 
Tüm ilaçlar gibi, DEPO -PROVERA'nın içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, DEPO -PROVERA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Aşırı duyarlılık (alerji) reaksiyonu  (ne sıklıkla meydana geldiği  bilinmemektedir) (acil tıbbi 
bakım veya hastaneye yatış gerektiren ciddi alerjik reaksiyonlar) riski düşüktür. Olası belirtiler: 
Yüzde, dudaklarda, dilde ve boğazda şişme veya solunum ve yutma güçlüğü, deri döküntüleri, şok veya kollaps.  
 Akciğerlerde kan pıhtısı (nadiren görülür – 1000 kişiden 1’ini etkileyebilir ). Olası belirtiler: 
Nefes darlığı, nefesle iliş kili göğüs ağrıları, kan öksürme  
 
Derin ven trombozu (DVT) genellikle bacağınızdaki derin toplardamarlarda kan pıhtısı 
oluşumlarıyla ilişkili bir rahatsızlıktır  (nadiren görülür – 1000 kişiden 1’ini etkileyebilir) . Olası 
DVT bulguları: Etkilenen bacakta şişme, ağrı ve hassasiyet (etkilenen bacağa ağırlık vererek durmak zor olabilir), deri renginde değişiklik, örneğin, kızarma veya dokunulduğunda deride 
sıcaklık ve ısı artışı hissi.  
 
DEPO- PROVERA kullanan kadınların kemik mineral yoğunluğu, bu ilacı kullanmayan aynı 
yaştaki kadınlara kıyasla azalabilir. DEPO -PROVERA etkileri ilk 2 -3 yılda en fazladır. 
Ardından, kemik mineral yoğunluğu sabit kalır, DEPO -PROVERA kesildiğince bir miktar 
düzelme gözlenir. DEPO -PROVERA uygulamasının kemik erimesi riskini artırıp artırmadığını 
ve ileriki yaşlarda kırık riskini yükseltip yükseltmediğini henüz söyleyemeyiz.  
 
Sarılık (cildin veya göz aklarının sararması).  
 Yukarıdaki belirtilerden herhangi birini fark ederseniz bir an önce doktorunuzu durumdan 
haberdar ediniz.  
 
Bunların hepsi çok ciddi yan etkilerdir.  
 Eğer  bunlardan biri sizde mevcut ise, a cil tıbbi müdahaleye veya hastaneye yatırılmanıza gerek 
olabilir .
Yan etkiler aşağıdaki kategorilerde gösterildiği şekilde sınıfla ndırılmıştır:  
Çok yaygın :10 hastanın en az birinde görülebilir.  
Yaygın :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla  
görülebilir. 
Seyrek  :1.000  hasta nın  birinden  az  fakat  10.000  hastan ın  birinden  fazla  
görülebilir. 
Çok s eyrek  :10.000 hastanın birinden az görülebilir.  
Bilinmiyor  :Eldeki verilerden hareketle tahmin edilemiyor. 
   Sayfa  10 / 13 
  
Çok Yaygın   
• Sinirlilik,   
• Baş ağrısı,   • Karın ağrısı, rahatsızlığı,   • Kiloda artış,azalma,  
 
Yaygın   
• Depresyon,   
• Libido azalması (ci nsel dürtüde azalm a),  
• Baş dönmesi,  • Hasta hissetme,   • Karında şişkinlik,  
• Bulantı,   
• Saç dökülmesi,  • Akne (deride oluşan sivilceler),   • Sırt ağrısı,  
• Kol ve bacaklarda ağrı,   • Vajinal akıntı (Kadın cinsel organından gelen akıntı),  
• Memede hassasiyet,   
• Zor veya ağrılı adet dönemi,  • Üreme ve idrar yolları enfeksiyonu,  • Ödem, sıvı tutulumu,  
• Güçsüzlük,   • Döküntü, 
 
Yaygın olmayan  
 
• İştah artması, azalması,   
• İlaca karşı aşırı duyarlılık reaksiyonları,   • Uykusuzluk,  
• Konvülzüyon (Nöbet),   • Uykuya eğilim,  
• Uyuşma hissi (karıncalanma),   
• Sıcak basması,   • Nefes darlığı,   • Anormal karaciğer bozuklukları,  • Yüzde kıllanma (hirsutism), 
• Zor veya ağrılı adet döngüsü , 
• Ürtiker  veya kurdeşen,   • Cilt kaşıntısı,   • Geçici kahverengi lekeler  (kloazma),   
• Fonksiyonel olmayan rahim  kanaması (düzensiz artış, azalma, lekelenme),   • Hamile değilken yahut emzirmiyorken her iki memeden süt gelmesi,  
• Pelvis ağrısı,   • Ağrılı ilişki,   
• Laktasyonun önlenmesi,   
• Göğüs ağrısı, 
 
   Sayfa  11 / 13 
  
Seyrek  
 
• Meme kanseri,   
• Kırmızı kan hücrelerinde azalma,   
• Kan hastalıkları,   • Orgazm olamama,     
• Duygudurum bozukluğu,   • Kaygılanma durumu, sinirlilik,  
• Akciğer embolisi,   • Azalmış glukoz toleransı (anormal kan şeker seviyeleri),   
• Vertigo  (sersemlik  veya dönme hissi ),  
• Emboli,   • Ankisiyete,  
• Migren (orta şiddette ve şiddetli tekrarlayan baş ağrıları),   
• Felç,  • Bayılma,    
• Kalp atış hızının artma sı,  • Yüksek kan basıncı,   
• Varisli damarlar, yüzeyel ya da derindeki toplardamarlarda kanın pıhtılaşması, akciğer 
atardamarının tıkanması,   
• Makatta (rektal) kanama,   
• Mide ve bağırsak bozuklukları,  • Anormal karaciğer enzimleri,   
• Sonradan edinilmiş yağ dokusu kaybı, 
• Deri iltihaplanması,   
• Deride çatlak oluşumu,  
• Derinin sertleşip parlaklaşması,   
• Kanın deri altına sızması sonucu deride morluk oluşumu,   
• Kas krampları,   
• Kemik yoğunluğu azalması (osteoporoz) ve buna bağlı kırıklar,   
• Adet düzensizlikleri (düzensiz aralıklarla kanama, sık ve aşırı miktarda kanama, fazla ve 
uzun süreli kanama)   
• Meme ağrısı,   • Vajina da ağrı veya  iltihaplanma,   • Ara kanama,  
• Daha uzun adet döngüleri (periyotlar) ile gecikmiş yumurta salınımı  
• Kadın dış genital bölgesinde kuruluk,  
• Meme kü çülmesi ve sarkması  ve ya meme büyümesi , 
• Yumurtalıklarda ya da vajinada kist oluşumu,  
• Adet öncesi gerginlik sendromu, 
• Rahim zarının aşırı kalınlaşması,  
• Memede kitle oluşumu, 
• Meme başı nda kanama,  
• Üreme yeteneğinin geri kazanılmasında eksiklik,  
• Hamilelik hissi,  
• Sarılık , 
• Anormal rahim ağzı smear testi,  
• Kemik yoğunluğunun azalması, 
• Yüksek ateş,    Sayfa  12 / 13 
 • Yorgunluk,  
• Enjeksiyon bölgesinde reaksiyonlar (enjeksiyon bölgesinde daimi doku 
küçülmesi/ girinti/çukurlaşma veya nodül/yumru oluşumu, enjeksiyon bölgesinde 
ağrı/hassasiyet),  
• Susuzluk,  
• Ses kısıklığı,  
• VII. sinir felci (yüz sinir felci),  
• Koltuk altında şi şlik, 
• Kalp ve damar iç yüzünde pıhtı meydana gelmesi (trombozis),  
• Yüzeyel damarların iltihabı (tromboflebit),  
• Ciddi alerjik reaksiyonlar (anafilaksi ve anafilaktoid reaksiyonlar), yüzde, dudaklarda, 
dilde ve boğazda şişme (anjiyoödem), 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. DEPO -PROVERA'nın saklanması  
 
DEPO -PROVERA’yı çocukların göremeyecekleri, erişemeyeceği yerlerde ve ambalajında 
saklayınız. 
 
25 ºC’nin altındaki oda sıcaklığında saklayınız. Flakonu dik bir şekilde muhafaza ediniz. 
Soğutmayın veya dondurmayın. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra DEPO - PROVERA’yı kullanmayınız. 
 Çevreyi korumak amacıyla kullanmadığınız ilacı şehir suyuna veya çöpe atmayınız. Bu 
konuda eczacınıza danışınız. Bu önlemler çevrenin korunmasına yardımcı olacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  
ve İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Pfizer PFE İlaçları A.Ş. Şişli / İstanbul  
 
Üretim yeri:  
Pfizer Manufacturing Belgium, N V, Puurs-Sint-Amands, Belçika  
Bu kullanma talimatı  ……  tarihinde onaylanmıştı r.
 
   Sayfa  13 / 13 
 
 
              HAMİLELEĞİ ÖNLEYİCİ İĞNEYE (DEPO PROVERA) BAŞLAMA VE HATIRLATMALAR   
Hamileliği önleyici iğne (DepoProvera) hamile kalmak istemeyen kadınların hamilelikten korunmaları 
için üç ayda bir uygulanan bir tedavidir. İlaç kutusundan iğne (enjektör) çıkmamaktadır.  
 
 
 
  
 
  
 
 
 
İlk iğneyi yaptırmaya adet kanamanız 
başladıktan sonra ilk 5 gün içinde gidiniz .  
 
 
  
 
  
 
 
 
Hamile kadın, hamileliği önleyici iğne (Depo 
Provera) kullanmamalıdır.   
 
 
  
 
  
 
Emziren kadın, hamileliği önleyici 
iğne kullanabilir; ancak   
uygulamaya bebek 6 haftalık  
olduktan sonra başlanmalıdır.   
Emzirmeyen anne, hamileliği önleyici iğneyi doğumdan 
hemen sonra uygulatabilir. Düşük veya kürtajdan sonra ilk  
5 gün içinde, hamileliği önleyici iğne uygulanmalıdır . 
 
 
 
  
 
  
 
 
 
İğne kalçadan veya omuzdan yapılabilir.   
 
 
  
 
  
 
 
 
Hamilelikten korunmanın devam edebilmesi için 
her üç ayda bir yeniden yaptırılması 
gerekmektedir.   
 
 
  
 
  
 
 
 
İğne kullanan bazı kadınlarda hafif bir 
başağrısı ve ilk yıl kilo artışı (yarım -iki kg) 
görülebilir.  
 
 
 
  
 
  
 
  
 
  
 
 
İğneyi ilk defa kullanan bazı kadınlarda adet  İğneyi ilk defa kullanan bazı kadınlarda  
döneminin birkaç gün uzun sürmesi görülebilir.  lekelenme görülebilir.  
 
Hamile kalmayı planlıyorsanız    
 
  
 
  
 
  
 
  
 
 
İğneyi kullanan kadın bir kaç iğneden sonra adet 
görmeyebilir. Bunun bir zararı yoktur. Adet 
görmemek vücutta kan birikmesine neden olmaz.  
 
Hamile kalmayı planlıyorsanız  
 
 
 
  
 
  
 
Doğum kontrol iğnenizi zamanında yaptırınız,   
eğer gecikecek olursanız veya herhangi bir  
endişeniz, sorunuz varsa iğneyi olduğunuz  
kliniğe veya doktora başvurunuz . 
 
 
 
  Doğum Kontrol İğnesi (DepoProvera) yaptırmayı 
kesiniz . 
 Doğum Kontrol iğnesi yaptırmayı kestikten sonra 
6-12 ay içinde hamile kalabilirsiniz. Nadiren bu 
süre birkaç ay daha uzayabilir.  
 