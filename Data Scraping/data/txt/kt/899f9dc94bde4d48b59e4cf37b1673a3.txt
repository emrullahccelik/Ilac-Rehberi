KULLANMA TALİMATI
LASEMİD 20 mg/2 ml i.m./i.v. enjeksiyonluk çözelti içeren ampul  
Damar içine veya kas içine uygulanır.
Steril, apirojen
Etkin madde:  Furosemid 20 mg
Yardımcı maddeler:  Sodyum hidroksit, sodyum klorür, enjeksiyonluk su.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanıma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir , başkalarına vermeyiniz.
• Bu ilacın kullanımı sırasında, doktora veya hastaneye gittiğinizde, doktorunuza bu ilacı
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında:
1. LASEMİD nedir ve ne için kullanılır?
2. LASEMİD kullanmadan önce dikkat edilmesi gerekenler
3. LASEMİD nasıl kullanılır?
4. Olası yan etkiler nelerdir?
5. LASEMİD in saklanması
Başlıkları yer almaktadır.
1. LASEMİD nedir ve ne için kullanılır?
LASEMİD, kas veya damar içine uygulanan, 20 mg furosemid etkin maddesini içeren 2 ml’lik 
ampul formundadır. 5 ampul içeren ambalajlarda kullanıma sunulmuştur.
1/11
LASEMİD idrar söktürücü (diüretik) adı verilen bir ilaç grubuna dâhildir. Diüretikler 
böbreklerden idrarın atılım hızını arttıran ve aynı zamanda su ve tuz kaybı yapan ilaçlardır. 
Vücutta bulunan aşırı suyun atılmasına yardımcı olmak için veya yüksek tansiyon tedavisinde 
kullanılır. LASEMİD güçlü bir idrar söktürücüdür.
Doktorunuz size LASEMİD’i aşağıdaki nedenlerden biri veya birkaçı dolayısıyla reçetelemiş 
olabilir:
• Süregelen kalp yetersizliğine bağlı olarak solunum yetmezliği, ödem, karaciğerde 
büyüme ile belirgin hastalığınız ile bağıntılı fazla sıvının atılmaması nedeniyle vücutta 
aşırı miktarda sıvı tutulması durumu
• Süregelen böbrek yetersizliği ile bağıntılı fazla sıvının atılmaması nedeniyle vücutta aşırı 
miktarda sıvı tutulması durumu
• Hamilelik ve yanıklara bağlı olan dâhil, akut böbrek yetersizliğinde sıvı atılımının devam 
ettirilmesi
• Böbreklerdeki bulgu ve belirtiler ile bağıntılı fazla sıvının atılmaması nedeniyle vücutta 
aşırı miktarda sıvı tutulması durumu (eğer idrar söktürücü tedavi gerekiyorsa)
• Karaciğer hastalığı ile bağlantılı fazla sıvının atılmaması nedeniyle vücutta aşırı miktarda 
sıvı tutulması durumu (eğer aldosteron antagonistleri ile tedavinin desteklenmesi 
gerekiyorsa)
• Yüksek tansiyon
• Yüksek tansiyonun sebep olduğu kriz durumu (destekleyici önlem olarak)
• Vücuttan idrar atılımının zorlanmasının gerektiği durumlarda (örneğin zehirlenmelerde) 
destek olarak
2. LASEMİD’i kullanmadan önce dikkat edilmesi gerekenler
LASEMİD’i aşağıdaki durumlarda KULLANMAYINIZ
• İlacın içerdiği etkin madde olan furosemide veya ilacın içerdiği diğer maddelerden birine 
karşı alerjiniz varsa,
• Sülfonamid grubu antibiyotiklere ve şeker hastalığı tedavisinde kullanılan sülfonilüre 
grubu ilaçlara karşı alerjiniz varsa,
• Aşırı sıvı kaybettiyseniz (kusma, ishal veya aşırı terleme yoluyla),
2/11
• Vücut sıvılarınızın (kan dâhil) hacminde aşırı azalmaya yol açan birbozukluğunuz varsa,
• Vücutta idrar üretilememesine yol açan böbrek yetmezliğiniz varsa ve bu durum 
LASEMİD kullanılmasına cevap vermiyorsa,
• Kanınızdaki potasyum düzeyi aşırı derece azalmışsa,
• Kanınızdaki sodyum düzeyi aşırı derecede azalmışsa,
• Karaciğerinizdeki ağır bir hastalık nedeniyle gelişen beyin işlevi bozukluğuna bağlı 
olarak sizde komaya benzer bir durum ortaya çıkmışsa,
• Bebeğinizi emziriyorsanız.
LASEMİD’i aşağıdaki durumlarda DİKKATLİ KULLANINIZ
• İdrar çıkışınızda kısmi tıkanma yaratan mesane boşalmasında bozukluk, prostat
büyümesi, idrar yollarında daralma gibi bozukluklarınız varsa (LASEMİD ile yapılan
tedavinin özellikle başlangıç evresinde, doktorunuz idrar çıkışından emin olmak için sizi 
dikkatle takip etmek isteyebilir).
Doktorunuz aşağıdaki durumlarda sizi yakından düzenli olarak takip etmek isteyecektir.
• Düşük tansiyon,
• Düşük tansiyonun risk teşkil ettiği hastalıklar: Kalp damarlarında ya da beyni besleyen 
kan damarlarında belirgin daralma veya tıkanıklık,
• Belirti göstermeyen veya belirgin şeker hastalığı,
• Gut (damla) hastalığı,
• Şiddetli karaciğer hastalığıyla bağıntılı böbrek işlevlerinizde yetmezlik durumu 
(Hepatorenal sendrom),
• Kanınızdaki protein düzeyinin düşmesine yol açan bir bozukluğunuz varsa (örneğin, 
nefrotik sendrom adı verilen ciddi bir böbrek rahatsızlığında bu durum görülebilir; 
doktorunuz kullanılacak ilaç dozunu dikkatle ayarlayacaktır).
• Erken doğan bebeklerde kullanılması gerekiyorsa (Böbreklerde taş oluşması veya 
kireçlenme odaklarının gelişmesi riskine karşı, doktorunuz böbrek işlevlerini yakından 
takip etmek isteyecektir ve ultrasonografi uygulayacaktır).
3/11
LASEMİD tedavisi boyunca doktorunuz kanınızdaki elektrolitler olan sodyum, potasyum ve 
kreatinin seviyelerini takip etmek isteyecektir, elektrolit dengesizlikleri gelişme riskiniz 
yüksekse veya kusma, ishal veya aşırı terlemeye bağlı olarak önemli seviyede sıvı kaybı 
durumunda mutlaka izleme yapılması gerekmektedir.
Risperidon (psikiyatrik bazı hastalıkların ve bunamanın tedavisinde kullanılır) ile birlikte 
kullanım:
Bunaması olan hastalarda risperidon ile LASEMİD’in birlikte kullanımı ölüm gibi ciddi yan 
etkiler ile sonuçlanabilmektedir. Dolayısıyla doktorunuz risperidon ile LASEMİD’in birlikte 
kullanılması gereken durumda gerekli kontrolleri yapacak ve birlikte kullanımın sağlayacağı 
yararın, oluşturabileceği zarara oranına göre tedavi şeklinizi belirleyecektir.
Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza 
danışınız.
LASEMİD’in yiyecek ve içecek ile kullanılması:
LASEMİD ampul, damar içine veya kas içine zerk edilerek (enjeksiyon yoluyla) kullanılır. Bu 
yüzden yiyecek ve içecek ile etkileşimi beklenmemektedir.
Hamilelik
İlacı kullanmadan önce doktorunuza veya eczacınıza danışınız.
Zorlayıcı tıbbi nedenler olmadığı takdirde, hamilelik sırasında LASEMİD kullanmamanız 
gerekir. Bu yüzden tedaviye başlanmadan önce hamilelik durumu değerlendirilmelidir.
Tedavi sırasında hamile kalırsanız, doktorunuz ilacı kesip, başka gruptan bir ilaçla tedaviye 
başlayabilir veya bebeğinizin rahim içindeki gelişimini yakından takip ederek tedaviyi 
sürdürebilir.
Tedaviniz sırasında hamile olduğunuzu fark ederseniz, hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
Furosemid anne sütüne geçmektedir, bu nedenle emzirme sırasında LASEMİD kullanmamanız 
gerekir. LASEMİD ile tedavi edilmeniz gerekiyorsa, bebeği anne sütüne geçen ilaçtan korumak 
için, süt vermeyi bırakmanız gerekir.
4/11
Araç ve makine kullanımı
LASEMİD, kan basıncında belirgin bir düşüş, konsantrasyon güçlüğü yapabilir ve tepki verme 
yeteneğini bozabilir. Dolayısıyla araç ve makine kullanırken dikkatli olunmalıdır.
LASEMİD’in içeriğinde bulunan bazı maddeler hakkında önemli bilgiler
Önlem alınmasını gerektiren yardımcı madde içermez.
Diğer ilaçlarla birlikte kullanımı
Birlikte kullanılması önerilmeyen ilaçlar:
• Sakinleştirici ve uyku verici bir madde olan kloral hidrat
• Aminoglikozidler ve diğer ototoksik ilaçlar (işitme üzerinde zararlı etkisi olan ilaçlar)
Birlikte kullanımı sırasında önlem alınması gereken ilaçlar
• Sisplatin (kanser tedavisinde kullanılır)
• Lityum (psikiyatrik hastalıkların tedavisinde kullanılır)
• ACE inhibitörleri veya anjiyotensin II reseptör antagonisti (kalp-damar hastalıkları 
tedavisinde kullanılır)
• Risperidon (psikiyatrik hastalıklar ve bunama tedavisinde kullanılır)
Birlikte kullanımı sırasında dikkatli olunması gereken ilaçlar
• Aspirin dahil non-steroidal antiinflamatuvar ilaçlar (ağrı kesici ve iltihap giderici)
• Fenitoin (sara hastalığının tedavisinde kullanılır)
• Kortikosteroidler, karbenoksolon, meyan kökü (mide-barsak hastalıklarında kullanılır)
• Digitalis preparatları (kalp-damar hastalıkları tedavisinde kullanılır)
• Probenesid (gut-damla hastalığında kullanılır)
• Metotreksat (kanser tedavisinde kullanılır)
• Şeker hastalığı tedavisinde kullanılan ilaçlar
• Epinefrin, norepinefrin (kan basıncını artırma özellikleri sebebiyle)
• Kürar- tipi kas gevşeticiler
• Teofilin (solunum ile ilgili hastalıkların tedavisinde kullanılır)
• Bazı sefalosporinler
• Siklosporin A (Organ nakilleri sırasında kullanılır)
5/11
• Röntgen tetkiklerinde organların görünürlüğünü arttırmak için kullanılan kontrast 
maddeler
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise, lütfen doktorunuza veya eczacınıza bunlar hakkında bilgi veriniz.
3. LASEMİD nasıl kullanılır?
Uygun kullanım ve doz/uygulama sıklığı için talimatlar
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
Uygulama yolu ve metodu:
LASEMİD ampul formu yalnızca ağızdan uygulamanın mümkün veya etkili olmadığı 
durumlarda (örn. bağırsak emilimi bozukluğunda) ya da eğer hızlı etki gerekiyorsa damar içine 
uygulanarak verilir. Eğer damar içine uygulanan tedavi kullanılıyorsa, mümkün olan en kısa 
sürede ağızdan uygulanan tedaviye geçilmesi önerilmektedir.
AMPULÜN AÇILMASI
Ampulü nokta yukarıya gelecek Ampulü nokta yukarı gelecek
şekilde tutun. Çekmenin içinde şekilde tutarak çekmeyi aşağıya
solüsyon varsa aşağı akması için doğru çekerek kırın
ampule yavaşça vurun veya
ampulü sallayın. ___________________________________________________
Değişik yaş grupları:
Çocuklarda kullanımı:
Doktorunuz çocuğunuzun yaşı, vücut ağırlığı ve hastalığına bağlı olarak ilacın dozunu ve 
uygulama şeklini belirleyecektir.
Yaşlılarda kullanım:
Yaşlı hastalarda ve genel durumu bozuk hastalarda doktorunuz böbrek ve karaciğer 
fonksiyonlarındaki olası bozulmaları göz önünde bulundurarak dozda ayarlama yapacaktır.
6/11
Özel kullanım durumları:
Karaciğer/böbrek yetmezliği:
Doktorunuz hastalığınıza ve böbrek/karaciğer problemlerinizin ciddiyetine bağlı olarak ilacınızın 
dozunu belirleyecektir.
Diğer:
Kalp yetmezliği, şiddetli tansiyon yüksekliğiniz var ise doktorunuz bu gibi durumları dikkate 
alarak sizde kullanılacak dozu dikkatle tespit edecektir.
Eğer LASEMİD ’ in etkisinin çok güçlü ya da çok zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla LASEMİD kullandıysanız
LASEMİD ampul doktor denetiminde kullanılacağı için, böyle bir durumun gelişmemesi için 
gereken tedbirler alınacaktır. Böyle bir durum söz konusu olduğunda ise uygun bir tedavi 
yapılacaktır.
LASEMİD’ den kullanmanız gerekenden fazlasını kullanmışsanız bir doktor ve eczacı ile  
konuşunuz.
LASEMİD kullanmayı unutursanız
LASEMİD ampul doktor denetiminde kullanılacağından, böyle bir durumun gelişmemesi için 
gereken önlemler alınacaktır.
Unutulan dozları dengelemek için çift doz almayınız.
LASEMİD ile tedavi sonlandırıldığındaki oluşabilecek etkiler
LASEMİD tedavisini doktorunuzun onayı olmadan bırakırsanız, tansiyonunuz yeniden 
yükselebilir veya vücudunuzda yeniden aşırı sıvı tutulumu ortaya çıkabilir.
4. Olası yan etkiler nelerdir?
Tüm ilaçlar gibi, LASEMİD’in içeriğinde bulunan maddelere duyarlı olan kişilerde yan etkiler 
olabilir.
Aşağıdakilerden biri olursa LASEMİD’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
7/11
• Kaşıntı, kurdeşen, diğer döküntüler, içi sıvı dolu kabarcıklar, genelde kendiliğinden 
geçen el, yüz ve ayakta dantele benzer kızarıklık oluşturan, aşırı duyarlılık durumu,
• Genellikle kollar ve bacaklarda deride içi su dolu kabarcıklar- büller-ile seyreden bir deri 
hastalığı,
• Pul pul dökülme ile seyreden iltihaplı bir tür deri hastalığı (eksfolyatif dermatit)
• İğne başı şeklinde kırmızı morarmalar (purpura), ışığa duyarlılık
• Ani aşırı duyarlılık reaksiyonu
• Ciltte ve göz çevresinde kan oturması, şişlik ve kızarıklıkla seyreden iltihap (Stevens 
Johnson Sendromu)
• Deride içi sıvı dolu kabarcıklarla seyreden ciddi bir hastalık (toksik epidermal nekroliz)
• Kan pıhtısı (bacaklarda ağrı, şişlik veya hassasiyet olması)
Bunların hepsi çok ciddi yan etkilerdir. Eğer bunlardan biri sizde mevcut ise, sizin, LASEMİD’e 
karşı ciddi alerjiniz var demektir.
Acil tıbbi müdahaleye veya hastaneye yatırılmanıza gerek olabilir.
Bildirilen diğer yan etkiler aşağıda listelenmiştir. Bu yan etkilerden herhangi biri ciddileşirse 
veya bu kullanma talimatında aşağıda yer almayan herhangi bir yan etki fark ederseniz, 
doktorunuza veya eczanıza söyleyiniz.
Yan etkiler aşağıdaki kategorilerde gösterildiği şekilde tanımlanmıştır:
Çok yaygın: 10 hastanın en az 1’inde görülebilir.
Yaygın: 10 hastanın birinden az, fakat 100 hastanın birinden fazla görülebilir.
Yaygın olmayan: 100 hastanın birinden az, fakat 1.000 hastanın birinden fazla görülebilir.
Seyrek: 1.000 hastanın birinden az, fakat 10.000 hastanın birinden fazla görülebilir.
Çok seyrek: 10.000 hastanın birinden az görülebilir.
Bilinmiyor: Eldeki verilerden hareketle tahmin edilemiyor.
Çok yaygın
• Kandaki kimyasalların konsantrasyonlarında değişiklik (elektrolit bozuklukları)
• Özellikle yaşlılarda kan hacminde azalma (hipovolemi) ve vücuttan su kaybı 
(dehidratasyon)
• Kanda kreatinin miktarında ve trigliserid adlı kan yağlarında artış
8/11
• Kan basıncı düşüklüğü (oturur ya da yatar pozisyondan ayağa kalkarken görülen kan 
basıncı düşüklüğü dâhil)
Yaygın
• Hemokonsantrasyon (kan sıvısının azalmasına bağlı olarak kanın konsantrasyonunda 
artma)
• Kanda sodyum, klor, potasyum değerlerinin düşmesi, kanda kolesterol ve ürik asit 
değerlerinin yükselmesi,
• Gut atakları (eklemlerde iltihap ve ağrıya neden olan ürik asit artışı ile karakterize 
hastalık)
• Karaciğer yetmezliği olan hastalarda hepatik ensefalopati (karaciğer yetmezliğine bağlı 
olarak beyin fonksiyonlarında bozulma)
• İdrar miktarında artış
Yaygın olmayan
• Kandaki trombosit sayısında azalma (olağan dışı kanama veya morarmalar)
• Şeker hastalarında dikkat edilmesi gereken şekere karşı duyarlılıkta azalma
• Kandaki protein miktarında anormal düşüş olan hastalarda, özellikle böbreklerinde ciddi 
hasar olanlarda işitme bozuklukları ve bazen geri dönüşümsüz sağırlık
• Bulantı
• Kaşıntı, döküntü
Seyrek
• Beyaz kan hücrelerinin sayısında azalma (lökopeni)
• Kanda eozinofil (bir tür alerji hücresi) sayısında artış
• Uyuşma
• Kulak çınlaması
• Kan damarı iltihabı (vaskülit)
• Kusma, ishal
• Böbrek iltihabı
• Ateş
9/11
Çok seyrek
• Agranülositoz (beyaz kan hücrelerinin sayısında azalma), aplastik anemi (kan 
hücrelerinin sayısında ciddi azalma), bir tür kansızlık (hemolitik anemi)
• Akut pankreas iltihabının belirtisi olabilen şiddetli karın veya sırt ağrısı
• Karaciğer içi bir nedene bağlı olarak safra akışının yavaşlaması veya durması, karaciğer 
enzimlerinde artış
Bilinmiyor
• Kanda kalsiyum, magnezyum düzeyinde azalma üre artışı, metabolik alkaloz nedeniyle 
ağız kuruluğu, güçsüzlük, yorgunluk, huzursuzluk, nöbetler, kas zayıflığı veya krampları, 
düşük kan basıncı, hızlı veya düzensiz kalp atışı
• Uzun süreli kullanımda Pseudo-Barter Sendromu (kusma, idrar yapamama ve şuur 
bulanıklığı ile kendini gösterir)
• İdrarda sodyum ve klorür artışı, idrar yapamama
• Erken doğan bebeklerde, sıklıkla geri dönüşsüz böbrek hasarına yol açan, böbrekler 
kalsiyum tuzlarının birikmesi, böbrek taşı oluşumu
• Erken doğan bebeklerde yaşamın ilk haftası içinde uygulanması halinde bir tür kalp- 
damar hastalığı olan “patent ductus arteriosus”un (kalpten çıkan iki büyük atardamarın 
arasındaki açıklığın doğumdan sonra kapanmayıp açık kalması durumu) devam etme 
riskinde artış
• Enjeksiyon yerinde ağrı
Eğer bu kullanma talimatında bahsi geçmeyen herhangi bir yan etki ile karşılaşırsanız,  
doktorunuzu ya da eczacınızı bilgilendiriniz .
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
10/11
5. LASEMİD’in saklanması
LASEMİD i çocukların göremeyeceği, erişemeyeceği yerlerde ve ambalajında saklayınız.  
25 °C’nin altındaki oda sıcaklığında ve orijinal ambalajında saklayınız. Işıktan koruyunuz. 
Son kullanma tarihiyle uyumlu olarak kullanınız.
Ambalajdaki son kullanma tarihinden sonra LASEMİD'i kullanmayınız.
Ruhsat Sahibi:
Farmalas İlaç San. ve Tic. Ltd. Şti.
Altınşehir Mah. Tavukçuyolu Cad. Beka Sk. No:9
Ümraniye-İstanbul
Tel :  (0216) 540 05 94
Faks :  (0216)526 13 14
Üretici :
My Farma İlaç San. ve Tic. A.Ş.
Tuzla Kimya Sanayicileri O.S.B.
Melek Aras Bulvarı Kristal Caddesi No:1
Tepeören-Tuzla-İstanbul
Tel :  (0216) 593 43 26
Faks :  (0216) 593 03 08
Bu kullanma talimatı 13.04.2017 tarihinde onaylanmıştır.
11/11
