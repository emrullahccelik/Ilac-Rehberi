1/13  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı 
kullandığınızı  doktorunuza söyleyiniz. 
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya  düşük  doz kullanmayınız.  
KULLANMA TALİMATI  
 
TROMBOXAR® 2,5 mg f ilm kaplı tablet  
Ağızdan  alınır.  
 
• Etkin  madde: Her  bir film kaplı tablet  2,5 mg  apiksaban  içerir.  
• Yardımcı  maddeler: Laktoz monohidrat (sığır kaynaklı), sodyum lauril sülfat, 
povidon, mikrokristalin selüloz, kroskarmelloz sodyum, magnezyum stearat, 
hipromelloz, titanyum dioksit, triasetin, sarı demir oksit.  
 
 
Bu kullanma  talimatında:  
 
1. TROMBOXAR® nedir  ve ne için kullanılır?  
2. TROMBOXAR®’ı kullanmadan önce dikkat edilmesi  gerekenler  
3. TROMBOXAR® nasıl  kullanılır?  
4. Olası  yan etkiler  nelerdir?  
5. TROMBOXAR®’ın saklanması  
 
Başlıkları yer almaktadır. 
 
1. TROMBOXAR® nedir  ve ne için kullanılır?  
 
• TROMBOXAR®, etkin madde olarak apiksaban içerir ve antikoagülanlar adı verilen, 
kan sulandırıcı  olarak  da bilinen  bir ilaç grubuna  aittir.  Bu ilaç, kanın  pıhtılaşmasını  
sağlayan önemli  bir madde olan faktör Xa’yı  engelleyerek kan pıhtısı  oluşumunu  
önler. 
• Bir tarafında 2 ½ baskısı olan, sarı, yuvarlak film kaplı tabletlerdir. 10, 20, 56 ve 60 
film kaplı tablet içeren blisterler karton kutuda satılırlar.  
• TROMBOXAR®, yetişkinlerde  aşağıdaki  durumlarda  kullanılır: 
• Kalça veya diz protez ameliyatı sonrası  kan pıhtısı oluşumunu (derin  ven 
trombozu)  önlemek  amacıyla kullanılır.  Kalçadan  ya da dizden  bir ameliyat  
olduktan sonra bacak  damarlarınızda kan pıhtısı gelişme  olasılığı yükselmiş  
olabilir. Bu durum, ağrılı ya da ağrısız şekilde bacaklarınızda şişkinliğe neden  
olabilir. Eğer kan pıhtısı bacağınızdan akciğerlerinize giderse, bu pıhtı kan akışını  
engelleyebilir ve göğüs  ağrısı  ile birlikte ya da göğüs  ağrısı  olmaksızın  nefes  
darlığına yol açabilir. Bu durum (pulmoner emboli), yaşams al tehlike oluşturabilir  2/13  ve acil tıbbi müdahale  gerektirir.  
• Düzensiz kalp atımı (atriyal fibrilasyon) olan ve en az bir ilave risk faktörünün  
(geçirilmiş inme veya beyine giden damarların geçici tıkanması sonucu oluşan geri  
dönüşümlü bir tür felç (geçici iskemik atak), 75 ve üzeri yaş, yüksek tansiyon, 
şeker  hastalığı,  kalp yetmezliği gibi)  bulunduğu hastalarda,  kalpte  kan pıhtısı  
oluşumunu önlemek amacıyla kullanılır. Kan pıhtıları kopup beyne giderek inmeye  
yol açabilir veya diğer organlara gider ek söz konusu organa ulaşan normal kan 
akışını engelleyebilir (sistemik embolizm olarak da bilinir). İnme, yaşamı tehdit  
edici  olabilir  ve acil tıbbi müdahale  gerektirir.  
• Bacaklarınızdaki toplardamarlarda (derin ven trombozu) ve akciğerlerinizdeki kan 
damarlarındaki  kan pıhtılarını (pulmoner emboli) tedavi  etmek ve bacaklarınız  
ve/veya  akciğerlerinizdeki  kan damarlarında kan pıhtılarının  tekrar  oluşumunu  
önlemek  amacıyla kullanılır.  
 
2. TROMBOXAR®’ı kullanmadan önce dikkat edilmesi gerekenler   
TROMBOXAR®’ı aşağıdaki  durumlarda  KULLANMAYINIZ  
− Apiksaban veya TROMBOXAR®’ın bileşimindeki herhangi  bir maddeye  karşı  alerjiniz  
(aşırı  duyarlılık)  varsa  
− Aşırı  kanamanız varsa  
− Vücudunuzda bir organda ciddi kanama riskini arttıran bir hastalığınız varsa (mide veya  
bağırsakta  aktif  veya  yeni ülser, yakın zamanda geçirilmiş beyin  kanaması gibi)  
− Kanama riskinin  artmasına  yol açan  karaciğer  hastalığınız  varsa (hepatik  koagülopati)  
−  Aşağıdaki  durumlar  dışında  kan pıhtılaşmasını önleyen ilaçlar  (örneğin:  varfarin,  
rivaroksaban,  dabigatran  veya  heparin)  alıyorsanız  
o Kan sulandırıcı tedavinizde değişiklik yapılacağı, damar yolunun açık kalmasını  
sağlamak için heparin kullandığınız  veya kan damarınıza düzensiz kalp atışınızı  
(aritmi)  tedavi  etmek  için bir tel ile girilmesi işlemi (katater  ablasyonu)  gibi durumlar  
dışında  
 
TROMBOXAR®’ı aşağıdaki  durumlarda  DİKKATLİ  KULLANINIZ  
Aşağıdakilerden  herhangi  birisi  sizde  mevcutsa  ilacınızı  almadan  önce doktorunuza  
danışınız  
− Aşağıdaki  durumlar  gibi, artmış  kanama riski 
− Kanama bozuklukları;  düşük trombosit  aktivitesine  neden  olan  hastalıklar  dahil  
− Tıbbi  tedavi  ile kontrol  edilemeyen,  çok yüksek kan  basıncı  
− 75 üzeri  yaş 
− 60 kg veya  daha  düşük vücut ağırlığı 
− Ciddi  böbrek hastalığı ya  da diyalize  girme  
− Bir karaciğer  problemi  ya da karaciğer  problemi öyküsü 
• TROMBOXAR® karaciğer  fonksiyonu değişikliği belirtileri gösteren  hastalarda 
dikkatli  kullanılmalıdır.  
• Doktorunuz, TROMBOXAR® kullanmadan önce  sizin  karaciğer  fonksiyonunuzu test 
edecektir  ve karaciğer  fonksiyonunda  değişiklik  belirtileri olan hastalarda  bu ilaç  
dikkatli  şekilde  kullanılmalıdır.  3/13  − Omuriliğinize yerleştirilmiş bir tüp (kateter) ya da omuriliğinize yapılmış bir enjeksiyon  
(anestezi veya ağrı kesmek amacıyla). Doktorunuz, kateterin çıkartılmasından 5 saat ya da 
daha  uzun bir  süre  sonra TROMBOXAR® almanızı söyleyecektir.  
− Düzensiz kalp atımı (atriyal  fibrilasyon)  olan ve pıhtı oluşumunu engelleyen  tekli veya  ikili 
ilaç tedavisi  uygulanması  gereken  hastalarda  
− Yapay  kalp kapağı  olan  hastalarda  
− Kan dolaşımında düzensizlik olan ve akciğerlerindeki kan damarlarında  kan pıhtıları  
(pulmoner emboli) olan hastalar ve pıhtıların çözülmesi veya akciğerlerdeki kan pıhtısının  
çıkarıl ması  ameliyatı gereken hastalarda  
− Aktif  kanseri  olan  hastalarda  
− Bu kullanma  talimatının  “Diğer  ilaçlar  ile birlikte  kullanımı”  bölümünde  belirtilen  ilaçları  
kullanan hastalarda  
− Kalça kırığı  cerrahisi  planlanan hastalarda  
− ASA (asetil salisilik asit) veya ASA ile klopidogrel kombinasyonu alan,  birden fazla kalp 
ve kalp ile ilgili olmayan eş zamanlı hastalık ile karakterize yüksek riskli olan kalbi 
besleyen damarlarda ani  tıkanıklık geçirmiş hastalarda  
− Asetil salisilik asiti de içeren non -steroidal anti -inflamatuvar ilaçlar (NSAİİ) (bir grup ağrı 
kesici)  ile eş zamanlı uygulandığında  
− Beyne  giden damarların  ani geçici  tıkanması sonucu oluşan geri dönüşümlü bir tür felcin  
(akut  iskemik  inme)  tedavisi  için pıhtı eritici (trombolitik)  ajanların  kullanımı durumunda  
− Cerrahi işlemlerden sonra diğer trombosit agregasyon inhibitörleri (bir takım kan  
sulandırıcı  ilaç grubu)  ile kullanıldığında  
− Yaşlı hastalarda potansiyel yüksek kanama riski nedeniyle, TROMBOXAR® ve asetil 
salisilik   asiti eş zamanlı  uygulanırken  
− Eğer antifosfolipid sendromu (kanda pıhtı oluşma riskini arttıran bir çeşit bağışıklık sistemi  
bozukluğu)  adı verilen  bir hastalığınız  olduğunu biliyorsanız  doktorunuza  söyleyiniz.  
Doktorunuz  tedavinizi n değiştirilmesine  gerek olup olm adığına  karar  verecektir.  
 
Kanamaya yol açabilecek bir ameliyat ya da girişim yapılması gerekiyorsa, doktorunuz bu  
ilacı kısa bir süre için geçici olarak bırakmanızı isteyebilir. Bir işlemin kanamaya yol açıp  
açmayacağından  emin değilseniz  doktorunuza  danışınız.  
 
Aktif kanama, elektif cerrahi veya invaziv prosedürler için TROMBOXAR® dahil 
antikoagülanların  sonlandırılması,  hastalarda yüksek tromboz  riski oluşturur. Tedaviye  ara 
verilmesinden  kaçınılmalıdır  ve herhangi  bir nedenle  TROMBOXAR® ile antikoagülasyonun 
geçici  olarak  sonlandırılması  gerekiyorsa, mümkün olan en kısa  sürede  tedavi tekrar  
başlatılmalıdır.  
 
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  
doktorunuza  danışınız.  
 
Çocuklar  ve ergenlerde  
TROMBOXAR® çocuklarda  ve 18 yaş  altı ergenlerde tavsiye  edilmemektedir.  
 
 4/13  TROMBOXAR®’ın yiyecek  ve içecek  ile kullanılması  
TROMBOXAR® yiyeceklerle veya  tek başına  alınabilir.  
 
Hamilelik  
İlacı kullanmadan önce  doktorunuza veya  eczacınıza  danışınız.  
Eğer  hamileyseniz,  hamile  olduğunuzu düşünüyorsanız  veya  bebek  sahibi  olmayı  
planlıyorsanız;  bu ilacı kullanmadan  önce  doktorunuza,  eczacınıza  veya  hemşirenize  
danışınız. 
 
TROMBOXAR®’ın gebelik ve doğmamış çocuklar üzerindeki etkileri  bilinmemektedir. 
Gebeyseniz                                        TROMBOXAR® kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
 
İlacı kullanmadan önce  doktorunuza veya  eczacınıza  danışınız.  
 
TROMBOXAR®’ın insan  sütüne  geçip  geçmediği  bilinmemektedir.  
Emzirmenin  durdurulmasına  veya TROMBOXAR® tedavisinin  durdurulmasına  doktorunuz  
karar  verecektir.  
 
Eğer emziriyorsanız,  bu ilacı kullanmadan  önce  doktorunuza,  eczacınıza veya  hemşirenize  
danışınız. 
 
Araç ve makine  kullanımı  
 
TROMBOXAR®’ın araç ve makine  kullanma  yeteneği  üzerinde  bir etkisi olup olmadığı  
gösterilmemiştir.  
 
TROMBOXAR®’ın içeriğinde bulunan bazı yardımcı maddeler hakkında önemli bilgiler   
 
TROMBOXAR® laktoz  (sütte  bulunan bir çeşit şeker)  içerir.  Eğer  daha  önceden  doktorunuz  
tarafından bazı  şekerlere  karşı  hassasiyetiniz olduğu söylenmişse bu tıbbi  ürünü almadan  önce  
doktorunuzla  temasa geçiniz.  
 
Diğer ilaçlar  ile birlikte kullanımı  
 
Bazı ilaçlar TROMBOXAR®’ın etkilerini arttırırken bazıları düşürebilir. Bu ilaçları alırken 
TROMBOXAR® kullanıp kullanamayacağınıza ve ne sıklıkta takip edilmeniz gerektiğine 
doktorunuz karar  verecektir.  
 
Aşağıdaki  ilaçlar  TROMBOXAR®’ın etkilerini ve istenmeyen  kanamaların  olasılığını  
arttırabilir: 
− Mantar  enfeksiyonları  için kullanılan  bazı  ilaçlar (ör n. ketokonazol  vb.) 
− HIV / AIDS  için kullanılan bazı antiviral ilaçlar  (örn. ritonavir)  5/13  − Kan pıhtılaşmasını azaltmak  için kullanılan  diğer ilaçlar  (örn. enoksaparin vb.)  
− Anti-inflamatuvar veya ağrı kesici ilaçlar (ör n. asetil salisilik asit veya naproksen) . 
Özellikle yaşınız   75’in  üzerindeyse  ve asetil salisilik asit alıyorsanız, a rtmış  kanama  
riskiniz  olabilir.  
− Yüksek kan basıncı  veya kalp  problemleri için  kullanılan  ilaçlar  (örn. diltiazem)  
− Depresyon  tedavisinde kullanılan  ilaçlar  olarak  bilinen  antidepresanlar  (örn. s elektif  
serotonin geri alım inhibitörleri veya serotonin norepinefrin geri alım inhibitörleri)  
 
Aşağıdaki  ilaçlar,  TROMBOXAR®’ın kan pıhtısı oluşumunu önlemedeki  etkilerini azaltabilir: 
− Sara (epilepsi)  veya  nöbetleri  engellemek  için kullanılan ilaçlar  (örn. fenitoin  vb.) 
− Sarı kantaron (St  John’s Wort:  Depresyon için  kullanılan bitkisel takviye)  
− Verem  veya diğer  enfeksiyonları  tedavi  etmek  için kullanılan  ilaçlar  (örn. rifampisin)  
 
Eğer  reçeteli  ya da reçetesiz  herhangi bir ilacı  şu anda kullanıyorsanız veya son zamanlarda 
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. TROMBOXAR® nasıl  kullanılır?  
 
• Uygun  kullanım  ve doz/uygulama sıklığı için talimatlar:  
 
TROMBOXAR®’ı her zaman  doktorunuzun size söylediği  şekilde  alınız.  Emin  değilseniz  
doktor,            eczacı  veya  hemşirenize danışmalısınız.  
 
• Uygulama yolu ve  metodu:  
 
TROMBOXAR® ağız yoluyla  alınır.  Tableti  bütün halinde su ile birlikte  yutunuz.  
TROMBOXAR® yiyeceklerle birlikte  veya tek başına alınabilir.  Tedavi etkisini en iyi şekilde  
almak  için  tabletleri her  gün aynı saatlerde almaya çalışınız.  
 
E
ğer tableti  bütün halinde yutmakta  zorlanıyorsanız  TROMBOXAR®’ı almanın  diğer  yolları  
hakkında  doktorunuzla  konuşunuz. Tablet,  almanızdan  hemen  önce  ezilip  su, suda % 5 glukoz  
çözeltisi, elma  suyu veya  elma  püresi ile  karıştırılabilir.  
 
Tabletin  ezilmesi  için talimatlar: 
• Tableti  bir havan  ve tokmak  yardımı ile  eziniz.  
• Tozu dikkatlice uygun bir kaba alınız; bir karışım elde etmek için sonrasında az  
miktarda örn 30 mL (2 çorba kaşığı) su veya yukarıda belirtilen diğer sıvılardan biriyle  
karıştırınız.  
• Karışımı yutunuz. 
• Tableti ezmek için kullandığınız havan ve tokmağı ve kabı az miktarda su veya diğer  
sıvılardan  biri ile (örn.  30 mL)  çalkalayınız ve çalkaladığınız  sıvıyı  yutunuz.  
 
Eğer  gerekiyorsa,  doktorunuz  60 mL  su veya  su içinde % 5’lik  glukoz çözeltisi içinde ezilmiş  
TROMBOXAR® tablet  karışımını bir nazogastrik  tüp aracılığı  ile de verebilir.  
 
Kalça veya diz protez ameliyatı sonrası  kan pıhtısı  oluşumunu önlemek için  
Tavsiye edilen doz günde iki kez TROMBOXAR® 2,5 mg’dır, örneğin, sabah ve akşam birer 6/13  tablet.  Tedavi  etkisini en iyi şekilde  almak  için tabletleri her gün aynı saatlerde almaya 
çalışınız.  
 
İlk tableti ameliyatınızdan  12 ila  24 saat  sonra almalısınız.  
Eğer  majör  kalça  ameliyatı geçirdiyseniz  tabletleri yaklaşık  32 ila  38 gün, 
Eğer  majör  diz ameliyatı geçirdiyseniz  tabletleri  yaklaşık  10 ila  14 gün alacaksınız.  
 
Düzensiz kalp atımı olan ve en az bir ilave  risk faktörünün bulunduğu hastalarda, kalpte kan  
pıhtısı oluşumunu önlemek için 
Tavsiye  edilen  doz günde  iki kez bir adet TROMBOXAR® 5 mg  tablettir.  
 
Aşağıdaki  durumlarda  tavsiye  edilen  doz günde  iki kez bir adet 2,5 mg TROMBOXAR® 
tablet şeklindedir:  
• Ağır düzeyde böbrek  fonksiyon bozukluğunuz  varsa,  
• Aşağıdakilerden  iki ya  da daha fazlası  sizin  için geçerliyse,  
- Kan testi sonuçlarınız  böbrek fonksiyonunuzun yetersiz olduğunu gösteriyorsa  (serum  
kreatinin  1,5 mg/dL (133 mikromol/L)  veya  daha yüksekse)  
-  80 yaşında  veya  üzerindeyseniz  
-  Ağırlığınız  60 kg veya  daha düşükse  
Önerilen doz günde iki kez bir tablettir, örneğin, sabah ve akşam birer tablet. Tedavi etkisini  
en iyi şekilde  almak  için tabletleri her gün aynı saatlerde almaya  çalışınız . Doktorunuz  
tedaviye  ne kadar  süre  devam etmeniz  gerektiğine  karar  verecektir.  
 
Bacaklarınızdaki  toplardamarlarda ve akciğerlerinizdeki  kan damarlarındaki  kan pıhtılarını 
tedavi  etmek  için 
Tavsiye edilen  doz ilk 7 gün için günde  iki kez iki adet TROMBOXAR® 5 mg tablettir; örn. 
sabah  ve  akşam  ikişer  tablet  
 
7 günün  sonrasında  tavsiye  edilen  TROMBOXAR® dozu günde  iki kez bir adet 
TROMBOXAR®  5 mg  tablettir; örn. sabah ve  akşam birer  tablet.  
 
6 aylık tedavinin tamamlanmasını takiben kan pıhtılarının tekrar oluşumunu önlemek için  
Tavsiye edilen doz günde iki kez bir adet TROMBOXAR® 2,5 mg tablettir, örn. sabah ve 
akşam birer                    tablet.  
 
Doktorunuz tedaviye ne kadar süre devam etmeniz gerektiğine karar verecektir. 
Doktorunuz,  antikoagülan tedavinizi  aşağıdaki gibi  değiştirebilir:  
−  TROMBOXAR®’dan, pıhtılaşma  önleyici  (antikoagülan)  ilaçlara geçiş  
TROMBOXAR® kullanmayı  bırakınız. Sonraki tableti almanız  gereken  zamanda,  
antikoagülan ilacı                  (ör. heparin)  ile tedaviye  başlayınız.  
 
−  Pıhtılaşma  önleyici  ilaçlardan  TROMBOXAR®’a geçiş  
Pıhtılaşma  önleyici  ilacı kullanmayı  bırakınız. Sonraki antikoagülan ilaç dozunu  almanız  
gereken  zamanda,  TROMBOXAR® ile tedaviye başlayınız,  sonrasında  tedaviye  normal  
şekilde  devam  ediniz.  
 7/13  −  K vitamini antagonisti içeren  pıhtılaşma  önleyici  (örn. varfarin) tedaviden, 
TROMBOXAR®’a geçiş   
K vitamini antagonisti içeren  ilacı almayı  bırakın. Doktorunuzun kan ölçümleri yapması  
gerekecektir  ve size TROMBOXAR® kullanmaya  başlamanız gereken zamanı  söyleyecektir.  
 
− TROMBOXAR®’dan, K vitamini antagonisti içeren pıhtılaşma önleyici (ör n. varfarin) 
tedaviye geçiş   
Doktorunuz, K vitamini antagonisti içeren  bir ilacı kullanmanız  gerektiğini  söylerse,  K 
vitamini antagonisti içeren  ilacın  ilk dozundan sonra en az 2 gün boyunca  TROMBOXAR® 
almaya devam  ediniz.  Doktorunuzun kan ölçümleri yapması  gerekecektir  ve size 
TROMBOXAR® kullanmayı  bırakmanız  gereken  zamanı söyleyecektir.  
 
Kardiyoversiyon uygulanacak  hastalar  
Anormal kalp atımınızın  kardiyoversiyon denen  bir prosedürle  normale  döndürülmesi  
gerekiyorsa, beyninizdeki kan damarlarındaki ve vücudunuzdaki diğer kan damarlarındaki  
kan pıhtılarını önlemek  için doktorunuzun size söylediği  zamanlarda  TROMBOXAR®’ı 
kullanınız. 
 
• Değişik yaş grupları   
Çocuklarda  kullanımı:  
 
TROMBOXAR® çocuklarda  ve 18 yaş  altı ergenlerde tavsiye  edilmemektedir.  
 
Yaşlılarda  kullanımı:  
 
Doz azaltılması kriterlerinin bulunmadığı durumlarda doz ayarlaması gerekli değildir. 
Aşağıdaki  durumlardan ikisi veya  daha fazlası  sizin  için geçerliyse,  tavsiye  edilen  doz günde  
iki kez 2,5 mg TROMBOXAR® şeklindedir:  
−  Kan  testi sonuçlarınız  böbrek fonksiyonunuzun yetersiz olduğunu gösteriyorsa  (serum   
kreatinin  1,5 mg/dL (133 mikromol/L)  veya  daha yüksekse)  
−  80 yaşında  veya  üzerindeyseniz  
−  Ağırlığınız  60 kg veya  daha düşükse  
 
• Özel  kullanım  durumları:  
Karaciğer yetmezliği:  
 
TROMBOXAR® ağır karaciğer  hastalığı olanlarda tavsiye  edilmemektedir.  
Hafif  veya orta karaciğer  yetmezliği olan  hastalarda TROMBOXAR® dikkatle kullanılmalıdır.  
 
Böbrek  yetmezliği:  
 
Böbrek fonksiyonunu gösteren bir kriter olan kreatinin klirensi sonucunun <  15 ml/dk olduğu  
daha ileri evre böbrek yetmezliği  olan veya diyalize giren hastalarda, klinik deneyim 
olmadığından, TROMBOXAR® tavsiye  edilmemektedir.  
 
Ağır böbrek yetmezliği olan hastalar  (kreatinin  klirensi 15-29 mL/dk)  apiksabanın günde  iki 
kez 2,5 mg’ lık düşük dozunu almalıdır.  8/13   
Aşağ ıdaki  durumlardan ikisi veya  daha fazlası  sizin  için geçerliyse,  tavsiye  edilen  doz günde  
iki kez 2,5 mg  TROMBOXAR® şeklindedir:  
− Kan testi sonuçlarınız  böbrek fonksiyonunuzun yetersiz olduğunu gösteriyorsa  (serum  
kreatinin  1,5 mg/dL  (133 mikromol/L)  veya  daha yüksekse)  
− 80 yaşında  veya  üzerindeyseniz  
− Ağırlığınız  60 kg veya  daha  düşükse  
 
Eğer  TROMBOXAR®’ın etkisinin  çok güçlü  veya zayıf  olduğuna dair bir izleminiz  var ise 
doktorunuz veya  eczacınız ile konuşunuz. 
 
Kullanmanız  gerekenden  daha  fazla  TROMBOXAR® kullandıysanız:  
 
TROMBOXAR®’dan kullanmanız  gerekenden  fazlasını  kullanmışsanız,  bir doktor  veya 
eczacı  ile konuşunuz . 
Boş da olsa ilaç paketini  de beraberinizde  götürünüz. 
Tavsiye  edilenden  daha  fazla  TROMBOXAR® alırsanız  kanama riskiniz  artabilir.  Eğer  
kanama görülürse ameliyat, kan nakli veya anti -faktör Xa aktivitesini tersine çevirecek bir 
tedavi  gerekebilir.  
 
TROMBOXAR®’ı kullanmayı  unutursanız  
 
    Dozunuzu hatırladığınız  anda  alınız  ve 
• Sonraki  TROMBOXAR® dozunuzu normal  zamanında  alınız  
• Daha sonra  normaldeki gibi  devam ediniz.  
Eğer  ne yapmanız  gerektiğinden emin  değilseniz  veya birden  fazla  doz atladıysanız,  
doktorunuza  veya eczacınıza danışınız. 
 
Unutulan dozları  dengelemek için çift doz  almayınız. 
 
TROMBOXAR® ile tedavi  sonlandırıldığında ki oluşabilecek  etkiler 
 
Doktorunuz  ile konuşmadan TROMBOXAR® almayı  bırakmayınız, çünkü tedaviyi  çok 
erken  bırakırsanız  kan pıhtısı gelişme  riski daha  yüksek olabilir.  
Bu ürünün kullanımı ile  ilgili daha  fazla sorunuz  varsa doktorunuza  veya eczacınıza sorunuz.  
 
4. Olası yan etkiler nelerdir?  
 
Tüm  ilaçlar  gibi TROMBOXAR®’ın içeriğinde  bulunan maddelere  duyarlı  olan kişilerde  yan 
etkiler  olabilir ancak bu etkiler herkeste görülmez. TROMBOXAR® üç farklı tıbbi durum için 
kullanılabilir.  Her bir tıbbi durum  için bilinen  yan etkiler  ve ortaya  çıkma  sıklıkları 
değişebilir  ve bunlar  aşağıda ayrı ayrı sıralanmıştır.  Her üç tıbbi durum  için 
TROMBO XAR®’ın en yaygın genel  olası  yan  etkisi,  yaşamsal  tehlike  oluşturabilen ve acil 
tıbbi müdahale  gerektirebilen  kanamadır.  Böyle bir durum yaşarsanız derhal doktor veya 
eczacınıza bildiriniz . 
 9/13   
Aşağıdakilerden  biri olursa, TROMBOXAR®’ı kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil  bölümüne  başvurunuz:  
 
- Y üzde,  dudaklarda,  ağızda,  dilde ve/veya boğazda  şişme  ve nefes  almada zorluk  ile          
kendini gösteren  alerjik  reaksiyon. 
 
Bunların hepsi çok ciddi  yan etkilerdir.  Eğer  bunlardan biri sizde mevcut  ise 
TROMBOXAR®’a karşı ciddi  alerjiniz  var demektir.  Acil tıbbi müdahaleye  veya hastaneye 
yatırılmanıza  gerek  olabilir . 
 
Sıklıklar  aşağıdaki  gibi tanımlanmıştır:  
− Çok yaygın (10  hastanın  en az 1’inde  görülebilir)  
− Yaygın (10  hastanın  1’inden az fakat  100 hastanın  1’inden fazla görülebilir)  
− Yaygın olmayan  (100 hastanın  1’inden az fakat  1.000 hastanın  1’inden fazla görülebilir)  
− Seyrek  (1.000 hastanın  1’inden az,  fakat  10.000 hastanın  1’inden fazla görülebilir)  
− Çok seyrek  (10.000 hastanın  birinden az görülebilir)  
− Bilinmiyor  (eldeki  verilerden  hareketle tahmin  edilemiyor)  
 
Kalça veya diz protez ameliyatı sonrası  kan pıhtısı oluşumunu önlemek  için 
TROMBOXAR®   alıyorsanız  aşağıdaki yan  etkiler  oluşabilir:  
 
Yaygın  
− Halsizlik  veya  solgunluğa  neden  olabilecek  kansızlık  (anemi)  
− Kanama,  örn.: 
− Morarma  ve şişme  dahil kanama 
− Bulantı  (hasta hissetme)  
 
Yaygın  olmayan  
− Kanınızda  azalmış  trombosit sayısı  (pıhtılaşmayı etkileyebilecek)  
− Ameliyatınızdan sonra görülebilecek morluk ve şişme dahil cerrahi yara/kesi bölgesinden 
veya  enjeksiyon yerinden  kan veya  sıvı sızıntısı (yara  salgısı)  
− Mide,  bağırsakta  veya dışkıda  parlak/kırmızı kan  
− İdrarda  kan 
− Burun kanaması  
− Vajinal  kanama  
− Güçsüz  veya hızlanmış  kalp atışı  hissedebileceğiniz düşük kan basıncı  
− Kan testlerinde:  
− Anormal karaciğer  fonksiyonu, 
− Bazı karaciğer  enzimlerinde artış 
− Kırmızı kan hücrelerinin yıkım ürünü olan, derinin ve gözlerin sarı renk almasına neden  
olabilen  bilirubinde  artış görülebilir.  
− Kaşıntı 
 
 10/13  Seyrek  
− Yüzde, dudaklarda, ağızda, dilde ve/veya boğazda şişme ve nefes almada zorluk ile               kendini 
gösteren alerjik reaksiyonlar. Bu semptomlardan herhangi birini yaşarsanız  hemen  
doktorunuza danışınız . 
− Kas içinde kanama  
− Gözlerde  kanama  
− Diş etinde kanama ve öksürürken tükürükte  kan görülmesi  
− Makattan  kanama  
− Saç dökülmesi  
 
Bilinmiyor  
− Beyin  veya  omurilikte  kanama 
− Akciğerlerde  veya boğazda  kanama  
− Ağızda  kanama  
− Karın  içine  veya karnın arkasındaki boşluğun olduğu yerde  kanama  
− Hemoroid kaynaklı kanama  
− Dışkıda  veya  idrarda kan olduğunu gösteren  testler  
− Kabarcıklar oluşturabilen ve küçük hedefler gibi görünen deri döküntüsü (merkezinde siyah 
bir nokta bulunan etrafı daha soluk bir alanla kaplı en dışında ise koyu renk bir halka) 
(Eritema multiforme ) 
− Deride kızarıklık veya cilt yüzeyinin altında sivri, düz, kırmızı, yuvarlak noktalar veya 
morarma ile sonuçlanabilen kan damarı iltihabı (vaskülit)  
 
Düzensiz kalp atımı olan ve en az bir ilave  risk faktörün bulunduğu hastalarda,  kalpte kan 
pıhtısı oluşumunu önlemek  için TROMBOXAR® alıyorsanız  aşağıdaki  yan etkiler oluşabilir: 
 
Yaygın  
− Gözlerde  kanama  
− Midede veya  bağırsakta kanama  
− Makatta kanama  
− İdrarda  kan 
− Burun kanaması  
− Diş eti kanaması  
− Morarma  ve şişme  
− Halsizlik  veya  solgunluğa  neden  olabilecek  kansızlık  (anemi)  
− Güçsüz  veya hızlanmış  kalp atışı  hissedebileceğiniz düşük kan basıncı  
− Bulantı  (hasta hissetme)  
− Kan testlerinde:  
− Gama- glutamiltransferaz  (GGT)  enziminde  artış 
 
Yaygın  olmayan  
− Beyi n veya  omurilikte  kanama  
− Ağızda  kanama veya  öksürürken tükürükte  kan 
− Karın  içinde veya vajinadan kanama 11/13  − Dışkıda  açık/kırmızı kan  
−  Morluk ve şişme  dahil cerrahi  yara/kesi  bölgesinden kan veya  sıvı sızıntısı (yara  salgısı),      
ameliyatınızdan  sonra veya  enjeksiyon bölgesinde  görülebilecek kanamalar  
− Hemoroid kaynaklı kanama  
− Dışkıda  veya  idrarda kan olduğunu gösteren  testler  
−   Kanınızda  azalmış  trombosit sayısı  (pıhtılaşmayı etkileyebilecek)  
− Kan testlerinde:  
− Anormal karaciğer  fonksiyonu 
− Bazı karaciğer  enzimlerinde artış 
− Kırmızı kan hücrelerinin  yıkım  ürünü olan, derinin ve gözlerin sarı renk almasına neden 
olabilen  bilirubinde  artış görülebilir.  
− Deri döküntüsü 
− Kaşıntı 
− Saç dökülmesi  
− Yüzde,  dudaklarda, ağızda,  dilde ve/veya boğazda  şişme  ve nefes  almada zorluk ile kendini 
gösteren alerjik reaksiyon. Bu semptomlardan herhangi birini yaşarsanız hemen doktorunuza  
danışınız. 
 
Seyrek  
− Akciğerlerinizde  veya boğazınızda  kanama  
− Karın  boşluğunuz  arkasındaki  bölgelerde  kanama  
− Kas içinde kanama  
 
    Çok seyrek  
− Kabarcıklar oluşturabilen ve küçük hedefler gibi görünen deri döküntüsü (merkezinde siyah 
bir nokta bulunan etrafı daha soluk bir alanla kaplı en dışında ise koyu renk bir halka) 
(Eritema multiforme)  
 
Bilinmiyor  
− Deride kızarıklık veya cilt yüzeyinin altında sivri, düz, kırmızı, yuvarlak noktalar veya 
morarma ile sonuçlanabilen kan damarı iltihabı (vaskülit)  
 
Bacaklarınızdaki toplardamarlarda ve akciğerlerinizdeki kan damarlarındaki kan pıhtılarını  
tedavi etmek veya tekrar oluşumunu önlemek için TROMBOXAR® alıyorsanız aşağıdaki yan 
etkile r oluşabilir: 
 
Yaygın  
− Burun kanaması  
− Diş eti kanaması  
− İdrarda  kan 
− Morarma  ve şişme  
− Midede,  bağırsakta  ve rektumda  kanama  
− Ağızda  kanama  
− Vajinada kanama  12/13   
− Halsizlik  veya  solgunluğa  neden  olabilecek  kansızlık  (anemi)  
− Kanınızda  azalmış  trombosit sayısı  (pıhtılaşmayı etkileyebilecek)  
− Bulantı  (hasta hissetme)  
− Deri döküntüsü 
− Kan testlerinde:  
− Gama- glutamiltransferaz  (GGT)  veya alanin  aminotransferaz enziminde  artış 
 
Yaygın  olmayan  
− Güçsüz  veya hızlanmış  kalp atışı  hissedebileceğiniz düşük kan basıncı  
− Göz içi kanama  
− Ağzınızda  kanama veya öksürürken tükürükte  kan 
− Dışkıda  parlak/kırmızı kan 
− Testlerde dışkıda  veya idrarda  kan olduğunun gösterilmesi 
− Morluk ve şişme  dahil  cerrahi  yara/kesi  bölgesinden kan veya sıvı sızıntısı (yara salgısı),  
ameliyatınızdan  sonra  veya  enjeksiyon bölgesinde  görülebilecek kanamalar  
− Hemoroid kaynaklı kanama  
− Kas içinde  kanama  
− Kaşıntı 
 −    Saç dökülmesi  
− Yüzde,  dudaklarda,  ağızda,  dilde  ve/veya  boğazda  şişme  ve nefes  almada zorluk  ile 
kendini gösteren alerjik reaksiyon. Bu semptomlardan herhangi birini yaşarsanız hemen 
doktorunuza  danışınız.  
− Kan testlerinde:  
− Anormal  karaciğer  fonksiyonu 
− Bazı karaciğer  enzimlerinde artış 
− Kırmızı kan hücrelerinin yıkım ürünü olan, derinin ve gözlerin sarı renk almasına neden 
olabilen  bilirubinde  artış görülebilir.  
 
Seyrek  
− Beyinde  veya  omurilikte kanama  
− Akciğerlerde  kanama  
 
Bilinmiyor  
− Karın  içine  veya karnın arkasındaki boşluğun olduğu yere kanama  
− Kabarcıklar oluşturabilen ve küçük hedefler gibi görünen deri döküntüsü (merkezinde siyah 
bir nokta bulunan etrafı daha soluk bir alanla kaplı en dışında ise koyu renk bir halka) 
(Eritema multiforme ) 
−  Deride kızarıklık veya cilt yüzeyinin altında sivri, düz, kırmızı, yuvarlak noktalar veya  
morarma ile sonuçlanabilen kan damarı iltihabı (vaskülit)  
 
Herhangi  bir yan etki oluşması  durumunda  doktorunuza  veya eczacınıza  bildiriniz.  Bu yan 
etkiler,  bu kullanma  talimatında  listelenmeyen herhangi  bir olası yan etkiyi de  içerir.  
 13/13  Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile  
konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan  
Etki Bildirimi” ikonuna tıklayarak doğrudan Türkiye Farmakovijilans Merkezi (TÜFAM)’ne  
bildirebileceğiniz gibi, 0 800 314 00 08 numaralı yan etki bil dirim hattını da kullanabilirsiniz.  
Meydana gelen yan etkileri  bildirerek kullanmakta olduğunuz ilacın güvenliliği  hakkında  
daha fazla bilgi edinilmesine  katkı sağlamış olacaksınız. 
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız,  
doktorunuzu veya  eczacınızı bilgilendiriniz.  
 
5.    TROMBOXAR®’ın saklanması  
 
TROMBOXAR®’ı çocukların  göremeyeceği, erişemeyeceği  yerlerde ve ambalajında saklayınız. 
 
25°C altındaki  oda sıcaklığında  saklayınız.  
 
Son kullanma  tarihiyle  uyumlu olarak  kullanınız.  
 
Ambalajdaki son kullanma tarihinden sonra TROMBOXAR®’ı kullanmayınız. 
 
Son kullanma  tarihi belirtilen  ayın son günüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca  belirlenen toplama sistemine  veriniz.  
 
Ruhsat s ahibi:  
 
Ali Raif İlaç Sanayi A.Ş.  
Kağıthane/İstanbul   
 
Üretim yeri:  
 
Ali Raif İlaç Sanayi A.Ş.  
Başakşehir/İstanbul  
 Bu kullanma talimatı   tarihinde onaylanmıştır. 