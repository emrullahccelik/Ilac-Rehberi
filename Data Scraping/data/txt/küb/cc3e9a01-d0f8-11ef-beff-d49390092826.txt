KISA ÜRÜN BİLGİSİ
1. BEŞERİ TIBBİ ÜRÜNÜN ADI
AVONEX 30 mcg/0,5 mL kullanıma hazır dolu enjeksiyon kalemi içinde enjeksiyonluk
çözelti
Steril
2. KALİTATİF VE KANTİTATİF BİLEŞİM
Etkin madde:
Bir interferon beta olan interferon beta-1a, moleküler ağırlığı yaklaşık 22.500 dalton olan 166
amino asitlik bir glikoproteindir. İnsan interferon beta geninin eklendiği genetik olarak
tasarlanmış Çin Hamster Yumurtalık hücreleri kullanılarak rekombinant DNA teknolojisi ile
üretilmektedir.
Her 0,5 mL’lik tek kullanıma hazır dolu enjeksiyon kalemi, 30 mikrogram (6 milyon IU)
interferon beta-1a içerir. Konsantrasyon 30 mikrogram/0,5 mL’dir. İnterferon için Dünya
Sağlık Teşkilatı’nın (WHO) uluslararası standardı kullanılarak, 30 mikrogram AVONEX 6
milyon I.U. antiviral aktivite içerir. Diğer standartlara karşı aktivite bilinmemektedir.
Yardımcı madde(ler):
Sodyum asetat trihidrat….0,79 mg
Yardımcı maddeler için 6.1’e bakınız.
3. FARMASÖTİK FORM
Kullanıma hazır dolu enjeksiyon kalemi içinde enjeksiyonluk çözelti.
Enjeksiyonluk çözelti berrak ve renksizdir.
4. KLİNİK ÖZELLİKLER
4.1. Terapötik endikasyonlar
AVONEX, relapslar halinde seyreden multipl skleroz (MS) tanısı olan erişkin hastaların
tedavisinde endikedir.
Bu durum klinik çalışmalarda, önceki üç yıllık süre içerisinde alevlenmeler (relapslar)
arasında progresyona dair kanıt olmaksızın iki ya da daha fazla akut alevlenmeler ile
karakterizedir. AVONEX özürlülük halinin progresyonunu yavaşlatır ve atak sıklığını azaltır.
AVONEX aynı zamanda; alternatif teşhislerin dışlandığı, klinik olarak kesin multipl skleroz
gelişme riskinin yüksek olduğu belirlenen, intravenöz kortikosteroidler ile tedaviyi
1/16gerektirecek kadar ciddi aktif inflamatuvar bir sürecin eşlik ettiği tek demiyelinizan olay
geçiren erişkin hastaların tedavisinde de endikedir.
AVONEX tedavisi progresif multipl skleroz gelişen hastalarda sonlandırılmalıdır.
4.2. Pozoloji ve uygulama şekli
Pozoloji/ uygulama sıklığı ve süresi
Tedavi, bu hastalığın tedavisinde deneyimli uzman bir doktor gözetimi altında başlatılmalıdır.
Erişkinler: Ataklarla seyreden multipl skleroz tedavisinde önerilen AVONEX dozu haftada
bir kere 30 mikrogram (0,5 mL çözelti) intramuskuler (im) enjeksiyondur (bkz.Bölüm 6.6).
Haftada bir, daha yüksek dozların uygulanmasıyla (60 mikrogram) ek bir yarar
gösterilmemiştir.
Enjeksiyon öncesinde ve her enjeksiyondan sonraki 24 saat boyunca, AVONEX ile ilişkili
grip-benzeri semptomları azaltmak için ağrı kesici, ateş düşürücü bir ilaç kullanılması önerilir.
Bu semptomlar genellikle tedavinin ilk birkaç ayı sırasında görülür.
Günümüzde, hastaların ne kadar süreyle tedavi edilmesi gerektiği bilinmemektedir. Hastalar 2
yıl tedaviden sonra klinik olarak değerlendirilmeli ve daha uzun süreli tedaviye, tedaviyi
yapan hekim tarafından hastaya özgü olarak karar verilmelidir. Eğer hastada kronik progresif
multipl skleroz gelişirse tedaviye son verilmelidir.
AVONEX, tek kullanımlık kullanıma hazır kalemdir ve sadece yeterli eğitim sonrasında
kullanılmalıdır.
Uygulama Şekli:
AVONEX kullanımı için önerilen intramuskuler uygulama yeri, üst, dış uyluk kasıdır.
Enjeksiyon bölgesi her hafta değiştirilmelidir (bkz. Bölüm 5.3).
AVONEX uygulaması için, kullanma talimatındaki açıklamalar takip edilmelidir.
Özel popülasyonlara ilişkin bilgiler
Böbrek yetmezliği:
Şiddetli böbrek yetmezliği olan hastalara AVONEX uygulanırken dikkatli olunmalı ve
yakından takip edilmelidir. (bkz. Bölüm 4.4).
Karaciğer yetmezliği:
Şiddetli karaciğer yetmezliği olan hastalara AVONEX uygulanırken dikkatli olunmalı ve
yakından takip edilmelidir. Hastalar hepatik hasar belirtileri açısından izlenmeli ve
2/16interferonlar hepatik hasar ile ilişkili diğer ilaçlarla birlikte kullanıldığında dikkatli
olunmalıdır. (bkz. Bölüm 4.4).
Pediyatrik popülasyon:
AVONEX’ in, 10 ila18 yaş arası çocuk ve adolesanlarda güvenliliği ve etkililiği tam olarak
belirlenmemiştir. Şuan mevcut olan veriler bölüm 4.8 ve 5.1’de anlatılmıştır; ancak pozolojiye
yönelik herhangi bir öneri bulunmamaktadır.
AVONEX’ in, 10 yaş altı çocuklardaki güvenliliği ve etkililiği henüz belirlenmemiştir. Bu
duruma yönelik veri mevcut değildir.
Geriyatrik popülasyon:
AVONEX ile yapılan klinik çalışmalar, genç hastalardan farklı yanıt verip vermediklerinin
saptanmasına yönelik yeterli sayıda 65 yaş ve üstü hasta içermiyordu. Bununla birlikte, aktif
maddenin klirensi göz önünde bulundurulduğunda yaşlılarda doz ayarlamasını gerektiren
teorik bir neden yoktur.
4.3. Kontrendikasyonlar
- Doğal veya rekombinant interferon-beta ya da yardımcı maddelerden herhangi birine karşı
aşırı duyarlılık öyküsü bulunan hastalarda,
- Ciddi depresyonu olan ve/veya intihara eğilimli hastalarda AVONEX kontrendikedir (bkz.
Bölüm 4.4 ve 4.8).
4.4. Özel kullanım uyarıları ve önlemleri
AVONEX daha önceden veya halen depresif bozukluğu olan ve özellikle daha önceden
intihar düşüncesi olan hastalarda dikkatle kullanılmalıdır (bkz. Bölüm 4.3). İnterferon
kullanımı ile ilişkili olarak ve multipl skleroz hastalarında, depresyon ve intihar düşüncesinin
artmış sıklıkta gözlendiği bilinmektedir. AVONEX ile tedavi edilen hastalara, depresyon
ve/veya intihar düşünceleri ortaya çıkarsa hekimlerine hemen bildirmeleri tavsiye edilmelidir.
Depresyon belirtileri gösteren hastalar AVONEX tedavisi sırasında yakından takip edilmeli
ve uygun şekilde tedavi edilmelidir. AVONEX tedavisinin kesilmesi düşünülmelidir (bkz.
Bölüm 4.3 ve 4.8).
AVONEX, nöbet öyküsü bulunan, anti-epileptik tedavi alan ve özellikle anti-epileptik
kullanımına karşın epilepsisi yeterince kontrol altına alınamayan hastalarda dikkatle
kullanılmalıdır (bkz. Bölüm 4.5 ve 4.8).
Ciddi böbrek ve karaciğer yetmezliği olan hastalarda ve ciddi miyelosupresyonu olan
hastalarda AVONEX kullanılırken dikkatli olunmalı ve sıkı takip edilmelidir. Pazarlama
3/16sonrasında interferon beta ile serum karaciğer enzim düzeylerinde yükselme, hepatit,
otoimmün hepatit ve karaciğer yetmezliği dahil karaciğer hasarı bildirilmiştir (bkz. Bölüm
4.8). Bazı vakalarda, bu reaksiyonlar karaciğer hasarı ile ilişkilendirilen diğer ilaçların birlikte
kullanımında ortaya çıkmıştır. Birden fazla ilacın veya diğer hepatotoksik ajanların (ör; alkol)
potansiyel aditif etkileri saptanmamıştır. Hastalar karaciğer hasarı belirtileri bakımından
gözlenmeli ve interferonlar karaciğer hasarı ile ilişkili diğer ilaçlarla birlikte kullanıldığında
dikkatli olunmalıdır.
Anjina, konjestif kalp yetmezliği veya aritmi gibi kalp hastalığı bulunan hastalar AVONEX
ile tedavi sırasında klinik durumlarının kötüleşmesi açısından yakın takibe alınmalıdır.
AVONEX tedavisiyle ilişkili grip benzeri semptomlar altta yatan kardiyak sorunu olan
hastalarda strese neden olabilir.
Laboratuvar (bulguları) anomalileri interferon kullanımı ile ilişkilidir. Bu nedenle AVONEX
tedavisi sırasında multipl skleroz hastalarının takibi için gereken rutin laboratuvar testlerine
ek olarak, tam ve diferansiyel lökosit sayımı, trombosit sayımı ve karaciğer fonksiyon
testlerini de içeren kan biyokimyası testleri de önerilir. Miyelosupresyonu olan hastaların,
diferansiyel ve trombosit sayımı ile birlikte tam kan hücre sayımının daha yakından izlenmesi
gerekebilir.
Hastalarda AVONEX’ e karşı antikor gelişebilir. Bazı hastalardaki bu antikorlar interferon
beta-1a’nın in vitro aktivitesini azaltır (nötralize edici antikor). Nötralize edici antikorlar
AVONEX’ in in vivo biyolojik etkilerinde azalma ile ilişkilidir ve potansiyel olarak klinik
etkinlikte azalma ile ilişkili olabilir. Nötralize edici antikor oluşumu insidansı için plato
değerine, 12 aylık tedaviden sonra ulaşıldığı ön görülmektedir. AVONEX ile üç yıla kadar
tedavi edilen hastalarla yapılan son klinik çalışmalar, yaklaşık %5 ila %8 arasında hastada
nötralize edici antikor geliştiğini öne sürmektedir.
İnterferonlara karşı serum antikorlarını tespit etmek için farklı testlerin kullanılması, farklı
ürünler arasında antijenisite kıyaslanmasını sınırlamaktadır.
Trombotik mikroanjiopati (TMA):
İnterferon beta içeren ilaçların kullanımı ile ölümcül vakaları da içeren trombotik
trombositopenik purpura (TTP) ya da hemolitik üremik sendrom (HÜS) olarak ortaya çıkan
trombotik mikroanjiopati vakaları rapor edilmiştir. Vakalar, tedavi sırasındaki çeşitli zaman
dilimlerinde rapor edilmiş olup, interferon beta tedavisine başladıktan haftalar sonra veya
yıllar sonra ortaya çıkabilmektedir. Erken klinik bulgular, trombositopeniyi, yeni başlayan
hipertansiyonu, ateşi, santral sinir sistemi semptomlarını (örn. konfüzyon, parezi) ve
bozulmuş böbrek fonksiyonunu içermektedir. TMA’yı hatırlatan laboratuvar bulguları, kan
yaymasında azalmış platelet sayısı, hemoliz ve şistositlerin (eritrosit fragmantasyonu) sebep
olduğu artmış serum laktat dehidrogenazı (LDH)’dır. Bu sebeple, TMA’nın klinik bulguları
gözlemlenirse, kan platelet düzeyleri, serum LDH düzeyi, kan yayması ve böbrek
fonksiyonları için ileri testlerin yapılması önerilir. Eğer TMA tanısı konulursa tedavinin
4/16(plazma değişimi düşünülerek) derhal uygulanması gerekmektedir ve AVONEX tedavisinin
hemen kesilmesi önerilmektedir.
Nefrotik sendrom:
İnterferon beta içeren ilaçlar ile tedavi sırasında, kollapslı fokal segmental glomerüloskleroz
(FSGS), minimal değişiklik hastalığı (MCD), membranoproliferatif glomerülonefrit (MPGN)
ve membranöz glomerülopati (MGN) dahil olmak üzere altta yatan nefropatilerin farklı
olduğu nefrotik sendrom vakaları bildirilmiştir. Vakalar, tedavi sırasındaki çeşitli zaman
dilimlerinde rapor edilmiş olup, interferon beta ile tedaviye başladıktan yıllar sonra ortaya
çıkabilmektedir. Özellikle böbrek hastalığı riski yüksek olan hastalarda örn. ödem, proteinüri
ve böbrek fonksiyonlarında bozulma gibi erken belirti ve semptomların periyodik olarak
izlenmesi önerilmektedir. Nefrotik sendrom derhal tedavi edilmeli ve AVONEX tedavisinin
kesilmesi düşünülmelidir.
Pazarlama sonrası deneyimlerde, enjeksiyon bölgesi nekrozu vakaları bildirilmiştir (bkz.
bölüm 4.8).
Enjeksiyon bölgesi reaksiyonları riskini en aza indirmek için hastalara aseptik enjeksiyon
tekniği kullanmaları ve her dozda enjeksiyon bölgelerini değiştirmeleri tavsiye edilmelidir.
Hastanın kendi kendine uygulama prosedürü, özellikle enjeksiyon bölgesi reaksiyonları
meydana gelmişse periyodik olarak gözden geçirilmelidir. Hastada enjeksiyon bölgesinde
şişme veya akıntının eşlik edebileceği herhangi bir cildin bütünlüğünün bozulması durumu
görülürse, hastaya doktoruyla konuşması tavsiye edilmelidir. Tek bir nekroz bölgesini takiben
tedavinin kesilip kesilmeyeceği nekrozun boyutuna bağlıdır. Enjeksiyon bölgesi nekrozu
oluştuktan sonra AVONEX ile tedaviye devam eden hastalar için, tamamen iyileşene kadar
etkilenen bölgeye AVONEX uygulanmasından kaçınılmalıdır. Birden fazla lezyon oluşursa,
enjeksiyon bölgesi değiştirilmeli veya iyileşme gerçekleşene kadar TEDAVİ
DURDURULMALIDIR.
Sodyum içeriği
Bu tıbbi ürün her dozunda 1 mmol’ den (23 mg) daha az sodyum ihtiva eder; yani esasında
“sodyum içermez”.
İzlenebilirlik:
Biyoteknolojik tıbbi ürünlerin izlenebilirliğini arttırmak için, uygulanan ürünün adı ve seri
numarası mutlaka hasta dosyasına kaydedilmelidir.
4.5. Diğer tıbbi ürünlerle etkileşimler ve diğer etkileşim şekilleri
AVONEX ile insanlarda resmi ilaç etkileşim çalışmaları yürütülmemiştir.
5/16Adrenokortikotropik hormon (ACTH) veya kortikosteroidler ile AVONEX etkileşimi
sistematik olarak çalışılmamıştır. Klinik çalışmalar, MS hastalarının ataklar sırasında
AVONEX ile kortikosteroid veya ACTH’ un birlikte alınabileceğini göstermektedir.
İnterferonların, insanlarda ve hayvanlarda hepatik sitokrom P ’ye bağımlı enzimlerin
450
aktivitesini azalttığı bildirilmiştir. Maymunlarda yüksek doz AVONEX uygulamasının P
450
bağımlı metabolizma üzerine etkisi değerlendirilmiş ve karaciğerin metabolize edici
kapasitesinde herhangi bir değişiklik gözlenmemiştir. Klirens açısından çoğunlukla hepatik
sitokrom P sistemine bağımlı ve terapötik indeksi dar olan tıbbi ürünler ile AVONEX
450
birlikte kullanıldığında dikkatli olunmalıdır, örn. antiepileptikler ve bazı sınıf antidepresanlar.
4.6. Gebelik ve laktasyon
Genel Tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlar AVONEX kullanımı sırasında gebeliği önlemeyi
seçerlerse uygun kontraseptif yöntemleri kullanmalıdır.
Gebelik Dönemi
Gebe kadınlarda AVONEX kullanımı hakkında yeterli veri yoktur. Hayvanlar üzerinde
yapılan araştırmalar üreme toksisitesinin bulunduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
Kayıtlardan ve pazarlama sonrası deneyimlerden elde edilen büyük miktarda veri (1000'den
fazla hamilelik sonucu), interferon betaya doğum öncesi maruziyetten sonra ya da gebeliğin
ilk üç ayında maruz kalma durumundan sonra majör konjenital anomalilerin artma riski
olmadığını göstermiştir. Bununla birlikte, ilk trimesterde maruz kalma süresi belirsizdir,
çünkü veriler hamilelik sırasında interferon beta kullanımı kontrendike olduğunda toplanmış
ve hamilelik tespit edildiğinde ve/veya doğrulandığında tedavi muhtemelen kesilmiştir. İkinci
ve üçüncü trimesterde maruz kalma deneyimi çok sınırlıdır.
Hayvanlar üzerinde yapılan çalışmalara göre spontan abortus için olası bir artış riski vardır
(bkz. Bölüm 5.3). İnterferon betaya maruz kalan gebe kadınlarda spontan abortus riski şu
anda mevcut olan verilere dayanarak yeterince değerlendirilememektedir, ancak veriler şu ana
kadar artan bir risk göstermemektedir.
Klinik olarak gerekirse, AVONEX kullanımı gebelik sırasında düşünülebilir. İlacın
kullanımına karar verirken anne ve çocuk üzerindeki olası riskin yararı dikkate alınmalıdır.
6/16Laktasyon dönemi
İnterferon beta-1a’nın anne sütüne aktarılması ile ilgili sınırlı bilgi, interferon betanın
kimyasal/fizyolojik özellikleri ile birlikte, insan sütüne geçen interferon beta-1a seviyelerinin
ihmal edilebilir olduğunu göstermektedir. Emzirilen yenidoğan/infant üzerinde zararlı bir etki
beklenmemektedir.
AVONEX emzirme döneminde kullanılabilir.
Üreme Yeteneği/Fertilite
Rhesus maymunlarında fertilite ve gelişme çalışmaları, interferon beta-1a’nın ilgili bir formu
ile yürütülmüştür. Yüksek dozlarda test hayvanlarında anovülatuvar ve düşük yapıcı etkiler
gözlenmiştir (bkz. Bölüm 5.3). Erkek fertilitesi üzerine interferon beta-1a’nın etkisi ile ilgili
bilgi mevcut değildir.
4.7. Araç ve makine kullanımı üzerindeki etkiler
AVONEX’ in araç ve makine kullanım becerisi üzerindeki etkilerine yönelik bir çalışma
yoktur. Merkezi sinir sistemi ile ilgili yan etkiler, duyarlı kişilerde araç ve makine kullanım
yeteneği üzerine düşük oranda etkili olabilirler (bkz. Bölüm 4.8).
4.8. İstenmeyen etkiler
AVONEX tedavisi ile ilişkili en yüksek sıklıkta görülen advers reaksiyonlar, grip benzeri
semptomlardır. En sık bildirilen grip benzeri semptomlar; miyalji, ateş, titreme, terleme,
asteni, baş ağrısı ve bulantıdır. Grip benzeri semptomlar tedavinin başlangıcında daha
belirgindir ve tedaviye devam edildiğinde semptomların sıklığı azalır.
Enjeksiyon sonrasında multipl skleroz alevlenmelerini taklit eden geçici nörolojik semptomlar
oluşabilir. Tedavi sırasında herhangi bir anda, geçici hipertoni epizodları ve/veya istemli
hareketleri engelleyen ciddi kas zayıflığı oluşabilir. Bu epizodlar kısa sürelidir, enjeksiyonlara
geçici olarak bağlıdır ve daha sonraki enjeksiyonlardan sonra yeniden oluşabilir. Bazı
vakalarda bu semptomlar grip benzeri semptomlar ile ilişkilidir.
Yan etki sıklığı, hasta-yılı olarak aşağıdaki kategorilere göre ifade edilmiştir:
Çok yaygın : ≥1/10
Yaygın : ≥1/100 ila <1/10
Yaygın olmayan : ≥1/1000 ila <1/100
Seyrek : ≥1/10000 ila <1/1000
Çok seyrek : <1/10000
Bilinmiyor : Eldeki verilerden hareketle tahmin edilemiyor.
7/16Hasta-süresi, çalışmadaki hastanın advers reaksiyondan önce AVONEX’e maruz bırakıldığı
ayrı zaman birimlerinin toplamıdır. Örneğin, bir yıl boyunca tedavi gören 100 hastada veya
yarım yıl boyunca tedavi gören 200 hastada 100 kişi-yılı gözlenebilir.
Bilinmeyen sıklıktaki, çalışmalardan bildirilen yan etkiler (iki yıl ile altı yıl aralığına kadar
izleme periyotlu klinik çalışmaları ve gözlem çalışmaları) ve pazarlama sonrası, spontan
bildirim ile tanımlanan diğer advers etkiler aşağıdaki tabloda yer almaktadır.
Her sıklık grubundaki yan etkiler, azalan ciddiyet sırasına göre gösterilmiştir.
Enfeksiyonlar ve enfestasyonlar
Bilinmiyor Enjeksiyon bölgesinde abse1
Kan ve lenf sistemi hastalıkları
Seyrek Trombotik trombositopenik purpura/hemolitik
üremik sendromu içeren trombotik mikroanjiopati*
Bilinmiyor Pansitopeni, trombositopeni
Bağışıklık sistemi hastalıkları
Bilinmiyor Anafilaktik reaksiyon, anafilaktik şok, aşırı duyarlılık
reaksiyonları (anjiyoödem, dispne, ürtiker, döküntü
ve kaşıntılı döküntü)
Endokrin hastalıkları
Bilinmiyor Hipotiroidizm, hipertiroidizm
Metabolizma ve beslenme
hastalıkları
Yaygın Anoreksi
Psikiyatrik hastalıklar
Yaygın Depresyon (bkz. Bölüm 4.4), uykusuzluk
Bilinmiyor İntihar, psikoz, anksiyete, konfüzyon, duygusal
dalgalanma
Sinir sistemi hastalıkları
Çok yaygın Baş ağrısı2
Yaygın Kas spastisitesi, hipoestezi
Bilinmiyor Nörolojik semptomlar, senkop3, hipertoni, baş
dönmesi, parestezi, nöbetler, migren
Kardiyak hastalıklar
Bilinmiyor Kardiyomiyopati, konjestif kalp yetmezliği (bkz.
Bölüm 4.4), palpitasyonlar, aritmi, taşikardi
Vasküler hastalıklar
Yaygın Albasması (flushing)
Bilinmiyor Vazodilatasyon
8/16Solunum, göğüs hastalıkları ve
mediastinal hastalıkları Rinore
Yaygın Dispne
Seyrek Pulmoner arteriyel hipertansiyon┼
Bilinmiyor
Gastrointestinal hastalıklar
Yaygın Kusma, diyare, bulantı2
Hepato-bilier hastalıklar
Bilinmiyor Karaciğer yetmezliği (bkz. Bölüm 4.4) hepatit,
otoimmün hepatit
Deri ve deri altı doku hastalıkları
Yaygın Döküntü, terlemede artış, çürük
Yaygın olmayan Alopesi
Bilinmiyor Anjiyonörotik ödem, kaşıntı, veziküler döküntü,
ürtiker, psoriazis alevlenmesi
Kas-iskelet ve bağ doku hastalıkları
Yaygın Kas krampı, boyun ağrısı, miyalji2,
atraljiekstremitede ağrı, sırt ağrısı, kas sertliği, kas-
iskelet sertliği
Bilinmiyor Sistemik lupus eritematozus, kas zayıflığı, artrit
Böbrek ve idrar yolu hastalıkları
Seyrek Nefrotik sendrom, glomerüloskleroz (bkz. Bölüm
4.4)
Üreme sistemi ve meme hastalıkları
Yaygın olmayan Metroraji, menoraji
Genel ve uygulama bölgesine ilişkin
hastalıklar
Çok yaygın Grip-benzeri semptomlar, pireksi2, titreme2, terleme2
Yaygın Enjeksiyon bölgesinde ağrı, enjeksiyon bölgesinde
eritem, enjeksiyon bölgesinde morluk, asteni2, ağrı,
yorgunluk2, halsizlik, gece terlemesi
Yaygın olmayan Enjeksiyon bölgesinde yanma
Bilinmiyor Enjeksiyon bölgesinde reaksiyon, enjeksiyon
bölgesinde inflamasyon, enjeksiyon bölgesinde
selülit1, enjeksiyon bölgesinde nekroz, enjeksiyon
bölgesinde kanama, göğüs ağrısı
Araştırmalar
Yaygın Lenfosit sayısında azalma, beyaz küre sayısında
azalma, nötrofil sayısında azalma, hematokrit
azalması, kan potasyum seviyesinde artış, kan üre
nitrojeninde artış
9/16Yaygın olmayan Platelet sayısında azalma
Bilinmiyor Kilo kaybı, kilo artışı, anormal karaciğer fonksiyon
testleri
*Interferon beta ürünleri için sınıf etkisi (bkz. Bölüm 4.4).
┼İnterferon beta ürünlerinde sınıf etkisi için, aşağıdaki Pulmoner arteriyel hipertansiyon
bölümüne bakınız.
1Ağrı, inflamasyon dahil enjeksiyon bölgesi reaksiyonları ve cerrahi müdahale gerektirebilen
çok nadir abse veya selülit vakaları bildirilmiştir.
2 Oluşum sıklıkları tedavi başlangıcında daha yüksektir.
3AVONEX enjeksiyonu sonrası senkop epizodu oluşabilir; bu normalde tek bir epizod olup,
genellikle tedavinin başlangıcında gözlenir ve daha sonraki enjeksiyonlarda yeniden olmaz.
Pulmoner arteriyel hipertansiyon
İnterferon beta ürünleri ile pulmoner arteriyel hipertansiyon (PAH) vakaları bildirilmiştir.
Vakalar, interferon beta ile tedaviye başladıktan sonra birkaç yıl içerisinde çeşitli zaman
noktalarında bildirilmiştir.
Pediyatrik popülasyon:
Literatür, klinik çalışmalar ve pazarlama sonrası deneyimlerden elde edilen sınırlı veriler,
haftada bir IM 30 mikrogram AVONEX alan 10 ila18 yaş arası çocuk ve adolesanlarda,
güvenlik profilinin yetişkinlerle tutarlı olduğunu göstermektedir.
AVONEX'in aktif karşılaştırıcı olarak kullanıldığı, 10 ila 18 yaş arası (genel çalışma
popülasyonunun yalnızca %10'u <13 yaş) tekrarlayan ve düzelen multipl sklerozlu pediyatrik
hastalarda 96 haftalık açık, randomize bir çalışmadan elde edilen güvenlilik bilgileri,
AVONEX grubunda (n=72), yetişkin popülasyonda yaygın olan aşağıdaki advers olayların
pediyatrik popülasyonda çok yaygın olarak rapor edildiğini göstermektedir: miyalji,
ekstremitede ağrı, yorgunluk ve artralji.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı doz vakaları bildirilmemiştir. Fakat aşırı doz durumunda hastalar gözlem için hastaneye
yatırılmalı ve uygun destekleyici tedavi verilmelidir.
10/165. FARMAKOLOJİK ÖZELLİKLER
5.1. Farmakodinamik özellikler:
Farmakoterapötik Grup: İmmunostimulan interferon beta 1-a
ATC Kodu: L03AB07
İnterferonlar doğal olarak oluşan proteinler ailesinden olup, viral infeksiyon ve diğer biyolojik
uyarıcılara karşı yanıt olarak ökaryotik hücreler tarafından üretilir. İnterferonlar antiviral,
antiproliferatif ve immünomodülatör aktiviteye aracılık eden sitokinlerdir. Üç ana interferon
formu tanımlanmıştır: alfa, beta ve gama. İnterferon alfa ve beta Tip I interferonlar olarak
sınıflandırılırken, interferon gama bir Tip II interferondur. Bu interferonlar, birbiri ile örtüşen
ancak açık bir şekilde ayırt edilebilen biyolojik aktivitelere sahiptir. Ayrıca, hücresel sentez
bölgelerine göre de farklılık gösterebilirler.
İnterferon beta, fibroblastlar ve makrofajlar dahil olmak üzere çeşitli hücre tipleri tarafından
üretilir. Doğal interferon beta ve AVONEX (interferon beta-1a) glikozillenmiştir ve tek bir N-
bağlı kompleks karbonhidrat kısmı vardır. Diğer proteinlerin glikolizasyonunun stabilite,
aktivite, biyo-dağılım ve kandaki yarılanma ömürlerini etkilediği bilinmektedir. Fakat
interferon betanın glikolizasyona bağımlı bu etkileri tam olarak tanımlanmamıştır.
Etki mekanizması:
AVONEX, biyolojik etkilerini insan hücrelerinin yüzeyindeki spesifik reseptörlere bağlanarak
gösterir. Bu bağlanma, çok sayıda interferon ile uyarılmış gen ürünleri ve belirteçlerin
ekspresyonuna yol açan kompleks bir intraselüler olaylar dizisini başlatır. Bu gen ürünleri ve
belirteçler arasında MHC sınıf 1, Mx protein, 2’/5’-oligoadenilat sentetaz,  -mikroglobulin
2
ve neopterin bulunur. AVONEX ile tedavi gören hastalardan toplanan kandaki hücresel
fraksiyonlarda ve serumda bu ürünlerden bazılarının seviyeleri ölçülmüştür. Tek bir doz
AVONEX’in intramuskuler uygulanması sonrasında bu ürünlerin serum düzeylerinin en az 4
günden 1 haftaya kadar yükselmiş olarak kaldığı görülmüştür.
Multipl sklerozun patofizyolojisi tam olarak tanımlanmadığından, AVONEX’in multipl
sklerozdaki etki mekanizmasının yukarıda tanımlanan biyolojik etkiler üzerinden olup
olmadığı bilinmemektedir.
Klinik etkililik ve güvenlilik:
Liyofilize AVONEX’in multipl skleroz tedavisindeki etkileri, geçmiş 3 yılda en az 2
alevlenme veya hastalığın süresi 3 yıldan az ise başlangıçtan önce yılda en az 1 alevlenme ile
karakterize relapslar halinde seyreden multipl sklerozlu 301 hastadaki plasebo-kontrollü
çalışmada gösterilmiştir (AVONEX n=158; plasebo n=143). EDSS (Expanded Disability
Status Scale) değeri başlangıçta 1,0-3,5 arası olan hastalar klinik çalışmaya dahil edilmiştir.
Çalışmanın tasarımından dolayı hastalar farklı zaman sürelerince izlenmiştir. 150 AVONEX
ile tedavi gören hasta çalışmayı 1 yılda tamamlarken, 85’i 2 yılda tamamlamıştır. Çalışmada,
ikinci yılın sonunda özürlülük progresyonu gözlenen hastaların kümülatif yüzdesi (Kaplan-
11/16Meier hayat tablo analizi) plasebo ile tedavi gören hastalar için %35 ve AVONEX ile tedavi
gören hastalarda % 22 idi. Özürlülük progresyonu, en az altı ay devam eden, genişletilmiş
özürlülük durum skalasında (EDSS) 1,0 puan artış ile ölçülmüştür. Aynı zamanda yıllık atak
hızında da 1/3 oranında azalma gösterilmiştir. Bu sonuncu klinik etki, bir yıldan fazla tedavi
sonrasında gözlenmiştir.
802 adet relapslar ile seyreden multipl sklerozlu hastanın dahil edildiği çift kör randomize doz
karşılaştırma çalışmasında (AVONEX 30 mikrogram n=402 AVONEX 60 mikrogram n=400)
genel MRG parametreleri ile klinikte AVONEX’ in 60 mikrogram ile 30 mikrogram dozları
arasında istatistiksel olarak belirgin bir farklılık veya eğilim görülmemiştir.
AVONEX’ in MS tedavisindeki etkileri ayrıca, birbiri ile uyumlu en az iki beyin MRG lezyon
ile ilişkili tek bir demiyelenizan atağı olan 383 hasta (AVONEX n=193, plasebo n=190) ile
yürütülen randomize çift kör çalışmada da gösterilmiştir. AVONEX tedavi grubunda ikinci
atağın gelişme riskinde bir azalma kaydedilmiştir. MRG parametreleri üzerinde de bir etki
görülmüştür. Plasebo grubunda ikinci atak gelişim riski üç yılda %50, iki yılda %39 iken,
AVONEX tedavi grubunda bu oran üç yıl için %35 ve iki yıl için %21 idi. Post-hoc analizde,
başlangıç MRG’sinde en az bir Gd tutan lezyon ve dokuz adet T2 lezyonu olan hastalar için
iki yılda ikinci atak gelişme riski plasebo grubunda %56 iken, AVONEX tedavi grubunda
%21 idi. Bununla birlikte; AVONEX tedavisinin erken başlanmasının bu yüksek riskli alt
gruptaki hastalarda bile etkisi bilinmemektedir çünkü çalışma hastalığın uzun dönem
ilerlemesinden ziyade, ikinci atağa kadar olan zamanı değerlendirmek için tasarlanmıştı.
Ayrıca, ilk MRG’de en az dokuz T2 hiperintens lezyon ve ilk MRG’den en az üç ay sonra
çekilmiş takip MRG’sinde en az bir yeni T2 veya bir yeni Gd tutan lezyon tespiti daha
konservatif bir yaklaşım olarak kabul edilmekle birlikte, şu an itibariyle yüksek riskli hasta
için yapılmış bir tanımlama yoktur. Her halükarda tedavi sadece yüksek risk sınıfındaki
hastalar için düşünülmelidir.
Pediyatrik popülasyon:
Her ne kadar tedavi grubunda EDSS skorları, hastalık progresyonunu gösterir biçimde dört
yılın üzerindeki takip periyodunda artmışsa da; haftada bir IM 15 mikrogram AVONEX
(n=8)’in sınırlı etkinlik/güvenlilik verileri, tedavisiz 4 yıla kadar takip edilen hasta verileriyle
kıyaslandığında (n=8), yetişkinlerde görülenler ile benzer sonuçlar göstermiştir. Yetişkinlerde
mevcut önerilen dozla direkt kıyaslama mevcut değildir.
AVONEX 30 mikrogram/0,5 mL enjeksiyonluk çözelti; tekrarlayan ve düzelen multipl
sklerozu olan 10 ila 18 yaş arası pediyatrik hastalarda yapılan 2 kontrollü klinik çalışmada
aktif karşılaştırıcı olarak çalışılmıştır (bkz. bölüm 4.2).
Açık randomize aktif kontrollü bir çalışmada; 150 katılımcı 96 hafta boyunca günde iki kez
240 mg dozunda oral olarak uygulanan dimetil fumarat ya da haftada bir kez intramüsküler
(IM) enjeksiyon yoluyla 30 μg dozunda uygulanan AVONEX ile tedavi için 1:1 oranında
rastgele olarak ayrılmıştır.
12/16ITT popülasyonunda; dimetil fumarat ile tedavi, AVONEX ile karşılaştırıldığında 96. haftada
başlangıca göre yeni veya yeni genişleyen T2 hiperintens lezyonu olmayan hastaların oranının
daha yüksek olmasıyla sonuçlanmıştır [sırasıyla %12,8'e karşı %2,8].
Çift-kör, çift plasebolu körleme aktif kontrollü bir çalışmada; 215 katılımcı, 24 aya kadar oral
fingolimod (günde bir kez 0,5 mg veya ≤40 kg ağırlığındaki hastalar için günde bir kez 0,25
mg) veya AVONEX 30 μg IM haftada bir kez almak üzere rastgele olarak ayrılmıştır.
Birincil son nokta olan 96. haftadaki düzeltilmiş yıllık nüks oranı (ARR), AVONEX (0,675)
alan hastalara kıyasla fingolimod (0,122) ile tedavi edilen hastalarda önemli ölçüde daha
düşüktü ve bu da ARR'de %81,9'luk bir göreceli azalma anlamına geliyordu (p <0,001).
Genel olarak, iki klinik çalışmada AVONEX alan hastalardaki güvenlik profili, daha önce
yetişkin hastalarda gözlemlenenlerle niteliksel olarak tutarlıydı.
5.2. Farmakokinetik özellikler
Emilim:
AVONEX’ in farmakokinetik profili, interferon antiviral aktivitesini ölçen bir testle indirekt
olarak araştırılmıştır. Bu test sınırlı olup, interferon için duyarlıdır ancak, interferon beta için
spesifitesi eksiktir. Alternatif test teknikleri yeterli seviyede duyarlı değildir.
Dağılım:
AVONEX’ in intramuskuler uygulanmasını takiben serum antiviral aktivite seviyeleri doz
sonrası 5 ila 15. saatler arasında pik yapar.
Biyotransformasyon:
AVONEX’ in metabolizasyonuna yönelik bir çalışma yürütülmemiştir.
Eliminasyon:
AVONEX’ in serum antiviral aktivite seviyeleri pik yaptıktan sonra yaklaşık olarak 10 saatlik
bir yarılanma ömrü ile azalır.
Enjeksiyon bölgesinden absorbsiyon hızı için uygun ayarlama ile hesaplanan biyoyararlanım
yaklaşık olarak %40’tır. Bu ayarlamalar olmadan hesaplanan biyoyararlanım daha yüksektir.
Subkütan uygulama, intramuskuler uygulamanın yerine uygulanamaz.
Doğrusallık/Doğrusal olmayan durum:
Sağlıklı deneklerde AVONEX'in 30 µg'dan (6 MIU) 90 µg'a (18 MIU) kadar kas içi
enjeksiyonlarını takiben, serum antiviral aktivitesinde (pik seviyesi ve eğri altındaki alan)
doza bağlı bir artış gösterilmiş ve artış dozla orantılı olmaktan daha fazla olmuştur.
13/165.3. Klinik öncesi güvenlilik verileri
Karsinogenezis: Hayvanlarda veya insanlarda interferon beta-1a için karsinojenite verileri
mevcut değildir.
Kronik toksisite: Diğer bir immün modüle edici ajan olan, anti CD40 ligand monoklonal
antikor ile kombinasyon uygulamasında, haftada bir kere IM yolla rhesus maymunlarındaki
26 haftalık tekrarlanan doz toksisite çalışmasında, interferon beta-1a’ya karşı immün yanıt
alınmamıştır ve toksisite belirtisi görülmemiştir.
Lokal tolerans: Aynı enjeksiyon bölgesine tekrarlanan uygulamayı takiben, hayvanlarda IM
iritasyon değerlendirilmemiştir.
Mutajenezis: Sınırlıdır, fakat ilgili mutajenezis testleri gerçekleştirilmiştir. Sonuçlar negatif
bulunmuştur.
Fertilite hasarı: Rhesus maymunlarında fertilite ve gelişme çalışmaları, interferon beta-1a’nın
ilgili bir formu ile yürütülmüştür. Yüksek dozlarda test hayvanlarında anovülatuvar ve düşük
yapıcı etkiler gözlenmiştir. Benzer üreme dozuna bağlı etkiler, alfa ve beta interferonların
diğer formları ile de gözlenmiştir. Teratojenik etkiler veya fetal gelişim üzerine etkiler
gözlenmemiştir, fakat perinatal ve postnatal periyodlardaki interferon beta-1a etkileri üzerine
mevcut bilgiler sınırlıdır. Erkek fertilitesi üzerine interferon beta-1a’nın etkisi ile ilgili bilgi
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum asetat trihidrat
Glasiyal asetik asit
Arjinin hidroklorür
Polisorbat 20
Enjeksiyonluk su.
6.2. Geçimsizlikler
AVONEX ile ilgili bir geçimsizlik bildirilmemiştir.
6.3. Raf ömrü
36 ay
14/166.4. Saklamaya yönelik özel uyarılar
AVONEX’ i buzdolabında, 2-8oC arasında saklayınız. Dondurmayınız.
Buzdolabı mevcut olmadığında, AVONEX’ i oda sıcaklığında (15°C ile 30°C arasında) 1
haftaya kadar saklayabilirsiniz. Işıktan korumak için orijinal ambalajında saklayınız.
Işıktan koruyarak orijinal ambalajı içinde saklayınız (bkz. Bölüm 6.5).
6.5. Ambalajın niteliği ve içeriği
AVONEX kullanıma hazır şırınga, AVONEX olarak isimlendirilen tek kullanımlık, kullanım
sonrası atılabilen, kalem enjektör içinde yer almaktadır. Kalem içindeki şırınga, 0,5 mL
çözelti içeren bromobütil tıpalı, güvenlik kapaklı, Tip 1 cam, 1 mL’ lik önceden doldurulmuş
kullanıma hazır şırıngadır.
Ambalaj büyüklüğü: Her tek kullanımlık AVONEX, kalem kapağı ve bir enjeksiyon iğnesiyle
birlikte ayrı karton içinde ambalajlanmıştır. AVONEX 4’lük ambalaj büyüklüklerinde
sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Sadece tek bir kullanım içindir. Kullanıma hazır şırınga içindeki enjeksiyonluk çözelti,
AVONEX içinde yer alır.
Buzdolabından çıkartıldıktan sonra, AVONEX’ in yaklaşık 30 dakika boyunca 25°C'nin
altındaki oda sıcaklığına kadar ısınmasına izin verilir.
Isıtmak için sıcak su gibi harici ısı kaynakları kullanmayınız.
Her tek kullanımlık, kullanım sonrası atılabilen önceden doldurulmuş kalem tek bir doz
AVONEX içerir. Enjeksiyonluk çözelti, AVONEX üzerindeki oval gösterge alanından
gözlenebilir. Eğer enjeksiyonluk çözelti partiküllü madde içeriyorsa veya rengi berrak
renksizden başka bir renkse, AVONEX kullanılmamalıdır. IM enjeksiyon için enjeksiyon
iğnesi yanında sağlanır. Formülasyon koruyucu içermez.
Kullanılmamış her bir çözelti atılmalıdır. Kullanılmamış olan ürünler ya da atık materyaller
“Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmeliği”ne
uygun olarak imha edilmelidir. Kullanılmamış olan ürünler ya da atık materyaller, yerel
düzenlemelere uygun olarak atılmalıdır.
15/167. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok., No:3, D:2-3,
06520, Çankaya-Ankara- Türkiye.
Tel: 0 312 219 62 19
Fax: 0 312 219 60 10
web: www.genilac.com.tr
8. RUHSAT NUMARASI
123/43
9. İLK RUHSAT TARİHİ
22.10.2007
10. KÜB’ÜN YENİLENME TARİHİ
--/--/--
16/16