KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUSPATALİN® 200 mg Değiştirilmiş Salımlı Sert Kapsül
2. KALİTATİF VE KANTİTATİF BİLEŞİMİ
Etkin madde:
Her bir değiştirilmiş salımlı sert kapsül, 200 mg mebeverin hidroklorür içerir.
Yardımcı maddeler:
Yardımcı maddelerin listesi için Bölüm 6.1’e bakınız.
3. FARMASÖTİK FORMU
Opak, beyaz, büyüklük sınıfı 1 numara olan sert jelatin kapsüller
4. KLİNİK ÖZELLİKLER
4.1 Terapötik endikasyonlar
İrritabl bağırsak sendromu semptomlarının rahatlatılması içindir.
4.2 Pozoloji ve uygulama şekli
Pozoloji:
Erişkinler:Sabah ve akşam olmak üzere günde 2 kez 200 mg bir kapsül alınır.
Uygulama sıklığı ve süresi:
Kullanım süresi sınırlı değildir.
Uygulama şekli:
Yetişkinler (yaşlılar dahil):
Oral uygulama içindir.
Kapsüller yeterli miktarda suyla yutulmalıdır (en az 100 ml suyla). Kaplamanın uzun süreli bir
salınım mekanizması sağlaması amaçlandığından çiğnenmemelidirler (bkz. Bölüm 5.2).
Bir veya daha fazla doz atlanırsa, hasta bir sonraki doz ile reçete edildiği şekilde devam etmelidir;
Unutulan doz(lar) normal doza ek olarak alınmamalıdır.
Özel popülasyonlara ilişkin ek bilgiler
Böbrek/karaciğer yetmezliği:
Böbrek ve/veya karaciğer yetmezliği olan hastalarda pozoloji çalışması yapılmamıştır. Mevcut
pazarlama sonrası verilerden böbrek ve/veya karaciğer yetmezliği olan hastalar için spesifik bir
1risk tanımlanmamıştır. Böbrek ve/veya karaciğer yetmezliği olan hastalarda doz ayarlaması
gerekli görülmemektedir.
Pediyatrik popülasyon:
Duspatalin 200 mg değiştirilmiş salınımlı sert kapsüller, güvenlik ve etkililiğe ilişkin yetersiz
veri nedeniyle çocuklarda ve 18 yaşın altındaki adolesanlarda kullanılması önerilmez.
Geriyatrik popülasyon:
Yaşlılarda pozoloji çalışması yapılmamıştır. Mevcut pazarlama sonrası verilerden yaşlı hastalar
için spesifik bir risk tanımlanmamıştır. Yaşlı hastalarda doz ayarlaması gerekli görülmemektedir.
4.3 Kontrendikasyonlar
İçerdiği etken madde veya diğer yardımcı maddelerden herhangi birine karşı aşırı duyarlılığı olanlarda
kontrendikedir.
4.4 Özel kullanım uyarıları ve önlemleri
Bilinen özel bir uyarı veya özel kullanım tedbiri bulunmamaktadır.
4.5 Diğer tıbbi ürünler ile etkileşim ve diğer etkileşim şekilleri
Etkileşim çalışmaları yalnızca alkol ile yapılmıştır. Hayvanlarda yürütülen in vitro ve in vivo
çalışmalar DUSPATALİN® ve etanol arasında etkileşim olmadığını göstermiştir.
4.6 Gebelik ve Laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Üreme toksisitesi ile ilgili yapılan hayvan çalışmaları yetersizdir (bkz. kısım 5.3).
Gebelik dönemi:
Mebeverinin gebe kadınlarda kullanımına ilişkin çok sınırlı veri mevcuttur.
DUSPATALİN®’in gebelik sırasında kullanılması önerilmez.
Laktasyon dönemi:
Mebeverin ya da metabolitlerinin insanlarda anne sütüne geçip geçmediği bilinmemektedir.
Hayvanlarda mebeverinin süte geçişi ile ilgili çalışma yapılmamıştır.
DUSPATALİN® emzirme sırasında kullanılmamalıdır.
2Üreme yeteneği/ Fertilite
Erkek ya da kadında üreme yeteneği üzerinde klinik veri bulunmamaktadır; bununla birlikte
hayvanlarda yapılan çalışmalar DUSPATALİN®’in zararlı etkisini göstermemiştir (bkz. bölüm
5.3).
4.7 Araç ve makine kullanımı üzerindeki etkiler
Araç ve makine kullanma yeteneği üzerindeki etkisi konusunda herhangi bir çalışma yapılmamıştır.
Farmakodinamik ve farmakokinetik profili ile pazarlama sonrası deneyim mebeverinin araç ve
makine kullanma yeteneği üzerinde olumsuz etkisini göstermemiştir.
4.8 İstenmeyen etkiler
İstenmeyen etkiler MedDRA sistem organ sınıfına ve aşağıdaki sıklıklara göre belirtilmiştir:
Yaygın: ≥1/100, <1/10, Yaygın olmayan: ≥1/1,000, <1/100, Seyrek: ≥1/10,000, <1/1,000, Çok
seyrek: <1/10,000 izole olgular dahil.
Aşağıdaki advers olaylar pazarlama sonrası kullanımda spontan olarak bildirilmiştir. Mevcut
verilere dayanarak kesin bir sıklık hesaplanamaz.
Esas olarak deride, ancak sadece deriyle sınırlı kalmayan allerjik reaksiyonlar gözlenmiştir.
Deri ve deri altı dokusu hastalıkları
Ürtiker, anjioödem, yüz ödemi, ekzantem
Bağışıklık sistemi hastalıkları
Hipersensitivite (anafilaktik reaksiyonlar)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9 Doz aşımı ve tedavisi
Semptomlar
Teorik olarak aşırı dozda alınması halinde merkezi sinir sisteminde uyarılma beklenebilir.
Mebeverin yüksek dozda alındığında, ciddi semptomlar gözlenmeyebilir veya orta şiddette
olabilir ve genellikle hızlı bir şekilde geri dönüşümlüdür.
Doz aşımında gözlenen semptomlar nörolojik ve kardiyovasküler kaynaklıdır.
3Tedavi
İlacın bilinen spesifik bir antidotu mevcut değildir ve semptomatik tedavi önerilir.
Gastrik lavaj yalnızca bir saat içinde çoklu intoksikasyonun söz konusu olduğu olgularda
düşünülmelidir. Emilimi azaltan önlemler gerekli değildir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Sentetik antikolinerjikler, tersiyer amino gruplu esterler
ATC kodu: A03AA04
Etki mekanizması ve Farmakodinamik etkiler
Mebeverin doğrudan gastrointestinal sistemdeki düz kasları etkileyerek normal barsak motilitesini
bozmadan spazm çözen müskulotrop bir spazmolitiktir.
Etki mekanizması tam olarak bilinmemektedir, ancak iyon kanal geçirgenliğinde azalma,
noradrenalin geri alımını engelleme, lokal anestezik bir etki, su emiliminde değişiklikler gibi
birden fazla mekanizma, mebeverinin gastrointestinal sistem üzerindeki lokal etkisine katkıda
bulunabilir. Bu mekanizmalar yoluyla mebeverin, gastrointestinal sistemdeki düz kas hücrelerinin
kalıcı olarak gevşemesine (hipotoni) neden olmadan, intestinal motiliteyi normale döndüren
antispazmodik etki gösterir. Tipik antikolinerjiklerle gözlenen sistemik yan etkiler yoktur.
Klinik etkinlik ve güvenlilik
Farklı mebeverin formülasyonlarının klinik etkinlik ve güvenilirliği en az 1500 hastada
değerlendirilmiştir. Referans ya da başlangıçtaki kontrollü klinik çalışmalarda irritabl bağırsak
sendromunun baskın semptomlarında (örn., karın ağrısı, gaita özellikleri) genel olarak önemli
düzelmeler gözlenmiştir.
Tüm mebeverin formülasyonları genel olarak güvenli olup önerilen doz rejimlerinde iyi tolere
edilmiştir.
Pediyatrik popülasyon
Tablet ya da kapsül formülasyonlarında klinik çalışmalar yalnızca yetişkinlerde yapılmıştır.
Mebeverin pamoatın süspansiyon formülasyonu ile >3 yaş hastalarda yapılan klinik çalışmalar
ve pazarlama sonrası deneyimindeki klinik etkinlik ve güvenlilik dataları mebeverinin etkili,
güvenli olup iyi tolere edildiğini göstermiştir.
4Mebeverin süspansiyon ile yapılan klinik çalışmalar mebeverinin çocuklarda irritabl bağırsak
sendromunun semptomlarının düzeltilmesinde etkili olduğunu göstermiştir. Mebeverin
süspansiyon ile yapılan açık, başlangıç kontrollü çalışmaları da ilacın etkinliğini doğrulamıştır.
Tablet ya da kapsül formülasyonunun doz şeması mebeverinin tutarlı güvenlilik ve iyi
tolerabilitesi temelinde hesaplanmıştır.
5.2 Farmakokinetik özellikler
Emilim:
Mebeverin tabletin veya süspansiyonun oral alınmasından sonra hızla ve tamamen emilir.
Değiştirilmiş salımlı formülasyon günde iki defalık bir dozlama şemasına olanak sağlamaktadır.
Dağılım:
Çoklu dozlamanın ardından önemli ölçüde birikme gözlenmemiştir.
Biyotransformasyon:
Mebeverin hidroklorür esas olarak ester bağlarını yıkarak veratrik asit ve mebeverin alkole
dönüştüren esterazlarla metabolize olur. Plazmadaki ana metabolit DMAC’dır (Demetil
Karboksilik Asit). DMAC’ın kararlı durum eliminasyon yarılanma ömrü yaklaşık 5.77 saattir.
Çoklu dozlama esnasında (günde iki defa 200 mg), DMAC için C 804 ng/ml, ve t
maks maks
yaklaşık olarak 3 saattir. Değiştirilmiş salımlı sert kapsülün relatif biyoyararlanımı, 97% lik bir
ortalama oran ile optimum olur.
Eliminasyon:
Mebeverin tamamen metabolize olur; metabolitlerinin de yaklaşık olarak tamamı vücuttan atılır.
Veratrik asit idrarla atılır. Mebeverin alkol kısmen karboksilik asit (MAC) ve kısmen de DMAC
olarak idrarla atılır.
Hastalardaki karekteristik özellikler
Pediyatrik popülasyon
Mebeverinin herhangi bir formülasyonu ile çocuklarda farmakokinetik çalışma yürütülmemiştir.
5.3 Klinik öncesi güvenlilik verileri
Oral ve parenteral dozlardan sonraki tekrarlayan doz çalışmalarında, çoğunlukla titreme ve
kasılmalar ile santral sinir sistemi üzerine davranışsal uyarılma etkileri olduğu bildirilmiştir. En
hassas tür olan köpeklerde bu etkiler, vücut yüzey alana (mg/m2) göre maksimum tavsiye edilen
klinik doz olan 400 mg/gün’ün 3 katına eşdeğer oral dozlar ile karşılaştırılmasında görülmüştür.
Mebeverin üreme toksisitesi hayvan çalışmalarında yeterince araştırılmamıştır.
5Sıçanlarda ve tavşanlarda teratojenik potansiyel için herhangi bir işaret bulunmamıştır. Bununla
birlikte, farelerde maksimum klinik dozun 2 katına eşdeğer dozlarda embriyotoksik etkiler (bodur
gelişim, cenin ölümleri) gözlenmiştir. Bu etki, tavşanlarda gözlenmemiştir.
Maksimum klinik doza eşdeğer dozlarda, erkek ve dişi sıçanlarda fertilite üzerine herhangi bir etki
gözlenmemiştir.
Standart in vitro ve in vivo genotoksisite testlerinde, mebeverinin genotoksik etkileri görülmemiştir.
Karsinojenisite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Magnezyum stearat
Poliakrilat dispersiyonu %30
Talk
Hipromelloz
Metakrilik asit–etil akrilat kopolimer dispersiyonu %30
Gliserol triasetat
Kapsül
Sert jelatin kapsüller
Opak beyaz no:1
6.2 Geçimsizlikler
Veri bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında, çocukların göremeyeceği, erişemeyeceği yerlerde ve
ambalajında saklanmalıdır.
Buzdolabına koymayınız veya dondurmayınız.
6.5 Ambalajın Yapısı ve İçeriği
30 kapsül içeren PVC/ Al folyo blister ambalajlarda
6.6 İmhası için özel tedbirler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
67. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye – İstanbul
8. RUHSAT NUMARASI
2023/364
9. İLK RUHSAT TARİHİ/ RUHSAT YENİLEME TARİHİ
10.09.2023
10. KÜB’ÜN REVİZYON TARİHİ
10.09.2023
7