KISA ÜRÜN BİLGİSİ
1. BEŞERİ TIBBİ ÜRÜNÜN ADI
TENDURA 4 mg tablet
2. KALİTATİF VE KANTİTATİF BİLEŞİM
Etkin madde:
Doksazosin mesilat 4,85 mg (4 mg doksazosine eşdeğer)
Yardımcı maddeler:
Anhidr laktoz (sığır kaynaklı) 80 mg
Yardımcı maddeler için 6.1 ‘e bakınız.
3. FARMASÖTİK FORM
Beyaz, oblong, çentikli, eşit dozlara bölünebilir tablet.
4. KLİNİK ÖZELLİKLER
4.1. Terapötik endikasyonlar
Benign Prostat Hiperplazisi (BPH)
TENDURA, Benign Prostat Hiperplazisinin (BPH) klinik semptomlarının tedavisinde ve
BPH’nin eşlik ettiği azalmış üriner akışın tedavisinde endikedir. TENDURA hipertansif veya
normotansif olan BPH hastalarında kullanılabilir.
Hipertansiyon
TENDURA, hipertansiyon tedavisinde endike olup hastaların büyük çoğunluğunda kan
basıncını kontrolde ilk ajan olarak kullanılır. Tek antihipertansif ilaç ile yeterli derecede kontrol
altına alınamayan hastalarda TENDURA, tiazid diüretik, beta blokör, kalsiyum antagonisti
veya anjiotensin dönüştürücü enzim inhibitörü gibi diğer bir ilaç ile birlikte kullanılabilir.
4.2 Pozoloji ve uygulama şekli
Pozoloji/uygulama sıklığı ve süresi:
Hipertansiyon
TENDURA’nın mutad günlük doz sınırları günde 1-16 mg’dır. Postüral hipotansiyon ve/veya
senkop olasılığını en aza indirmek için tedavinin bir veya iki hafta süreyle günde bir defa verilen
l mg ile başlatılması önerilmektedir. (bkz. Bölüm 4.4) Bu amaçla 2 mg’lık tablet, ikiye
bölünebilir çentikli tablet formunda sunulmuştur. Daha sonraki bir veya iki haftada doz günde
bir defa verilen 2 mg’a çıkarılabilir. Eğer gerekirse, kan basıncında istenen azalmayı
gerçekleştirmek için hastanın kişisel cevabına bağlı olarak dozaj benzer sürelerde tedricen
artırılarak günde 4 mg, 8 mg ve 16 mg’a çıkarılabilir. Olağan dozaj günde tek doz olarak 2-4
mg’dır.
Benign Prostat Hiperplazisi
BPH’ın uzun dönem tedavisinde (48 aya kadar) doksazosinin sürekli etki ve emniyeti
kanıtlanmıştır.
1Postüral hipotansiyon ve veya senkop olasılığını en aza indirmek için TENDURA’nın önerilen
başlangıç dozu günde bir kez 1 mg’dır bkz. Bölüm 4.4) ). Bu amaçla 2 mg’lık tablet, ikiye
bölünebilir çentikli tablet formunda sunulmuştur. Hastanın kişisel ürodinamiklerine ve BPH
semptomlarına bağlı olarak doz. 2 mg’a, 4 mg’a ve önerilen en yüksek doz olan 8 mg’a kadar
çıkarılabilir. Önerilen titrasyon aralığı 1 - 2 haftadır. Önerilen dozaj günde tek doz olarak 2-4
mg’dır.
Uygulama şekli:
Ağız yolu ile alınır.
TENDURA sabah ya da akşam kullanılabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doksazosin farmakokinetiği değişmediği için ve
doksazosinin mevcut böbrek disfonksiyonunu kötüleştirdiğine ilişkin herhangi bir kanıt
bulunmadığı için, bu hastalarda mutad dozlar kullanılabilir. Doksazosin diyaliz edilemez.
Karaciğer yetmezliği:
Hepatik metabolizma üzerine etkisi olduğu bilinen ilaçlarda (simetidin gibi) ve karaciğer
yetmezliği olan hastalarda sadece sınırlı veri vardır. Karaciğerde tamamen metabolize edilen
bütün ilaçlarda olduğu gibi, TENDURA karaciğer fonksiyon bozukluğu kanıtı olan hastalara
dikkatle uygulanmalıdır (bkz. Bölüm 4.4 ve Bölüm 5.2).
Pediyatrik popülasyon:
Doksazosinin çocuklardaki ve adölesanlardaki etkililiği ve güvenliliği gösterilmemiştir.
Geriyatrik popülasyon:
Normal yetişkin dozu tavsiye edilir.
4.3. Kontrendikasyonlar
TENDURA aşağıdaki durumlarda kontrendikedir:
• Etkin maddeye veya diğer kinazolin tiplerine (örn. prazosin, terazosin) veya Bölüm 6.1’de
listelenen yardımcı maddelere karşı aşırı duyarlılık olduğu durumlar,
• Ortostatik hipotansiyon geçmişi olan hastalar,
• Benign prostat hiperplazisi ve eş zamanlı üst idrar yolları tıkanıklığı, kronik idrar yolları
enfeksiyonu veya mesane taşı olan hastalar,
• Hipotansiyonu olan hastalar (sadece benign prostat hiperplazisi endikasyonu için).
Doksazosin, ilerleyici renal yetmezlik eşlik etsin ya da etmesin aktif mesane ya da anüri olan
hastalarda monoterapi olarak kontrendikedir.
4.4. Özel kullanım uyarıları ve önlemleri
Postüral hipotansiyon / senkop
Tedavinin başlangıcı: Doksazosinin alfa blokör etkisi ile bağlantılı olarak, hastalarda, özellikle
tedavinin başlangıcında, , baş dönmesi ve halsizlik veya nadiren bilinç kaybı (senkop) ile kendini
gösteren postüral hipotansiyon görülebilir (bkz. Bölüm 4.2). Bu nedenle, potansiyel postüral
etkileri en aza indirmek için tedavi başlatılırken kan basıncı izlemek tedbirli bir tıbbi uygulama
olacaktır. Etkili herhangi bir alfa blokörle tedavi başlatılırken, hastaya postüral hipotansiyondan
2ileri gelebilecek semptomların nasıl önlenebileceği ve bunlar görüldüğü takdirde ne gibi tedbirler
alacağı hakkında bilgi verilmelidir. Hasta, doksazosin tedavisinin başlangıç döneminde, baş
dönmesi veya halsizlik görüldüğü takdirde yaralanma ile sonuçlanabilecek durumlardan
kaçınabilmek için uyarılmalıdır.
Akut kardiyak durumları olan hastalarda kullanım
Diğer tüm vazodilatör antihipertansif ajanlarda olduğu gibi, aşağıda belirtilen kardiyak durumları
olan hastalara doksazosin uygulanırken dikkatli olunmasını tavsiye etmek tedbirli bir tıbbi
uygulama olacaktır.
- aort stenozu veya mitral stenozdan kaynaklanan pulmoner ödem
- yüksek debili kalp yetmezliği
- pulmoner embolizm veya perikard efüzyonundan kaynaklanan sağ kalp yetmezliği
- düşük dolum basınçlı sol ventriküler kalp yetmezliği.
Karaciğer fonksiyon bozukluğu
Bütünüyle karaciğer tarafından metabolize edilen her ilaç gibi, doksazosin de karaciğer fonksiyon
bozukluğu belirtileri gösteren hastalarda dikkatli kullanılmalıdır (bkz. Bölüm 4.2). Ciddi
karaciğer bozukluğu olan hastalarla klinik deneyim olmadığı için ilacın bu hastalarda kullanımı
tavsiye edilmez.
PDE-5 inhibitörleri ile kullanım
Fosfodiesteraz-5-inhibitörleri (PDE-5) (örn; sildenafil, tadalafil, vardenafil) ve doksazosinin
birlikte kullanımında dikkatli olunmalıdır, çünkü her iki ilaç da vazodilatör etkiye sahiptir ve
bazı hastalarda semptomatik hipotansiyona sebebiyet verebilirler.
Hastada ortostatik hipotansiyon riskini asgariye indirmek için; PDE-5 inhibitörü ile tedaviye
başlamadan önce hastanın alfa-blokör tedavisi ile hemodinamik olarak stabil olduğundan emin
olmak gerekir. Ayrıca, PDE- 5 inhibitörü ile tedaviye mümkün olan en düşük dozla başlanması
ve doksazosin alımını takiben 6 saatlik bir zaman aralığı bırakılması tavsiye edilir. Doksazosinin
kontrollü salım formülasyonları ile herhangi bir çalışma yapılmamıştır.
Katarakt ameliyatı
Katarakt ameliyatı sırasında, tamsulosin ile tedavi gören ya da daha önceden tedavi görmüş bazı
hastalarda intraoperatif gevşek iris sendromu (Intraoperative Floppy iris Syndrome-IFIS)
gözlenmiştir. Diğer alfa l blokörler ile de izole vakalar bildirildiği için sınıf etkisi olasılığı göz
ardı edilemez. IFIS katarakt operasyonu sırasında prosedürle ilgili komplikasyonları
artırabileceği için, alfa l blokörlerin güncel veya geçmiş kullanımı cerrahi öncesinde oftalmik
cerraha bildirilmelidir.
Priapizm
Pazarlama sonrası deneyiminde doksazosin dahil olmak üzere alfa 1 blokerler ile uzamış
ereksiyonlar ve priapizm bildirilmiştir. Eğer priapizm hemen tedavi edilmezse, penil doku
hasarına ve kalıcı fonksiyon kaybına neden olabilir. Bu nedenle, hasta acil tıbbi yardım almalıdır.
Prostat Kanseri Taraması
Prostat karsinomu, BPH ile ilişkili semptomların çoğuna neden olur ve bu iki hastalık birlikte de
görülebilir. Bu nedenle BPH semptomlarının tedavisi için doksazosine başlamadan önce prostat
karsinomu durumu araştırılmalıdır.
3Yardımcı maddeler
Bu tıbbi ürün laktoz içerir. Nadir kalıtımsal galaktoz intoleransı, Lapp laktaz yetmezliği ya da
glikoz galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
PDE-5 İnhibitörleri ile kullanım (sildenafil, tadalafil, vardenafil gibi):
Doksazosinin PDE-5 inhibitörleri ile birlikte kullanımı bazı hastalarda semptomatik
hipotansiyona sebep olabileceğinden, bu grup ilaçlar ile birlikte tedavide dikkatli olunmalıdır
(bkz. Bölüm 4.4). Doksazosinin kontrollü salım formülasyonları ile herhangi bir çalışma
yapılmamıştır.
Plazmadaki doksazosinin büyük bir kısmı (%98) proteine bağlıdır. İnsan plazmasındaki in
vitro veriler doksazosinin, digoksin, fenitoin, varfarin veya indometazinin proteine bağlanması
üzerinde bir etkisi olmadığını gösterir.
İn vitro çalışmalar doksazosinin, sitokrom P450 3A4’ün (CYP3A4) bir substratı olduğunu
göstermektedir. Doksazosin, klaritromisin, indinavir, itrakonazol, ketokonazol, nefazodon,
nelfinavir, ritonavir, sakinavir, telitromisin veya vorikonazol gibi güçlü bir CYP3A4 inhibitörü
ile birlikte uygulandığında dikkatli olunmalıdır (bkz. Bölüm 5.2)
Doksazosin, klinik deneyimde, tiazid diüretikler, furosemid, beta blokör ilaçlar, non-steroid
antiinflamatuar ilaçlar, antibiyotikler, oral hipoglisemik ilaçlar, ürikozürik ajanlar veya
antikoagülanlarla beraber kullanıldığında herhangi bir advers ilaç etkileşmesi görülmemiştir.
Bununla birlikte, uygun ilaç-ilaç etkileşimi çalışmalarından elde edilen veriler mevcut değildir.
Doksazosin diğer alfa-blokörlerin ve diğer antihipertansiflerin kan basıncı düşürücü etkisini
güçlendirir.
22 sağlıklı erkek gönüllüde yapılan açık uçlu, randomize, plasebo kontrollü bir çalışmada, oral
simetidinin günde iki defa 400 mg dozda uygulandığı dört günlük bir tedavi rejiminde, ilk gün tek
doz l mg doksazosin uygulaması, doksazosinin ortalama EAA’sında %10’luk bir artışla
sonuçlanırken, ortalama C ve doksazosinin ortalama yarı ömründe istatistiksel olarak anlamlı
maks
bir değişiklik olmamıştır. Simetidin ile birlikte doksazosinin ortalama EAA’sındaki %10’luk
yükselme, plaseboyla birlikte doksazosinin ortalama EAA’sında %27 oranında görülen ve
kişisel özelliklere bağlı farklılıkların dahilindedir.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda uygun bir doğum kontrol yöntemi kullanımı
4değerlendirilmelidir.
Gebelik dönemi
Hipertansiyon endikasyonu için:
Doksazosinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
Hamile kadınlarda yapılmış iyi kontrollü ve yeterli çalışma olmadığından, hamilelik sırasında
TENDURA’nın güvenliliği henüz belirlenmemiştir. Dolayısıyla, TENDURA, hamilelik
döneminde sadece, hekimin kanaatince potansiyel faydaları muhtemel risklerinden fazla ise
kullanılmalıdır.
Her ne kadar hayvan deneylerinde doksazosin ile teratojenik etkiler görülmemişse de çok
yüksek dozlarda, hayvanlarda fetal hayatta kalmanın azaldığı görülmüştür (bkz. bölüm 5.3).
Benign Prostat Hiperplazisi (BPH) endikasyonu için:
Bu bölüm uygulanabilir değildir.
Laktasyon dönemi
Hipertansiyon endikasyonu için:
İnsan verileri çok sınırlı olmakla birlikte, anne sütünden doksazosin atılımının çok düşük
olduğu (göreceli bebek dozunun %1’den az olduğu) görülmüştür. Yeni doğmuş bebek veya
bebek için risk göz ardı edilemez. Buna göre, doksazosin, hamilelik ve emzirme döneminde
sadece, hekimin kanaatince potansiyel faydaları muhtemel risklerinden fazla ise kullanılmalıdır.
Benign Prostat Hiperplazisi (BPH) endikasyonu için:
Bu bölüm uygulanabilir değildir.
Üreme yeteneği/Fertilite
Sıçanlarda yapılan çalışmalar, 12 mg/gün insan dozuyla elde edilenin yaklaşık 4 katı EAA
maruziyet olan 20 mg/kg/gün oral dozlarla tedavi edilen erkeklerde düşük fertilite görülmüştür.
Bu etki ilaç kesildikten sonraki iki hafta içinde geri dönüşümlüdür. Doksazosinin insanlarda erkek
fertilitesi üzerinde herhangi bir etkisi bildirilmemiştir.
4.7. Araç ve makine kullanımı üzerindeki etkiler
Özellikle TENDURA tedavisine başlarken, makine veya motorlu araç kullanımında bozulma
görülebilir.
4.8. İstenmeyen etkiler
Hipertansiyon
Hipertansiyonlu hastalarla yapılan kontrollü klinik araştırmalarda, doksazosin tedavisine
ilişkin en sık rastlanan yan etkiler postüral tipte (nadiren bayılma ile birlikte görülen) veya non-
spesifik reaksiyonlardır.
Benign Prostat Hiperplazisi
BPH’de yapılan kontrollü klinik çalışmalar, hipertansiyondakine benzer yan etki profili
gösterir.
5İstenmeyen etkiler sistem-organ sınıfı ve sıklık gruplandırmasına göre şu esaslar kullanılarak
sıralandırılmaktadır: (çok yaygın (>1/10); yaygın (>1/100 ila <1/10); yaygın olmayan
(>1/1.000 ila <1/100); seyrek (>1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor) açısından aşağıda listelenmiştir:
Enfeksiyonlar ve enfes tasyonlar:
Yaygın: Solunum yolu enfeksiyonu, idrar yolu enfeksiyonu
Kan ve lenf sistemi hastalıkları:
Çok seyrek: Lökopeni, trombositopeni
Bağışıklık sistemi hastalıkları:
Yaygın olmayan: Alerjik ilaç reaksiyonu
Metabolizma ve beslenme hastalıkları:
Yaygın olmayan: Anoreksi, gut, iştahta artma
Psikiyatrik hastalıklar:
Yaygın olmayan: Anksiyete, depresyon, uykusuzluk, ajitasyon, sinirlilik
Sinir sistemi hastalıkları:
Yaygın: Baş dönmesi, baş ağrısı, somnolans
Yaygın olmayan: Serebrovasküler olaylar, hipoestezi, senkop, tremor
Çok seyrek: Postüral baş dönmesi, parestezi
Göz hastalıkları:
Çok seyrek: Görmede bulanıklaşma
Bilinmiyor: İntraoperatif gevşek iris sendromu (bkz. Bölüm 4.4)
Kulak ve iç kulak hastalıkları:
Yaygın: Vertigo
Yaygın olmayan: Çınlama
Kardiyak hastalıklar:
Yaygın: Palpitasyon, taşikardi
Yaygın olmayan: Anjina pektoris, miyokard enfarktüsü
Çok seyrek: Bradikardi, kardiyak aritmiler
Vasküler hastalıklar:
Yaygın: Hipotansiyon, postüral hipotansiyon
Çok seyrek: Sıcak basması
Solunum, göğüs bozuklukları ve mediastinal hastalıklar:
Yaygın: Bronşit, öksürük, dispne, rinit
Yaygın olmayan: Burun kanaması
Çok seyrek: Bronkospazm
Gastrointestinal hastalıklar:
Yaygın: Abdominal ağrı, dispepsi, ağız kuruluğu, bulantı
Yaygın olmayan: Konstipasyon, gaz, kusma, gastroenterit diyare
6Hepato-bilier hastalıklar:
Yaygın olmayan: Karaciğer fonksiyon testlerinde anormallikler
Çok seyrek: Kolestaz, hepatit, sarılık
Deri ve deri altı doku hastalıkları:
Yaygın: Kaşıntı
Yaygın olmayan: Deri döküntüsü
Çok seyrek: Alopesi, purpura, ürtiker
Kas-iskelet sistemi bozuklukları, bağ doku ve kemik hastalıkları:
Yaygın : Sırt ağrısı, kas ağrısı
Yaygın olmayan : Eklem ağrısı
Seyrek: Kas krampları, kas güçsüzlüğü
Böbrek ve idrar yolu hastalıkları:
Yaygın: Sistit, üriner inkontinans
Yaygın olmayan: Disüri, hematüri, idrara sık çıkma
Seyrek: Poliüri
Çok seyrek: İşeme bozukluğu, noktüri, idrarda artış
Üreme sistemi ve meme hastalıkları:
Yaygın olmayan: İmpotans
Çok seyrek: Jinekomasti, priapizm
Bilinmiyor: Retrograd ejakülasyon
Genel bozukluklar ve uygulama bölgesine ilişkin hastalıklar:
Yaygın: Asteni, göğüs ağrısı, influenza benzeri semptomlar, periferik ödem
Yaygın olmayan: Ağrı, yüzde ödem
Çok seyrek: Yorgunluk, keyifsizlik
Araştırmalar:
Yaygın olmayan: Kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı doz hipotansiyona neden olmuşsa, hasta başı aşağıya doğru, sırtüstü yatar bir vaziyete
getirilmelidir. Kişisel olarak hastanın durumuna göre, uygun olacağı düşünülen diğer destekleyici
önlemler alınmalıdır.
Bu önlem yeterli gelmezse, şok öncelikle hacim genişleticilerle tedavi edilmelidir. Gerekirse
bundan sonra vazopresör kullanılmalıdır. Böbrek fonksiyonu izlenmeli ve gerektiğinde
desteklenmelidir.
7Doksazosin yüksek derecede proteine bağlı olduğu için diyaliz endike değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Alfa-Adrenoreseptör Antagonistleri
ATC kodu: C02CA04
Etki mekanizması
Doksazosin postsinaptik bölgede güçlü ve seçici bir alfa 1 adrenoseptör antagonistidir. Bu
etkisiyle sistemik kan basıncında bir azalmaya neden olur. TENDURA’nın esansiyel
hipertansiyonlu hastalarda günde bir kez oral kullanımı uygundur.
Farmakodinamik etkileri
Doksazosinin advers metabolik etkisi olmadığı gösterilmiştir ve beraberinde diabetes mellitus,
gut ve insülin direnci olan hastalarda kullanım için uygundur.
Doksazosinin, astımı olan, sol ventriküler hipertrofisi olan ve yaşlı hastalarda kullanımı
uygundur. Doksazosinle tedavinin sol ventriküler hipertrofide regresyon, trombosit
agregasyonunun inhibisyonu ve doku plazminojen aktivatörü etkinliğinde iyileşme sağladığı
gösterilmiştir. Ayrıca doksazosin, insülin direnci olan hastalarda insülin hassasiyetini artırır.
Doksazosin antihipertansif etkisine ek olarak, uzun süreli çalışmalarda plazma total kolesterol,
LDL ve trigliserid konsantrasyonlarında bir miktar bir azalma sağlamıştır. Bu nedenle özellikle
hiperlipidemisi de olan hipertansif hastalara yararlı olabilir.
Semptomatik BPH (Benign Prostat Hiperplazisi)’li hastalarda doksazosin uygulaması
ürodinamiklerde ve semptomlarda anlamlı gelişme ile sonuçlanır. BPH’deki etkinin, müsküler
bağ dokusu ve prostat kapsülü ve mesane boynunda yerleşmiş olan alfa-adrenoseptörlerinin
selektif blokajından kaynaklandığı düşünülmektedir.
5.2. Farmakokinetik özellikler
Genel özellikler
Emilim:
İnsanlarda (genç erkek yetişkinler veya her iki cinsiyetten de yaşlılar) oral kullanımın ardından
doksazosin iyi absorbe edilir ve dozun yaklaşık üçte ikisi biyolojik olarak kullanılabilir.
Dağılım:
Doksazosinin yaklaşık %98’i plazmada proteine bağlı olarak bulunur.
Biyotransformasyon:
Doksazosin, öncelikle O-demetilasyon ve hidroksilasyon ile metabolize olur.
TENDURA’nın oral uygulamasından sonra metabolitlerin plazma konsantrasyonları düşüktür.
İnsanda en aktif (6’ hidroksi) metabolit ana bileşenin plazma konsantrasyonunun kırkta biri
oranında mevcuttur, bu durum antihipertansif etkinliğin büyük oranda doksazosin kaynaklı
olduğunu göstermektedir.
Doksazosin karaciğerde yoğun şekilde metabolize edilir. İn vitro çalışmalar, eliminasyon için
primer yolun CYP3A4 ile olduğunu; bunun yanı sıra daha az oranda da olsa CYP2D6 ve
8CYP2C9 metabolik yollarının da eliminasyona dahil olduğunu göstermektedir.
Eliminasyon:
Plazma eliminasyonu bifaziktir ve terminal plazma eliminasyon yarılanma ömrü 22 saattir. Bu
durum, günde bir kez uygulanmasının temelini oluşturur. Doksazosin yoğun bir biçimde
metabolize olup metabolitlerin büyük kısmı dışkı yoluyla ve %5’inden azı değişmemiş ilaç
olarak atılır.
Doğrusallık/doğrusal olmayan durum:
Yeterli bilgi yoktur.
Hastalardaki karakteristik özellikler
Böbrek yetmezliği:
Böbrek bozukluğu olan hastalarda standart doksazosin ile yapılan farmakokinetik çalışmalarda,
normal böbrek fonksiyonları olan hastalar ile karşılaştırıldığında, önemli faklılıklar olmadığı
gösterilmiştir.
Karaciğer yetmezliği:
Karaciğer bozukluğu olan hastalarla ve karaciğer metabolizmasını etkilediği bilinen ilaçlar (örn;
simetidin) üzerine etki ile ilgili sınırlı bilgi mevcuttur. Orta seviyede karaciğer bozukluğu olan
12 hastada yapılan bir klinik çalışmada, tek doz doksazosin uygulaması, eğri altı alan (EAA)’da
%43 oranında bir artışla ve oral klerensde %40 oranında bir azalma ile sonuçlanmıştır.
Doksazosin primer olarak O-demetilasyon ve hidroksilasyonla karaciğerde metabolize edilir.
Tamamıyla karaciğer ile metabolize edilen diğer ilaçlarda olduğu gibi. karaciğer
fonksiyonlarında değişme olan hastalarda, doksazosin kullanımında dikkat edilmesi
gereklidir (bkz. Bölüm 4.4).
5.3. Klinik öncesi güvenlilik verileri
Güvenlilik farmakolojisinde, tekrarlanan doz toksisitesinde, genotoksisitede ve karsinojenisitede
konvansiyonel hayvan çalışmalarına dayanan klinik öncesi veriler, insanlar için özel bir tehlike
olmadığını ortaya koymaktadır.
Hayvan testlerinde teratojenik etki görülmemesine rağmen, hayvanlarda, insanlarda önerilen
maksimum dozdan yaklaşık 300 kez daha yüksek dozda fetal sağkalımda azalma gözlenmiştir.
Tek bir oral dozda radyoaktif doksazosin verilen emziren sıçanlarda yapılan çalışmalar,
doksazosinin, sıçan sütünde, anne plazma konsantrasyonunun yaklaşık 20 kat daha fazla
konsantrasyonda biriktiğini göstermektedir.
6. FARMASÖTİK ÖZELLİKLER
6.1 Yardımcı maddelerin listesi
• Mikrokristalin selüloz
 Avicel PH 101
 Emcocel 90 M
• Anhidr laktoz (sığır kaynaklı)
• Sodyum nişasta glikolat
• Anhidr kolloidal silika
9• Sodyum lauril sülfat
• Magnezyum stearat
6.2 Geçimsizlikler
Geçerli değildir.
6.3 Raf ömrü
60 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajin niteliği ve içeriği
Karton kutuda, 20 tabletlik AL/PVC/PVDC blister ambalajlarda piyasaya sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”‘ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020-İlkadım/ SAMSUN
8. RUHSAT NUMARASI(LARI)
2016/377
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.05.2016
Son yenileme tarihi : -
10. KÜB’ün YENİLENME TARİHİ:
10