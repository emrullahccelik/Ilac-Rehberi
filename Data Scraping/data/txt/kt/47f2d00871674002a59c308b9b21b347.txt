1 / 6  Bu ilacı kullanmaya başlamadan  önce bu KULLANMA TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız. KULLANMA TALİMATI  
 
MULTİFLEX PREMİKS DOBUTHAVER 2000 mcg/  mL steril I.V. infüzyon çözeltisi  
Damar içi kullanım için çözelti  
Steril  
 
• Etkin  maddeler: Her 100 mililitre  çözelti  200 mg dobutamine eşdeğer  224,2 mg 
dobutamin hidroklorür içerir.  
• Yardımcı  maddeler: Dekstroz monohidrat, Sodyum metabisülfit,  disodyum EDTA  dihidrat 
sodyum hidroksit, hidroklorik asit ve enjeksiyonluk su. 
 
 
Bu Kullanma  Talimatında:  
1. DOBUTHAVER nedir  ve ne için kullanılır?  
2. DOBUTHAVER’i  kullanmadan önce dikkat edilmesi gerekenler  
3. DOBUTHAVER nasıl  kullanılır?  
4. Olası  yan etkiler  nelerdir?  
5. DOBUTHAVER’in  saklanması  
Başlıkları yer almaktadır. 
 
1. DOBUTHAVER nedir  ve ne için kullanılır?  
DOBUTHAVER,  her bir torbasında  250 mililitre  çözelti  içinde 500 mg dobutamin içeren  ve 
“inotropik” (kalbin kasılma gücünü arttıran) olarak bilinen gruptan bir ilaçtır. 
Bazı kalp hastalıkları ya da kalp ameliyatlarından  sonra gelişebilen  kalbin kasılma  gücünün 
azaldığı  durumlarda, kalbe kısa  süreli destek  sağlamak üzere damar  içi yoldan  uygulanır.  
2. DOBUTHAVER’i kullanmadan önce dikkat edilmesi gerekenler  
DOBUTHAVER’i  aşağıdaki  durumlarda  KULLANMAYINIZ  
Daha önce DOBUTHAVER, içerdiği etkin maddeler ya da yardımcı maddeleri içeren ilaçları  
aldığınızda  alerjik  bir tepki gösterdiyseniz, yani sizde aniden  soluk kesilmesi,  hırıltılı solunum, 
deri döküntüleri, kaşıntı  ya da vücudunuzda  şişme  gibi belirtiler  oluştuysa  bu ilacı 
KULLANMAYINIZ.  Alerjiniz  olup olmadığından emin  değilseniz,  doktorunuza danışınız. 2 / 6  DOBUTHAVER  ayrıca aşağıdaki  durumlarda  kullanılmamalıdır: 
− Kalbin  dolmasını  engelleyen  bazı kalp hastalıkları 
− Kalp  kası hastalıkları (Kardiyomiyopati)  
− Kalp  kasının kalınlaşmış  olduğu bir kalp hastalığı (idiyopatik hipertrofik  subaortik stenoz)  
− Kalbin  çalışma  hızıyla  ilişkili kalıtsal bir hastalık  (Konjenital  uzamış  QT sendromu veya  
Torsades  de Pointes  hastalığı)  
− Kalpten  çıkan  ana atardamar  olan aortta  tıkanıklık  (Aortik  stenoz)  
− Kalbi  çevreleyen  kesenin  hastalığı (Konstriktif  perikardit)  
− Astımlı hastalar  
− Alerjik  bünyeli  (atopik)  hastalar  
− Aspirin  veya  diğer  steroid  olmayan  yangı  giderici  (antiinflamatuvar)  ilaçlara aşırı 
duyarlılığı  olan  hastalar  
− Mısır  ya da mısır  ürünlerine  alerjisi olduğu bilinen  hastalar  
 
DOBUTHAVER’i  aşağıdaki  durumlarda  DİKKATLİ  KULLANINIZ  
Eğer  sizde aşağıdaki  hastalıklardan  biri varsa:  
− Böbreklere  yakın bir bölgenin tümörüne  bağlı  yüksek tansiyon (Feokromositoma)  
− Dolaşımın  kan hacminin  normalden az olduğu bir  durum  (Hipovolemi)  
− Şeker  hastasıysanız.  Bu ilacın  bir torbası  12,5 gram  dekstroz  (glukoz)  içermektedir.  Şeker  
hastalığınız  varsa bu durum  dikkate  alınmalıdır.  
− Kalp  ritminizde  bir bozukluk varsa 
− 15 yaş  altı çocuksanız  
− Henüz  bir kalp krizi (enfarktüs)  geçirmişseniz  
− Tansiyonunuzun çok  düşük olduğu durumlar, şok durumları  
− Yüksek tansiyonlu (hipertansiyon)  hastalar  (bu hastalarda kan  basıncı  yükselmesi  
istenenden  fazla olabilir)  
− Hamileyseniz  ya da bebeğinizi  emziren  bir anneyseniz.  
 
Ayrıca ilacınız  kalp masajı dahil  yeniden canlandırma  olanağı  bulunan  bir yerde,  bir hekim  
gözetiminde ve bu konuda eğitim görmüş personel tarafından yapılacaktır. Hekiminiz, herhangi bir  
damar  yolundan uygulanan sıvı gibi DOBUTHAVER  uygulamasının da vücudunuzda  veya  
akciğerlerde  sıvı yüklenmesine  yol açabileceğinin  bilincinde  olarak  uygulama  sırasında  bu 
durumun oluşmaması için sizi yakından izleyecektir.  DOBUTHAVER  kullanımı sırasında,  
özellikle  sizde yüksek doz uygulanacaksa  sürekli  olarak  ya da sık sık kan basıncınız  ölçülecek,  
kalp elektronuz  (EKG)  alınacak  ve kalbinizin  çalışmasıyla  ilgili diğer  bazı  testler  yapılacaktır.  
 
DOBUTHAVER’in  yiyecek  ve içecek  ile kullanılması  
Damar yoluyla uygulanan bir ilaçtır; uygulama şekli açısından yiyecek ve içeceklerle herhangi bir  
etkileşimi yoktur.  
 
Hamilelik  
İlacı kullanmadan önce  doktorunuza ya da eczacınıza  danışınız.  3 / 6  Doktorunuz  tarafından  özellikle  uygun görülmediği  takdirde,  gebelik  döneminde  
DOBUTHAVER’i  kullanmayınız. 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce  doktorunuza ya da eczacınıza  danışınız.  
Bebeğinizi  emziriyorsanız,  bu durumu doktorunuza  bildiriniz.  Doktorunuz  tarafından  özellikle  
uygun görülmediği  takdirde, emzirme  döneminde  DOBUTHAVER’i kullanmayınız.  
 
Araç ve makine  kullanımı  
DOBUTHAVER’in  kullanımı sırasında  araç ya da makine  kullanımı pratik  olarak  mümkün 
değildir. 
Bununla  birlikte,  uygulama  sonrasında  araç  ve makine  kullanma  yeteneği  bozulabileceğinden 
uygulamadan sonraki  24 saat  içinde  bu gibi  işlerden kaçınınız.  
 
DOBUTHAVER’in içeriğinde bulunan bazı yardımcı maddeler hakkında önemli bilgiler  
DOBUTHAVER’in  içeriğinde  bulunan yardımcı  maddelere karşı  bir duyarlılığınız  yoksa, bu 
maddelere bağlı olumsuz bir etki beklenmez.  
DOBUTHAVER, bazı duyarlı kişiler de aşırı duyarlılık belirtilerine yol açabilen ve bir sülfit türevi 
olan sodyum bisülfit içerir. Toplumdaki sülfit duyarlılığının yaygınlığı tam olarak bilinmemektedir  
fakat  muhtemelen  düşüktür. Sülfit duyarlılığı,  astımlı kişilerde  astımlı  olmayanlara göre daha  
sıktır.  
DOBUTHAVER her 250 mililitrelik torbada 1  mmol (23  mg)’dan  daha  az sodyum ihtiva  eder;  
yani esasında “sodyum  içermez”.  Sodyum  dozu nedeniyle  herhangi  bir uyarı  gerekmemektedir  
 
Diğer ilaçlar  ile birlikte  kullanımı  
Reçetesiz alınan  ilaçlar,  aşılar  ve bitkisel ilaçlar  da dahil  olmak  üzere başka  herhangi  bir ilaç 
almayı  planlıyorsanız, alıyorsanız  veya  yakın zamanda aldıysanız  lütfen  doktorunuza  bildiriniz.  
Eğer  aşağıdaki  ilaçları kullanıyorsanız  lütfen  doktorunuza  bildiriniz:  
− Beta bloker olarak bilinen bazı tansiyon ilaçları (atenolol, betaksolol, bisoprolol, esmolol, 
metoprolol, asebutolol, seliprolol).  Bu ilaçlar  DOBUTHAVER’in  etkilerini azaltabilir.  
− Alfa bloker  olarak  bilinen  bazı ilaçlar  (prostat  hastalıklarında  kullanılan  prazosin,  
terazosin,  doksazosin ve urapidil  gibi ilaçlarla  fentolamin,  fenoksibenzamin, tolazolin,  
dibenamin, ergot  alkaloidleri gibi  bazı özel tansiyon hastalıklarında  kullanılan  ilaçlar)  
− Solunum  yoluyla  kullanılan  anestezi  ilaçları (özellikle  siklopropan ve halotan)  
− Damar  genişletici bazı ilaçlar  (Sodyum  nitroprussid ya da gliseril nitrat gibi)  
− Oksitosin  (doğum  sonu kanamalarda kullanılan  bir ilaç)  
− Bazı depresyon  ilaçları (MAO  inhibitörü ve trisiklik  antidepresan  olarak  adlandırılan  
ilaçlar)  
− ADE inhibitörü adı verilen bazı tansiyon ilaçları (alasepril, benazepril, delapril, enalapril,  
fosinopril, kaptopril, kinapril, lisinopril,  perindopril, ramipril,  silazapril,  trandolapril, 
zofenopril)  4 / 6  Çözeltiye ilaç eklenmemelidir. Sodyum bikarbonat veya kuvvetli alkali çözeltilerle aynı anda  
uygulanmamalıdır. Ayrıca  kan ile aynı  uygulama setinden uygulanmamalıdır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen  doktorunuza veya  eczacınıza  bunlar  hakkında bilgi  veriniz.  
 
3. DOBUTHAVER nasıl  kullanılır?  
Uygun  kullanım  ve doz/uygulama sıklığı için talimatlar:  
Sizin bu ilaca hangi miktarlarda ihtiyacınız olduğuna ve size ne zaman uygulanacağına doktorunuz  
karar verecektir. Buna yaşınız, vücut ağırlığınız ve bu ilacın size uygulanma nedenine göre karar  
verecektir.  
DOBUTHAVER doktorunuz size ayrı bir tavsiyede bulunmadıkça genellikle kilo başına dakikada  
0,002- 0,02 (nadiren 0,04) miligram dozunda kullanılacaktır. Uygulamaya daha düşük dozlardan 
başlanacak  ve birkaç  dakikalık  aralıklarla  arttırılarak bu  dozlara ulaşılacaktır.  
 
Uygulama yolu ve metodu:  
Uygun küçük bir boru (kateter)  ya da enjektörle  damar  içi yoldan uygulanır. Çözelt inin akış hızını  
kontrol  etmek  için kalibre  edilmiş  elektronik bir pompayla  kullanımı önerilir.  
Değişik yaş grupları  
Çocuklarda  kullanım:  
Zamanından  önce  doğmuş  (prematüre)  yeni doğan bebeklerde  etkisi daha düşüktür. 15 yaşından 
küçük çocuklarda kullanım  sırasında  vücutta  sıvı yüklenmesi  riski  bulunmaktadır. 
 
Yaşlılarda  kullanım:  
Genel  olarak, yaşlı  hastalarda  doz seçiminde  dikkatli  olunmalıdır.  Karaciğer,  böbrek ve kalp 
fonksiyonlarında azalma, eşlik eden herhangi bir hastalık ya da ilaç alımı düşünülerek, tedaviye en  
düşük dozdan başlanmalıdır.  
 
Özel  kullanım  durumları:  
Özel  kullanım  durumu yoktur. 
Eğer  DOBUTHAVER’in  etkisinin  çok güçlü veya zayıf  olduğuna dair bir izleniminiz  var ise, 
doktorunuz  veya eczacınız ile konuşunuz. 
 
Kullanmanız  gerekenden  daha  fazla  DOBUTHAVER kullandıysanız  
Kullanmanız gerekenden daha fazla DOBUTHAVER kullandıysanız sizde zehirlenme belirtileri  
olan iştahsızlık, bulantı, kusma, titreme, endişe hali, kalp çarpıntısı, baş ağrısı, nefes kesilmesi,  
göğüs  ağrısı gibi belirtiler görülebilir. Tansiyonunuz yükselebilir ya da düşebilir, kalbiniz düzensiz  
çalışmaya başlayabilir.  
DOBUTHAVER’den  kullanmanız gerekenden fazlasını kullanmışsanız bir doktor veya eczacı ile  
konuşunuz. 
 
DOBUTHAVER’i  kullanmayı  unutursanız  
Unutulan dozları dengelemek  için çift doz  almayınız.  5 / 6  DOBUTHAVER ile tedavi  sonlandırıldığında  oluşabilecek  etkiler 
İlaç birden  kesilmemelidir.  Doz kademeli  olarak  azaltılarak  ilaç kullanımına  son verilmelidir.  
 
4. Olası yan  etkiler nelerdir?  
Tüm  ilaçlar  gibi, DOBUTHAVER’in  içeriğinde  bulunan maddelere duyarlı  olan kişilerde  yan 
etkiler  olabilir.  
Aşağıdakilerden  biri olursa,  DOBUTHAVER’i  kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne  başvurunuz:  
− İlacın  uygulandığı  bölgede ya da tüm vücutta  kaşıntılı kızarıklık/kabarıklık,  yanma hissi;  
− Solunum sıkıntısı,  hırıltılı solunum, göğüste  ağrı; 
− Vücutta  aşırı  sıcaklık  ya da soğukluk hissi,  terleme;  
− Ellerde,  ayaklarda,  dudaklarda, yüzde veya tüm vücutta  şişme;  
− Baş dönmesi, bayılma  hissi;  
− Kalpte  çarpıntı.  
Bunların hepsi çok ciddi  yan etkilerdir.  
Eğer  bunlardan biri sizde mevcut  ise, sizin  DOBUTHAVER’e  karşı  ciddi  alerjiniz  var demektir.  
Acil tıbbi müdahaleye veya hastaneye yatırılmanıza gerek olabilir. 
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya size en 
yakın  hastanenin  acil bölümüne  başvurunuz:  
− Kalbiniz  normalden hızlı çalışmaya başlarsa  (Taşikardi).  
− Kalbinizin  normalden farklı  ritimde  çalışmaya başlarsa (Aritmi).  
− Tansiyonunuzda yükselme ya da düşme olursa. 
− Göğsünüzde  ağrı ya da nefes  kesilmesi gibi belirtileriniz  olursa. 
− Mide bulantınız  olursa. 
− Baş ağrınız  olursa. 
− Kanınızdaki potasyum düzeyleri azalırsa (Hipokalemi). 
Bunların hepsi ciddi  yan etkilerdir.  Acil tıbbi müdahale gerekebilir.  
Aşağıdakilerden  he rhangi  birini fark ederseniz,  doktorunuza  söyleyiniz:  
− İlacın  uygulandığı  bölgede damar  dışına  sızma  sonrası  yerel  şişlik,  kızarıklık  ve ısı artışı.  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda  
hekiminiz,  eczacınız veya hemşireniz ile konuşunuz. Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etkileri Bildirimi”  ikonuna tıklayarak  ya da 0 800 
314 00 08 numaralı  yan etki bildirim hattını arayarak  Türkiye Farmakovijilans  Merkezi  
(TÜFAM)’ne  bildiriniz.  Meydana gelen  yan etkileri bildirerek  kullanmakta  olduğunuz  ilacın  
güvenliliği  hakkında  daha  fazla bilgi edinilmesine  katkı sağlamış  olacaksınız.  6 / 6  5. DOBUTHAVER’in  saklanması  
DOBUTHAVER’i  çocukların  göremeyeceği,  erişemeyeceği  yerlerde  ve ambalajında saklayınız. 
25 ºC’nin altındaki  oda sıcaklığında  saklayınız.  Torba  sıcaktan  korunmalı  ve dondurulmamalıdır. 
Her bir torba tek kullanımlıktır. Kısmen  kullanılmış  torbalar saklanmamalı; uygulamanın yapıldığı  
sağlık  kuruluşunun tıbbi  atık prosedürlerine  uygun olarak  imha  edilmelidir.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra DOBUTHAVER’i  kullanmayınız. 
 
Ruhsat  Sahibi:  
Haver  Farma  İlaç A.Ş.  
Akbaba Mah. Maraş Cad. No:52/2/1 
Beykoz  / İSTANBUL  
Tel: 0216 324 38 38 
Faks:  0216 317 04 98 
 
Üretim Yeri:  
Osel İlaç Sanayi ve Ticaret A.Ş.  
Akbaba Mah. Maraş Cad. No: 52 
Beykoz  / İSTANBUL  
Tel: 0216 320 45 50 
Faks:  0216 320 45 56 
 
Bu kullanma talimatı… tarihinde  onaylanmıştır. 