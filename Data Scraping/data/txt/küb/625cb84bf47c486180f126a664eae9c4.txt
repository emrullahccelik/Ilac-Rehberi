 1 KISA ÜRÜN BİLGİSİ  
 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl 
raporlanır?”  
 1. BEŞERİ TIBBİ ÜRÜNÜN ADI  
 VİZİMPRO  30 mg film kaplı tablet  
 2. KALİTATİF VE KANTİTATİF BİLEŞİM  
 
Etkin  madde : 
Her film  kaplı  tablet  30 mg dakomitinib e eşdeğer  31,153 mg dakomitinib  monohidrat  içerir.  
 
Yardımcı madde(ler) : 
Laktoz monohidrat  (sığır  kaynaklı)   81 mg 
 
Yardımcı  maddeler için  6.1’e bakınız. 
 3. FARMASÖTİK FORM  
 Film  Kaplı  Tablet.  
 Bir yüzünde  “Pfizer” diğer  yüzünde  ise “DCB30”  yazan,  mavi  film kaplı,  7,5 mm, 
yuvarlak  bikonveks  tablet.  
 4. KLİNİK ÖZELLİKLER  
 4.1. Terapötik endikasyonlar  
 VİZİMPRO monoterapi olarak, 18 yaş ve üzerinde, ECOG 0 veya 1, epidermal büyüme faktörü reseptörü (EGFR) ekzon 19 delesyonu veya ekzon 21 L858R alt mutasyonu bulunan, yeni tanı lokal ileri veya metastatik veya adjuvan/neoadjuvan tedavinin tamamlanmasından en az 12 ay sonra metastaz gelişen küçük hücreli dışı akciğer kanseri (KHDAK) olan yetişkin hastaların birinci basamak tedavisinde endikedir.  
 4.2. Pozoloji ve uygulama şekli  
 
Pozoloji/uygulama sıklığı ve süresi:  
VİZİMPRO tedavisi, anti -kanser tıbbi ürünlerinin kullanımı konusunda deneyimli bir hekim  
tarafından başlatılmalı ve denetlenmelidir.  
 
Dakomitinib tedavisi başlatılmadan önce EGFR mutasyon durumu belirlenmelidir (bkz. 
Bölüm 4.4).  Önerilen VİZİMPRO dozu, hastalık progresyonu veya kabul edilemez toksisite görülene kadar günde bir kez oral yoldan alınan 45 mg’dir.     2  
Hastalardan dozu her gün yaklaşık olarak aynı saatte almaları istenmelidir. Hasta b ir dozu 
kusarsa veya unutursa, ek doz alınmamalı ve reçete edilen bir sonraki doz ertesi gün olağan saatinde alınmalıdır.  
 
Doz modifikasyonları
 
Bireysel güvenlilik ve tolere edilebilirliğe dayalı olarak dozaj modifikasyonları yapılması 
gerekebilir. Doz azaltımı gerekiyorsa, VİZİMPRO dozu Tablo 1’de açıklandığı gibi azaltılabilir. Spesifik advers reaksiyonlara yönelik dozaj modifikasyonu ve yönetimi için bilgi Tablo 2’de verilmiştir (bkz. bölüm 4.4 ve 4.8).  
 Tablo 1.  VİZİMPRO  advers reaksiyonları için öneril en doz modifikasyonları 
 
 
Doz düzeyi  Doz (günde bir kez)  
Önerilen başlangıç dozu  45 mg  
İlk doz azaltımı  30 mg 
İkinci doz azaltımı  15 mg 
 
Tablo 2.  VİZİMPRO advers reaksiyonları için doz modifikasyonu ve yönetimi 
 
Advers reaksiyon  Doz modifikasyonu  
İnterstisyel akciğer 
hastalığı (İAH/Pnömonit)  • İAH/Pnömonit tanısı değerlendirildiği sırada dakomitinibi 
durdurun.  
• İAH/Pnömonit teyit edilirse dakomitinibi kalıcı olarak kesin.  
İshal  
 • Derece 1 ishalde doz modifikasyonu gerekmemektedir. İshalin 
ilk başlangıcında anti -diyareik ilaçlarla (ör. loperamid) tedaviye 
başlayın. İshal sırasında oral yoldan yeterli sıvı alınmasını isteyin.  
• Derece 2 ishalde, anti -diyareik ilaç (ör. loperamid) kullanımına 
ve oral yoldan yeterli sıvı alımına rağmen durum 24 saat 
içerisinde Derece ≤  1’e gerilemezse dakomitinibi durdurun. 
Derece ≤  1’e gerilediğinde dakomitinibe aynı dozda devam edin 
veya 1 doz düzeyi düşürmeyi düşünün. 
• Derece ≥  3 ishalde dakomitinibi durdurun. Anti -diyareik ilaçlar 
(ör. loperamid) ve oral yoldan yeterli sıvı alımı veya gerektiği 
şekilde intravenöz sıvı ya da elektrolit ile tedavi uygulayın. Derece ≤  1’e gerilediğinde dakomitinibe 1 doz düzeyi düşürerek 
devam edin.  
Deri ile ilgili advers 
reaksiyonlar  • Derece 1 döküntü veya eritematöz deri hastalıkları için doz 
modifikasyonu gerekmemektedir. Tedaviye (ör. antibiyotikler, topikal steroidler ve emoliyanlar) başlayın.  
• Derece 1 eksfoliyatif deri hastalıkları için doz modifikasyonu gerekmemektedir.  Tedaviye (ör. oral antibiyotikler ve topikal 
steroidler) başlayın.  
• Derece 2 döküntü, eritematöz veya eksfoliyatif deri hastalıkları için doz modifikasyonu gerekmemektedir. Tedaviye başlayın veya ek tedavi uygulayın (ör. oral antibiyotikler  ve topikal 
steroidler).  
• Derece 2 döküntü, eritematöz veya eksfoliyatif deri hastalıkları  3 tedaviye rağmen 72 saat içerisinde devam ederse, dakomitinibi 
durdurun. Derece  ≤ 1’e gerilediğinde dakomitinibe aynı dozda 
devam edin veya 1 doz düzeyi düşürmeyi düş ünün.  
• Derece ≥  3 döküntü, eritematöz veya eksfoliyatif deri 
hastalıklarında dakomitinibi durdurun. Tedaviye başlayın veya 
devam edin ve/veya ek tedavi uygulayın (ör. geniş spektrumlu oral veya intravenöz antibiyotikler ve topikal steroidler). Derece ≤  1’e gerilediğinde dakomitinibe 1 doz düzeyi düşürerek 
devam edin.  
Diğer  • Derece 1 veya 2 toksisite için dozaj modifikasyonu 
gerekmemektedir.  
• Derece ≥  3 toksisite için semptomlar Derece  ≤ 2’ye gerileyene 
kadar dakomitinibi durdurun. İyileştikten sonra dakomitinibe 1 
doz düzeyi düşürerek devam edin.  
 Uygulama şekli:  
 VİZİMPRO oral yoldan kullanım içindir. Tabletler su ile yutulmalıdır, yiyeceklerle beraber veya aç karna alınabilir.   
 Özel popülasyonlara ilişkin ek bilgiler:  
 Karaciğer Yetmezliği:  
VİZİMPRO’yu hafif (Child -Pugh sınıf A) veya orta dereceli (Child- Pugh sınıf B) karaciğer 
yetmezliği olan hastalara uygularken başlangıç dozu ayarlaması gerekmemektedir. Şiddetli 
(Child -Pugh sınıf C) karaciğer yetmezliği olan hastalarda VİZİMPRO  başlangıç dozu günde 
bir kez 30 mg’a ayarlanmalıdır. En az 4 haftalık tedavinin ardından, bireysel güvenlilik ve tolere edilebilirliğe dayanarak doz günde bir kez 45 mg’a arttırılabilir (bkz. bölüm 5.2).  Böbrek Yetmezliği:  
VİZİMPRO’yu hafif veya orta der eceli (kreatinin klirensi [CrCl]  ≥ 30 ml/dk.) böbrek 
yetmezliği olan hastalara uygularken başlangıç dozu ayarlaması gerekmemektedir. Şiddetli (CrCl  <30 ml/dk.) böbrek yetmezliği olan hastalar için sınırlı klinik veri mevcuttur. 
Hemodiyalize ihtiyacı olan h astalar için veri mevcut değildir. Bu nedenle, her iki hasta 
popülasyonu için de doz önerisinde bulunulamaz (bkz. bölüm 5.2).   Pediyatrik popülasyon:  
Pediatrik popülasyonda (<18 yaş) VİZİMPRO’nun güvenliliği ve etkililiği belirlenmemiştir. Veri mevcut değildir.  
 Geriyatrik popülasyon : 
VİZİMPRO için yaşlı hastalarda (≥  65 yaş) başlangıç dozu ayarlamasına gerek yoktur (bkz. 
bölüm 5.2).  4.3. Kontrendikasyonlar  
 Dakomitinibe veya 6.1’de listelenen yardımcı maddelerden herhangi birine karşı aşırı duyarlılığı olanlarda kontrendikedir.  
   4 4.4. Özel kullanım uyarıları ve önlemleri  
 
EGFR mutasyon durumunun değerlendirilmesi  
 
Bir hastanın EGFR mutasyon durumu değerlendirilirken, yanlış negatif veya yanlış pozitif tespitlerden kaçınmak için geçerliliği iyice kabul edilmiş ve güçlü bir metodolojinin seçilmesi 
önemlidir.  
 
İnterstisyel akciğer hastalığı (İAH)/Pnömonit  
 VİZİMPRO  kullanan hastalarda, ölümcül olabilecek İAH/pnömonit vakaları bildirilmiştir 
(bkz. bölüm 4.8). İAH geçmişi olan hastalar çalışılmamıştır . 
 Akut pulmoner semptom (ör. dispne, öksürük, ateş) başlangıcı olan veya semptomlarında beklenmedik bir kötüleşme görülen tüm hastalar, İAH/pnömotiti hariç tutmak için dikkatli bir şekilde değerlendirilmelidir. Bu semptomların araştırılması devam ederken dakomitinib 
tedavisi durdurulmalıdır. İAH/pnömonit teyit edilirse, dakomitinib kalıcı olarak kesilmeli ve uygun tedavi gerektiği şekilde uygulanmalıdır (bkz. bölüm 4.2).  İshal
  
 Şiddetli ishal da dahil olmak üzere ishal, VİZİMPRO  tedavisi ile sıklıkla bildirilen bir 
durumdur (bkz. bölüm 4.8). İshal, böbrek yetmezliği ile beraber veya olmaksızın dehidrasyon 
ile sonuçlanabilir ve yeterli şekilde tedavi edilmezse bu durum ölümcül olabilir.   İlk ishal belirtisinde, özellikle de dakomitinibe başlanan ilk 2  hafta içerisinde olmak üzere, 
proaktif ishal yönetimine başlanmalıdır, bu yönetime bağırsaklardaki gevşek hareketler 12 saat boyunca durana kadar devam edilen anti -diyareik ilaçlar ve yeterli hidrasyon dahildir. 
Anti-diyareik ilaçların (ör. loperamid) kullanı lması ve gerekliyse onaylanmış en yüksek doza 
yükseltilmesi gerekmektedir. Hastalar için dakomitinib tedavisinde doz duraklatma ve/veya doz azaltımı gerekli olabilir. Hastalara yeterli oral hidrasyon sağlanmalıdır ve dehidrasyon görülen hastalarda intraven öz sıvı ve elektrolit uygulaması gerekli olabilir (bkz. bölüm  4.2).
 
 
Deri ile ilgili advers reaksiyonlar  
 VİZİMPRO  ile tedavi edilen hastalarda döküntü, eritematöz ve eksfoliyatif deri hastalıkları 
bildirilmiştir (bkz. bölüm 4.8).  Deri kuruluğunu önlemek için nemlendiricilerle tedaviye başlayın ve döküntü meydana 
gelmesi durumunda topikal antibiyotikler, emoliyanlar ve topikal steroidler ile tedaviye başlayın. Eksfoliyatif deri hastalığı oluşan hastalarda oral antibiyotiklere ve topikal steroidlere başlay ın. Bu hastalıklardan herhangi biri Derece 2 şiddetine ulaşır veya bunu aşarsa, geniş 
spektrumlu oral veya intravenöz antibiyotik kullanımını değerlendirin. Döküntü, eritematöz ve eksfoliyatif deri hastalıkları güneşe maruz kalan alanlarda görülebilir veya  kötüleşebilir. 
Hastalara güneşe maruz kalmadan önce koruyucu giysiler ve güneş kremi kullanmalarını tavsiye edin. Hastalar için dakomitinib tedavisinde doz duraklatma ve/veya doz azaltımı gerekli olabilir (bkz. bölüm 4.2).     5 Karaciğer toksisitesi ve transaminazlarda artış  
 
VİZİMPRO  ile tedavi sırasında transaminazlarda artış (alanin aminotransferazda artış, 
aspartat aminotransferazda artış, transaminazlarda artış) bildirilmiştir (bkz. bölüm 4.8). Günlük 45 mg dakomitinib ile tedavi edilen KHDAK hastaları arasında 4 hastada (%1,6) karaciğer toksisitesi için izole raporlar bildirilmiştir. Dakomitinib programı boyunca karaciğer 
yetmezliği 1 hastada ölümcül sonuca yol açmıştır. Bu nedenle, periyodik olarak karaciğer fonksiyon testleri yapılması önerilmektedir. Dakomitinib kullanırken tra nsaminazlarda 
şiddetli artışlar görülen hastalarda tedavinin durdurulması gerekmektedir (bkz. bölüm 4.2.).  
Sitokrom P450 (CYP)2D6 tarafından metabolize edilen tıbbi ürünler  
 VİZİMPRO , CYP2D6 tarafından metabolize edilen diğer tıbbi ürünlere maruziyeti 
yükseltebilir (veya aktif metabolitlere maruziyeti düşürebilir). Söz konusu tıbbi ürünler 
gerekli olarak değerlendirilmedikçe, ağırlıklı olarak CYP2D6 tarafından metabolize edilen tıbbi ürünlerin eş zamanlı kullanımından kaçınılmalıdır (bkz. bölüm 4.5).  
 
Diğer etkileşim şekilleri 
 Proton pompası inhibitörlerinin (PPİ) dakomitinib ile eş zamanlı kullanımından kaçınılmalıdır (bkz. bölüm  4.5).  
 Bu tıbbi ürün laktoz içer mekted ir. Nadir kalıts al galaktoz intoleransı, total laktaz eksikliği 
veya glukoz -galaktoz emilim bozukluğu sorunları olan hastalar bu tıbbi ürünü 
kullanmamalıdır.  
 4.5. Diğer tıbbi ürünler ile etkileşimler ve diğer etkileşim şekilleri  
 
Dakomitinibin gastrik pH’ı yükselten aja nlarla beraber uygulanması  
 
Dakomitinibin suda çözünürlüğü pH’a bağlıdır, düşük (asidik) pH daha yüksek bir çözünürlüğe neden olur. 24 sağlıklı gönüllü ile yapılan bir çalışmadan elde edilen veriler, 45 mg’lik tek bir dakomitinib dozunun 7 gün boyunca günde bir kez 40  mg PPİ rabeprazol ile 
birlikte uygulanmasının, tek başına uygulanan 45 mg’lik tek bir dakomitinib dozuna kıyasla, 
dakomitinibin C
maks, EAA 0-96 sa (0 ile 96 saat arasında konsantrasyon- zaman eğrisi altı alan) 
ve E AAsonsuz (0 noktasından sonsuzl uğa kadar eğri altı alan) (n=14) değerlerinde sırasıyla 
%51, %39 ve %29’luk bir düşüşe neden olduğu gösterilmiştir. Dakomitinib ile tedavi sırasında PPİ’lerden kaçınılmalıdır (bkz. bölüm 4.4).  
 
A7471001 çalışmasında yer alan 8 hastada yapılan gözlemlerden elde edilen verilere göre 
lokal antiasit uygulamasının dakomitinibin C maks ve EAAsonsuz  değerlerinde belirgin bir etkisi 
olmamıştır. Hastaların karma verilerine göre histamin -2 (H2) reseptörü antagonistlerinin 
dakomitinibin kararlı durum konsa ntrasyonu üzerinde belirgin bir etkisi olmamıştır 
(geometrik ortalama oran %86 (%90 GA: 73; 101). Lokal antiasitler ve H2 reseptörü 
antagonistleri gerekmesi durumunda kullanılabilir. Dakomitinib, H2 reseptörü antagonistleri 
alınmadan 2 saat önce veya alındıktan en az 10 saat sonra uygulanmalıdır.   6  
 
Dakomitinibin CYP2D6 substratları ile birlikte uygulanması  
 Bir prob CYP2D6 substratı olan dekstrometorfanın 45 mg’lik tek doz oral dakomitinib ile birlikte uygulanması, tek başına uygulanan dekstrometorfana kıyasla, dekstrometorfanın 
ortalama maruziyetini (EAA
son ve C maks) sırasıyla %855 ve %874 yükseltmiştir. Bu sonuçlar, 
dakomitinibin birincil olarak CYP2D6 tarafından metabolize edilen diğer tıbbi ürünlere maruziyeti arttırabileceğini (veya  aktif metabolitlere maruziyeti azaltabileceğini) 
göstermektedir. Ağırlıklı olarak CYP2D6  tarafından metabolize edilen tıbbi ürünlerin 
dakomitinib ile eş zamanlı kullanımından kaçınılmalıdır (bkz. bölüm 4.4). Bu türdeki tıbbi ürünlerin eş zamanlı kullanımı  gerekli olarak değerlendiriliyorsa, bu ürünler güçlü CYP2D6 
inhibitörleri ile birlikte uygulama bakımından kendi ürün bilgilerindeki doz önerilerine uygun olarak kullanılmalıdır.  
 
Dakomitinibin ilaç taşıyıcılar üzerindeki etkisi  
 İn vitro  verilere göre, dakomitinibin klinik açıdan ilgili konsantrasyonlarda P -glikoprotein 
(P-gp) (gastrointestinal [GI] sistemde), Meme Kanseri Direnç Proteini (BCRP) ( sistemik ve 
GI sisteminde) ve organik katyon taşıyıcı (OCT)1 aktivitesini inhibe etme potansiyeli mevcuttur ( bkz. bölüm 5.2).  
 Özel popülasyonlara ilişkin ek bilgiler  
Özel popülasyonlara ilişkin hiçbir klinik etkileşim çalışması yürütülmemiştir.  
 Pediyatrik popülasyon:  
Pediyatrik popülasyona ilişkin hiçbir klinik etkileşim çalışması yürütülmemiştir.  4.6. Gebelik ve laktasyon  
 Genel tavsiye  
Gebelik kategorisi:  D  
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli olan kadınlara, VİZİMPRO  kullanırken gebe kalmamaya dikkat 
etmeleri tavsiye edilmelidir. Çocuk doğurma potansiyeli olup bu tıbbi ürünü kullanan 
kadınlar, tedavi süresince ve tedavinin tamamlanmasından sonra en az 17 gün (5 yarılanma 
ömrü) boyunca yeterli doğum kontrolü yöntemleri ni kullanmalıdır. 
 
 
Gebelik dönemi  
Gebe kadınlarda dakomitinib kullanımıyla ilgili veri mevcut değildir. Hayvan çalışmalarında, üreme toksisitesi üzerinde kısıtlı etkiler (sıçanlarda ve tavşanlarda maternal vücut ağırlığı kazanımında ve yiyecek tüketiminde  düşüş ve yalnızca sıçanlarda olmak üzere daha düşük 
fetal vücut ağırlığı ve daha yüksek osifiye olmamış metatarsal insidansı ) olduğu gösterilmiştir 
(bkz. bölüm 5.3). Etki mekanizması baz alındığında, dakomitinibin gebe lik ve/veya fetüs/yeni 
doğan üzerinde  zararlı farmakolojik etkileri bulunmaktadır . Dakomitinib gebelik sırasında 
kullanılmamalıdır. Gebelik sırasında dakomitinib kullanan veya dakomitinib kullanırken gebe kalan kadınlara fetüste oluşabilecek potansiyel zararlar hakkında bilgi verilmelidir.    7  
Laktasyon dönemi  
Dakomitinibin ve metabolitlerinin anne sütüne geçip geçmediği bilinmemektedir. Pek çok tıbbi ürün insan sütüne geçtiğinden ve emzirilen bebeklerde dakomitinibe maruz kalmaktan ötürü ciddi advers reaksiyon olasılığı ortaya çıkabileceğinden, annelere bu tıbbi ürünü kullanırken emzirmemeleri tavsiye edilmelidir.  
 Üreme yeteneği/Fertilite Dakomitinib ile fertilite çalışması gerçekleştirilmemiştir. Klinik olmayan güvenlilik çalışmalarında, sıçanlarda serviks ve vajinada geri dönüşümlü epitel at rofi görülmüştür (bkz. 
bölüm 5.3).  4.7. Araç ve makine kullanımı üzerindeki etkiler  
 VİZİMPRO ’nun araç ve makine kullanımı üzerindeki etkisi hafif düzeydedir. Dakomitinib 
kullanırken yorgunluk veya oküler advers reaksiyonlar yaşayan hastalar araç ve makine 
kullanırken dikkatli olmalıdır.
 
 4.8. İstenmeyen etkiler  
 
Güvenlik profilinin özeti  
 Birleştirilen veri kümesinde VİZİMPRO  ile tedavinin medyan süresi 66,7 hafta olmuştur. 
 Dakomitinib kullanan hastalardaki en yaygın (>  %20) advers reaksiyonlar şu ş ekilde 
olmuştur: ishal (%88,6), döküntü (%79,2), stomatit (%71,8), tırnak bozukluğu (%65,5), deri 
kuruluğu (%33,3), iştahta azalma (%31,8), konjünktivit (%24,7), kilo azalması (%24,3), saç dökülmesi (%23,1), prürit (%22,4), transaminazlarda artış (%22,0) ve mide bulantısı (%20,4).  
 Dakomitinib ile tedavi edilen hastaların %6,7’sinde ciddi advers reaksiyonlar bildirilmiştir. Dakomitinib kullanan hastalarda en sık bildirilen (≥  %1) ciddi advers reaksiyonlar şu şekilde 
olmuştur: ishal (%2,0), interstisyel akci ğer hastalığı (%1,2), döküntü (%1,2) ve iştahta azalma 
(%1,2).  
 Dakomitinib ile tedavi edilen hastaların %52,2’sinde doz düşürmeye neden olan advers reaksiyonlar bildirilmiştir. Dakomitinib kullanan hastalarda advers reaksiyonlara bağlı doz azaltımı için e n sık bildirilen (>  %5) nedenler şu şekilde olmuştur: döküntü (%32,2), tırnak 
bozukluğu (%16,5) ve ishal (%7,5).  
 Dakomitinib ile tedavi edilen hastaların %6,7’sinde ilacın kalıcı olarak kesilmesine neden olan advers reaksiyonlar bildirilmiştir. Dakomitini b kullanan hastalarda advers reaksiyonlarla 
ilişkilendirilmiş kalıcı ilaç kesintilerinin en yaygın (>  %0,5) nedenleri şu şekilde olmuştur: 
döküntü (%2,4), interstisyel akciğer hastalığı (%2,0) ve ishal (%0,8).  
 
Advers reaksiyonların listesi  
Advers reaksiyonlar sistem organ sınıfına uygun olarak listelenmiştir. Advers reaksiyonlar her sistem organ sınıfı altında aşağıdaki düzen kullanılarak, en sık görülen reaksiyonlar en başta olmak üzere görülme sıklığına göre sıralanmıştır: Çok yaygın (≥l/10); yaygın (≥l/100 ila 
<1/10); yaygın olmayan (≥l/1000 ila <1/100); seyrek (≥l/10.000 ila <1/1000); çok seyrek  8 (<1/10.000); bilinmiyor (eldeki verilerden hareketle tahmin edilemiyor) Her sıklık grubunda 
advers reaksiyonlar azala n ciddiyete göre yer almakta dır. 
 Metabolizma ve beslenme hastalıkları  
Çok yaygın: İştah azalması, hipokalemi
a 
Yaygın: Dehidrasyon  
 
Sinir sistemi hastalıkları  
Yaygın: Disguzi  
 
Göz hastalıkları  
Çok yaygın: Konjonktivitb 
Yaygın: Keratit  
 
Solunum, göğüs bozuklukları ve mediastinal hastalıklar  
Yaygın: İnterstisyel akciğer hastalığı*c 
 Gastrointestinal hastalıklar  
Çok yaygın: İshal*, stomatit
d, kusma, mide bulantısı  
 Deri ve deri altı doku hastalıkları  
Çok yaygın: Döküntü
e, palmar -plantar eritrodisestezi sendromu, deride fisürler, deri 
kuruluğuf, prüritg, tırnak bozukluğuh, saç dökülmesi  
Yaygın: Deride eksfoliyasyoni, hipertrikoz  
 Genel bozukluklar ve uygulama bölgesine ilişkin hastalıklar  
Çok yaygın: Yorgunluk, asteni  
 Tetkikler Çok yaygın: Transaminazlarda artış
j, kilo azalması  
 
Klinik çalışmalarda EGFR’yi aktive eden mutasyonlarının bulunduğu KHDAK için birinci 
basamak tedavisinde başlangıç dozu olarak günlük 45 mg VİZİMPRO  alan toplam 255 
hastayı baz alan veriler.  
 * Ölümcül olaylar bildir ilmiştir.  
a Hipokalemi, aşağıdaki tercih edilen terimleri içermektedir: Kan potasyumunda azalma, 
Hipokalemi.  
b Konjonktivit, aşağıdaki tercih edilen terimleri içermektedir: Blefarit, Konjonktivit, Göz 
kuruluğu, Enfekte olmayan konjonktivit.  
c İnterstisyel akciğer hastalığı, aşağıdaki tercih edilen terimleri içermektedir: İnterstisyel 
akciğer hastalığı, Pnömonit. 
d Stomatit, aşağıdaki tercih edilen terimleri içermektedir: Aftöz ülser, Şilit, Ağız kuruluğu, 
Mukozal enflamasyon, Ağız ülserasyonu, Oral ağrı, Orofarenjiyal ağrı ve Stomatit.  
e Döküntü (Döküntü ve eritematöz deri hastalıkları olarak da bahsedilir), aşağıdaki tercih 
edilen terimleri içermektedir: Akne, Dermatit akneiform, Eritema, Eritema multiforme, Döküntü, Eritematöz döküntü, Genel dökünt ü, Maküler  döküntü, Makülopapüler döküntü, 
Papüler döküntü. 
f Deri kuruluğu, aşağıdaki tercih edilen terimleri içermektedir: Deri kuruluğu, Kseroz.  
d Prürit, aşağıdaki tercih edilen terimleri içermektedir: Prürit, Prüritik döküntü.   9 f Tırnak bozukluğu, aşağ ıdaki tercih edilen terimleri içermektedir: Ete doğru büyüyen tırnak, 
Tırnak yatağı kanaması, Tırnak yatağı enflamasyonu, Tırnakta renk değişikliği, Tırnak 
bozukluğu, Tırnak enfeksiyonu, Tırnak toksisitesi, Onikoklasiz, Onikoliz, Onikomadez, Paroniki. 
i Deride eksfoliyasyon (Eksfoliyatif deri hastalıkları olarak da bahsedilir), aşağıdaki tercih 
edilen terimleri içermektedir: Eksfoliyatif  döküntü, Deride eksfoliyasyon. 
j Transaminazlarda artış, aşağıdaki tercih edilen terimleri içermektedir: Alanin 
aminotra nsferazda artış, Aspartat aminotransferazda artış, Transaminazlarda artış.  
 
Seçilen advers reaksiyonların açıklaması  
ARCHER 1050 Çalışmasında yer alan hastaların en az %10’unda görülen çok yaygın advers reaksiyonlar Tablo 3’te National Cancer Institute -Common Toxicity Criteria (Ulusal Kanser 
Enstitüsü Genel Toksisite Kriterleri - NCI -CTC) Derecesine göre özetlenmiştir.  
 
Tablo 3.  ARCHER 1050 Faz 3 Çalışmasındaki çok yaygın advers etkiler (N=451)  
 
 Dakomitinib  
(N=227)  Gefitinib  
(N=224)  
Advers 
Reaksiyonlara Tüm 
Dereceler  
% Derece 3  
% Derece 4  
% Tüm 
Dereceler  
% Derece 
3 
% Derece 4  
% 
Metabolizma ve beslenme hastalıkları  
İştah azalması  30,8 3,1 0,0 25,0 0,4 0,0 
Hipokalemib 10,1 4,0 0,9 5,8 1,8 0,0 
Göz hastalıkları  
Konjonktivitc 23,3 0,0 0,0 8,9 0,0 0,0 
Gastrointestinal hastalıklar  
İshald 87,2 8,4 0,0 55,8 0,9 0,0 
Stomatite 69,6 4,4 0,4 33,5 0,4 0,0 
Mide bulantısı  18,9 1,3 0,0 21,9 0,4 0,0 
Deri ve deri altı doku hastalıkları  
Döküntüf 77,1 24,2 0,0 57,6 0,9 0,0 
Palmar -plantar 
eritrodisestezi 
sendromu  14,5 0,9 0,0 3,1 0,0 0,0 
Deri kuruluğug 29,5 1,8 0,0 18,8 0,4 0,0 
Prürith 20,3 0,9 0,0 14,3 1,3 0,0 
Tırnak bozukluğui 65,6 7,9 0,0 21,4 1,3 0,0 
Saç dökülmesi  23,3 0,4 0,0 12,5 0,0 0,0 
Genel bozukluklar ve uygulama bölgesine ilişkin hastalıklar  
Asteni  12,8 2,2 0,0 12,5 1,3 0,0 
Tetkikler  
Transaminazlarda 
artışj 23,8 0,9 0,0 40,2 9,8 0,0 
Kilo azalması  25,6 2,2 0,0 16,5 0,4 0,0 
a  Dakomitinib kolunda yalnızca ≥  %10 sıklığındaki advers reaksiyonlar dahil edilmiştir.  
b Hipokalemi, aşağıdaki tercih edilen terimleri içermektedir: Kan potasyumunda azalma, 
Hipokalemi.  
c Konjonktivit, aşağıdaki tercih edilen terimleri içermektedir: Blefa rit, Konjonktivit, Göz 
kuruluğu, Enfekte olmayan konjonktivit.   10 d Dakomitinib kolunda 1 ölümcül olay bildirilmiştir. 
e Stomatit, aşağıdaki tercih edilen terimleri içermektedir: Aftöz ülser, Şilit, Ağız kuruluğu, 
Mukozal enflamasyon, Ağız ülserasyonu, Oral a ğrı, Orofarenjiyal ağrı, Stomatit.  
f Döküntü, aşağıdaki tercih edilen terimleri içermektedir: Akne, Dermatit akneiform, Eritema, 
Döküntü, Eritematöz döküntü, Genel döküntü, Maküler döküntü, Makülopapüler döküntü, 
Papüler döküntü. 
g Deri kuruluğu, aşağıdaki tercih edilen terimleri içermektedir: Deri kuruluğu, Kseroz.  
h Prürit, aşağıdaki tercih edilen terimleri içermektedir: Prürit, Prüritik döküntü. 
i Tırnak bozukluğu, aşağıdaki tercih edilen terimleri içermektedir: Ete doğru büyüyen tırnak, 
Tırnakta renk değişikliği, Tırnak bozukluğu, Tırnak enfeksiyonu, Tırnak toksisitesi, 
Onikoklasiz, Onikoliz, Onikomadez, Paroniki.  
j Transaminazlarda artış, aşağıdaki tercih edilen terimleri içermektedir: Alanin 
aminotransferazda artış, Aspartat aminotransferazda artış, Transaminazlarda artış.  
 İnterstisyel akciğer hastalığı (İAH )/Pnömonit  
VİZİMPRO  kullanan hastaların %2,7’sinde İAH/pnömonit advers reaksiyonları ve ölümcül 
bir olay (%0,4) da dahil olmak üzere %0,8’inde Derece≥  3 İAH/pnömonit advers 
reaksiyonları bildirilmiştir (bkz. bölüm 4.4).  
 Dakomitinib kullanan hastalarda herhangi bir derecede ki ilk İAH/pnömonit epizoduna kadar 
geçen medyan süre 16 hafta ve en kötü İAH/pnömonit epizoduna kadar geçen medyan süre 16 hafta olmuştur. Herhangi bir derecedeki ve Derece≥  3 İAH/pnömonitin medyan süresi 
sırasıyla 13 hafta ve 1,5 hafta olmuştur (bkz. böl üm 4.4).  
 İshal  
İshal, VİZİMPRO  kullanan hastalarda en sık bildirilen (%88,6) advers reaksiyon olup 
Derece≥  3 ishal advers reaksiyonları hastaların %9,4’ünde bildirilmiştir. Klinik bir çalışmada, 
bir hastada (%0,4) ölümcül sonuçlar ortaya çıkmıştır (bkz. bölüm 4.4).   Dakomitinib kullanan hastalarda herhangi bir derecedeki ilk ishal epizoduna kadar geçen medyan süre 1 hafta ve en kötü ishal epizoduna kadar geçen medyan süre 2 hafta olmuştur. Herhangi bir derecedeki ve Derece≥  3 ishalin medyan süresi sırasıyla 20 hafta v e 1 hafta 
olmuştur (bkz. bölüm 4.4).   Deri ile ilgili advers reaksiyonlar  VİZİMPRO  kullanan hastalarda döküntü, eritematöz ve eksfoliyatif deri hastalığı advers 
reaksiyonları sırasıyla %79,2 ve %5,5 oranında bildirilmiştir. Deri ile ilgili advers reaksiy onların şiddeti Derece 1 ile 3 arasında olmuştur. En sık (%25,5) bildirilen Derece  3 
advers reaksiyonlar, Derece 3 döküntü ve eritematöz deri hastalığı advers reaksiyonları 
olmuştur. Hastaların %0,8’inde Derece 3 eksfoliyatif deri hastalıkları bildirilmişt ir (bkz. 
Bölüm 4.4).   Dakomitinib kullanan hastalarda herhangi bir derecedeki ilk döküntü ve eritematöz deri hastalıkları epizoduna kadar geçen medyan süre 2 hafta ve en kötü döküntü ve eritematöz deri hastalıkları epizoduna kadar geçen medyan süre 7 haft a olmuştur. Herhangi bir derecedeki ve 
Derece ≥  3 döküntü ve eritematöz deri hastalıklarının medyan süresi sırasıyla 53 hafta ve 2 
hafta olmuştur. Herhangi bir derecedeki ilk eksfoliyatif deri hastalıkları epizoduna kadar geçen medyan süre 6 hafta ve en kö tü eksfoliyatif deri hastalıkları epizoduna kadar geçen 
medyan süre 6 hafta olmuştur. Herhangi bir derecedeki ve Derece≥  3 eksfoliyatif deri 
hastalıklarının medyan süresi sırasıyla 10 hafta ve 2 hafta olmuştur.  11  
Transaminazlarda artış  
VİZİMPRO  kullanan ha staların %22,0’ında transaminazlarda artış (alanin aminotransferazda 
artış, aspartat aminotransferazda artış, transaminazlarda artış) bildirilmiştir ve bu olayların şiddeti çoğunlukla Derece 1 (%18,4) olmak üzere Derece 1 ile 3 arasında değişmiştir (bkz. bölüm 4.4).   Dakomitinib kullanan hastalarda herhangi bir derecedeki ilk transaminaz artışı epizoduna kadar geçen medyan süre yaklaşık 12 hafta ve en kötü transaminaz artışı epizoduna kadar geçen medyan süre 12 hafta olmuştur. Herhangi bir derecedeki ve De rece≥  3 transaminaz 
artışının medyan süresi sırasıyla 11 hafta ve 1 hafta olmuştur.  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın ya rar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (T ÜFAM)'ne bildirmeleri gerekmektedir (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99)  
 4.9. Doz aşımı  ve tedavisi  
 Günde bir kez 45 mg’den yüksek dozlarda gözlemlenen advers reaksiyonlar çoğunlukla gastrointestinal, dermatolojik ve konstitüsyonel (ör. yorgunluk, kırıklık ve kilo kaybı) reaksiyonlar ol muştur. 
 
 Dakomitinib için bilinen antidot yoktur. Dakomitinib doz aşımı tedavisi, semptomatik tedaviden ve genel destekleyici önlemlerden oluşmalıdır.  5. FARMAKOLOJİK ÖZELLİKLER  
 5.1. Farmakodinamik özellikler  
 Farmakoterap ötik grup:  Anti-neoplastik ajanlar, protein kinaz inhibitörleri  
ATC kodu: L01EB07  Etki mekanizması: Dakomitinib bir “pan- human” epidermal büyüme faktörü reseptörü (HER) (EGFR/HER1, 
HER2 ve HER4) inhibitörüdür ve ekson 19’daki delesyonlar veya ekson 21’deki L858R substitüsyonu ile mutasyona uğramış EGFR’ye karşı etki gösterir. Dakomitinib selektif ve geri dönüşümsüz olarak kendi HER familyası hedeflerine bağlanır ve bu sayede uzun süreli 
inhibisyon sağlar. 
 
 
Klinik etkililik  
 EGFR’yi aktive eden mutasyonlarının bulunduğu KHDAK hastalarının birinci basamak tedavisinde VİZİMPRO  (ARCHER 1050)  
VİZİMPRO ’nun etkililiği ve güvenliliği, dakomitinibin gefitinibe üstünlüğünü göstermeyi 
amaçlayan ve lokal olarak ilerlemiş, tedavi edici cerrahi veya radyoterapi için müsait olmayan veya metastatik EGFR’yi aktive eden mutasyonları barındıran KHDAK hastaları ile 
gerçekleştirilen bir Faz 3 çalışmasında (ARCHER 1050) değerlendirilmiştir. Çok merkezli,  12 çok uluslu, randomize, açık etiketli Faz 3 ç alışmasında toplam 452 hasta 1:1 oranında 
dakomitinib veya gefitinib kollarına randomize edilmiştir.  
 
Tedavi oral yoldan ve sürekli günlük olarak (hangisi önce gerçekleştiyse) hastalık progresyonu, yeni anti -kanser tedavisinin uygulanması  tolere edilemeyen ilaç toksisitesi, 
rızanın geri çekilmesi, ölüm veya protokol uyumluluğuna bağlı olarak araştırmacı kararına göre sonlandırma gerçekleşene kadar devam etmiştir. Randomizasyondaki tabakalandırma faktörleri ırk (hasta tarafından belirtildiği gibi Japon vs. Çinli ve diğer Doğu Asyalı vs. Doğu 
Asyalı Olmayan) ve EGFR mutasyon durumu (ekson 19 delesyonu vs. ekson 21’de L858R mutasyonu) olmuştur. EGFR mutasyon durumu, standardize edilmiş ve ticari olarak piyasada mevcut olan bir test kiti ile belirlenmiştir.  
 Çalışmanın birincil sonlanım noktası, körlenmiş Independent Radiology Central (Bağımsız 
Radyoloji Merkezi - IRC) incelemesi ile belirlenen  progresyonsuz sağkalım (PS) olmuştur. 
Temel ikincil sonlanım noktaları arasında objektif yanıt oranı (OYO), yanıt süres i (YS) ve 
genel sağkalım (GS) yer almıştır.  
 Genel çalışma popülasyonunun demografik karakteristikleri şu şekilde olmuştur: %60 kadın, kayıt sırasındaki medyan yaş 62, %10,8’i 75 yaş üzeri. Yüzde otuzluk bölümün başlangıçtaki Eastern Cooperative Oncology Group (Doğu Kooperatif Onkoloji Grubu-  ECOG) performans 
durumu (PD) 0 iken %70’lik bölümün ise 1 olmuştur; %59’luk bölümün ekson 19 delesyonu mevcut iken %41’lik bölümün ekson 21’de L858R mutasyonu mevcuttur. Irk dağılımı %23 Beyaz, %77 Asyalı ve <%1 Siyah şeklinde olmuştur. Beyin metastazı veya leptomeningeal 
hastalığı ya da ECOG PD’si ≥ 2 olan hastalar çalışmadan hariç tutulmuştur.  Dakomitinib koluna randomize edilen hastalarda, gefitinib koluna randomize edilen hastalara kıyasla, IRC ile belirlenen PS durumunda istatistiksel olarak önemli bir gelişme olduğu 
gösterilmiştir (bkz. Tablo 4 ve Şekil 1). Temel karakteristikleri baz alan IRC incelemesine 
göre PS alt grup analizleri, PS’nin birinci analizinden elde edilenler ile tutarlı olmuştur. Özelik le, Asyalı ve Asyalı olmayan hastalarda IRC incelemesine göre PS durumu için risk 
oranı (RO) sırasıyla 0,509 (%95 GA: 0,391;  0, 662) ve 0,889 (%95 GA:  0,568;  1,391) 
olmuştur. Asyalı hastalarda medyan PS durumu dakomitinib kolu için 16,5 ay ve gefitinib kolu için 9,3 ay olmuştur. Asyalı olmayan hastalarda medyan PS durumu dakomitinib kolu 
için 9,3 ay ve gefitinib kolu için 9,2 ay olmuştur.  Olayların %48,7’sinin meydana geldiği nihai analizden (veri kapanış tarihi 17 Şubat 2017) elde edilen GS sonuçları 0,760’lık bir RO (%95 GA: 0,582;  0,993) ve medyan GS’de 7,3 
aylık bir kazanım göstermiştir (sırasıyla dakomitinib ve gefitinib kollarında medyan GS: 34,1 ay [%95 GA: 29,5;  37,7] ve 26,8 ay [%95 GA: 23,7;  32,1]). Bununla beraber, istatistiksel 
anlamlılığa ulaşılmadığı için analiz OYO testi ile beraber hiyerarşik test yaklaşımına uygun 
olarak durdurulmuştur. Bu nedenle, GS gelişiminin istatistiksel anlamlılığı usulen değerlendirilemez.  
   13  
Tablo 4.       EGFR’yi aktive eden mutasyonları olan önceden tedavi edilmem iş KHDAK 
hastalarında ARCHER  1050 etkililik sonuçları – TA popülasyon u⃰ 
 Dakomitinib  
N=227  Gefitinib  
N=225  
Progresyonsuz Sağkalım (IRC’ye göre)   
Olay yaşayan hasta sayısı, n (%)  136 (%59,9)  179 (%79,6)  
Ay cinsinden medyan PS (%95 GA)  14,7 (11,1 ; 16,6)  9,2 (9,1 ; 11,0)  
RO (%95 GA)a 0,589 (0,469 ; 0,739)  
2 taraflı p değerib <0,0001  
Objektif Yanıt Oranı (IRC’ye göre)   
Objektif Yanıt Oranı % (%95 GA)  %74,9 (68,7 ; 80,4)  %71,6 (65,2 ; 77,4)  
2 taraflı p değeric 0,3883  
Yanıt Verenler arasında Yanıt Süresi (IRC’ye 
göre)   
IRC incelemesine göre yanıt 
verenlerin sayısı, n (%)  170 (74,9)  161 (71,6)  
Ay cinsinden medyan YS (%95 GA)  14,8 (12,0 ; 17,4)  8,3 (7,4 ; 9,2) 
RO (%95 GA)a 0,403 (0,307 ; 0,529)  
2 taraflı p değerib <0,0001  
 
⃰ 29 Temmuz 2016 veri kapanış tarihini baz alan veriler.  
Kısaltmalar: GA=güven aralığı; EGFR=epidermal büyüme faktörü reseptörü; RO=risk oranı; 
IRC=independent radiologic central (bağımsız radyoloji merkezi); TA=Tedavi amaçlı; İWYS=interaktif web yanıt sistemi; N/n=toplam sayı; KHDAK=küçük hücreli dışı akciğer kanseri; PS=progresyonsuz sağkalım; YS=Yanıt Süresi. a. Tabakalandırılmış Cox Regresyonu kullanılarak. Randomizasyonda İWYS uyarınca 
tabakalandırma faktörleri: Irk (Japon vs. Çinli ve diğer Doğu Asya lı vs. Doğu Asyalı olmayan) ve 
EGFR mutasyon durumu (ekson 19 delesyonu vs. ekson 21’de L858R mutasyonu).  
b. Tabakalandırılmış log -sıra testine göre. Randomizasyonda İWYS uyarınca tabakalandırma 
faktörleri: Irk (Japon vs. Çinli ve diğer Doğu Asyalı vs. Doğu Asyalı olmayan) ve EGFR mutasyon durumu (ekson 19 delesyonu vs. ekson 21’de L858R mutasyonu). 
c. Tabakalandırılmış Cochran -Mantel -Haenszel testine göre. Randomizasyonda İWYS uyarınca 
tabakalandırma faktörleri: Irk (Japon vs. Çinli ve diğer Doğu Asyalı vs. Doğu Asyalı olmayan) ve 
EGFR mutasyon durumu (ekson 19 delesyonu vs. ekson 21’de L858R mutasyonu).   14  
Şekil  1. ARCHER 1050- IRC incelemesine göre PS için Kaplan -Meier eğrisi – TA 
popülasyonu  
 
 
Kısaltmalar: GA=güven aralığı; RO=risk oranı; IRC=independent radiologic central (bağımsız radyoloji merkezi); TA=Tedavi -Amaçlı -; N=toplam sayı; PS=progresyonsuz 
sağkalım.  
 
Pediyatrik popülasyon:  
Avrupa İlaç Dairesi, KHDAK endikasyonu için dakomitinib ile yapılan çalışmaların pediatrik 
popülasyondaki tüm alt küme sonuçlarını ibraz etme yükümlülüğünü geri çekmiştir (pediatrik kullanım bilgileri için bkz. bölüm 4.2).   
5.2. Farmakokinetik özellikler  
 
Genel özellikler  
 
Emilim  
 45 mg’lik tek doz dakomitinib tabletlerinin uygulanmasını takiben dakomitinibin ortalama 
oral biyoyararlanımı intravenöz uygulamaya kıyasla %80’dir (aralık: %65 ila %100), C
maks 
değerine oral dozdan 5 ila 6 saat sonra ulaşılır. Günlük 45 mg’lik dozu takiben kararlı duruma 14 gün içinde ulaşılmıştır. Yiyecekler, biyoyararlanımı klinik açıdan anlamlı kapsamda değiştirmemektedir. Dakomitinib, P -gp ve BCRP membran taşıyıcı proteinlerinin bir 
substratıdır. Bununla beraber, %80’lik biyoyararlanım göz önünde bulundurulduğunda bu membran taşıyıcı proteinlerin dakomitinib emilimi üzerinde bir etkide bulunması muhtemel 
görünmemektedir.  
Sansürlenmiş  
Dakomitinib: (N=227, Olay=136)  
Medyan 14,7, %95 GA (11,1 ; 16,6) 
Gefitinib: (N=225, Olay=179)  
Medyan 9,2, %95 GA (9,1 ; 11,0) 
 
                           Progresyonsuz Sağkalım (ay)  PS Sağkalım Dağılımı Fonksiyonu  
Dakomitinib  
Gefitinib  1,0 
 
0,9 
 
0,8 
 
0,7 
 
0,6 
 
0,5 
 
0,4 
 
0,3 
 
0,2 
 
0,1 
 
0,0 RO Referans Grubu: Gefitinib  
Tabakalandırılmış RO=0,589 (%95 GA: 0,469 ; 0,739) 
Tabakalandırılmış log -sıra p-değeri (2 taraflı) <0,0001  
Tabakalandırılmış log -sıra p-değeri (1 taraflı) <0,0001  
  15 Dağılım  
 
İntravenöz uygulamayı takiben dakomitinib, 27 l/kg’lik bir ortalama kararlı durum hacmi ile (70 kg’lik hasta) [değişim katsayısı (%DK): %18) vücut boyunca geniş ölçüde dağılır. 
Plazmada, dakomitinib albümine ve α
1-asit glikoproteine bağlanır ve sağlıklı gönüllülerde 
bağlanmayan kısım in vitro  ve ex vivo  olarak yaklaşık %2’dir.  
 
Biyotransformasyon  
 
İnsanlarda, dakomitinib majör metabolik yolak olarak oksidasyon ve glutatyon konjügasyon geçirir. 45- mg’lik tek bir [
14C] dakomitinib dozunun oral yoldan uygulanmasını takiben, 
dolaşımdaki en yoğun metabolit O -desmetil dakomitinib olmuştur. Bu metabolit, in vitro  
biyokimyasal testlerdeki dakomitinib aktivitesine benzer bir in vitro  farmakolojik aktivite 
sergilemiştir. Dakomitinib, O -desmetil dakomitinib, dakomitin ibin bir sistein konjugatı ve 
dakomitinibin bir mono- oksijenize metaboliti ilaçla ilişkili olarak gaitadaki majör bileşenler 
olmuştur. İn vitro  çalışmalar, O -desmetil dakomitinib oluşumunda rol oynayan ana CYP 
izoenziminin CYP2D6 olduğunu ve CYP3A4’ün diğe r minör oksitadif metabolitlerin 
oluşumuna katkıda bulunduğunu göstermiştir. O -desmetil dakomitinib büyük oranda 
CYP2D6 ve daha küçük bir oranda CYP2C9 tarafından oluşturulur ve insan plazmasındaki radyoaktivitenin %16’sından sorumludur. CYP2D6’nın inhibis yonu metabolit maruziyetinde 
yaklaşık %90’lık bir düşüşe ve dakomitinib maruziyetinde yaklaşık %37’lik bir artışa karşılık gelmiştir.  
 
İlaçlar arası etkileşim hakkında diğer bilgiler  
 Dakomitinibin ve O -desmetil dakomitinibin CYP enzimleri üzerindeki etk isi  
İn vitro  olarak, dakomitinibin ve metaboliti olan O -desmetil dakomitinibin klinik açıdan ilgili 
konsantrasyonlarda CYP1A2, CYP2B6, CYP2C8, CYP2C9, CYP2C19 veya CYP3A4/5 aktivitelerini inhibe etme potansiyeli düşüktür. İn vitro  olarak, dakomitinibin kl inik açıdan 
ilgili konsantrasyonlarda CYP1A2, CYP2B6 veya CYP3A4’ü indükleme potansiyeli düşüktür.  Dakomitinibin ilaç taşıyıcılar üzerindeki etkisi  
İn vitro  olarak,  dakomitinibin P -gp ilaç taşıyıcılarının ( sistemik ), (OAT)1 ve OAT3 organik 
anyon taşıyıcı larının, OCT2’nin, (OATP)1B1 ve OATP1B3 organik anyon taşıyıcı 
polipeptidlerin aktivitesini inhibe etme potansiyeli düşüktür ancak klinik açıdan ilgili konsantrasyonlarda P -gp’nin (GI sistemindeki), BCRP’nin (sistemik ve GI sistemindeki) ve 
OCT1’in aktivit esini inhibe edebilir.  
 Dakomitinibin UGT Enzimleri üzerindeki etkisi  
İn vitro  olarak, dakomitinibin üridin- difosfat glukronosilat transferaz (UGT)1A4, UGT1A6, 
UGT1A9, UGT2B7 ve UGT2B15’i inhibe etme potansiyeli düşüktür.  Eliminasyon
  
 Dakomitinibin plazma yarı ömrü 54 ile 80 saat arasındadır. Dakomitinib, bireyler arası %32’lik (%DK) değişkenlikle 20 l/saatlik bir klirens sergilemiştir. Radyoaktif olarak işaretlenmiş tek bir oral [
14C] dakomitinib dozunun verildiği 6 sağlıklı erkek gönüllüde, 
uygulanan toplam radyoaktivitenin %82’lik bir medyanı 552 saat içerisinde geri alınmıştır;  16 ana atılım yolu gaita (dozun %79’u) olurken dozun %3’ü idrar ile geri alınmış ve uygulanan 
dozun %1’i değişmemiş dakomitinib olarak alınmıştır.   
Doğrusallık/ Doğrusal olmayan durum  
 Kanser hastalarında gerçekleştirilen dacomitinib çalışmalarında günde tek doz oral olarak verilen 2 mg ila 60 mg’lık VİZİMPRO doz aralığı boyunca (önerilen dozun 0.04 ila 1.3 katı), kararl ı durumda maksimum dacomitinib plazma konsantrasyonu (Cmaks) ve EAA orantısal 
olarak artmıştır.   
 Hastalardaki karakteristik özellikler:  
 Yaş, ırk, cinsiyet, vücut ağırlığı  
Popülasyon farmakokinetik analizlerine göre hasta yaşı, ırkı (Asyalı ve Asyalı olmayan), cinsiyeti ve vücut ağırlığı, dakomitin ibin öngörülen kararlı durum maruziyeti üzerinde klinik 
açıdan ilgili bir etkide bulunmamaktadır. Bu analize dahil olan hastaların yaklaşık %90’ı Asyalı veya Beyazdır.  
 Karaciğer yetmezliği   
Karaciğer yetmezliğine özel olarak yapılan bir çalışmada, dakomit inib maruziyeti (E AA
sonsuz 
ve C maks) oral yoldan uygulanan 30 mg’lik tek bir VİZİMPRO  dozunu takiben normal 
karaciğer fonksiyonu olan gönüllülere (N=8) kıyasla hafif karaciğer yetmezliği olanlarda (Child -Pugh sınıf A; N=8) değişmemiş ve orta dereceli karaciğer yetmezliği olanlarda 
(Child -Pugh sınıf B; N=9) sırasıyla %15 ve %20 düşüş göster miştir. İkinci bir dedike 
karaciğer yetmezliği çalışmasında; tek oral 30 mg VİZİMPRO dozunu takiben normal 
karaciğer fonksiyonu olanlarla (N=8) karşılaştırıldığında  şiddetli karaciğer yetmezliği (Child -
Pugh sınıf C; N=8) olanlarda dacomitinib maruziyeti E AA
inf için değişmemiş ve C maks için 
%31 artmıştır. Buna ek olarak, National Cancer Institute (Ulusal Kanser Enstitüsü - NCI) 
kriterleri ile tanımlandığı şekliyle [total bilirubin ≤  Üst Normal Sınır (ÜNS) ve Aspartat 
Aminotransferaz (AST)  > ÜNS veya total b ilirubin  > 1,0 ila 1,5 × Ü N S  v e  h e r  t ü r l ü  A S T ;  
N=158] hafif karaciğer yetmezliği olan 158 hastayı da içeren toplam 1381 hastadan alınan veriler ile gerçekleştirilen bir popülasyon farmakokinetik analizine göre hafif karaciğer yetmezliğinin dakomitinibin fa rmakokinetikleri üzerinde bir etkisi bulunmamaktadır. Orta 
dereceli yetmezlik grubundaki [total bilirubin>  1,5 ila 3 ×  Ü N S  v e  h e r  t ü r l ü  A S T ;  N = 5 ]  a z  
sayıdaki hastaya dayanarak, dakomitinib farmakokinetiklerinde değişikliğe yönelik bir kanıt 
mevcut değildir . 
 
Böbrek yetmezliği   
Böbrek yetmezliği olan hastalarda herhangi bir klinik çalışma yapılmamıştır. Popülasyon farmakokinetik analizlerine göre, hafif (60 ml/dk. ≤  CrCl  <90 ml/dk.; N=590) ve orta 
(30 ml/dk.  ≤ CrCl  <60 ml/dk.; N=218) böbrek yetmezliği, norma l böbrek fonksiyonu 
(CrCl  ≥ 90 ml/dk.; N=567) olan hastalara kıyasla dakomitinib farmakokinetiklerini 
değiştirmemiştir. Şiddetli (CrCl  <30 ml/dk.) (N=4) böbrek yetmezliği olan hastalar için sınırlı 
farmakokinetik veri mevcuttur. Hemodiyalize ihtiyaç duyan hastalardaki farmakokinetikler 
çalışılmamıştır.  
 Maruziyet yanıt ilişkileri Çalışılan maruziyet aralığında dakomitinib maruziyeti ile etkililik arasında açık bir ilişki 
karakterize edilememiştir. Derece ≥  3 döküntü/dermatit akneiform, diğer deri toksisiteleri, 
ishal ve Derece≥  1 stomatit için anlamlı maruziyet- güvenlilik ilişkisi tanımlanmıştır.   17  
5.3. Klinik öncesi güvenlilik verileri  
 
Tekrarlanan doz toksisitesi  
 Sıçanlarda 6 aya ve köpeklerde 9 aya kadar yapılan oral tekrarlanan doz toksisitesi çalışmalarında, birincil toksisiteler deride/saçta (sıçanlarda ve köpeklerde dermal 
değişiklikler, sıçanlarda kıl foliküllerinde atrofi/displazi), böbrekte (sıçanlarda sıklıkla tübüler dejenerasyonun, rejenerasyonun, dilatasyonun ve/veya atrofinin eşlik ettiği papiler nekroz ve üriner markörlerde böbrek hasarını ifade eden değişiklikler; köpeklerde böbrek disfonksiyonuna işaret eden değişiklikler olmaksızın pelvik epitelium erozyonu veya ülserasyonu ve ilişkili enflamasyon), gözde (sıçanlarda ve köpeklerde kornea epitel atrofisi; köpeklerde kızarmış/şişmiş konjonktiva ile  beraber kornea ülserleri/erozyonları, göz kısmada 
artış, kısmen kapanan gözler, lakrimasyon ve/veya oküler akıntı) ve sindirim sisteminde (sıçanlarda ve köpeklerde enteropati; köpeklerde kızarık mukoz membranla beraber ağızda erozyon/ülser) saptanmış ve s ıçanlarda diğer organların epitel hücre atrofisi 
saptanmıştır.  Buna ek olarak, yalnızca sıçanlarda olmak üzere transaminaz artışı ile beraber 
hepatoselüler nekroz ve hepatoselüler boşluk oluşumu gözlemlenmiştir. Kıl folikülleri ve böbrekteki değişiklikler haricinde bu etkiler geri dönüşlüdür. Tüm etkiler, insanlarda önerilen 
günlük 45 mg’lik tek dozun altındaki sistemik maruziyet düzeyinde gerçekleşmiştir.  
Genotoksisite  
 Dakomitinib bir dizi genetik toksikoloji tahlili kullanılarak test edilmiştir. Dakomitinib erkek ve dişi sıçanlarda, bakteriyel ters mutasyon (Ames) tahlilinde mutajenik etki ve in vivo  kemik 
iliği mikro çekirdek tahlilinde klastojenik veya anöjenik etki sergilememiştir. Dakomitinib, sitotoksik konsantrasyonlarda, in vitro  insan lenfositi k romozom sapmaları tahlilinde 
klastojenik etki sergilemiştir. Dakomitinib, bakteriyel ters mutasyon tahlilindeki negatif yanıt ile kanıtlandığı gibi DNA’ya karşı doğrudan reaktif değildir ve önerilen insan dozundaki bağlanmamış E AA veya C
maks düzeyinin yakl aşık 60- 70 katına kadar olan konsantrasyonlarda 
yapılan bir kemik iliği mikro çekirdek tahlilinde kromozom hasarını indüklememiştir. Sonuç olarak, dakomitinibin klinik açıdan ilgili maruziyet konsantrasyonlarında genotoksik olması beklenmemektedir.  
 
Karsin ojenisite  
 Dakomitinib ile karsinojenisite çalışması gerçekleştirilmemiştir.  
 
Fertilitede azalma  
 Dakomitinib ile fertilite çalışması gerçekleştirilmemiştir. Dakomitinib ile yapılan tekrarlanan doz toksisitesi çalışmalarında, önerilen insan dozundaki bağlanmamış E AA düzeyinin 
yaklaşık 0,3 katı verilen dişi sıçanlarda (6 ay boyunca) üreme organları üzerinde etkiler gözlemlenmiş ve bu etkiler serviks ve vajinada geri dönüşlü epitel atrofi ile sınırlı kalmıştır. 6 ay boyunca ≤  2 mg/kg/gün (öneri len insan dozundaki bağlanmamış E AA düzeyinin yaklaşık 
1,1 katı) verilen erkek sıçanlarda veya 9 ay boyunca ≤  1 mg/kg/gün (önerilen insan dozundaki 
bağlanmamış E AA düzeyinin yaklaşık 0,3 katı) verilen köpeklerde üreme organlarında bir 
etki gözlemlenmemiştir.  
  18 Gelişimsel toksisite  
 
Sıçanlar ve tavşanlarla yapılan embriyo -fetal gelişim çalışmalarında, organojenez dönem 
sırasında gebe hayvanlara önerilen insan dozundaki bağlanmamış E AA düzeyinin sırasıyla 2,4 
katına ve 0,3 katına kadar olan oral dozlar verilmi ştir. Maternal kilo alımı ve besin alımı gebe 
sıçanlarda ve tavşanlarda daha düşük olmuştur. Sıçanlarda maternal toksik doz fetal toksik olmuş ve fetal vücut ağırlığında düşüşe ve daha yüksek oranda osifiye olmamış metatarsal vakasına neden olmuştur.    
Fototoksisite  
 Pigmentlenmiş sıçanlarla yapılan bir fototoksisite çalışması herhangi bir fototoksisite potansiyeli göstermemiştir.  
 
Çevresel risk değerlendirmesi  
 
Çevresel risk değerlendirmesi çalışmaları, dakomitinibin çevre açısından oldukça kalıcı, 
biyoakümülatif ve toksik olma potansiyeli olduğunu göstermiştir (bkz. bölüm 6.6). 
 6. FARMASÖTİK ÖZELLİKLER  
 6.1. Yardımcı maddelerin listesi  
Çekirdek  tablet:
  
Laktoz monohidrat  (sığır kaynaklı)   
Mikrokristalin  selüloz  
Sodyum nişasta glikolat  
Magnezyum  stearat  
 
Film  kaplama 
Opadry II Mavi  85F30716 içeriği  olarak:  
Polivinil alkol  – kısmen  hidrolizlenmiş  (E1203)  
Talk (E553b)  
Titanyum  dioksit (E171)  
Makrogol  (E1521)  
İndigo Karmin  Alüminyum  Lake (E132)  
 6.2.   Geçimsizlikler  
 Geçerli değil  
 6.3. Raf ömrü  
 60 ay  
 6.4. Saklamaya yönelik özel tedbirler  
 30°C'nin altındaki oda sıcaklığında saklayınız.
 
 6.5. Ambalajın niteliği ve içeriği 
  19 10 film  kaplı  tablet  içeren  alüminyum/alüminyum  blister.  Her paket 30 film  kaplı  tablet  içerir.  
 
6.6. Beşeri tıbbi ürün den arta kalan maddelerin imhası ve diğer özel önlemler  
 Dakomitinibin  oldukça  kalıcı,  biyoakümülatif  ve toksik bir madde  olma  potansiyeli vardır  
(bkz. bölüm  5.3). 
 Kullanılmamış  olan ürünler  ya da atık materyaller  ‘Tıbbi  Atıkların  Kontrolü  Yönetmeliği’  
ve ‘Ambalaj Atıklarının  Kontrolü  Yönetmelikleri’ne uygun olarak imha  edilmelidir.  
 7. RUHSAT SAHİBİ  
 
Pfizer PFE İlaçları A.Ş. 
Muallim Naci Cad. No:55 
34347 Ortaköy/İSTANBUL  
Tel.: 0 212 310 70 00 
Faks .: 0 212 310 70 58  
 
8. RUHSAT NUMARASI/NUMARALARI  
 2021/376  9. İLK RUHSAT TARİHİ/RUHSAT YENİLEME TARİHİ  
 İlk ruhsat tarihi:  14.10.2021 
Ruhsat yenileme tarihi:  
 10. KÜB’ün  YENİLENME TARİHİ  
  