KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERRO SANOL COMP kapsül
2. KALİTATİF VE KANTİTATİF BİLEŞİM
Etkin madde:
Her bir kapsül içeriği;
Demir(II)-glisin-sülfat-kompleksi 170.3 mg (30 mg Fe+2’ye eşdeğer)
Folik asit 0.50 mg
B vitamini 2.50 µg
12
Yardımcı madde(ler):
Laktoz monohidrat 28.65 mg
Sodyum nişasta glikolat 7.00 mg
Sodyum sitrat 0.075 mg
Yardımcı maddeler için 6.1’e bakınız.
3. FARMASÖTİK FORM
Sert jelatin kapsüller.
Bir tarafı kırmızı diğer tarafı karamel renkli kapsüller içerisinde demir (II) glisin sülfat kompleksi
içeren, mide asitlerine dirençli mikropelletler ve vitamin B ile folik asit içerikli sarı-turuncu
12
renkli mini tabletler bulunur.
4. KLİNİK ÖZELLİKLER
4.1 Terapötik endikasyonlar
Yetişkinlerde ve 6 yaş ve üzeri (20 kg vücut ağırlığından itibaren) çocuklarda
• Anemi gelişip gelişmemesine bakılmaksızın gizli ve açık-belirgin demir eksikliğinde
• Çocuklukta, gebelik ve laktasyonda, diyetle düşük demir alımı olan kişilerde, akut ve
kronik kan kaybında görülen demir eksikliği anemisinde
• Özellikle hamilelik ve laktasyon dönemindeki, demir, folik asit ve vitamin B desteği
12
olmak üzere değişik kökenli demir eksiklikleri ile, demir eksikliği anemisinin tedavisi ve
profilaksisinde endikedir.
14.2 Pozoloji ve uygulama şekli
Pozoloji/uygulama sıklığı ve süresi :
Yetişkinlerde ve 6 yaş ve üzeri (20 kg vücut ağırlığından itibaren) çocuklarda 1 kapsül kullanılır.
Belirgin demir eksikliğinde yetişkin ve 15 yaşından büyük gençlerde veya 50 kg’ dan fazla vücut
ağırlığı olan gençlerde doktor tavsiyesine göre doz günde 2-3 kapsüle çıkarılabilir.
Günlük 5 mg Fe+2/kg doz aşılmamalıdır.
Hemoglobin değerleri normale döndükten sonra (aneminin şiddetine bağlı olarak genellikle ilk
10 hafta içinde ) serum ferritin değerlerine bakılarak vücut demir depoları yenileninceye kadar
oral demir tedavisine devam edilmesi gerekir. Bu süre 3-6 ay sürebilir.
Uygulama şekli:
Kapsüller, yeterli miktarda su ile çiğnenmeden yutulmalıdır.
Kapsüller, sabah aç karnına (kahvaltıdan yaklaşık 1 saat önce) , yemeklerden yaklaşık 2 saat
saat önce veya sonra alınmalıdır.
Yutma problemi olduğunda ya da bir kapsülün yutulması istenmiyorsa, kapsül içeriği kapsül
olmadan da alınabilir. Kapsül iki elle çekmek suretiyle açılarak içeriği bir kaşığa boşaltılır.
Kapsül içeriğinin alımından sonra yeterli ölçüde su içilmelidir.
Özel popülasyonlara ilişkin ek bilgiler :
Böbrek/Karaciğer yetmezliği
Karaciğer fonksiyonunda bozukluk görülen hastalarda ve alkolizm sorunu bulunan hastalarda
dikkatli kullanılmalıdır.
Şiddetli böbrek hastalığına bağlı eritropoietin eksikliği durumunda, FERRO SANOL COMP,
eritropoietin ile birlikte verilmelidir.
Pediyatrik popülasyon
FERRO SANOL COMP, 6 yaş altındaki çocuklarda kontrendikedir (bkz. 4.3).
Geriyatrik popülasyon
Geriyatrik hastalarda herhangi bir doz değişikliği gerekmemektedir.
4.3 Kontrendikasyonlar
• Etkin maddeye veya ilacın içerdiği yardımcı maddelere karşı hassasiyeti olan kişilerde,
• Özafagal striktür,
• Herediter hemokromatoz (tip 1-4)
2• Sekonder hemosideroz (demir birikimi bulguları olan kronik hemoliz, talasemi ve diğer
hemoglobinopatiler)
• Demir kullanım bozuklukları (ör. sideroblastik anemiler, kurşun anemisi)
• Tekrarlayan kan nakillerinde,
• 6 yaşın altındaki çocuklarda (20 kg vücut ağırlığının altında) yüksek demir içeriğinden
dolayı kullanılmamalıdır.
4.4 Özel kullanım uyarıları ve önlemleri
- Mevcut gastrointestinal hastalığı olan (örn inflamatuvar barsak hastalığı, intestinal
striktür, divertikül, gastrit, mide ve barsak ülserleri) hastalarda dikkatli kullanılmalıdır.
- FERRO SANOL COMP’un farmasötik yapısı nedeniyle midede demirin serbestleşmesi
engellendiğinden hasta uyumu yüksektir. (Bakınız bölüm 5.2)
- Eritropoetin gerektiren kronik böbrek hastalığı olan hastalarda, oral alınan demir
emilimi kötü olduğundan demir intravenöz olarak verilmelidir
- Ağır bir böbrek rahatsızlığına bağlı ikincil eritropoietin yetersizliğinde FERRO SANOL
COMP’ün eritropoietin ile birlikte alınması gerekir.
- Özellikle; demir eksikliği yahut anemisi açıklanamayan yaşı ilerlemiş insanlarda
öncelikle demir eksikliği nedeninin yahut hemoraji kaynağının araştırılması
gerekmektedir.
- Yüksek dozda alınması özellikle çocuklarda zehirlenmelere yol açar
- Demir preparatları ile tedavi sırasında dişlerde renk değişimi görülebilir. Tıbbi ürünün
kullanımının sona ermesinin ardından, bu renk değişimi ya kendiliğinden geçer ya da
diş macunu veya sodyum bikarbonat (yemek sodası) ile fırçalama veya profesyonel
olarak dişlerin temizletilmesi sayesinde uzaklaştırılır.
- İzole B vitamini eksikliğinin sonucu olarak (örnek: asıl faktör eksikliğinin sonucu)
12
megaloblastik anemide dikkatli olunmalıdır.
- Şiddetli megaloblastik anemi durumlarında yoğun bir şekilde siyanokobalaminle tedavi
edildiğinde hipokalemi, trombositoz ve ani ölüm riskini arttırabilir.
- Alkolizm, karaciğer fonksiyon bozukluğu ve böbrek hastalığı varlığında dikkatli
kullanılmalıdır.
- Leber hastalığı (erken herediter optik sinir atrofisi) varlığında ani ve ciddi optik atrofi
riskini arttırabileceğinden bu hastaların FERRO SANOL COMP kullanımı önerilmez.
- Vitamin B12 düzeyi düşük veya düşmekte olan hastalarda, FERRO SANOL COMP ile
yapılan 3 aydan uzun süreli tedavi, geri dönüşümsüz nörolojik hasara neden olabilir.
3- FERRO SANOL COMP, laktoz monohidrat içerir. Nadir kalıtımsal galaktoz intoleransı,
Lapp laktoz yetmezliği ya da glikoz-galaktoz-malabsorpsiyon problemi olan hastaların
bu ilacı kullanmamaları gerekir.
- FERRO SANOL COMP, her bir kapsülde 7 mg sodyum nişasta glikolat ve 0.07 mg
sodyum sitrat içermektedir. Bu durum kontrollü sodyum diyetinde olan hastalar için
gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Demir tuzlarının intravenöz kullanımı
İntravenöz demir kullanımı, oral yolla demir kullanımı ile eş zamanlı olursa hipotansiyona,
hatta transferin doygunluğuna bağlı olan demirin hızlı salımı nedeniyle bayılmaya bile neden
olabilir. Bu nedenle kombinasyon önerilmez.
Doksisiklin:
Demir tuzlarının oral yoldan kullanımı, doksisiklin’in enterohepatik sirkülasyonunu ve
emilimini engeller. Bu kombinasyondan kaçınılmalıdır.
Aşağıdaki kombinasyonlar doz ayarlaması gerektirebilir:
Demir şelatlama ile pek çok ilacın absorpsiyonunu inhibe eder. Bu nedenle aşağıda bahsedilen
ilaçlarla FERRO SANOL COMP alımı arasında mümkün olduğunca uzun bir aralık
bırakılmalıdır.
Fluorokinolonlar
Demir tuzları fluorokinolonlar ile birlikte kullanıldığında, emilimin sonucu belirgin derecede
hasar görür. Norfloksasin, levofloksasin, siprofloksasin, gatifloksasin ve ofloksasin emilimi
demir tarafından %30 ve %90 arasında engellenir. Fluorokinolonlar, FERRO SANOL
COMP’den en az 2 saat önce veya en az 4 saat sonra verilmelidir.
Metildopa (L-form):
Demir glisin sülfat metildopa ile eşzamanlı veya 1 saat önce veya 2 saat önce verildiğinde,
metildopanın biyoyararlanımı sırasıyla %83, %55 ve %42 oranında azalır. Bu bileşiklerin
kullanımı arasında yeterince uzun bir zaman olmalıdır.
Tiroid hormonları:
Birlikte verildiğinde tiroksin emilimi demir tarafından engellenir, bu da tedavinin sonucunu
etkileyebilir. Bu bileşenlerin kullanımı arasında en az 2 saat olmalıdır.
4Tetrasiklinler:
Oral olarak birlikte kullanıldığında, demir tuzları tetrasiklinlerin emilimini engeller.
Doksisiklinden farklı olarak, FERRO SANOL COMP’ ün tetrasiklinler ile kullanımı arasında,
en az 3 saat fark olmalıdır.
Penisilamin:
Penisilamin emilimi, demir ile şelat oluşturabildiğinden azaltılmıştır. Penisilamin, FERRO
SANOL COMP’ den en az 2 saat önce uygulanmalıdır.
Bifosfonatlar:
Demir içeren tıbbi ürünler bifosfanat bileşikleri ile in vitro olarak bileşik oluştururlar. Demir
tuzları bifosfanatlar ile birlikte kullanıldıklarında, bifosfanat emilimi bozulur. Bu tıbbi ürünlerin
kullanımlarının arasında en az 2 saat olmalıdır.
Levodopa:
Sağlıklı gönüllülerde eş zamanlı demir sülfat ve levodopa kullanımıyla, levodopanın
biyoyararlanımı %50 azalmıştır. Ayrıca carbidopa’nın da biyoyararlanımı %75 azalmıştır. Bu
bileşenlerin kullanımları arasında olabildiğince uzun bir süre olmalıdır.
Nonsteroidal antienflamatuvar ajanlar
Demir tuzları ile nonsteroidal antienflamatuarların birlikte alımı gastrointestinal mukozanın
iritasyonunu şiddetlendirebilir.
Proton pompa inhibitörleri
Proton pompa inhibitörleri demir emilimini azaltabilir ve bu yüzden doz ayarlaması ya da
intravenöz demir ürünü gerekebilir. Bu konuda klinik çalışma bulunmamaktadır.
Antiasitler:
Oksit, hidroksit içeren antiasitler veya magnezyum, alüminyum, kalsiyum tuzları, kolestiramin
demir tuzları ile şelat oluştururlar. Bu bileşen gruplarının kullanımları arasında mümkün
olduğunca zaman olmalıdır. Antiasit ve demir kullanımı arasında en az 2 saat süre olmalıdır.
Kalsiyum:
Demir ve kalsiyumun eş zamanlı kullanımı demir emilimini azaltır. FERRO SANOL COMP
kalsiyum içeren yiyecek ve içeceklerle birlikte alınmamalıdır.
5Gıdalar ile kullanım:
FERRO SANOL COMP’ un biyoyararlanımı yiyecek, süt, kahve ve çay içerisindeki demir
kompleks ajanları (fosfatlar, fitatlar ve oksalatlar) ile düşmektedir. Bu bileşik grupları ile demir
alınması arasındaki aralık minimum 2 saat olmalıdır.
Diğerleri:
Ağız yoluyla demir alımında gayta renginde koyulaşma görülebilir, ancak bu gizli bir mide-
barsak-kanamasına dayanmamaktadır. Gaytada gizli kan testleri (Guajak Testi) hatalı olarak
pozitif sonuç verebilir.
4.6. Gebelik ve laktasyon
Genel tavsiye
Gebelik Kategorisi: A
Çocuk doğurma potansiyeli bulunan kadınlar/Doğum kontrolü (Kontrasepsiyon)
FERRO SANOL COMP’un çocuk doğurma potansiyeli bulunan kadınlar ve doğum kontrolü
üzerine olumsuz bir etkisi yoktur.
Gebelik dönemi
FERRO SANOL COMP gebelikte, lohusalıkta ve laktasyon döneminde organizmanın artan
gereksimlerini tam ve doğal şekilde karşılayan bir ilaç olduğundan bu dönemlerde hekimin
önerdiği şekilde düzenli olarak kullanımı gerekmektedir.
İyi planlanmış epidemiyolojik çalışmalar FERRO SANOL COMP’un gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
FERRO SANOL COMP gebelik döneminde kullanılabilir.
Laktasyon dönemi
Emzirilen çocuk üzerinde herhangi bir etki öngörülmemektedir. FERRO SANOL COMP
emzirme döneminde kullanılabilir.
Üreme yeteneği (fertilite)
FERRO SANOL COMP’un fertilite üzerine etkisi belirlenmemiştir.
4.7 Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
64.8 İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila < 1/10); yaygın olmayan(≥1/1000, ila <1/100); seyrek
(≥1/10.000 ila <1/1000); çok seyrek (<1/10.000), bilinmeyen (eldeki verilerden hareketle
tahmin edilemiyor.
Sinir sistemi hastalıkları:
Yaygın: baş dönmesi, baş ağrısı
Gastrointestinal hastalıklar:
Yaygın: Karın bölgesinde rahatsızlık, diyare, kabızlık, midede yanma, bulantı, kusma, koyu
renkli dışkı (tedavi süresince görülür ve zararsızdır)
Seyrek: Dişlerde renk değişimi (bakınız bölüm 4.4)
Bilinmeyen: Karın ağrısı, Üst karın ağrısı
Deri ve deri altı dokusu hastalıkları:
Çok seyrek: Ciltte hassasiyet reaksiyonları (örneğin; ürtiker, ekzantem, döküntü)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr; e-posta:
tufam@titck.gov.tr; tel : 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı belirtileri
20 mg Fe+2/kg vücut ağırlığı dozu entoksikasyon olgularını beraberinde getirebilir. 60 mg
Fe+2/kg vücut ağırlığı ve üzerinde alınan dozlarda ağır toksik etkiler görülebilir. 200 ile 400 mg
Fe+2/kg vücut ağırlığı arası dozlarda ise müdahale edilmediği takdirde ölüm ile sonuçlanır.
Küçük çocuklarda 400 mg Fe+2 gibi bir doz bile hayati tehlike yaratabilir.
Demir zehirlenmesi aşamalar halinde gerçekleşebilir. İlk aşamada, yani ilacın ağız yoluyla
alınmasından sonra ilk 30 dakika ile 5 saat arasında, huzursuzluk, mide ağrıları, mide bulantısı,
kusma ve ishal gibi belirtiler görülebilir. Gayta çaysı bir şekilde siyah bir renkte olabilir ve
kusmuk kan içerebilir. Şok, metabolik asidoz ve koma gelişebilir. Çoğunlukla sonrasında
görünüşte bir rahatlama aşaması olabilir ve bu aşama 24 saate kadar devam edebilir. Sonrasında
7ise yine ishal, şok ve asidoz tekrarlayabilir. Konvülziyonlar, Cheyne-Stoke şeklinde solunum,
koma ve akciğer ödemi sonrasında durum ölümle sonuçlanabilir.
Doz aşımı durumunda tedavi önlemleri
Spesifik antidot olarak deferoksamin (Desferal) kullanılır
Folik asit:
Daha yüksek folik asit dozları, genellikle intoksikasyon belirtisi olmadan tolere edilmektedir.
Belirli durumlarda gastrointestinal rahatsızlıklar, uyku rahatsızlıkları, ajitasyon, depresyon ve
antikonvülzan tedavi havale hazırlığında artışa neden olabilmektedir.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Folik asit ve B vitaminli demir(II)-glisin sülfat
12
ATC-Kodu: B03AE01
İnsan vücudu, 3 ile 5 g demir içerir, çoğunluğu hemoglobine bağlı ( %70) ve değişik hem ve
non hem demir enzimlerine (%11) ve depo demiri olarak ferritin ve hemosiderin ( %19)
şeklinde bulunur.
Günlük fizyolojik demir kaybı 0.6-1.5 mg.dır ve genellikle besinlerle alınan demirin
absorbsiyonu ile belirlenir. Demir eksikliği duodenumdan demir emiliminin artmasına yol açar.
Ancak ciddi demir kayıpları ( Örn. kronik kan kaybı), artmış demir ihtiyacı ( hamilelik ,
büyüme dönemi) sıklıkla besinlerle alınan demir ile karşılanamaz. Ayrıca dengesiz vegeteryan
ve düşük kalorili diyet de demir eksikliğine yol açabilir. Demir eksikliği çoğunlukla halsizlik,
konsantrasyon eksikliği ve solukluk gibi tipik, demir eksikliğinin derecesinden bağımsız
kişiden kişiye değişen ölçüde gelişen semptomlara yol açar.
Demir eksikliği aşamalı olarak gelişir . Vücutta depolanan demir önce kullanılır. Depolar
tükendikten sonra(serum ferritin azalması), haematopoiesis azalır (hemoglobin konsantrasyonu
düşer) . İyi biyoyararlanımlı demir (II) -glisin- sülfat kompleksi daha büyük miktarlarda
verildiğinde var olan bir açık düzeltilebilir. Hemoglobin değeri demir tedavisi sırasında
normalleşen ilk parametredir. Demir depoları tedavinin devamı sırasında yenilenir.
İnsan vücudu; erkeklerde 50 mg Fe+2/kg vücut ağırlığı ve kadınlarda 38 mg Fe+2/kg vücut
ağırlığı oranında demir içerir. Demir eksikliği, kanama, gıda demirinin yetersiz alımı, emilimi
8veya kullanımı gibi çeşitli nedenlerden kaynaklanabilir. Yüksek biyoyararlanıma sahip demir
(II)-glisin-sülfat-kompleksi demir eksikliğini giderir.
Etki mekanizması
Demir
Glisin ile kompleks oluşturmuş demir, dodenumda serbestleşir ve ince barsakta duodenum ve
proksimal jejenumda mukozal epitelyum hücrelerinden emilir. Burada non-hem gıda
kaynaklarından gelen demir, daha iyi emilen ferröz demire (Fe+2)indirgenir ve hem demirle
birlikte hücre metabolizmasına katılır. Hücresel taşıyıcı demirin bir kısmını mitokondriye, bir
kısmını ferritin şeklinde depolanmak üzere apoferritine, bir kısmını dolaşımdaki taşıyıcı
molekül transferrini oluşturmak üzere apotransferrine taşır. İntestinal mukoza hücrelerinde
ferritin, alınan demirin ne kadarının emileceğini belirler. Tüm apoferritinler demirle
bağlandığında, barsak lümeninden demir emilmez ve feçesle atılır.
Demir, kırmızı kan hücrelerinde, hemoglobinin protein olmayan kısmı olan hem molekülü ile
birlikte bulunur. Bu nedenle, demir hücrelerin solunumu ve metabolizması için yaşamsal değeri
olan oksijenin ana taşıyıcısıdır. Demir, kas dokusunda myoglobinin yapısında da bulunur.
Demir, hücrelerde glikozun oksidasyonu ile enerji üretilen enzim sistemlerinde yaşamsal öneme
sahiptir. Örneğin, yüksek enerjili ATP bağlarını üreten elektron transport sistemlerinin bir
parçası olan sitokrom bileşiklerinin yapısına katılır.
Büyüme sırasında pozitif demir dengesi gereklidir. Yeni doğanlarda sadece karaciğerde az bir
miktar demir depolanmıştır. Emzirilen bebekler sütten bir miktar demir alırlar. Demir,
büyümenin devamlılığı ve özellikle kızlarda adet dönemi için gerekli demir rezervlerinin
oluşturulması için gereklidir. Gebelik sırasında, genişleyen kan hacmi nedeniyle artan kırmızı
kan hücreleri ve fetüsün karaciğerinde depolanacak demir ihtiyacı nedeniyle kadının demir
ihtiyacı oldukça artar. Ayrıca, doğum sırasındaki kan kaybı da ilave demir ihtiyacı doğurur.
Folik asit
Folik asit, B grubu vitaminlerin bir üyesidir. Folik asit, vücutta tetrahidrofolata indirgenir.
Tetrahidrofolat, purin ve pirimidin nükleotidlerinin dolayısıyla DNA sentezi dahil çeşitli
metabolik işlemlerin bir koenzimidir; ayrıca bazı amino asit dönüşümlerinde ve format
oluşumunda ve kullanımında rol alır. Folik asit eksikliğinde megaloblastik anemi ve
hiperhomosisteinemi görülebilir. Gebelerde folik asit eksikliği, bebeklerinin düşük doğum
ağırlıklı, premature ve/veya nöral tüp defektli olmasına neden olabilir.
9Folik asit, gastrointestinal sistemden esas olarak duodenum ve jejunumdan hızla emilir ve
değişmeden portal dolaşıma dahil olur. Folatlar taşıyıcı proteinlere bağlanır ve daha sonra tüm
organlara dağılır. Plazma ve karaciğerde metabolik olarak aktif şekli olan 5-metiltetrahidrofolata
çevirilir. Folat metabolitleri enterohepatik dolaşıma girer. Folat anne sütüne geçer. Vücut
ihtiyacının fazlası folat metabolitleri idrarla değişmeden atılır.
B vitamini
12
B vitamini (siyanokobalamin) tetrahidrofolik asit rejenerasyonunda önemli bir reaksiyon olan
12
DNA sentezi ve metiyonin oluşumu dahil çeşitli reaksiyonlarda folik asit ile birlikte koenzim
olarak yer alır. B12 eksikliğinde megaloblastik anemi ve hiperhomosisteinemi görülebilir. B12
vitamininin eritrositlerin olgunlaşmasında da önemli işlevi vardır. Vejetaryenlerde B12 vitamini
eksikliği görülebileceğinden takviye edilmelidir. B vitaminleri gastrointestinal sistemden
kolayca absorbe olur; ancak malabsorbsiyon durumunda emilim bozulabilir. B vitamini
12
proteinlere yüksek oranda bağlanır. B vitamini hepatik biyotransformasyona uğrar. B
12 12
vitamininin fazlası safra ile atılır.
5.2 Farmakokinetik Özellikler
Genel özellikler
Emilim:
FERRO SANOL COMP etken madde olarak ferroglisinsülfat içeren enterik kaplı pelletler ve
folik asit ve Vitamin B ’den oluşan ve hızla çözünen bir tabletin kapsül içinde birarada
12
bulunduğu bir kombine formdur. Kapsül kabuğu, midede çözünür. Pelletler, duodenuma
salınıncaya kadar sağlam kalmaktadır. Burada, etken madde olan demir glisin sülfat hızla
salınmaktadır. Glisin ile kompleks oluşturmuş demir, duodenum ve proksimal jejenumda
mukozal epitelyum hücrelerinden özel bir taşıyıcıya bağlı olarak emilir. Oral olarak alınan
folik asit 4 ila 6 saat içerisinde absorbe olmaktadır.
Biyoyararlanım:
Demir depoları azalmış hastalarda, sulu demir sülfat çözeltisi referans olarak alındığında bağıl
biyoyararlanım oranı %95’tir. Bu oran, %15’lik demir II absorpsiyonuna tekabül eder.
Dağılım:
Mini tablet içeriğindeki folik asit ve vitamin B etkin maddeleri kolay dağılır ve serbest hale
12
geçerler.
10Demir duodenumun ve ince barsağın mukozal epitelyum hücrelerine özel bir taşıyıcı sistem ile
alınır; mukozal ferritin olarak depo edilir veya doğrudan plazmaya transfer edilir.
Biyotransformasyon:
Esas olarak aminoasitlerle kompleks oluşturan demir, başta duodenum ve onu takiben
proksimal jejunum olmak üzere, ince bağırsağın mukozal epitelyal hücreleri içine taşınır.
Burada daha çözünebilir feröz forma (Fe2+) indirgenmiş heme dışı besin kaynaklarından gelen
daha fazla miktarda demir derhal ferrik forma (Fe3+) oksidize edilir ve böylece zaten hazır
durumda olan heme demire birlikte hücre metabolizmasına girer. Absorbe eden hücrede demir
dağılımının ve transferinin kontrolü çeşitli alıcı maddeler yoluyla gerçekleşir. Demirin yanında
refakatçi bulunmadan vücutta dolaşmasına asla izin verilmez. İlk olarak artık tümü ferrik
formda olan demir bir ilk intraselüler taşıyıcı molekül tarafından bağlanır ve bu molekül
hücrenin metabolik gereksinimleri için demirin bir kısmını mitokondriye götürür. Ardından ilk
hücresel taşıyıcı demirin kalanını kişinin o sıradaki demir ihtiyacına bağlı şekilde olağan
reseptörlerine ve taşıyıcılarına belirli oranlarda dağıtır: (1) apoferritin, hücrenin özel protein
reseptörüdür ve demirle kombinasyon oluşturarak hemen tutunan madde epitelyal ferritini
oluşturur; (2) apotransferrin, kanın özel protein reseptörüdür ve demirle kombinasyon
oluşturarak dolaşımdaki taşıyıcı madde olan serum transferrini oluşturur. İntestinal mukoza
hücrelerinde halihazırda mevcut olan ferritinin miktarı sindirilen demir içinden absorbe edilen
ve reddedilen miktarları etkiler. Mevcut tüm apoferritin demire bağlanarak ferritin oluşturmuş
olduğu takdirde bağlanma bölgelerine ulaşan ilave tüm demir reddedilir ve ardından bağırsak
lümenine geri döndürülerek eliminasyon için feçese atılır.
Eliminasyon:
Bir miktar dokularda birikebilir ve böbrekler aracılığıyla elimine edilmektedir. Demirin
eliminasyonu feçesten olmaktadır.
5.3 Klinik öncesi güvenlilik verileri
Akut Toksisite:
Fe+2 tuzları
Fare LD : Tek doz oral uygulama sonrası 300-900 mg/kg vücut ağırlığı
50
Sıçan LD : Tek doz oral uygulama sonrası 300 ila >2000mg/kg vücut ağırlığı
50
Folik asit
Fare LD : Tek doz oral uygulama sonrası 10 g/kg vücut ağırlığı
50
11Kronik Toksisite:
Hayvanlarda özellikle Fe+2 tuzlarının kronik toksisitesi üzerine yapılmış çalışma
raporlanmamıştır. İnsanlarda zehirlenme belirtileri 20 mg Fe+2/kg vücut ağırlığı düşük
dozlarında görülebilmektedir. 60 mg Fe+2/kg ve daha yüksek dozlarında ciddi toksik etkiler
eşlik etmektedir. 200 ila 400 mg Fe+2/kg vücut ağırlığı dozlarından kaynaklanan zehirlenmeler
tedavi edilmediği taktirde ölümle sonuçlanabilmektedir.
Mutajenite:
In vivo memeli hücrelerinde demirin olası mutajenik etkisine ilişkin herhangi bir veri
bulunmamaktadır.
Üreme Toksisitesi:
Hamile kadınlarda yapılan kontrollü çalışmalarda 5 mg’a kadar olan günlük folik asit embriyo
veya fetus üzerinde zarara neden olmamaktadır.
Folik asit ile desteklenmiş diyetler nöral tüp defekt riskini azaltmaktadır.
Karsinojenite:
FERRO SANOL COMP’ün klinik kullanımına uygun kullanılması durumunda mutajenik ve
karsinojenik potansiyeli yoktur.
6. FARMASÖTİK ÖZELLİKLER
6.1 Yardımcı maddelerin listesi
Askorbik asit
Mikrokristalin selülöz
Hiproloz
Hipromelloz
Metakrilik asit- etil akrilat kopolimer (1:1)
Asetil trietil sitrat
Talk
Mikrokristalin selülöz
Laktoz monohidrat
Sodyum nişasta glikolat (%2,8- 4,2 Na)
Magnezyum stearat
Silika, kolloidal anhidr
Dekstrin
Sodyum sitrat
12Susuz sitrik asit
Demir oksit kırmızısı E172
Demir oksit sarısı E172
Titanyum dioksit
Jelatin
6.2 Geçimsizlikler
Bakınız 4.5.
6.3 Raf ömrü
24 ay.
6.4 Saklamaya yönelik özel uyarılar
25°C’nin altındaki oda sıcaklığında ve nemden korumak için orjinal ambalajında saklayınız.
6.5 Ambalajın niteliği ve içeriği
30 kapsüllük blisterlerde, karton kutu içinde.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolu Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Tic. A.Ş.
Necipbey Cad. No: 88 55020 Samsun
Tel: (0362) 431 60 45
Tel: (0362) 431 60 46
Fax:(0362) 431 96 72
8. RUHSAT NUMARASI
193/52
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 20.08.1999
Ruhsat yenileme tarihi : 19.02.2004
10. KÜB’ün YENİLENME TARİHİ
13