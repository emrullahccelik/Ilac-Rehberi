1 / 8 
 KULLANMA TALİMATI  
 
NARİSAT  5 mg/10 mg film kaplı tablet  
Ağızdan alınır.  
 • Etkin madde ler: Her bir film kaplı tablet 5 mg levosetirizin dihidroklorür ve 10 mg 
montelukasta eşdeğer 10, 38 mg montelukast sodyum içerir.  
 
• Yardımcı madde ler: Laktoz monohidrat  (inek sütünden elde edilmiştir) , mikrokristal 
selüloz, hidroksipropil metilselüloz, kolloidal silikon dioksit, sarı demir oksit, magnezyum stearat, kroskarmelloz sodyum  (E468) , hidroksipropil selüloz, polietilen glikol. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatım saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız  
 
Bu Kullanma Talimatında:  
1.NARİSAT  nedir ve ne için kullanılır?  
2. NARİSAT ’ı kullanmadan önce dikkat edilmesi gerekenler  
3. NARİSAT  nasıl kullanılır?  
4. Olası yan etkiler nelerdir? 
5. NARİSAT ’ın saklanması  
 Başlıkları yer almaktadır.  1. NARİSAT  nedir ve ne için kullanılır?  
NARİSAT , 5 mg levosetirizin dihidroklorür ve 10 mg montelukast içeren, bir tabakası  sarı, 
diğer tabakası  beyaz, çift katmanlı, yuvarlak, film kaplı tabletlerdir . 
 Levosetirizin  alerji tedavisinde kullanılan bir antihistaminiktir. Antihistaminik ilaçlar 
histaminin etkisini yok eder, alerji belirtilerini ortadan kaldırır. Montelukast lökotrienler adı verilen maddeleri engelleyen bir lökotrien alıcısı (reseptör) antagonistidir (karşıt etki gösteren). Lökotrienleri engelleyerek astım belirtilerini iyileştirir  ve alerjik nezleyi iyileştirir. Montelukast 
steroid (kolesterolle ilişkili, yağ yapıda bir organik bileşik) değildir. NARİSAT  alerjik rinit ( burun iltihabı ) ve alerjik rinitle birlikte olan astım tedavisinde ve 
semptomlarının giderilmesinde kullanılır.  
 NARİSAT  film kaplı tabletler, 30 ve 90 tablet içeren Alu/Alu blister ambalajlarda piyasaya 
sunulmakladır . 
   2 / 8 
 NARİSAT  ayrıca, 15 yaş ve üzeri hastalarda  antihistaminiklere dirençli,  alerjinin yol açtığı bir 
deri hastalığı nın (kronik idiyopatik ürtiker) tedavisinde kullanılır.  
 
2. NARİSAT ’ı kullanmadan önce dikkat edilmesi gerekenler  
 NARİSAT ’ı aşağıdaki durumlarda KULLANMAYINIZ  
 Eğer,  
• NARİSAT ’ın herhangi bir bileşenine ya da piperazin türevleri olarak adlandırılan kimyasal 
maddelerden herhangi birisine karşı alerjiniz (aşırı duyarlılığınız) varsa  
• Ağır böbrek yetmezliğiniz varsa (böbrek fonksiyonlarını izlemek için kullanılan bir madde 
olan kreatinin kandan temizlenme hızı 10 mL/dak.’nın altında ise)  
 NARİSAT ’ı aşağıdaki durumlarda DİKKATLİ KULLANINIZ. 
 
Mevcut film kaplı tabletlerin farmasötik şekli doz ayarlamasına imkân tanımadığından, 
NARİSAT ’ın 15 yaşından küçük çocuklarda kullanımı önerilmez. 
 
• NARİSAT  alkol ile birlikte alındığında dikkatli olunuz. Rasemik setirizin alkolün etkilerini 
artırmadığı gösterildiği halde hassasiyeti olan hastalarda, setirizin ya da levosetirizinin alkol 
veya beyne etkisi olan diğer ilaçlarla birlikte alınmasının uyanıklık üzerine olumsuz etkisi olabilir.  
• İdrar torbanızı boşaltamama olasılığınız varsa (omurilik yaralanması veya prostat büyümesi gibi durumlarda), doktorunuza danışınız.  
• Astımınız veya solunumunuz kötüleşirse, derhal doktorunuza söyleyiniz.  
• NARİSAT ’ı akut astım ataklarının tedavisinde etkinliği kanıtlanmamıştır.  Bir atak yaşarsanız 
doktorunuzun size verdiği talimatlara uyunuz. Astım atakları için aldığınız kurtarıcı inhale ilacınızı her zaman yanınızda bulundurunuz.  
• Tüm astım ilaçlarınızı doktorunuz tarafından belirtilen şekilde almanız önemlidir.  
NARİSAT  doktorunuzun size reçetelediği diğer astım ilaçlarının yerine  kullanılmamalıdır.  
• Astım karşıtı ilaçlar alan tüm hastalar gibi gribal hastalık, kollarda veya bacaklarda 
uyuşukluk veya karıncalanma, akciğer semptomlarında kötüleşme ve/veya döküntü olaylarının kombinasyonunu yaşadıklarında doktorlarına başvurmaları gerektiği konusunda 
uyarılmalıdır.  
• Astımınız varsa ve astımınız asetilsalisilik asit (aspirin) alınca kötüleşiyorsa, NARİSAT  
alırken aspirin veya steroid olmayan anti enflamatuvar ilaçlar adı verilen ağrı kesici diğer 
ilaçları kullanmamaya çalışın.  
NARİSAT  alırken duygu durum değişiklikleri ( aşırı davranış, saldırgan davranış veya 
düşmanlık hissetme  endişe, depresyon, iletişimden kopuk olma hali, rüya anormallikleri, 
varsanı, uykusuzluk, huzursuzluk, hareketlilik, uyurgezerlik, intihar düşüncesi ve davranışı 
(intihar girişimi dahil) ve  titreme ) yaşarsanız en kısa sürede doktorunuzu bilgilendiriniz. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 NARİSAT ’ın yiyecek ve içecek ile kullanılması  
NARİSAT  yemeklerle birlikte veya yemek aralarında alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  3 / 8 
 Hamileyseniz veya çocuk sahibi olmayı planlıyorsanız, NARİSAT  almadan önce doktorunuza 
danışmalısınız. Doktorunuz bu dönemde NARİSAT  kullanıp kullanamayacağınızı 
değerlendirecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
NARİSAT , emzirme döneminde kullanılmamalıdır.  
 Araç ve makine kullanımı  
NARİSAT ’ın içeriğindeki etkin maddelerden biri olan levosetirizin kullanan bazı hastalar 
uyuşukluk, yorgunluk ve bitkinlik hissetmiştir. Eğer tehlikeli olabilecek eylemleri yapmayı, araç ya da makine kullanmayı düşünüyorsanız, tedaviye vereceğiniz yanıtı görene kadar beklemeniz ve dikkatli olmanız önerilir. Bununla birlikte özel testler önerilen dozlarda levosetirizin alındıktan sonra zihinsel bulanıklık, tepki verebilme yeteneği ya da araç sürme yeteneğinde hiçbir bozulma bulunmadığını ortaya koymuştur.  NARİSAT ’ın içeriğindeki etkin maddelerden biri olan montelukast ile çok ender bildirilen 
belirli yan etkiler (baş dönmesi ve uyuklama) bazı hastaların araç veya makine kullanma becerisini etkileyebilir.  
 NARİSAT ’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz monohidrat ihtiva eder. Eğer daha önceden doktorunuz tarafından bazı 
şekerlere karşı 
intoleransınız (dayanıksızlık) olduğu söylenmişse, bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
 
Levosetirizin ile bağlantılı etkileşimler  
 Hassasiyeti olan hastalarda, setirizin ya da  levosetirizinin merkezi sinir sistemi üzerinde ki etkisi 
olan diğer ilaçlar ile birlikte alınmasının uyanıklık üzerine olumsuz etkisi olabilir. 
 
Montelukast ile bağlantılı etkileşimler:  
Bazı ilaçlar NARİSAT’ı n etki mekanizmasını değiştirebilir veya NARİSAT  diğer ilaçlarınızın 
etki mekanizmasını değiştirebilir. Eğer aşağıdaki ilaçları alıyorsanız, NARİSAT ’a başlamadan 
önce bunları doktorunuza söyleyiniz. • Fenobarbital (epilepsi tedavisi için kullanılır)  
• Fenitoin (epilepsi tedavisi için kullanılır)  
• Rifampisin (tüberküloz ve bazı diğer enfeksiyonların tedavisi için kullanılır)  
• Gemfibrozil (kanın hücreler haricindeki sıvı kısmında yer alan yüksek yağ düzeyinin tedavisi için kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  4 / 8 
 3. NARİSAT nasıl kullanılır?  
Uygun kullanım ve doz/uygulama sıklığı için talimatlar:  
Önerilen doz 15 yaş ve üzeri erişkinler için günde bir tablettir (5 mg levosetirizin dihidroklorür 
ve 10 mg montelukast).  Tedavi süresi konusunda, doktorunuz sizdeki alerjik rinitin tipini belirleyerek ne kadar süreyle NARİSAT almanız gerektiğine karar verecektir.  
 Alerjinin yol açtığı bir deri hastalığı olan kronik idiyopatik ürtikerdeki tedavi süresi hastadan hastaya farklılık gösterebilir; bu nedenle doktorunuzun talimatlarına uymalısınız.  Uygulama yolu ve metodu:  
NARİSAT , ağız yoluyla, bir miktar su ile birlikte ve bütün olarak alınmalıdır.  NARİSAT ’ın aç 
veya tok karnına alınmasında herhangi bir sakınca yoktur. Film kaplı tabletler çiğnenmemeli 
veya ezilmemelidir.  
 Değişik yaş grupları:  
Çocuklarda kullanımı:  
15 yaşından küçük pediyatrik popülasyonlarda etkililik ve güvenliliği belirlenmemiştir.  
 Yaşlılarda kullanımı:  
Böbrek fonksiyonu normal olan yaşlı hastalarda dozun ayarlanması gerekmemektedir.  
 Özel kullanım durumları:  
Böbrek/karaciğer yetmezliği:  
Böbrek yetmezliği olan hastalara, hastalığın şiddetine göre daha düşük doz verilebilir. 
Çocuklarda ise doz vücut ağırlığına göre seçilir. Dozu doktorunuz belirleyecektir.  
 Ağır böbrek yetmezliği varsa kullanmayınız.  
 Hafif -orta derecede karaciğer yetmezliği olan hastalarda doz ayarlaması gerekmez. Ciddi 
karaciğer yetmezliği olan hastalara ilişkin veri yoktur.  Hem karaciğer hem de böbrek yetmezliği olan hastalara böbrek hastalığının şiddetine göre daha düşük doz verilebilir. Dozu doktorunuz belirleyecektir.  Eğer NARİSAT ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla NARİSAT  kullandıysanız  
Yetişkinlerde uyuşukluk olabilir. Çocuklarda huzursuzluk ve huzursuzluğu takip eden uyuşukluk görülebilir.  NARİSAT  içeriğindeki etkin maddelerden montelukast için aşırı doz durumunda yan etkiler 
rapor edilmemiştir. Yetişkinlerde ve çocuklarda aşırı doz durumunda meydana gelen en sık yan etkiler karın ağrısı, uyku hali, susama, baş ağrısı, kusma ve aşırı hareketliliktir.  NARİSAT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 5 / 8 
 NARİSAT ’ı kullanmayı unutursanız  
İlacınızı tavsiye edilen şekilde almaya çalışınız.  
 
İlacı bir doz almayı unuttuğunuzda, bu dozu almayınız ve daha sonra normal kullanıma devam ediniz.  
 Unutulan dozları dengelemek için çift doz almayınız.  NARİSAT  ile tedavi sonlandırıldığındaki oluşabilecek etkiler  
Eğer NARİSAT  kullanımı konusunda herhangi bir sorun ile karşılaşırsanız doktorunuza veya 
eczacınıza danışınız.  
 NARİSAT  belirlenen tedavi süresinden daha kısa kullanıldığında, zararlı etki görülmesi 
beklenmez. Ancak bu durumda hastalık belirtilerinin, NARİSAT  tedavisine başlamadan önceki 
düzeyden daha az şiddette olsa da tekrar ortaya çıkabileceği unutulmamalıdır.  4. Olası yan etkiler nelerdir? Tüm ilaçlar gibi NARİSAT ’ın içeriğinde bulunan maddelere duyarlı olan kişilerde yan etkiler 
olabilir.  
NARİSAT içindeki etkin maddelerden levosetirizine dair veriler;  
 Aşağıdakilerden biri olursa , NARİSAT ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ağız, dil, yüz ve/veya boğazın şişmesi, nefes alma veya yutma güçlükleri (göğüs darlığı veya hırıltı solunum), kurdeşen, ölümcül olabilen kan basıncında ani düşüşe neden olan bayılma veya şoku içeren alerjik reaksiyon (aşırı duyarlılık reaksiyonu)  
• İstem dışı şiddetli kasılmalarla belirgin nöbet durumu (konvülsiyon)  
• Grip benzeri hastalıklar, kol ve bacaklarda uyuşma, iğnelenme ve hissizlik, solunum bulgularının kötüleşmesi ve/veya döküntü  
• Anormal karaciğer fonksiyonu 
• Karaciğer iltihabı (hepatit)   
• Çarpıntı  
• Nefes darlığı  
• Görme bozukluğu  
• Dakikadaki kalp atım sayınını normalin üstüne çıkması (taşikardi)  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin NARİSAT ’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür.  Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. 6 / 8 
 Sıklığı bilinmeyen: Eldeki veriler ile belirlenemeyecek kadar az hastada görülebilir. 
 Çok yaygın:  
• Üst solunum yolu enfeksiyonu 
 Yaygın:  
• Baş ağrısı,  
• Uykuya eğilim  
• Ağız kuruluğu  
• Yorgunluk 
• Halsizlik  
• İshal  
• Bulantı  
• Kusma  
• Döküntü 
• Ateş 
• Karın ağrısı  
• Karaciğer enzimlerinde yükselme 
 Yaygın olmayan  
• Takatsızlık  
• Kabızlık  
• Hazımsızlık  
• Uyku bozuklukları  
• Kabuslar dahil rüya anormallikleri 
• Uykusuzluk 
• Sinirlilik  
• Anksiyete  
• Huzursuzluk  
• Agresif davranışlar ya da düşmanlık hissetme  
• Uyurgezerlik  
• Depresyon  
• Baş dönmesi  
• Karıncalanma hissi  
• His kaybı  
• Nöbet geçirme  
• Burun kanaması  
• Morluk 
• Kaşıntı 
• Kurdeşen  
• Eklem ağrısı  
• Kas krampları dahil olmak üzere kas ağrısı  
• Bacaklarda su toplaması  
• Karın ağrısı  
• Genel halsizlik durumu (asteni)  
 Seyrek:  
• Kanama eğiliminde artış  
• Titreme  7 / 8 
 • Çarpıntı  
• Dikkat eksikliği  
• Unutkanlık 
 
Çok seyrek:  
• Halüsinasyon (gerçekte var olmayan şeyleri görmek)  
• İntihar düşüncesi ve davranışı (intihar dahil)  
• Davranış değişiklikleri  
 Bilinmiyor:  
• İştah artışı 
• Sinirlilik  
• Kasılmalar  
• Sersemlik  
• Bayılma  
• Tat alma duyusunda bozukluk 
• Görme bozukluğu  
• Bulanık görme  
• Nefes almada güçlük  
• İdrar yaparken yanma  
• İdrarı tam yapamama  
• Kilo artışı 
• Okülojirasyon (göz küresinin istem dışı herhangi bir yönde hareketi)  
  
Bunlar NARİSAT’ın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. NARİSAT ’ın saklanması  
Çocukların göremeyeceği, erişemeyeceği yerlerde ve orijinal ambalajında saklayınız. 
NARİSAT’ı 25°C ’nin altındaki oda sıcaklığında, ışıktan ve nemden koruyarak saklayınız.  
 
Son kullanma tarihiyle uyumlu olarak kullanınız. Ambalajdaki veya kartondaki son kullanma tarihinden sonra NARİSAT ’ı kullanmayınız. 
Eğer üründe ve/veya ambalajında bozukluklar fark ederseniz  NARİSAT’ı  kullanmayınız.   
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 8 / 8 
 Ruhsat sahibi:  
İlko İlaç San. ve Tic. A.Ş. 
Veysel Karani Mah. Çolakoğlu Sok. No:10 34885 Sancaktepe / İstanbul  
Tel: 0216 564 80 00  Üretim yeri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 23. Sok. No:1 Selçuklu / Konya  
 
Bu kullanma talimatı ………  tarihinde onaylanmıştır.  
 
 
 
 
   
 
  
 