1 / 8  
 KULLANMA  TALİMATI  
 
FRESELAMİN  %10  amino  asit I.V. infüzyon  çözeltisi  
Steril  
Damar  içine  uygulanır.  
 
• Etkin  maddeler:  Her 100 mL’lik  çözelti:  
0,69 g L-İzolösin;  0,91 g L-Lösin;  0,73 g Lizin  (1,02  g L-Lizin  asetat  olarak);  0,53 g 
L-Metiyonin;  0,56 g L-Fenilalanin;  0,40 g L-Treonin;  0,15 g L-Triptofan;  0,66 g L-Valin;  
0,71 g L-Alanin;  0,95 g L-Arjinin;  0,28 g L-Histidin;  1,12 g L-Prolin;  0,59 g L-Serin;  1,40 g 
Glisin  ve 0,016  g’dan  az Sistein  (0,023  g’dan  az L-Sistein  dihidroklorür  monohidrat  olarak)  
içerir.  
• Yardımcı  maddeler:  Fosforik  asit, Sodyum  bisülfit,  Glasiyel  asetik  asit, Enjeksiyonluk  su. 
 
Bu Kullanma  Talimatında:  
 
1. FRESELAMİN  %10 nedir  ve ne için kullanılır?  
2. FRESELAMİN  %10’u  kullanmadan  önce  dikkat  edilmesi  gerekenler  
3. FRESELAMİN  %10 nasıl  kullanılır?  
4. Olası  yan etkiler  nelerdir?  
5. FRESELAMİN  %10’un  saklanması  
 
Başlıkları  yer almaktadır.  
1. FRESELAMİN  %10  nedir  ve ne için kullanılır?  
FRESELAMİN  %10 amino asit içeren steril, berrak  bir çözeltidir. Amino asitler, vücudunuzun protein 
yapmak için kullandığı yapı taşlarıdır. 500 ve 1000  mL’lik  şişelerde  bulunur  ve bir şişesi  50 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  2 / 8  
 veya  100 gram  amino  asit sağlar.  
FRESELAMİN  %10, ağzınızdan yeterince yiyecek alamadığınızda size yiyecekleri doğrudan kanınıza 
vermek için kullanılır. Tek başına  ya da diğer  besleyici  maddelerle  karıştırılarak  damar  içi 
yoldan  uygulanan  FRESELAMİN  %10,  kandaki  amino  asit derişimlerini  normalleştirir.  
Doktorunuz vücudunuzun sağlık için ihtiyaç duyduğu tüm besinlere sahip olup olmadığını kontrol 
edecektir. Gerekirse, FRESELAMİN  %10 ile aynı anda vitaminler (folik asit gibi), mineraller, yağ 
asitleri (yağların yapı taşları), elektrolitler (tuzlar) ve şeker çözeltileri (glukoz gibi) de alabilirsiniz.  
2. FRESELAMİN  %10’u  kullanmadan  önce  dikkat  edilmesi  gerekenler  
FRESELAMİN  %10’u  aşağıdaki  durumlarda  KULLANMAYINIZ  
Eğer,  
- Daha önce FRESELAMİN %10’u ya da içerdiği maddelerden birini aldığınızda alerjik bir  
tepki gösterdiyseniz yani sizde aniden soluk kesilmesi, hırıltılı solunum, deri döküntüleri,  
kaşıntı  ya da vücudunuzda  şişme  gibi belirtiler  oluştuysa  (alerjiniz  olup olmadığından  
emin  değilseniz,  doktorunuza  danışınız);  
- İdrarınızı  hiç yapamıyorsanız  (anüri)  ve bu durum  tedavi  edilmemişse;  
- Karaciğer  komasındaysanız;  
- Sizde  amino  asitlerin  yapım  ve yıkım  olayları  (amino  asit metabolizması)  doğuştan  bozuksa 
[özellikle  Akçaağaç Şurubu  İdrar  Hastalığı  (Maple Syrup  Urine Disease)  ve isovalerik  
asidemi  gibi dallanmış  zincirli  amino  asit metabolik  bozuklukları]  
bu ilacı KULLANMAYINIZ.  
 
FRESELAMİN  %10’u  aşağıdaki  durumlarda  DİKKATLİ  KULLANINIZ  
Eğer,  
- Böbrek  işlevleriniz  bozuksa  ya da mide  bağırsak  kanamanız  varsa;  
- Size uzun süredir damar yoluyla beslenme ya da sıvı uygulaması yapılıyorsa ve buna bağlı  
olarak vücudunuzda aşırı sıvı toplanması (ödem) veya akciğerlerinizde sıvı birikimi varsa;  
Karaciğer işlevleriniz bozuksa ve ilacın size uygulanmasıyla kandaki amonyak düzeyleri  
yükseliyorsa;  
- Astım  hastalığınız  varsa;  
- Kalp  yetmezliğiniz  varsa;  
- Bu ilacı diğer  besleyici  maddelerle  birlikte  kullanıyorsanız  ve sizde  şeker  hastalığı  ya da bu 
hastalığa  yatkınlık  durumu  varsa;  
- Bu ürün size kol veya  bacaklarınızdaki  damarlardan  veriliyorsa  (bu durumda  3 / 8  
 FRESELAMİN %10 uygun oranda sulandırılmalı ve yeterli miktarda kalori ile birlikte  
verilmelidir).  
Doktorunuz bu ilacı zamanından önce doğmuş (prematüre) bebeklerde kullanırken özel bir  
dikkat gösterecektir. Ayrıca uzun süredir damar yoluyla beslendiğiniz durumlarda doktorunuz  
size düzenli  aralıklarla  kan testleri  ya da klinik  değerlendirmeler  yapacak  ve normal  değerlerden  
sapma  durumunda  ek ilaçlar  kullanacaktır.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FRESELAMİN  %10’un  yiyecek  ve içecek  ile kullanılması  
Damar  yoluyla  beslenme  sırasında  normal  yiyecek  içeceklerinizi  tüketebilirsiniz.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Gebelik döneminde FRESELAMİN %10’u kullanıp kullanamayacağınıza, bu tedavinin size  
sağlayacağı  faydalar  ile olası  zararlarını  karşılaştırdıktan  sonra  doktorunuz  karar  verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
Bebeğinizi  emzirirken  doktorunuz  tarafından  bu ilacın  size sağlayacağı  faydalar,  olası  
zararlarından  fazla  olduğu  düşünülürse,  doktorunuzun  kararıyla  ilacı kullanabilirsiniz.  
 
İlacı kullanmadan  önce  doktorunuza  ya da eczacınıza  danışınız.  
 
Araç  ve makine  kullanımı  
Damar  içi yoldan  beslenme  sırasında  araç ve makine  kullanımı  mümkün  değildir.  Tedaviniz  
sonlandıktan  sonra  araç ve makine  kullanımı  üzerinde  herhangi  bir etkisi  bulunmaz.  
 
FRESELAMİN  %10’un  içeriğinde  bulunan  bazı yardımcı  maddeler  hakkında  önemli  
bilgiler  
 
Bu ürün yardımcı madde olarak sodyum bisülfit içermektedir.  Nadir olarak şiddetli aşırı 
duyarlılık reaksiyonlarına ve bronkospazma neden olabilir . Sülfit bazı duyarlı kişilerde  alerjik 
tipte reaksiyonlara, anafilaksiye ya da ağır ve yaşamı tehdit eden astım atağına yol  açabilir. 4 / 8  
 Toplumda sülfite karşı duyarlılığın genel yaygınlığı bilinmemekle birlikte çok düşük  olduğu 
tahmin edilmektedir. Sülfit duyarlılığı astımı olan kişilerde olmayanlara göre daha sık  
görülmektedir.   
Bu tıbbi ürün her 500 mL’sinde 8,33 mmol sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.  
Diğer  ilaçlar  ile birlikte  kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç  
almayı  planlıyorsanız,  alıyorsanız  veya yakın  zamanda  aldıysanız  lütfen  doktorunuza  bildiriniz.  
Hekiminiz  içine  katacağı  herhangi  bir ilacın  çözeltiyle  geçimli  olup olmadığını  kontrol  
edecektir.  FRESELAMİN  %10’a  herhangi  bir ilaç eklendiği  ya da ilacın  diğer  besleyici  
maddelerle  karıştırılarak  kullanıldığı  durumlarda,  karışım  hemen  uygulanmalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen  doktorunuza  veya eczacınıza  bunlar  hakkında  bilgi veriniz.  
 
 
3. FRESELAMİN  %10  nasıl  kullanılır?  
Uygun  kullanım  ve doz / uygulama  sıklığı  için talimatlar:  
İlacınızın  uygulama  sıklığı,  her defa uygulanacak  miktarı  ve ne kadar  süreyle  damar  içi 
uygulamaya  devam  edeceğiniz  doktorunuz  tarafından  belirlenecektir.  
 
Protein ve kalori gereksiniminin ileri derecede arttığı travma ve ağır beslenme bozukluğu  
durumlarında,  vücudun  protein  gereksinmesini  karşılamak  ve pozitif  bir azot bilançosu  
sağlamak için, yeterli kalori ile birlikte yetişkinlere günde kilo başına yaklaşık 1,5 gram,  
çocuklara ise günde kilo başına 2 -3 gram amino asit verilir. Ağır katabolik durumlarda daha  
yüksek  dozlar  gerekebilir.  
 
Uygulama  yolu ve metodu:  
FRESELAMİN %10 toplardamarlarınıza yerleştirilen plastik bir boru (kateter) yardımıyla  
damar  içi yoldan  kullanılır.  Damar  içi uygulama  kol veya  bacaklarınızdaki  damarlardan  
olabileceği  gibi boyun  bölgenizdeki  büyük  toplardamarlardan  yapılabilir.  
• Değişik yaş grupları  
Çocuklarda kullanımı:  
Doktorunuz  beslenme  sıvısının  toplam  hacmini  ve uygulama  hızını  çocuğun  yaşı, vücut  ağırlığı  
ve böbrek  fonksiyonlarına  göre bireysel  olarak  hesaplayacaktır.  
 5 / 8  
 Doktorunuz, hastanın yeni doğan ve küçük bebek olması durumunda kan şeker düzeyleri dahil  
birçok kan değerini yakından izleyecektir. Özellikle böbrek yetmezliği olan, ani başlayan  
şiddetli  bir iltihabi  durumu  (akut  sepsis)  olan ya da düşük  doğum  ağırlıklı  bebeklerde  
FRESELAMİN  %10 kullanırken  özel dikkat  edecek  ve tedaviyi  dikkatle  izleyecektir.  
Yaşlılarda kullanımı:  
Yaşlı hastaların, daha genç olanlara göre sıvı yüklenmesi ve tuz dengesizliklerine daha yatkın  
olduğu  bilinmektedir.  Bu durum  yaşlılarda  daha  sık görülen  böbrek  fonksiyonlarında  
bozulmayla ilişkili olabilir. Sonuç olarak yaşlılarda sıvı -tuz tedavileri sırasında dikkatle izlem  
yapılması  gerekliliği  daha  fazladır.  
Yaşlılar  için belirlenmiş  özel bir dozu  bulunmamasına  rağmen  tüm parenteral  beslenme  
uygulamaları  sırasında,  hekiminiz  ilacınızın  dozunu  yaşlılar  dahil  tüm hastalarda  vücut  
ağırlığınız, klinik durumunuz ve izleme sırasında yaptığı laboratuvar testlerinin sonuçlarına  
göre vakadan  vakaya  bireysel  olarak  belirleyecektir.  
• Özel kullanım durumları:  
Böbrek yetmezliği:  
FRESELAMİN  %10 amino asit içeren steril bir çözeltidir. Vücudunuzun protein yapmak için 
kullandığı yapı taşları  olan a mino asitler azot, karbon, hidrojen ve oksijenden oluşan ve ayrıca değişken 
bir yan zincir grubu bulunan organik bileşiklerdir. P roteinlerin ve DNA'nın önemli bir bileşeni olan 
azotun artışı  (BUN düzeyinin yüksek olması ) başta böbrek yetmezliği gibi önemli böbrek 
rahatsızlıkları olmak üzere, sindirim sistemi sorunları, tiroit hormon bozuklukları ve kalp 
yetmezliği gibi birçok ciddi sağlık problemlerinin habercisi olabilir.  Dolayısıyla b öbrek 
işlevlerinin bozulduğu durumlarda amino asit uygulanması, yükselmiş olan kan üre azotunu  
daha  da yükseltebilir.  Bu tür hastalarda,  toplam  azot alımı  göz önünde  bulundurulmadan 
FRESELAMİN %10 kullanılmamalıdır (Bkz. Bölüm 2.). 
Karaciğer yetmezliği:  
Karaciğer yetmezliği olan hastalarda genel kullanım amaçlı FRESELAMİN %10 gibi amino 
asit çözeltilerinin verilmesi, kandaki  amino asit dengesizliğine, hiperamonyemiye  (kanda 
amonyak miktarının yükselerek vücuttaki sinir hücreleri olan nöronlar için ciddi tehlikeler 
doğurabilen bir durum), pre-renal azotemiye  (kan azotunda böbreklere giden kan akışındaki 
azalmadan kaynaklanan yükselme), bilinç kaybı ve komaya yol açabilir.  
Bu nedenle parenteral beslenmeye gereksinimi olan ve genel amaçlı amino asit infüzyonlarını 6 / 8  
 tolere edemeyen karaciğer hastalıklarında gerekli besinsel desteği sağlamak amacıyla özellikle 
formüle edilmiş  çözeltiler kullanılmalıdır.  
Eğer  FRESELAMİN  %10’un  etkisinin  çok güçlü  veya zayıf  olduğuna  dair bir izleminiz  var ise 
doktorunuz  veya eczacınız  ile konuşunuz.  
Kullanmanız  gerekenden  daha  fazla  FRESELAMİN  %10  kullandıysanız  
FRESELAMİN %10’dan kullanmanız gerekenden fazlasını kullanmışsanız bir doktor veya  
eczacı  ile konuşunuz.  
FRESELAMİN  %10’u  kullanmayı  unutursanız  
İlacınızı  zamanında  almayı  unutmayınız.  
Unutulan  dozları  dengelemek  için çift doz almayınız.  
 
FRESELAMİN  %10  ile tedavi  sonlandırıldığındaki  oluşabilecek  etkiler  
Doktorunuz  FRESELAMİN  %10 ile tedavinizin  ne kadar  süreceğini  size bildirecektir.  Tedaviyi  
erken  kesmeyiniz  çünkü  istenen  sonucu  alamazsınız.  
 
4. Olası  yan etkiler  nelerdir?  
Tüm  ilaçlar  gibi FRESELAMİN  %10’un  içeriğinde  bulunan  maddelere  duyarlı  olan kişilerde  
yan etkiler  olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  : 10 hastanın  en az  birinde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın  olmayan  : 100 hastanın  birinden  az, fakat  1000  hastanın  birinden  fazla  görülebilir.  
Seyrek  : 1.000 hastanın birinden az  fakat 10.000 hastanın birinden fazla  görülebilir.  
Çok seyrek  : 10.000 hastanın birinden az görülebilir   
Bilinmiyor  : Eldeki  verilerden  hareketle  tahmin  edilemiyor.  
 
Aşağıdakilerden biri olursa, FRESELAMİN % 10 aminoasit I.V. infüzyon çözeltisi’ni  
kullanmayı durdurunuz ve DERHAL doktorunuza bildiriniz veya size en yakın 
hastanenin acil bölümüne başvurunuz:  
Bilinmeyen  sıklıkta  görülenler:  
- Aşırı duyarlılık reaksiyonları (vücudun bazı bölgelerinde veya tümünde kaşıntı, kızarıklık,  
kabarıklık, yanma hissi; Solunum sıkıntısı, hırıltılı solunum, göğüste ağrı; Vücutta aşırı  
sıcaklık ya da soğukluk hissi; Ellerde, ayaklarda, dudaklarda, yüzde veya tüm vücutta  şişme;  
Baş dönmesi,  bayılma  hissi).  7 / 8  
 Bunların  hepsi  çok ciddi  yan etkilerdir.  
Eğer bunlardan biri sizde mevcut ise, sizin FRESELAMİN %10’a karşı ciddi alerjiniz var  
demektir.  Acil tıbbi müdahaleye  veya  hastaneye  yatırılmanıza  gerek  olabilir.  
Aşırı  duyarlılık  reaksiyonları  dışında  aşağıdaki  yan etkiler  de görülebilir:  Bilinmeyen  sıklıkta  
görülenler:  
- Uygulamanın  yapıldığı  damar  çevresinde  kızarıklık,  şişlik  ya da ağrı (enfeksiyon)  ve 
uygulamanın  yapıldığı  yerden  damar  boyunca  yayılabilen  damar  içi iltihaplı  pıhtılaşmalar  
(venöz  tromboz  ve flebit)  
- Vücudunuzdaki  sıvı hacminin  artışıyla  ilgili  belirtiler:  ayak  bilekleri  ya da bacaklarda  şişlik,  
gözlerde  şişme  (ödem);  
- Kanınızdaki  üre düzeylerinin  (BUN)  yükselmesi;  
- Vücut  sıvılarının  asiditesinin  (pH)  asit yönde  değişmesi  (asidoz);  
- Halsizlik, sancı, kalp büyümesi ve kalp yetmezliği.  
- Vücuttaki yaygın kızarıklık  
- Kas kasılması, kramp ve kas liflerinde gerilme ve yırtılma.  
- Cildinizde  bölgesel  renk değişikliği,  kızarıklık,  sıcaklık  hissi 
 
Bunların  hepsi  ciddi  yan etkilerdir.  İlacınıza  ya da yapılan  damar  içi uygulamaya  bağlı  olabilir.  
Acil tıbbi müdahale  gerekebilir.  
 
Diğer  ciddi  olmayan  yan etkiler:  
 
Bilinmeyen  sıklıkta  görülenler:  
- Genel  bir halsizlik  durumu  
- Kilo artışı  
- Bulantı  
 
Bunlar  FRESELAMİN  %10’un  hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  Merkezi  8 / 8  
 (TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha  fazla  bilgi edinilmesine  katkı  sağlamış  olacaksınız.  
 
5. FRESELAMİN  %10’un  saklanması  
FRESELAMİN  %10’u  çocukların  göremeyeceği,  erişemeyeceği  yerlerde  ve ambalajında  
saklayınız.  
Son kullanma  tarihiyle  uyumlu  olarak  kullanınız.  
FRESELAMİN  %10’un  raf ömrü  iki yıldır.  Her bir şişe üzerindeki  etikette  son kullanma  tarihi  
yazmaktadır.  Bu tarih geçmişse  size bu ilaç verilmeyecektir.  
Ambalajındaki  son kullanma  tarihinden  sonra  FRESELAMİN  %10’u  kullanmayınız  / son 
kullanma  tarihinden  önce  kullanınız.  
25°C  üzeri  sıcaklıklarda  saklamayınız.  Aşırı  sıcaktan  ve donmaktan  koruyunuz.  
 
Kullanım öncesine kadar  ışıktan  koruyunuz.  
Berrak olmayan  ve şişesi  sızdıran  çözeltileri  kullanmayınız.  
Yarım  kalan  çözeltileri  atınız;  kullanılmayan  bölümü  yeniden  uygulamayınız.  
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen  toplama  sistemine  veriniz.  
 
 
Ruhsat  Sahibi:  
OSEL İlaç San. ve Tic. A.Ş.  
Akbaba Mah. Maraş Cad. No:52  
Beykoz  / İSTANBUL  
 
Üretim  Yeri:  
OSEL İlaç San. ve Tic. A.Ş.  
Akbaba Mah. Maraş Cad. No:52  
Beykoz  / İSTANBUL  
 
Bu kullanma  talimatı  …/…/…  tarihinde  onaylanmıştır.  
 