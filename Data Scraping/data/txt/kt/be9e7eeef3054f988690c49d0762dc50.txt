1 
 KULLANMA TALİMATI  
 
BONYL PLUS 70 mg/5600 I .U. Tablet  
Ağızdan alınır.  
 
• Etkin madde : Her bir tablet 70 mg A lendronat’a  eşdeğer 91,37 mg A lendronat sodyum 
trihidrat ve 5600 I .U. Vitamin D 3 içerir.  
 
• Yardımcı maddeler : Susuz laktoz  (sığır sütü  kaynaklı ), kroskarmel loz sodyum, kol loidal 
silikon susuz, magnezyum stearat , mikrokristalin selüloz (Tip 102), orta uzunlukta 
trigliseritler, bütilhidroksitoluen, sukroz, jelatin (sığır jelatini) , saf su, prejelatinize nişasta. 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu kullanma talimatında:  
1. BONYL  PLUS  nedir ve ne için kullanılır?  
2. BONYL  PLUS ’ı kullanmadan önce dikkat edilmesi gerekenler  
3. BONYL  PLUS  nasıl kullanılır ?  
4. Olası yan etkiler nelerdir ?  
5. BONYL  PLUS ’ın saklanması  
 
Başlıkları yer almaktadır. 
 
1. BONYL  PLUS  nedir ve ne için kullanılır ? 
 
• BONYL PLUS iki aktif madde içerir; bunlar alendronik asit ve kolekalsiferol olarak bilinen 
D3 vitaminidir.  
  
Alendronat, bifosfonatlar olarak adlandırılan hormon olmayan ilaç sınıfının bir üyesidir. Alendronat menopoz sonrası, kadınlarda görülen kemik kaybını önler ve kemiğin tekrar yapılanmasına yardımcı olur. Kalça kemiği ve omurga kırığı riskini azaltır.   BON YL PLUS  kırıkların önlenmesi için erkeklerdeki osteoporozun tedavisinde kullanılır.  
 
• BONYL PLUS , 4 tablet içeren alüminyum blister ambalajlarda kullanıma sunulmuştur.  
 
BONYL PLUS  tedavisi, haftada bir defa alınan bir tablettir. 
  
• Doktorunuz size, osteoporozu (kemik erimesi ve zayıflaması) tedavi etmek ve D vitamini 
yetmezliği riski altında olduğunuz için BONYL PLUS  reçetelemiştir. BONYL PLUS  kalça 
kemiği ve omurga kırığı riskini azaltır.  
 2 
 D vitamini hakkında neler bilinmelidir?  
 
D vitamini, kalsiyum emilimi ve sağlıklı kemikler için gerekli olan temel bir besin maddesidir. 
Vücut yiyeceklerdeki kalsiyumu ancak yeterli D vitamini varlığında emilebilir. D vitamini, çok az besinde doğal olarak bulunur. D vitamini temel olarak, yaz mevsiminde güneş ışığı alma  
yoluyla derimizde üretilir. İnsanlar yaşlandıkça derileri, daha az miktarda D vitamini üretir. D vitamininin çok düşük olması, kemik kaybı ve osteoporoza neden olabilir. Şiddetli D vitamini eksikliği, düşme ve daha fazla kırık riskine neden olabilen kas z ayıflığına sebep olabilir.  
 Osteoporoz nedir?  
 
Osteoporoz, kemiklerin erimesi ve zayıflamasıdır. Menopoz sonrasında kadınlarda yaygındır. Ancak erkeklerde de görülebilir. Menopozda yumurtalıklar kadının sağlıklı bir iskelete sahip olmasına yardımcı olan  dişilik hormonu östrojeni üretmeyi bırakırlar. Sonuç 
olarak, kemik kaybı görülür ve kemikler zayıflar. Bir kadın menopoza daha erken girerse, daha fazla osteoporoz riski oluşur. 
 
 Osteoporozun başlangıcında genellikle belirti görülmez. Ancak, tedavi edilmezse kemiklerde kırılma oluşabilir. Kırıklar genellikle ağrı yapsa da, omurga kemiğindeki kırıklar, boy kaybına neden olana kadar fark edilemeyebilir. Kırıklar, bir şey kaldırma gibi olağan günlük faaliyet sırasında ya da genellikle, normal kemiğin kırılmasına neden olmayan küçük yaralanmalardan dolayı oluşabilir. Kırıklar genellikle, kalça, omurga ya da bilekte görülür ve hem ağrıya hem de önemli şekil bozuklukları ve sakatlığa nede n olabilir (omurganın eğriliğinden dolayı kambur 
duruş ve hareket kaybı gibi).   Osteoporoz nasıl tedavi edilebilir?  
BONYL PLUS , hem kemik kaybını önler, hem de kaybedilen kemiklerin yeniden yapılmasına 
yardım eder ve kalça kemiği ve omurgada oluşabilecek kırık olasılığını azaltır.   Ayrıca, doktorunuz size yaşam tarzınızda aşağıdaki değişiklikleri yapmanızı önerebilir:   
Sigaray ı bırakma: Sigaranın, kemik kaybı oranını ve bu nedenle kırık riskini 
artırdığı bilinmektedir.  
 
Egzersiz: Kaslar gibi kemiklerin de güçlü ve sağlıklı kalması için egzersize ihtiyacı vardır. Herhangi bir egzersiz programına başlamadan önce doktorunuza danış ınız. 
 
Dengeli beslenme : Doktorunuz size, beslenme düzeninizi değiştirmenizi ya da 
besin takviyesi almanızı tavsiye edebilir.  
  
 
3 
 2. BONYL  PLUS ’ı kullanmadan önce dikkat edilmesi gerekenler  
 
 
Ağız yoluyla alınan bisfosfanat grubu ilaçların kullanımı ile yemek borusu kanseri 
riskinin artabileceğini bildiren bazı çalışmalar bulunmakla birlikte bu ilişki net olarak kanıtlanmamıştır. Barrett özofagusu (yemek borusunu etkileyen bir hastalık) veya gastroözofageal reflü (mide içeriğinin yemek borusuna geri kaçması) gibi bir hastalığın varlığında bu ilaçların kullanımından kaçınılmalıdır. Bu hastalıklar konusunda doktorunuzdan bilgi alınız.  
 Bifosfonatlar ile tedavi edilen hastalarda olağan dışı uyluk kemiği kırıkları görülebilir. Bu 
kırıklar genellikle travma olmaksızın ya da minimal travma ile gelişmektedir. Bifosfonat 
kullanan ve uyluk ya da kasık ağrısı ile başvuran hastalar olağan dışı kırık şüphesi ile 
değerlendirilmelidir. Bu hastalarda bireysel zarar/yarar durumuna göre bifosfonat tedavisinin 
kesilmesi gündeme gelebilir  
 
BONYL  PLUS ’ı aşağıdaki durumlarda KULLANMAYINIZ  
Eğer,  
• Alendronat sodyum trihidrat, kolekalsiferol veya BONYL PLUS ’ın içeriğindeki 
maddelerden, herhangi birine karşı alerjiniz varsa,  
• Daralma veya yutkunmada güçlük gibi belirli bir yemek borusu (ağzınızı mideye bağlayan 
boru) hastalığınız varsa,  
• En az 30 dakika boyunca ayakta duramıyorsanız ya da dik oturamıyorsanız,  
• Doktorunuz kanınızdaki kalsiyum değerinizin düşük olduğunu söylemişse.  
 
BONYL  PLUS ’ı aşağıdaki durumlarda DİKKATLİ KULLANINIZ  
• Böbrek hastalığınız varsa,  
• Yutma veya sindirim ile ilgili probleminiz varsa ya da yakın zamanda problem yaşadıysanız,  
• Doktorunuz size Barrett özofagusunuz (yemek borusunun alt tarafındaki hücrelerde 
değişiklikler ile ilişkili bir durum) olduğunu söylerse,  
• Midenizdeki ya da bağırsaklarınızdaki minerallerin emilmesinde problem yaşıyorsanız (emilim bozukluğu sendromu)  
• Zayıf diş s ağlığı, diş eti çekilmesi, planlanan diş çekiminiz varsa veya düzenli diş bakımı 
yapmıyorsanız,  
• Kanser hastasıysanız,  
• Kemoterapi veya radyoterapi görüyorsanız,  
• Anjiyogenez inhibitörleri (bevasizumab veya talidomit gibi) olarak bilinen ve kanser 
tedavisi nde kullanılan ilaçlardan kullanıyorsanız  
• Kortikosteroid ilaçlar (prednizon veya deksametazon gibi) olarak bilinen ve astım, 
romatoid artrit ve ciddi alerji gibi durumların tedavisinde kullanılan ilaçlardan 
kullanıyorsanız,  
• Sigara kullanıyorsanız veya kullanmışsanız (bu durum dental problem riskini arttırabilir).  
 
BONYL PLUS ile tedaviye başlamadan önce dişlerinizi kontrol ettirmeniz önerilebilir.   4 
 BONYL PLUS ile tedavide  ağız hijyeninin devamlılığı önemlidir. Tedaviniz boy unca rutin diş 
kontrolünüzü yaptırmalısınız ve diş kaybı, ağrı veya şişme gibi ağız veya dişlerinizde herhangi 
bir problemle karşılaşırsanız, doktorunuz veya diş hekiminiz ile iletişime geçmelisiniz.  
 BONYL PLUS 'ı bir bardak su ile almadıysanız ve/veya al dıktan sonra 30 dakika geçmeden 
uzandıysanız yemek borunuzda (ağzınızı mideye bağlayan boru) iritasyon, iltihaplanma veya ülserasyon ile birlikte göğüs ağrısı, mide yanması veya yutkunmada güçlük veya ağrı görülebilir. Eğer bu belirtilerden sonra BONYL PLU S almaya devam ederseniz bu yan etkiler 
kötüleşebilir.   Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 BONYL PLUS ’ın yiyecek ve içecek ile kullanılması  
Yiyecekler veya içecekler (maden suyu dahil) ile birlikte alınması BONYL PLUS'ın etkisini 
azaltacaktır. Bundan dolayı bölüm 3. BONYL PLUS nasıl kullanılır'da verilen talimatlara 
uymanız önemlidir.  
 
Hamilelik  
İlacı kullanmadan önce doktorunuza ya da eczacınıza danışınız.  
 
BONYL PLUS'ın yalnızca  menopoz sonrası kadınlarda kullanılması amaçlanmıştır. Hamile 
iseniz veya hamile kalmayı planlıyorsanız BONYL PLUS kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 BONYL PLUS 'ın yalnızca menopoz sonrası kadınlarda kullanılması amaçlanmıştır. 
Emziriyorsanız BONYL PLUS  kullanmayınız.  
 Araç ve makine kullanımı  
 Araç ve makine kullanma becerisini etkileyebilen, BONYL PLUS  ile ilgili bildirilen yan etkiler 
(bulanık görme, baş dönmesi ve şiddetli kemik, kas veya eklem ağrılarını içeren) mevcuttur. Eğer bu yan etkileri yaşarsanız araç ve makine kullanmayınız. BONYL PLUS  'a karşı bireysel 
cevaplar farklı olabilir (Bakınız "Olası yan etkiler nelerdir").  
 BONYL  PLUS ’ın içeriğinde bulunan bazı yardımcı maddeler hakkında önemli bilgiler  
 BONYL PLUS  susuz laktoz ve sukroz içerir. Eğer daha önceden doktorunuz tarafından bazı 
şekerlere karşı intoleransınız  olduğu söylenmişse bu tıbbi ürünü almadan önce doktorunuzla 
temasa geçiniz.  
 Diğer ilaçlar ile birlikte kullanımı 
Aynı anda alınırsa, kalsiyum takviyeleri, antasidler ve bazı ağızdan alınan ilaçlar BONYL 
PLUS  emilimini engelleyebilir. Bu nedenle, bölüm 3. BONYL PLUS  nasıl kullanılır 'da verilen 
talimatlara uymanız önemlidir.  5 
 NSAID’ler (asetilsalisilik asit veya ibuprofen gibi) olarak adlandırılan, romatizma veya uzun 
süreli ağrıların tedavisinde kullanılan bazı ilaçlar sindirim sorunlarına neden olabilir. Dolayısıyla, bu ilaçlar BONYL PLUS  ile aynı zamanda kullanıldığında dikkatli kullanılmalıdır.  
  
Yapay yağ katkıları, mineral yağlar, orlistat ve kolesterol düşürücü ilaçlar, kolestiramin, kolestipol, gibi bazı ilaçlar ve gıda katkıları BONYL PLUS 'daki D vitamininin vücudunuza 
alımını zayıflatabilmektedir. Nöbet ilaçları (fenitoin veya fenobarbital gibi) D vitamininin etkisini azaltabilmektedir  
  Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BONYL  PLUS  nasıl kullanılır?  
 
Aşağıda anlatılan talimatları dikkatli uygulamalısınız:  
1. Programınıza en uygun olan bir gün seçiniz. Her hafta, seçtiğiniz günde bir tane BONYL 
PLUS  alınız.  
 
BONYL PLUS 'ın hızlıca midenize ulaşması ve yemek borunuzu tahriş etm e riskini önlemek 
için aşağıda yazan 2, 3, 4 ve 5. basamakları takip etmeniz önemlidir.  
 2. Seçtiğiniz gün uyandıktan sonra ve günün ilk yiyeceğini, içeceğini ya da diğer bir ilacınızı almadan önce, BONYL PLUS  ’ı yalnızca tam dolu bir bardak su (maden suy u değil) ile (200 
ml'den az olmamak kaydıyla) yutunuz, böylece BONYL PLUS  yeteri kadar emilecektir.  
                                            
  
• Maden suyu ile birlikte almayınız.  
• Kahve ya da çay ile birlikte almayınız.  
• Meyve suyu ya da süt ile birlikte almayınız.   
Ağız yaraları ihtimalinden ötürü tableti kırmayınız veya çiğnemeyiniz ya da emmeyiniz.   3. Tableti yuttuktan sonra yatmayınız. En az 30 dakika tamamen dik durumda kalınız (oturma, ayakta durma ya da yürüme gi bi). Günün ilk yiyeceğini yiyene kadar yatmayınız.  
 4. BONYL PLUS  ’ı gece yatmadan önce ya da sabah kalkmadan önce almayınız.  
 5. Yutma sırasında zorluk ya da ağrı hissederseniz, göğsünüzde ağrı olursa veya yeni meydana gelen ya da kötüleşen mide yanması  yaşarsanız, BONYL PLUS  almayı kesiniz ve doktorunuzla 
görüşünüz.
  
 6. BONYL PLUS  ’ı yuttuktan sonra, günün ilk yiyeceğini, içeceğini ya da antasidler, kalsiyum 
desteği ve vitaminler dahil olmak üzere o gün alacağınız başka bir ilacı almadan önce en az 30 dakika bekleyiniz. BONYL PLUS  yalnızca, mideniz boş olduğu zaman etkilidi
r.  
 
6 
 Yaşlılarda kullanımı:  
BONYL PLUS , için yaşlılarda doz ayarlamasına gerek yoktur.  
  
Çocuklarda kullanımı:  
BONYL PLUS ,18 yaş altındaki çocuklara ve ergenlik çağındakilere verilme melidir.  
 Özel kullanım durumları:  
Böbrek yetmezliğinde kullanımı:  
BONYL PLUS , şiddetli böbrek yetmezliği olan hastalarda tavsiye edilmemektedir.  
 Karaciğer yetmezliğinde kullanımı:  
Alendronat için karaciğer fonksiyon bozukluğu olan hastalarda doz ayarlaması gerekmez.  
 
Eğer BONYL PLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz ya da eczacınız ile konuşunuz.  
Kullanmanız gerekenden fazla BONYL  PLUS  kullandıysanız:  
BONYL  PLUS ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 Eğer yanlışlıkla bir seferde birden fazla tablet aldıysanız, tam dolu bir bardak süt içiniz ve derhal doktorunuza başvurunuz. Kusmaya  çalışmayınız ve yatmayınız.  
 BONYL  PLUS ’ı kullanmayı unutursanız  
Eğer bir doz atlamışsanız, hatırladıktan sonraki sabah yalnızca bir tane alınız. Aynı gün iki 
tablet almayınız. Kendi programınızdaki gibi haftada bir kez seçtiğiniz gün bir tablet almaya 
devam ediniz. 
 Unutulan dozları dengelemek için çift doz almayınız.   
BONYL PLUS ile tedavi sonlandırıldığındaki oluşabilecek etkiler  
Doktorunuzun size reçete ettiği süre boyunca BONYL PLUS kullanmaya devam etmeniz 
önemlidir. BONYL PLUS ’ı ne kadar süre kullanmanız gerektiği bilinmediğinden, BONYL PLUS ’ın sizin için halen uygun olup olmadığını belirlemek için, bu ilaca devam edip etmeye ceğinizi periyodik olarak doktorunuzla görüşmelisiniz.  
Bu ilacın kullanımı ile ilgili herhangi bir sorunuz olursa, doktorunuza veya eczacınıza başvurunuz. 
 
4. Olası yan etkiler nelerdir?  
 
Tüm ilaçlar gibi, bu ilacın  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, BONYL PLUS’ı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
 
• Mide yanması; yutkunmada güçlük; yutkunma sırasında ağrı; mide yanması veya yutmada 
zorluk veya ağrıya neden olabilen yemek borusunda (ağzınızı mideye bağlayan boru) yara.  
• Kurdeşen, yutkunmada ve nefes almada güçlüğe neden olabilecek yüzde, dudaklarda, dilde 
ve/veya boğazda şişkinlik gibi alerjik reaksiyonlar; şiddetli deri reaksiyonları  7 
 • Ağızda ve/veya çenede ağrı, ağız içinde şişlik ve yaralar, çenede hissizlik veya ağırlık hissi 
veya diş kaybı. Bunlar genellikle diş çekimi sonrası gecikmiş tedavi ve enfeksiyonla ilişkili, 
çenedeki kemik hasarını (osteonekroz) işaret eder. Bu gibi belirtiler gerçekleşirse, doktorunuz ve diş hekiminiz ile iletişime geçiniz.  
• Osteoporoz için özellikle uzun dönem tedavi olan hastaların uyluk kemiğinde olağandışı 
kırık seyrek olarak meydana gelebilir. Uyluk kemiği kırığının olası erken belirtilerinden olan uyluk, kalça veya kasıklarınızda ağrı, zayıflık veya rahatsızlık hissederseniz doktorunuza  
danışınız.  
• Şiddetli kemik, kas ve /veya eklem ağrısı  
 Bunların hepsi ciddi yan etkilerdir.  
Eğer bunlardan sizde mevcut ise, sizin BONYL PLUS’a karşı ciddi alerjik reaksiyonunuz var demektir. Acil tıbbi müdahaleye veya hastaneye yatırılmanıza gerek olabi lir. 
 
BONYL PLUS kullanımına bağlı aşağıdaki yan etkiler de görülebilir:  
Çok yaygın (10 hastanın en az 1’inde görülebilir):  
• Bazen şiddetlenen kemik, kas ve/veya eklem ağrısı.  
 
Yaygın (10 hastanın birinden az, fakat en az 100 hastanın birinde görülebilir):  
• Eklemlerde şişme,  
• Karın ağrısı, midede rahatsızlık hissi veya yemekten sonra geğirme, kabızlık, midede 
doluluk ve şişkinlik hissi, ishal, midede gaz,  
• Saç dökülmesi, kaşıntı,  
• Baş ağrısı, baş dönmesi,  
• Yorgunluk, ellerde ve bacaklarda şişkinlik  
 
Yaygın olmayan (100 hastanın birinden az, fakat en az 1000 hastanın birinde görülebilir):  
• Bulantı, kusma,  
• Yemek borusunda veya mi dede iltihaplanma veya tahriş  
• Siyah veya katran benz eri dışkı,  
• Bulanık görme; gözlerde ağrı veya kızarıklık,  
• Deride döküntü, kızarıklık,  
• Geçici grip benzeri semptomlar, kas ağrısı, kendini iyi hissetmeme ve bazen tedavinin 
başlangıcında görülen ateş,  
• Tat alma duyusu bozukluğu.  
 
Seyrek (1000 hastanın birinden az fakat en az 10,000 hastanın birinde görülebilir):  
• Kas krampları ve spazmları ve/veya parmaklarda veya dudak çevresinde karıncalanma 
hissi dahil kanda düşük kalsiyum seviyesi belirtileri,  
• Karında veya midede ülser (bazen şiddetli veya kanamalı),  
• Yemek borusunda (ağzınızı mideye bağlayan boru) daralma,  
• Güneş ışığı ile daha da kötüleşen deri döküntüsü, şiddetli deri reaksiyonları,  
• Ağız yaraları.  
 
Çok seyrek (10.000 hastanın birinden az görülebilir):  
•  Eğer kulağınızda ağrı, akıntı ve/veya kulak enfeksiyonu varsa doktorunuzla konuşunuz. 
Bu belirtiler kulak kemiğindeki bir hasarın belirtisi olabilir.  
 8 
 Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya e czacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız.    
 
5. BONYL  PLUS ’ın saklanması   
 
BONYL  PLUS ’ı çocukların göremeyeceği, erişemeyeceği yerlerde ve ambalajında saklayınız .  
  
25 °C’nin altındaki oda sıcaklığında sakla yınız . 
  
Orijinal ambalajında saklayınız. Nemden ve ışıktan koruyunuz.  
 Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra BONYL  PLUS ’ı kullanmayınız. 
 
Eğer üründe ve/veya ambalajında bozukluklar fark ederseniz BONYL  PLUS 'ı kullanmayınız  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat Sahibi :  
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak /Sarıyer/İstanbul  
 
Üretim yeri :  
Abdi İbrahim İlaç San. ve Tic. A.Ş.  
Orhan Gazi  Mahallesi, Tunç Caddesi, No: 3  
Esenyurt / İstanbul  
 
Bu kullanma talimatı ../../…. tarihinde onaylanmıştır . 