KISA ÜRÜN BİLGİSİ
1. BEŞERİ TIBBİ ÜRÜNÜN ADI
PANTENOL %5 pomad
2. KALİTATİF VE KANTİTATİF BİLEŞİM
Etkin madde:
Dekspantenol % 5
Yardımcı maddeler:
30 gr pomadda;
Lanolin ...................... 7.500 gr
Setil alkol ................... 0.900 gr
Metil paraben ............. 0.045 gr
Propil paraben ........... 0.024 gr
Yardımcı maddeler için 6.1’e bakınız.
3. FARMASÖTİK FORM
Pomad.
Açık bej renkli, homojen ve pütürsüz görünümlü pomad.
4. KLİNİK ÖZELLİKLER
4.1. Terapötik endikasyonlar
• Enfeksiyon riski olan tüm yüzeysel yara türleri; örn. sıyrıklı kesikleri çizikler, çatlaklar,
yanıklar, yaralar, dermatit, pişikler
• Bacak ülseri ve dekübit ülseri gibi kronik yaralar
• Cilt enfeksiyonları, örn. ikincil enfekte ekzema ve nörodermatit
• Emziren annelerde çatlak meme uçlarının tedavisi ve anüs çatlakları tedavisi
• Minor cerrahi; doku harabiyeti ve cerrahi yaralar
• Tahriş olmuş derinin iyileştirilmesi.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği taktirde,
İyileşme ve epitelizasyonun hızlandırılmasında: Günde bir veya iki kez kullanılır.
Emziren annelerde meme bakımında: Krem, her emzirmeden sonra meme başlarına uygulanır.
Serviksin mukoza defektlerin tedavisinde: Doktor tavsiyesine uygun olarak günde bir veya
birkaç kez uygulanır.
Bebeklerde: Bebek bezini değiştirdikten sonra.
PANTENOL, kolay sürülüp dağılabilen ve deriye hızla nüfuz eden bir preparattır. Bu nedenle
sulantılı lezyonların, korunmasız deri yüzeylerinin (örneğin yüz) ve saçlı derinin bakımı için
uygulanır. Deri yüzeyine kolaylıkla sürülüp dağıtılabilme özelliğinden dolayı PANTENOL,
ağrılı güneş yanıkları ve küçük yanıkların tedavisinde tercih edilir.
1 / 6Uygulama şekli:
İyice temizlenmiş yara veya etkilenen deri bölgesi üzerinde ince bir tabaka halinde
PANTENOL’ü uygulayın. Gerekli durumlarda yarayı yara bandı veya sargı beziyle sarın.
Yara kapanana kadar PANTENOL’ü gün boyunca birçok kere uygulayın.
HARİCEN KULLANILIR.
Kapağı ters çevirerek tüpü deliniz.
Özel popülasyonlara ilişkin ek bilgiler:
Böbrek/Karaciğer yetmezliği:
Veri bulunmamaktadır.
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
4.3. Kontrendikasyonlar
PANTENOL, içerdiği maddelerin herhangi birine karşı aşırı duyarlılığı olduğu bilinen kişiler
tarafından kullanılmamalıdır.
4.4. Özel kullanım uyarıları ve önlemleri
Göze uygulanmaz.
PANTENOL, içeriğinde bulunan metil paraben ve propil paraben nedeni ile alerjik
reaksiyonlara sebebiyet verebilir.
PANTENOL, içeriğinde bulunan setil alkol ve lanolin nedeniyle lokal deri reaksiyonlarına
(örneğin, kontakt dermatite) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir olumsuz etkileşme bildirilmemiştir.
Özel popülasyonlara ilişkin ek bilgiler:
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
2 / 6Gebelik ve emzirme döneminde kullanılmasının herhangi bir riski olduğunu düşündürecek
bulgu yoktur.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PANTENOL pomad’ın doğum kontrol yöntemleri üzerine etkisi olup olmadığına dair bir bilgi
bulunmamaktadır.
Gebelik dönemi
Hayvanların üremesiyle ilgili olarak gerçekleştirilen deneylerde fetus için herhangi bir risk
unsuru bulunmadığı görülmüştür. Ancak hamile bayanlar üzerinde yapılan kontrollü
deneylerden elde edilen herhangi bir veri bulunmamaktadır.
Hamilelik döneminde geniş deri yüzeyleri üzerine ilacın uygulanmasından kaçınılmalıdır.
Laktasyon dönemi
PANTENOL emziren anneler tarafından kullanılabilir fakat geniş deri yüzeyleri üzerine
uygulanmamalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Herhangi bir olumsuz etki rapor edilmemiştir.
4.8. İstenmeyen etkiler
PANTENOL ile gözlenen yan etkiler, aşağıdaki gibi sınıflandırılmıştır: çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Çok seyrek: Alerjik reaksiyonlar ve temas dermatiti gibi deri alerjik reaksiyonları, alerjik
dermatit, kaşıntı
Deri ve deri altı doku hastalıkları
Çok seyrek: Deride kızarıklık (eritem), kaşıntıyla beraber kabarcıkların oluşması (egzema),
isilik, ürtiker, deri irritasyonu ve sıvı dolu kabarcıkların oluşması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
3 / 64.9. Doz aşımı ve tedavisi
Pantotenik asit, yüksek dozlarda iyi tolere edilir ve bu nedenle literatürlerde toksik olmayan
bir madde olarak kabul edilmektedir.
Hipervitaminozu bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Yara ve ülser tedavisi için preparatlar
ATC kodu: D03AX03
PANTENOL’ün içeriği etken madde olan dekspantenol, hücrelerde hızla pantotenik aside
dönüşür ve B vitamini ile aynı etkiye sahiptir. Ancak, dekspantenolün topik uygulamadan
5
sonra daha hızlı bir şekilde emilme avantajı vardır. Pantotenik asit esansiyel koenzim A’nın
(KoA) bir parçasıdır. Asetil koenzim A formundaki KoA, tüm hücrelerin metabolik
faaliyetlerinin sürdürülmesinde çok önemli bir rol oynar. Pantotenik asit organizmada deri ve
mukozanın oluşması ve yenilenmesi için vazgeçilmez özelliktedir.
5.2. Farmakokinetik özellikler
Emilim:
Dekspantenol deriden hızla emilir.
Dağılım:
Pantotenik asit, kanda plazma proteinlerine (öncelikle p-globulinlere ve albumine) bağlanır.
Sağlıklı erişkinlerde tam kan ve serumda, sırasıyla, yaklaşık olarak 500-1000 µg/l ve 100
µg’lik konsantrasyon saptanmaktadır.
Biyotransformasvon:
Dekspantenol, emildikten sonra hemen aktif formu pantotenik aside dönüşür ve bu vitamin
endojen depolarına katılır.
Atılım:
Pantotenik asit insan vücudunda yıkılamaz; bu nedenle de bir oral dozun %60-70 idrar
yoluyla, geriye kalan bölümü de dışkıyla değişmemiş biçimde atılır. Erişkinler idrarla günde
2-7 mg, çocuklar ise 2-3 mg pantotenik asit atabilirler.
Hastalardaki karakteristik özellikler
Veri bulunmamaktadır.
5.3. Klinik öncesi güvenlilik verileri
Akut Toksisite
Dekspantenol, pantotenik asit ve bunların tuzları toksik değildir. Farelere oral yolla verilen
dekspantenolün LD50 15 g/kg’dır. Dekspantenolün oral yolla verildiği diğer iki araştırmada
10 g/kg’lık doz hiçbir ölüme yol açmamış, 20 g/kg’lık doz tüm hayvanların ölümüne yol
açmıştır.
4 / 6Subakut toksisite
3 ay boyunca köpeklere oral yolla verilen günde 500 mg ve farelere oral yolla verilen günde
20 mg dekspantenol dozu herhangi bir toksik etkiye veya histopatolojik değişikliğe yol
açmamıştır.
24 fareye 6 ay boyunca oral yolla 2 mg dekspantenol dozu verilmiştir. Herhangi bir
histopatolojik değişiklik görülmemiştir.
Günde 50 mg/kg kalsiyum pantotenatın 6 ay boyunca köpeğe ve 1 g kalsiyum pantotenatın 6
ay boyunca maymuna verilmesi suretiyle uygulanan deneyler herhangi bir toksik etkiye veya
histopatolojik değişikliğe yol açmamıştır.
6. FARMASÖTİK ÖZELLİKLER
6.1. Yardımcı maddelerin listesi
Vazelin likit
Lanolin
Vazelin flant
Beyaz balmumu
Badem yağı
Setil alkol
Metil paraben
Propil paraben
Distile su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
60 ay.
6.4. Saklamaya yönelik özel uyarılar
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, beyaz HDPE vidalı kapaklı, alüminyum tüpte (30 g).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
5 / 67. RUHSAT SAHİBİ
Saba İlaç Sanayi ve Ticaret A.Ş
Halkalı Merkez Mah. Basın Ekspres Cad. 34303
No: 1 Kat: 1
Küçükçekmece / İstanbul
Tel: 0212 692 92 20
Fax: 0212 697 23 10
8. RUHSAT NUMARASI
2014/234
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2014
Ruhsat yenileme tarihi:
10. KÜB’ÜN YENİLENME TARİHİ
6 / 6