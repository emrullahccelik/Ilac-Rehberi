1/9   KULLANMA TALİMATI  
  
TOPRAMOXİN 1000 mg  film tablet 
Ağızdan yutarak alınır.  
  
• Etkin madde:   
Her tablet, 1000 mg amoksisiline eşdeğer 1176,47 mg amoksisilin trihidrat DC (buzağı kaynaklı) 
içerir.    
• Yardımcı maddeler:   
Magnezyum stearat , mısır nişastası, talk   
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.    
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
  
Bu Kullanma Talimat ında:   
  
1. TOPRAMOXİN  nedir ve ne için kullanılır?  
2. TOPRAMOXİN  kullanmadan önce dikkat edilmesi gerekenler  
3. TOPRAMOXİN  nasıl kullanılır?  
4. Olası yan etkiler nelerdir?  
5. TOPRAMOXİN ’in saklanması  
  
Başlıkları yer almaktadır.  
  
1. TOPRAMOXİN  nedir ve ne için kullanılır?  
  
TOPRAMOXİN  bakteri denilen mikroorganizmaların oluşturduğu hastalıklarda kullanılan bir 
antibiyotiktir. Amoksisilin, bakterilerin hücre duvarlarını bozarak ölümlerine neden olur.  
  
TOPRAMOXİN  film tablet 1000 mg amoksisili ne eşdeğer 1176,47 mg amoksisilin trihidrat DC 
(buzağı kaynaklı) içerir ve beyaz -beyazımsı, oblong tablet görünümündedir. Her kutuda 16 tablet 
bulunur.  
2/9     
TOPRAMOXİN , duyarlı bakterilerin neden olduğu aşağıdaki çeşitli enfeksiyon hastalıklarının 
tedavisind e kullanılmaktadır:  
• Akut bakteriyel sinüzit (kafa kemiklerindeki boşluklarda bakterilere bağlı gelişen iltihap)   
• Orta kulak iltihabı  
• Akut streptokokkal bademcik iltihabı ve farenjit (bir bakterinin neden olduğu bademcik ve 
yutak iltihabı)  
• Toplum kaynaklı zatürre  
• İdrar kesesi iltihaplanması  
• Gebelikte üriner sistem enfeksiyonları  
• Böbrek enfeksiyonu  
• Tifo ve tifo benzeri ateşler   
• Selülit ile yayılan diş apsesi (diş ve dişeti ile ilgili enjeksiyonlar)   
• Protez eklem enfeksiyonları (proteze bağlı eklem enfeksiyonları)  
• Peptik (duodenal ve gastrik) ülser hastalığında Helicobacter pylori eradikasyonu (mide 
ülserinden sorumlu olduğu düşünülen bir mikroorganizmanın ortadan kaldırılması amaçlı 
tedavi)  
• Kene, sivrisinek, at sineği, bit gibi kan eme n canlıların yanı sıra kedi ve köpeklerden de bulaşan 
Lyme hastalığında kullanılabilir.  
  
2. TOPRAMOXİN ’i kullanmadan önce dikkat edilmesi gerekenler  
  
TOPRAMOXİN ’in dahil olduğu penisilin grubu antibiyotikler ile tedavide ciddi ve bazen  
ölümcül  olabilen aşırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye karşı aşırı duyarlılığı olan 
kişilerde daha sık görülür. Tedavi sırasında alerjik bir reaksiyon geliştiği takdi rde ilaç 
hemen bırakılmalı ve uygun tedaviye başlanmalıdır.  
  
TOPRAMOXİN ’i aşağıdaki durumlarda KULLANMAYINIZ  
Eğer,  
• Amoksisiline veya TOPRAMOXİN ’in içindeki yardımcı maddelerden herhangi birine veya 
herhangi bir penisilin türevine karşı alerjiniz var ise.  
• Herhangi bir antibiyotiğe karşı alerjik reaksiyon geçirdiyseniz. Bu reaksiyon ciltte kızarıklık ya 
da yüzde veya boğazda şişme şeklinde de olabili r.  
• Metotreksat (kanser ve şiddetli sedef hastalığının tedavisinde kullanılır), penisilinler  
metotreksatın atılımını azaltarak yan etkilerde potansiyel bir artışa neden olabilir.  
• Probenesid (gut tedavisinde kullanılır), probenesid ile birlikte kullanılma sı amoksisilin atılımını 
azaltabilir ve önerilmez.   
 
3/9   Yukarıdakiler herhangi biri sizin geçerli ise TOPRAMOXİN  kullanmayınız. Emin değilseniz, 
TOPRAMOXİN  almadan önce doktorunuz ya da eczacınız ile görüşünüz.  
 
TOPRAMOXİN ’i aşağıdaki durumlarda DİKKATLİ  KULLANINIZ  
Eğer aşağıdakilerden herhangi biri sizin için geçerliyse  TOPRAMOXİN  kullanmadan önce 
doktorunuz veya eczacınız ile görüşünüz:  
• Glandüler ateş (enfeksiyöz mononükleoz) denilen bir hastalığınız var ise (ateş, boğaz ağrısı, 
salgı bezlerinde şişme ve  aşırı yorgunluk)  
• Böbrek problemi var ise  
• Düzenli olarak idrara çıkmıyorsanız  
  
Eğer yukarıdakilerin sizin için geçerli olup olmadığından emin değilseniz TOPRAMOXİN  
almadan önce doktorunuz veya eczacınız ile görüşünüz.  
  
Aşağıdaki tahlillerden herhangi birini yaptıracaksanız TOPRAMOXİN  aldığınızı doktorunuza ya 
da eczacınıza söyleyiniz. Çünkü TOPRAMOXİN  bu tahlillerin sonuçlarını etkileyebilir.  
  
• İdrarda glukoz testi veya kanda karaciğer fonksiyon testleri  
• Estriol testi (gebelik sırasında bebeğin normal gelişip gelişmediğinin kontrol edilmesi için 
yapılır)  
  
Bu uyarılar geçmişteki herhangi bir dönemde dahi olsa, sizin için geçerliyse, lütfen doktorunuza  danışınız.  
  
TOPRAMOXİN ’in yiyecek ve içecek ile kullanılması 
TOPRAMOXİN , aç veya tok karnına alınabilir.  
  
Hamilelik  
İlacı kullanmadan önce doktorunuza veya eczacınıza danışınız.  
  
TOPRAMOXİN  tablet, ancak hekim tarafından gerekli görüldüğü durumlarda gebelikte dikkatli 
kullanılabilir.  
  
TOPRAMOXİN  tablet östroj en içeren doğum kontrol haplarının etkililiğini azaltabilir. İlacı 
kullanırken doktorunuzun önerdiği etkili başka bir yöntemi de kullanmanız gerekebilir.  
  
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
4/9     
Az miktarda anne sütüne geçer ve bebekte duyarlılık oluşturabilir. Hekiminiz tarafından aksi 
söylenmemişse emzirme sırasında kullanılması önerilmez.  
Araç ve makine kullanımı  
TOPRAMOXİN  araç kullanmanızı olumsuz etkileyecek yan etki ve belirtilere yol açabilir (alerjik 
reaksiyonlar, sersemlik ve nöbetler (konvülsiyon) gibi).  
  
Kendinizi iyi hissetmediğiniz sürece araç ya da makine kullanmayınız.  
  
TOPRAMOXİN ’in içeriğinde bulunan bazı yardı mcı maddeler hakkında önemli bilgiler  
TOPRAMOXİN ’in içeriğinde bulunan yardımcı maddelere karşı aşırı bir duyarlılığınız yoksa, bu 
yardımcı maddelere karşı olumsuz bir etki beklenmez   
  
Diğer ilaçlar ile birlikte kullanımı  
• TOPRAMOXİN  ile birlikte allopurinol alırsanız (Gut hastalığında kullanılır) alerjik reaksiyon 
geçirme olasılığı artabilmektedir.  
• Probenesid adlı ilacı kullanıyorsanız (Gut hastalığında kullanılır) doktorunuz TOPRAMOXİN  
dozunuzu ayarlamak isteyebilir  
• Kan sulandırıcı ilaçlar (var farin gibi) kullanıyorsanız ekstra kan tahlili yaptırmanız gerekebilir   
• Başka antibiyotikler kullanıyorsanız (tetrasiklin gibi) TOPRAMOXİN ’in etkisi azalabilir.  
• Metotreksat kullanıyorsanız (kanser ve şiddetli sedef hastalığında kullanılır) 
TOPRAMOXİN ’in yan etkilerinde bir artış olabilir  
• Ayrıca TOPRAMOXİN  bazı laboratuvar testlerinin sonuçlarını da hatalı etkileyebilir (idrarda 
şeker ölçümü, kanda östrojen vb. maddelerin miktarları gibi)  
  
Eğer reçeteli ya da reçetesiz herhangi bir ilacı şu anda kullanı yorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3. TOPRAMOXİN  nasıl kullanılır?  
  
Uygun kullanım ve doz/uygulama sıklığı için talimatlar:  
  
Uygulama yolu ve metodu:  
TOPRAMOXİN , ağız yoluyla alınır.  
  
Tabletleri bir bardak su ile ç iğnemeden yutunuz.  
Tabletleri düzenli aralıklarla ve günün aynı saatlerinde almaya özen gösteriniz.  
  
Değişik yaş  grupları:  
40 kilogramın altındaki çocuklarda kullanım  
5/9   Bütün dozlar çocuğunuzun vücut ağırlığına bağlı olarak kilogram başına hesaplanır.  
  
• Doktorunuz size bebeğinize veya çocuğunuza ne kadar TOPRAMOXİN  vermeniz gerektiğini 
bildirir.  
• Normal doz, günde iki veya üç bölünmüş doz şeklinde verilen bir kilogram vü cut ağırlığı başına 
40 mg ila 90 mg arasındadır.  
• Maksimum doz günde bir kilogram vücut ağırlığı başına 100 mg’dır.  
  
Yetişkinler, yaşlı hastalar ve 40 kg veya daha fazla ağırlığındaki çocuklar   
TOPRAMOXİN ’in olağan dozu enfeksiyonun şiddeti ve tipine ba ğlı olarak günde üç kez 250 mg 
ila 500 mg veya 12 saatte bir 750 mg ila 1000 mg 'dır.  
  
• Şiddetli enfeksiyonlar:  Günde üç kez 750 mg ila 1000 mg.  
• İdrar yolu enfeksiyonu:  Bir gün boyunca günde iki kez 3000 mg.  
• Lyme hastalığı (kene adı verilen parazitler tarafından yayılan bir enfeksiyon): Erken evre:  
Günde 4000 mg, Geç evre (Sistemik tutulum): günde 6000 mg'a kadar.  
• Mide ülseri:  Mide ülserlerini tedavi etmek için diğer antibiyotikler ve ilaçlarla 7 gün boyunca 
günde iki kez bir 750 mg veya bir 1000 mg doz.  
• Ameliyat sırasında kalp enfeksiyonunu önlemek için: Ameliyat tipine göre doz değişecektir. 
Aynı zamanda başka ilaçlar da verilebilir. Doktorunuz, eczacınız veya hemşireniz size daha 
ayrıntılı bilgiler verebilir.  
• Önerilen maksimum doz günde 6000 m g'dır.   
  
Özel kullanım durumları:  
Böbrek yetmezliği:  
Doktorunuz şiddetli böbrek yetmezliğinde günlük dozu azaltabilir.  
  
Karaciğer yetmezliği:  
Bu konuda herhangi bir doz ayarlama gerekliliği bildirilmemiştir.  
Eğer TOPRAMOXİN ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla TOPRAMOXİN  kullandıysanız:  
TOPRAMOXİN ’den kullanmanız gerekenden fazlasını kullanmışsanız, bir dokto r veya eczacı ile 
konuşunuz.  
  
Yüksek dozlarda çok az sayıda hastada ilaca bağlı interstisyel nefrit (ilaca bağlı böbrek iltihabı) 
görülmüştür. İdrarda kristaller (kum dökülmesi) ve böbrek yetmezliği de gelişebilir.  Doktorunuz 
gerekli destekleyici tedavi yi uygulayacaktır.  
  
 
6/9    
TOPRAMOXİN ’i kullanmayı unutursanız  
Bir sonraki doz zamanı yakın değilse, hatırlar hatırlamaz TOPRAMOXİN  dozunuzu alınız. Bir 
sonraki dozunuzu normal zamanında alınız.  
  
Unutulan dozları dengelemek için çift doz almayınız.  
  
TOPRAMOXİN  ile tedavi sonlandırıldığındaki oluşabilecek etkiler  
Doktorunuzla konuşmadan TOPRAMOXİN  almayı aniden kesmeyiniz. Antibiyotiklerin uygunsuz 
kullanımları dirençli mikroorganizmaların gelişmesine neden olabileceği gibi hastalığınız 
gerektiği gibi  iyileşmediği için enfeksiyon bulgularınızın devam etmesine neden olacaktır.  
  
4. Olası yan etkiler nelerdir?  
  
Tüm diğer ilaçlar gibi TOPRAMOXİN ’in içeriğinde bulunan maddelere duyarlı olan kişilerde yan 
etkiler olabilir.  Bu ilacın kullanımı ile aşağıda  belirtilen yan etkiler görülebilir .      
  
Yan etkiler aşağıdaki kategorilerde gösterildiği şekilde sıralanmıştır.   
Çok yaygın     : 10 hastanın en az birinde görülebilir.   
Yaygın        : 10 hastanın birinden az, fakat 100 hastanın birinden fazla görülebilir.   
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek        : 1.000 hastanın birinden az, fakat 10.000 hastanın birinden fazla görü lebilir.   
Çok seyrek      : 10.000 hastanın birinden az görülebilir.   
Bilinmiyor      : Eldeki verilerden hareketle tahmin edilemiyor.  
  
Aşağıdakilerden biri olursa TOPRAMOXİN ’i kullanmayı durdurunuz ve DERHAL 
doktorunuza bildiriniz veya size en yakın h astanenin acil bölümüne başvurunuz:  Dikkat 
etmeniz gereken durumlar  
 
Aşağıdaki yan etkiler çok seyrek (10.000 kişide 1’den az) görülebilir:  
• Alerjik reaksiyonlar: deride kaşıntı, döküntü, yüzde, dudaklarda, dilde veya vücutta şişme ya 
da nefes almada güçlük belirtilerini içerebilir. Bu durum ciddi leşebilir ve nadiren ölüme neden 
olabilir.  
• Deri yüzeyinin altında döküntü veya toplu iğne başı gibi düz, yuvarlak noktalanmalar veya 
deride morarma. Bu durum, alerjik bir reaksiyon sonucunda kan damarı duvarl arının 
iltihaplanması nedeni ile olabilir. Eklem ağrısına (artrit) ve böbrek problemleri ile ilişkili 
olabilir.  
• TOPRAMOXİN  aldıktan genellikle 7 -12 gün sonra gecikmiş bir alerjik reaksiyon gelişebilir.  
Belirtiler şunlardır: Döküntüler, ateş, eklem ağrıla rı ve özellikle koltuk altı bölgedeki lenf 
düğümlerinin şişmesi.  
7/9   • Özellikle avuç içlerinde ve ayak tabanlarında kaşıntılı, kırmızımsı mor lekeler, deride kabarık 
kurdeşen benzeri şişkin bölgeler, ağız, göz ve özel bölgede hassasiyet, ateş ve yorgunluk ile 
belirgin “eritema multiforme” denilen bir cilt reaksiyonu.  
• Diğer ciddi cilt reaksiyonları: Cilt renginde değişiklik, cilt altında şişlik, kabarcık, irinli kesecik, 
ciltte soyulma, kızarıklık, ağrı, kaşıntı, pullanma. Bunların yanında ateş, baş ağrıları ve  vücut 
ağrıları görülebilir.  
• Döküntü, ateş, şişmiş salgı bezleri ve anormal kan testi sonuçları (artmış beyaz kan hücreleri  
(eozinofili) ve karaciğer enzimleri dahil) ile birlikte grip benzeri semptomlar [Eozinofili ve 
Sistemik Semptomlarla Birlikte İlaç  Reaksiyonu (DRESS)].  
• Ateş, üşüme, boğaz ağrısı veya başka enfeksiyon belirtileri ya da ciltte kolayca morarma gibi 
belirtiler kan hücreleriniz ile ilgili bir probleme işaret edebilir.  
• TOPRAMOXİN  Lyme hastalığının (kene ile yayılan bir enfeksiyon) tedavi sinde kullanıldığı 
zaman ortaya çıkan ve ateş, üşüme, baş ağrısı, kas ağrısı ve ciltte döküntü ile belirgin 
JarischHerxheimer reaksiyonu.  
• Kalın bağırsakta (kolon) ishal (bazen kanlı), ağrı ve ateş ile birlikte görülen iltihaplanma  
• Karaciğerde ciddi yan etkiler ortaya çıkabilir. Bu etkiler esas olarak uzun süre tedavi alanlarda, 
erkeklerde ve yaşlılarda daha fazla görülür.  
• Alerjinin tetiklediği kardiyak enfarktüsün bir semptomu olabilen, alerjik reaksiyon bağlamında 
göğüs ağrısı (Ko unis sendromu)  
 
 
İlaç kaynaklı enterokolit sendromu (DIES) :  
İlaç kaynaklı enterokolit sendromu (DIES), daha çok amoksisilin alan çocuklarda bildirilmiştir. 
Bu, alerjik cilt ve solunum semptomlarının  yokluğunda tekrarlayan kusmanın önde gelen 
semptomu olan belirli bir tür alerjik reaksiyondur (ilaç <alım> <uygulama> <kullanım>dan 1 -4 
saat sonra). Diğer başka semptomlarbelirtileri; karın ağrısı, letarji (sürekli uyku durumu), ishal ve 
düşük kan basıncı dır.  
 
• Akut böbrek hasarına yol açan idrardaki kristaller  
• Merkezde kabuklanma veya inci dizilimli daire şeklinde düzenlenmiş kabarcıklar   içeren 
döküntü (Lineer IgA hastalığı)  
• Beyni ve omuriliği çevreleyen zarların iltihabı (aseptik menenjit)  
 
Aşağıdaki etkiler sizde ortaya çıkarsa derhal doktorunuza başvurmalısınız:  
• kanamalı, şiddetli ishal  
• ciltte kabarcık, kızarıklık ya da morarma  
• koyu idrar ya da açık renkli dışkı  
• ciltte ya da gözün beyaz kısmında sarılaşma (sarılık). Ayrıca aşağıdaki ane mi ile ilgili uyarıya 
bakınız. Bu da sarılık ile sonuçlanabilmektedir.  
  
 
Bu etkiler ilacı aldığınız sırada ya da tedaviden birkaç hafta sonra ortaya çıkabilir.    
8/9   Bunların hepsi ciddi yan etkilerdir. Eğer bunlardan biri sizde mevcut ise, sizin acil tıbbi  
müdahaleye veya hastaneye yatırılmanıza gerek olabilir.   
  
Bu çok ciddi yan etkilerin hepsi oldukça seyrek görülür.  
  
Aşağıdakilerden biri olursa HEMEN doktorunuza bildiriniz veya size en yakın hastanenin 
acil bölümüne başvurunuz:  
Bazen aşağıdakiler gibi daha az ciddi cilt reaksiyonları yaşayabilirsiniz:  
• Daha hafif kaşıntılı döküntü (yuvarlak, pembe -kırmızı lekeler), ön kol, bacaklar, avuç içi, eller 
ya da ayaklarda kurdeşen benzeri kabarıklıklar. Bu istenmeyen etki yaygın değildir  (100 kişiden 
en fazla 1’inde görülebilir).  
  
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza başvurunuz.  
Yaygın  
• Döküntü  
• Bulantı  
• İshal  
  
Yaygın olmayan  
• Kusma  
  
Çok seyrek  
• Pamukçuk (vajina, ağız ya da deri kıvrımlarında görülen bir mantar enfeksiyonu). Doktorunuz 
ya da eczacınızdan bununla ilgili tedavi alabilirsiniz.  
• Böbrek problemleri  
• Yüksek doz alan hastalarda ya da böbrek problemi olanlarda nöbet geçirilmes i (konvülsiyonlar)   
• Baş dönmesi  
• Aşırı hareketlilik  
• Bulanık idrar şeklinde görülebilen idrarda kristaller ya da idrar yapmada güçlük, rahatsızlık. Bu 
belirtilerin görülme ihtimalini azaltmak için bol sıvı alınız.  
• Dil sarı, kahverengi ya da siyah renge dönebilir ve tüylü bir görünüm alabilir  
• Kırmızı kan hücrelerinde aşırı parçalanma (bu bir anemi tipidir). Belirtileri: Yorgunluk, baş 
ağrıları, nefes darlığı, sersemlik, solgun görünme ve ciltte ve gözün beyaz kısmında 
sarıla şmadır.  
• Beyaz kan hücrelerinin sayısında azalma  
• Kanın pıhtılaşmasında rol alan hücrelerde azalma  
• Kanın pıhtılaşması normalden uzun sürebilir. Bunu, burnunuz kanadığında ya da bir yeriniz 
kesildiğinde fark edebilirsiniz.  
• Beyni çevreleyen koruyucu zarın iltihaplanması (aseptik menenjit).  
9/9   • Grip benzeri belirtiler gösteren döküntü, ateş, salgı bezlerinde şişme ve anormal kan test 
sonuçları (beyaz kan hücreleri (eozinofıli) ve karaciğer enzimlerinde artış içeren) (Eozinofili ve 
sistemik semptomların eşlik et tiği ilaç reaksiyonu (DRESS)).  
  
Bunlar TOPRAMOXİN ’in hafif yan etkileridir.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.   
  
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güve nliliği 
hakkında daha fazla bilgi edinilmesine katkı sağlamış olacaksınız.  
  
5. TOPRAMOXİN ’in saklanması  
  
TOPRAMOXİN ’i çocukların göremeyeceği, erişemeyeceği yerlerde ve ambalajında saklayınız.    
25°C’nin altındaki oda sıcaklığında ve kuru bir yerde sa klayınız.  
  
Son kullanma tarihiyle uyumlu olarak kullanınız.    
TOPRAMOXİN’i ambalajın üzerinde belirtilen son kullanma tarihinden sonra kullanmayınız. Son 
kullanma tarihi, ambalajın üzerinde belirtilen ayın son gününü ifade etmektedir.  
  
Eğer üründe ve/veya ambalajında bozukluklar fark ederseniz TOPRAMOXİN’i kullanmayınız.    
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi: 
Toprak İlaç ve Kimyevi Mad. San. ve Tic. A.Ş. 
Hobyar Mah. An kara Cad. Hoş ağası İşhanı 
No: 31/516 Fatih/İstanbul 
 
Üretim Yeri: 
Toprak İlaç ve Kimyevi Mad. San. ve Tic. A.Ş. 
Hanlıköy Mah. Ferman Sok. No:18 54580  
Arifiye/Sakarya 
 
Bu kullanma talimatı ../../…. tarihinde onaylanmıştır.   
