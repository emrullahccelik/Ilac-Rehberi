KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
IMMUNINE 600 IU/5 ml IV İnfüzyonluk Çözelti İçin Liyofilize Toz
Saflaştırılmış faktör IX konsantresi
Virüs inaktivasyonu uygulanmıştır.
Steril
2. KALİTATİF VE KANTİTATİF BİLEŞİM
Etkin madde: Antihemofilik Faktör IX
1 flakon enjeksiyonluk çözelti için toz nominal olarak 600 IU Antihemofilik Faktör IX içerir.
5 mL'lik flakon steril enjeksiyonluk su ile çözüldüğünde 1 mL çözelti yaklaşık 120 IU insan
Antihemofilik Faktör IX içerir.
F IX potensi (IU), Avrupa Farmakopesi'nde yer alan tek basamaklı pıhtılaşma testiyle
belirlenmiştir.
İnsan donörlerin plazmasından üretilmiştir.
IMMUNINE'ın spesifik etkinliği her 1 mg protein başına ≥ 50 IU’dir.
Yardımcı maddeler:
IMMUNINE 600 IU bir flakonunda toplam 20 mg sodyum içerir (hesaplanmış değer)
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk veya infüzyonluk çözelti hazırlamak için beyaz ya da soluk sarı liyofilize toz
içeren flakon ve 5 mL çözücüsü.
4. KLİNİK ÖZELLİKLER
4.1. Terapötik endikasyonları
Hemofili B (konjenital faktör IX eksikliği) hastalarında kanamanın profilaksisinde ve
tedavisinde endikedir.
IMMUNINE, 6 yaşından büyük çocuklardan yetişkinlere kadar tüm yaş gruplarında endikedir.
- 1 -IMMUNINE'ın 6 yaşından küçük çocuklarda kullanılmasının faydalı olabileceğini gösteren
veriler yetersizdir.
4.2. Pozoloji ve uygulama şekli
Tedavi, hemofili tedavisinde deneyimli bir hekimin denetiminde başlatılmalıdır.
Pozoloji / Uygulama sıklığı ve süresi:
Yerine koyma tedavisinin dozu ve süresi, faktör IX eksikliğinin ciddiyetine, kanamanın yeri ve
miktarına ve hastanın klinik durumuna bağlıdır.
Uygulanan faktör IX ünitelerinin sayısı, faktör IX ürünleri için güncel Dünya Sağlık Örgütü
standardı ile ilişkili uluslararası ünite (IU) terimiyle ifade edilir. Plazmadaki faktör IX aktivitesi,
ya yüzdesel olarak (normal insan plazmasına göre) ya da uluslarası ünite olarak (plazmadaki
faktör IX konsantreleri için uluslararası standartlara göre) ifade edilir.
1 Uluslararası Ünite (IU) faktör IX aktivitesi, 1 mL normal insan plazmasındaki faktör IX
miktarına eşdeğerdir.
İhtiyaç olduğunda tedavi
Gereken faktör IX dozunun hesaplanması, 12 yaş ve üzerindeki hastalarda 1 IU/kg faktör IX'un
plazma faktör IX düzeyini %1,1 yükselttiği şeklindeki ampirik bulguya dayandırılmıştır.
Gereken doz aşağıdaki formülle hesaplanabilir:
Gerekli IU miktarı = vücut ağırlığı (kg) x istenen F IX artışı (%)(IU/dL) x 0,9
Uygulanacak miktar ve uygulama sıklığı, her hasta için bireysel olarak klinik yararlılık esasına
göre düzenlenmelidir. Faktör IX preparatlarının nadiren günde 1 defadan fazla uygulanma
gerekliliği vardır.
Aşağıda belirtilen kanama olaylarında, faktör IX aktivitesi bu süreçte karşılık gelen plazma
faktör IX aktivite düzeyinin (normal düzeyin yüzdesi veya IU/dL olarak) altına
düşürülmemelidir.
- 2 -Aşağıdaki tablo kanama dönemleri ve cerrahide kullanılacak dozu belirlemeye yardımcı olmak
için verilmektedir:
Gereken Faktör IX
Kanama düzeyi/ düzeyi (normaline %) Doz sıklığı (saat) / Tedavi süresi
Cerrahi prosedür türü (IU/dL) (gün)
Kanamalar
Erken hemartroz, kas içi 20 – 40 Her 24 saatte bir tekrarlanmalıdır.
veya ağız içi kanamaları Tedaviye ağrı ile belirlenen kanama
atağı düzelene veya iyileşme
görülene kadar en az 1 gün devam
edilir.
Ağrı ve akut hareket kısıtlılığı
Yoğun eklem içi
düzelene kadar 3-4 gün boyunca ya
kanamaları, kas içi 30 – 60
da daha uzun süreyle, 24 saatte bir
kanama ya da hematom
infüzyon tekrarlanmalıdır.
Yaşamı tehdit eden Hayati tehlike geçene kadar 8 – 24
60 – 100
kanamalar saatte bir infüzyon tekrarlanmalıdır.
Cerrahi Girişimler
Minör (Diş çekimi dahil) 30 – 60 Düzelme görülene kadar en az 1 gün
her 24 saatte bir uygulanmalıdır.
Yeterli yara iyileşmesi görülene
80 – 100 kadar her 8-24 saatte bir, daha sonra
Majör ameliyatlar (ameliyat öncesi ve en az 7 gün süreyle F IX aktivitesi
sonrası) %30-%60 olacak şekilde infüzyon
tekrarlanmalıdır.
Profilaksi
Ciddi hemofili B hastalığı olanlarda kanamaya karşı uzun dönem profilakside, 20-40 IU/kg’lık
dozlar 3-4 günlük aralarla verilmelidir.
Özellikle genç hastalar olmak üzere bazı olgularda, daha kısa dozaj aralıkları ya da daha yüksek
dozlar gerekebilir.
- 3 -Tedavi süresince, tekrarlanan infüzyon sıklığının ve uygulanacak dozun ayarlanmasına rehber
olması için faktör IX düzeyi ölçülmesi önerilmektedir. Özellikle majör cerrahi girişimlerde,
koagülasyon analizleriyle (plazma faktör IX aktivitesi) yerine koyma tedavisinin sıkı takibi
gereklidir. Farklı yarılanma zamanı ve in vivo yanıt nedeniyle, faktör IX’a cevap kişiden kişiye
değişebilir.
Uygulama şekli:
İntravenöz yoldan uygulanır. 2 mL/dk’dan daha hızlı bir şekilde uygulanmaması önerilmektedir.
Uygulama öncesinde ürünün seyreltilmesine ilişkin talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalara ilişkin ek bir bilgi bulunmamaktadır.
Karaciğer yetmezliği olanlarda, trombotik gelişimin ve tüketim koagülopatisinin erken
belirtilerinin klinik takibinin uygun biyolojik testlerle yapılması gereklidir (bkz. Bölüm 4.4 Özel
kullanım uyarıları ve önlemleri: Tromboembolizm, DIC, Fibrinoliz).
Pediyatrik popülasyon:
Bu popülasyonla ilgili mevcut veri Bölüm 5.2'de yer almaktadır.
Mevcut klinik verilere göre, 12 ila 18 yaş arasındaki hastalar için pediyatrik hasta pozolojisi
önerisi yapılabilir. 6 ila 12 yaş grubunda, mevcut klinik veriler bir doz önerisi yapmak için yeterli
değildir.
IMMUNINE kullanımı pediyatrik hastalarda 6 ila 12 yaşındaki hasta grubunda ve 12 yaşından
büyük Hemofili B hastalarında incelenmiştir. Güvenlilik IMMUNINE kullanan yetişkinlerdeki
güvenliliğe benzerdir.
Ayrıca, IMMUNINE kullanımı sırasıyla 6 yaşına kadar çocuklarda ve 0-64 yaşındaki Hemofili
B hastalarında yapılan iki gözlemsel çalışmada incelenmiştir. 6 yaşına kadar çocuklardaki
güvenlilik, IMMUNINE kullanan 6 yaşından büyük çocuklarda ve yetişkinlerdeki güvenliliğe
benzerdir.
Geriyatrik popülasyon:
IMMUNINE’ın yaşlı hastalarda kullanımına ilişkin yeterli veri mevcut olmadığından bu
popülasyonda dikkatle uygulanmalıdır.
- 4 -4.3. Kontrendikasyonlar
• Aktif maddeye veya bileşimindeki diğer maddelere karşı aşırı duyarlılık
• Heparin alerjisi veya heparine bağlı trombositopeni hikayesi olanlar
Bu durumlar yeterli tedavi ile kontrol altına alındığında, IMMUNINE yalnızca yaşamı tehdit
eden kanamaları tedavi etmek için uygulanmalıdır.
4.4. Özel kullanım uyarıları ve önlemleri
Virüs güvenliliği
IMMUNINE, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. IMMUNINE’de Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların bu
ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
IMMUNINE kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
- 5 -Hastalar açısından IMMUNINE her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Aşırı duyarlılık reaksiyonları
IMMUNINE ile alerjik tipte aşırı duyarlılık reaksiyonları görülebilir. Ürün, faktör IX dışında
eser miktarlarda insan kaynaklı proteinleri içerir.
Hastalara aşırı duyarlılık semptomlarının ortaya çıkması durumunda, ürünün kullanımına hemen
son vererek hekimlerine danışmaları öğütlenmelidir.
Hastalar ve/veya sağlık bakımını üstlenen kişiler kurdeşen, yaygın ürtiker, göğüste sıkışma hissi,
hırıltılı solunum, hipotansiyon ve anafilaksi gibi aşırı duyarlılık reaksiyonlarının erken belirtileri
konusunda bilgilendirilmelidir.
Şok gelişmesi durumunda, güncel şok tedavisine yönelik tıbbi standartlara uyulmalıdır.
İnhibitörler
İnsan koagülasyon faktörü IX ürünleriyle yapılan tekrarlayan tedavilerden sonra, hastalar
nötralizan antikorların (inhibitör) gelişme riski açısından izlenmelidir. Oluşan antikorların
miktarı, uygun biyolojik test yöntemleri kullanılarak BU (Bethesda Ünitesi) cinsinden
tanımlanmalıdır.
Beklenen faktör IX aktivitesi plazma düzeylerine ulaşılamadıysa ya da uygun bir dozla kanama
kontrol altına alınamadıysa, faktör IX inhibitörünün varlığını araştırmak için ölçüm
yapılmalıdır. Yüksek inhibitör seviyelerine sahip hastalarda, faktör IX tedavisi etkili
olmayabilir ve diğer tedavi seçenekleri değerlendirilmelidir. Bu durumdaki hastaların tedavisi,
hemofili olan hastalar konusunda deneyimli hekimler tarafından yürütülmelidir ve bu nedenle
bu konuda özelleşmiş bir hemofili merkezi ile iletişim kurulmalıdır.
Literatürde, faktör IX inhibitörlerinin oluşumu ve alerjik reaksiyonların gelişmesi arasında
ilişki olduğunu gösteren bildirimler vardır. Dolayısıyla, alerjik reaksiyon gelişen hastalar,
inhibitör varlığı açısından da değerlendirilmelidir. Faktör IX inhibitörü olan hastaların, daha
sonraki faktör IX uygulamalarında anafilaksi açısından daha büyük bir risk taşıdığı akılda
tutulmalıdır.
Faktör IX konsantreleriyle görülebilecek alerjik reaksiyon riski nedeniyle, faktör IX
preparatının ilk uygulamaları, tedavi eden hekimin kararı doğrultusunda, alerjik reaksiyonların
tıbbi tedavisinin uygun bir şekilde sağlanabileceği bir merkezde yapılmalıdır.
- 6 -Tromboembolizm, DIC, Fibrinoliz
Faktör IX kompleks konsantrelerinin kullanımı tarihsel olarak tromboembolik
komplikasyonlarla ilişkilidir. Düşük saflıktaki preparatlarla komplikasyon gelişme riski daha
yüksektir. Bu nedenle, faktör IX içeren ürünlerin kullanımı fibrinoliz ve yaygın damar içi
pıhtılaşma (DIC) belirtileri gösteren hastalarda kullanımı tehlikeli olabilir.
Trombotik komplikasyon potansiyel riski nedeniyle karaciğer hastalığı olanlarda, trombofilisi
olanlarda, hiperkoagülopati durumlarında, anjina pektoriste, koroner hastalığı ya da akut
miyokard enfarktüsü durumunda, post-operatif dönemdeki hastalarda, prematüre ve
yenidoğanlarda ya da trombotik olay veya DIC gelişme riski bulunan hastalarda bu ürün
kullanılırken trombotik ve tüketim koagülopatisinin erken belirtilerinin klinik takibinin, uygun
biyolojik testlerle başlatılması gereklidir. Bu koşulların her birinin varlığında, IMMUNINE ile
tedavinin sağlayacağı yarar, komplikasyon gelişme riskiyle karşılaştırılmalıdır.
Sodyum içeriği
Bu tıbbi ürün her flakonunda 20 mg sodyum içermektedir. Bu miktar, bir yetişkin için Dünya
Sağlık Örgütü (WHO) tarafından önerilen maksimum günlük 2 g sodyum alımının %1’ine
eşdeğerdir.
4.5. Diğer tıbbi ürünler ile etkileşimler ve diğer etkileşim şekilleri
IMMUNINE ile gerçekleştirilen herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye:
Gebelik Kategorisi: C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Faktör IX ile hayvan üreme çalışmaları yapılmamıştır.
Hemofili B hastalığı kadınlarda nadiren görülen bir hastalık olduğundan çocuk doğurma
potansiyeli bulunan kadınlarda faktör IX kullanımıyla ilgili bir deneyim de bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
- 7 -Hemofili B hastalığı kadınlarda nadiren görülen bir hastalık olduğundan gebelik döneminde
IMMUNINE kullanımıyla ilgili bir deneyim bulunmamaktadır. Bu nedenle gebelik döneminde
kesin gerekli olmadıkça kullanılmamalıdır.
Parvovirüs B19 enfeksiyonu riski açısından 4.4 Özel kullanım uyarıları ve önlemleri: "Virüs
güvenliliği" bölümüne bakınız.
Laktasyon dönemi
Emziren kadınlarda IMMUNINE’ın anne sütüne geçip geçmediği bilinmemektedir.
Hemofili B hastalığı kadınlarda nadiren görülen bir hastalık olduğundan emzirme döneminde
IMMUNINE kullanımıyla ilgili bir deneyim bulunmamaktadır. Bu nedenle emzirme
döneminde kesin gerekli olmadıkça kullanılmamalıdır.
Üreme yeteneği / fertilite
Faktör IX ile hayvan üreme çalışmaları yürütülmemiştir. İnsanlardaki üreme yeteneği /
fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerinde herhangi bir etki bildirilmemiştir.
4.8. İstenmeyen etkiler
Güvenilirlik profili özeti
Faktör IX içeren ürünlerle tedavi edilen hastalarda seyrek olarak aralarında anjiyoödem,
infüzyon uygulanan bölgede yanma ve batma, üşüme/ürperme, yüz ve boyunda kızarma
(flushing), yaygın ürtiker, baş ağrısı, kurdeşen, hipotansiyon, letarji, bulantı, huzursuzluk,
taşikardi, göğüste baskı hissi, karıncalanma, kusma, hırıltılı solunum gibi belirtileri olabilen
aşırı duyarlılık veya alerjik reaksiyonlar gözlenmiştir.
Bazı vakalarda bu reaksiyonların şiddetli anafilaksiye kadar ilerlediği ve anafilaksi
oluşumunun faktör IX'a karşı inhibitör gelişimiyle yakından ilişkili olduğu bildirilmiştir (aynı
zamanda bkz. Bölüm 4.4).
Faktör IX inhibitörleri ve alerjik reaksiyon hikayesi olan hemofili B hastalarında immün
tolerans indüksiyonu girişimini takiben nefrotik sendrom gelişebildiği bildirilmiştir.
- 8 -Seyrek olarak ateş gözlenmiştir.
Hemofili B hastalarında faktör IX'a karşı nötralizan antikorlar (inhibitör) gelişebilir (bkz.
Bölüm 4.4). Bu tür inhibitörler oluşursa, durum yetersiz klinik yanıtla ortaya çıkar. Bu tür
durumlarda bu konuda özelleşmiş bir hemofili merkezi ile iletişim kurulmalıdır.
Düşük saflıktaki preparatlar kullanıldığında risk daha yüksek olmak üzere faktör IX ürünlerinin
kullanımında tromboembolik ataklara ilişkin potansiyel risk bulunmaktadır. Düşük saflıktaki
faktör IX ürünlerinin kullanımı miyokard enfarktüsü, yaygın damar içi pıhtılaşma, venöz
tromboz ve pulmoner emboli olaylarıyla ilişkili olmuştur. Yüksek saflıktaki faktör IX ile bu
tür yan etkiler seyrektir.
Virüs güvenilirliği ile ilgili olarak bkz. Bölüm 4.4.
Advers reaksiyonların listesi
IMMUNINE kullanımı sırasında görülen advers reaksiyonlar MedDRA sistem-organ
sınıflamasına (SOC ve tercih edilen terminoloji) göre aşağıda listelenmiştir.
Listede raporlanan istenmeyen etkiler, 197 denekte IMMUNINE ile yürütülen 6 klinik
çalışmadan elde edilen rapora ve pazarlama sonrası deneyimlere dayanmaktadır.
İstenmeyen etkilerin görülme sıklığı, izleyen kriterler kullanılarak değerlendirilmiştir: Çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Faktör IX inhibisyonu, yaygın damar içi pıhtılaşma
Bağışıklık sistemi hastalıkları
Bilinmiyor: Alerjik reaksiyon, anafilaktik / anafilaktoid reaksiyon, anjiyoödem,
ürtiker, inhibitörlerin varlığı durumunda serum hastalığı, aşırı duyarlık
reaksiyonu
- 9 -Sinir sistemi hastalıkları
Bilinmiyor: Baş ağrısı, huzursuzluk, karıncalanma hissi
Kardiyak hastalıklar
Bilinmiyor: Miyokard enfarktüsü, taşikardi
Vasküler hastalıklar
Bilinmiyor: Hipotansiyon, tromboembolik ataklar, (örn., pulmoner emboli, venöz
tromboz, arteriyel tromboz, serebral arter trombozu), yüz ve boyunda
kızarma (flushing)
Solunum, göğüs bozuklukları ve mediastinal hastalıklar
Yaygın olmayan: Boğaz tahrişi, orofarengeal ağrı, kuru öksürük
Bilinmiyor: Hırıltılı solunum, dispne
Gastrointestinal hastalıklar
Bilinmiyor: Bulantı, kusma
Deri ve deri altı doku hastalıkları
Yaygın olmayan: Döküntü, kaşıntı
Bilinmiyor: Ürtiker
Böbrek ve idrar yolu hastalıkları
Bilinmiyor: Nefrotik sendrom1
Genel bozukluklar ve uygulama bölgesine ilişkin hastalıklar
Yaygın olmayan: Pireksi
Bilinmiyor: Titreme, infüzyon bölgesinde yanma ve batma, letarji, göğüste sıkışma
hissi.
1bağışıklık tolerans indüksiyonunu takiben
- 10 -Faktör IX'a karşı inhibitörler
IMMUNINE ile klinik çalışmalarda faktör IX inhibitörü gelişimi bildirilmemiştir.
IMMUNINE klinik çalışmalarına, daha önceden hiç tedavi almamış hastalar dahil
edilmemiştir.
İnsan koagülasyon faktör IX konsantreleri ile görülmesi olası istenmeyen etkiler: Parestezi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsan koagülasyon faktör IX ile doz aşımında ortaya çıkan herhangi bir belirti bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Antihemorajikler: kan koagülasyon faktörü IX
ATC kodu: B02BD04
Faktör IX, molekül kütlesi yaklaşık 68.000 Dalton olan tek zincirli bir glikoproteindir. K
vitaminine bağlı bir pıhtılaşma faktörüdür ve karaciğerde sentezlenmektedir. Faktör IX,
intrensek pıhtılaşma yolunda, faktör XIa tarafından ve ekstrensek pıhtılaşma yolunda faktör
VII/doku faktörü kompleksi tarafından aktif hale getirilmektedir. Aktif hale gelmiş faktör IX,
aktif faktör VIII’le birlikte, faktör X’u aktif hale getirir. Aktif hale gelmiş faktör X, protrombini
trombine çevirir. Trombin daha sonra, fibrinojeni fibrine çevirir ve pıhtı oluşumu sağlanır.
Hemofili B, kan pıhtılaşmasının cinsiyete bağlı kalıtımsal bir hastalığıdır; faktör IX
düzeylerinin azalması sonucunda, eklem içi, kaslar ya da iç organlarda kendiliğinden ya da
yaralanmaya veya cerrahi girişime bağlı travma sonucunda ağır kanama ile sonuçlanır.
Replasman tedavisi ile faktör IX’un plazma düzeyi yükselir ve dolayısıyla, faktör IX eksikliği
ve kanama eğiliminde geçici bir düzelme sağlanır.
- 11 -Pediyatrik popülasyon
IMMUNINE’ın 6 yaşından küçük çocuklarda kullanımını önerebilecek yeterli veri
bulunmamaktadır.
5.2. Farmakokinetik özellikler
Genel özellikler
Emilim
Uygulama yeri açısından intravenöz yolla uygulanan ilaç doğrudan kana karışır.
Dağılım
26 hastada yapılan bir farmakokinetik çalışmada ortalama rezidüel süresi 23,86 saat olarak
bulunmuştur (SD: 5,09; %95GA: 1,85-25,88).
Daha önceden tedavi görmüş hastalarda gerçekleştirilen bir faz-4 çalışmasında, 12 yaş ve üzeri
olanlarda (hasta sayısı=27) ortalama aşamalı-geri kazanım (IR) her IU/kg başına 1,1 (±0,27)
olmuştur (0,6 ile 1,7 IU/dL arası değişen değerler).
Aynı çalışmada ortalama IR, daha önceden tedavi görmüş 11 yaş ve altı hastalarda (hasta
sayısı=4) 0,9 (± 0,12) olarak bulunmuştur (0,8 ile 1,1 IU/dL arası değişen değerler).
Biyotransformasyon
Metabolizmasına ait bilgi bulunmamaktadır.
Eliminasyon
Biyolojik yarılanma ömrü yaklaşık 17 saattir. 26 hastada yapılan bir farmakokinetik çalışmada
ortalama klerens 8,89 ml/saat/kg olarak bulunmuştur (SD: 2,91; %95GA: 7,72-10,06).
Doğrusallık/ Doğrusal olmayan durum
Doz cevap ilişkisi doğrusaldır.
5.3. Klinik öncesi güvenlilik verileri
IMMUNINE, faktör II, VII ve X’u ancak eser miktarlarda içeren ileri derecede saflaştırılmış
bir faktör IX konsantresidir. Laboratuvar hayvanlarına tek doz uygulanan IMMUNINE'ın
toksikolojik ya da trombojenik potansiyeli görülmemiştir.
- 12 -Laboratuvar hayvanlarındaki insan proteinlerinin heterolog karakterinden dolayı, tekrarlayan
doz uygulamayla klinik olmayan çalışma yapılması anlamlı değildir.
Faktör IX, fizyolojik koşullarda plazmada dolaşan insan kaynaklı bir protein olduğundan
üreme üzerinde toksik, mutajenik ya da karsinojenik etki göstermesi beklenmemektedir.
6. FARMASÖTİK ÖZELLİKLER
6.1. Yardımcı maddelerin listesi
Kuru toz:
− Sodyum klorür
− Trisodyum sitrat-2H O
2
Çözücü:
− Steril Enjeksiyonluk Su
6.2. Geçimsizlikler
Geçimlilik çalışmalarının olmaması durumunda, bu tıbbi ürün bölüm 6.6'da belirtilenler
dışında başka tıbbi ürünlerle karıştırılmamalıdır.
Yalnızca ambalaj içeriğinde bulunan enjeksiyon/infüzyon setleriyle birlikte kullanılmalıdır
çünkü insan koagülasyon faktörü IX’un, bazı enjeksiyon/infüzyon ekipmanının iç
yüzeylerinden adsorbe olması, tedavide başarısızlığa neden olabilir.
6.3. Raf ömrü
24 ay.
IMMUNINE’ın rekonstitüsyondan sonra fiziksel ve kimyasal stabilitesinin, 25°C'a kadar olan
sıcaklıklarda 3 saat olduğu gösterilmiştir. Mikrobiyolojik açıdan, kontaminasyonu
engelleyecek valide bir rekonstitüsyon yöntemi kullanılmadıysa, preparat hemen
kullanılmalıdır. Hemen kullanılmadığı koşullarda, kullanılana kadar ve kullanım sırasındaki
saklama koşulları kullanıcının sorumluluğundadır. Rekonstitüsyondan sonra tekrar
buzdolabına konulmamalıdır.
6.4. Saklamaya yönelik özel tedbirler
Buzdolabında (2°C- 8°C arasında) saklanmalıdır. Dondurulmamalıdır.
- 13 -Işıktan korumak için orijinal ambalajında saklanmalıdır.
Belirtilen raf ömrü süresince, 3 ay boyunca oda sıcaklığında (25 °C) saklanabilir. Oda
sıcaklığında saklandığı süre, ambalajın üzerindeki son kullanma tarihinin altına not edilmelidir.
Oda sıcaklığında saklanmışsa bu dönemin sonunda yeniden buzdolabında saklanmaya
başlanamaz; ya hemen kullanılmalı ya da imha edilmelidir.
Sulandırılmış ilacın saklama koşulları için bkz. Bölüm 6.3.
6.5. Ambalajın niteliği ve içeriği
IMMUNINE toz, tek kullanımlık hidrolitik tip II nötral cam flakonlarda sunulmuştur. Çözücü
tek kullanımlık hidrolitik tip I nötral cam flakonlarda sunulmuştur. Ürünün flakonu klorobütil
lastik tıpa ile kapalıdır. Çözücünün flakonu klorobütil veya bromobütil lastik tıpa ile kapalıdır.
Ambalaj içeriği:
1 flakon IMMUNINE 600 IU
1 flakon 5 ml steril enjeksiyonluk su
1 transfer iğnesi
1 havalandırma iğnesi
1 filtre iğnesi
1 tek kullanımlık iğne
1 tek kullanımlık enjektör (5 ml)
1 infüzyon seti
Ambalaj miktarı: 1 x 600 IU
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelik"lerine uygun olarak imha edilmelidir.
Yalnızca verilen enjeksiyon/infüzyon setleri kullanılmalıdır.
IMMUNINE uygulamadan hemen önce sulandırılmalıdır. Çözelti hemen sonra kullanılmalıdır
(preparat koruyucu bir madde içermez). İnfüzyon sulandırmadan sonraki 3 saat içinde
tamamlanmalıdır, bkz. Bölüm 6.4. Sulandırılan ürünler, uygulama öncesi herhangi bir
partiküler madde içerip içermediği ya da renk değiştirip değiştirmediği açısından kontrol
- 14 -edilmelidir. Çözelti berrak ya da hafif opak görünümde olmalıdır. Bulanık görünümlü ya da
partikül içeren çözeltiler kullanılmamalıdır.
Uygulama için kullanılan venöz hattın, IMMUNINE infüzyonu öncesi ve sonrasında izotonik
sodyum klorür çözeltisi ile yıkanması önerilir.
Enjeksiyonluk çözelti hazırlamak üzere tozun sulandırılması:
Aseptik teknik kullanınız!
1. Çözücü (steril enjeksiyonluk su) içeren kapalı flakonu oda sıcaklığına getiriniz (maksimum
+ 37°C).
2. Toz flakonunun ve çözücü flakonunun koruyucu kapaklarını çıkarınız (Şekil A) ve her
ikisinin de lastik tıpalarını dezenfekte ediniz.
3. Ambalaj içeriğindeki ‘transfer iğnesinin’ koruyucu kapağını, bir ucundan döndürerek ve
çekerek çıkarınız. Görünür hale gelen iğneyi çözücü flakonunun lastik tıpasına batırınız
(Şekil B ve C).
4. Transfer iğnesinin diğer ucundaki koruyucu kapağını, açıkta kalan kısımlarına temas
etmemeye dikkat ederek çıkarınız.
5. Çözücü flakonunu toz flakonunun üzerinde ters çevirin ve transfer iğnesinin serbest ucunu
toz flakonunun kauçuk tıpasından geçirin (Şekil D). Çözücü vakum ile toz flakonuna
çekilecektir.
6. İğneyi toz flakonundan çıkararak iki flakonun ayrılmasını sağlayınız (Şekil E). Çözünmeyi
hızlandırmak için, toz flakonunu hafifçe çalkalayınız veya döndürünüz.
7. Tozun sulandırılması tamamlanınca, ambalaj içeriğindeki ‘havalandırma iğnesini’ takınız
(Şekil F). Oluşmuş bulunan köpüklenme kaybolacaktır. Havalandırma iğnesini çıkarınız.
Enjeksiyon / infüzyon
Aseptik teknik kullanınız !
1. Ambalaj içeriğindeki ‘filtre iğnesinin’ koruyucu kapağını, döndürerek ve çekerek çıkarınız
ve steril tek kullanımlık bir enjektöre takınız. Çözeltiyi enjektöre çekiniz (Şekil G).
2. Filtre iğnesini enjektörden çıkarınız ve ambalajdaki kelebek infüzyon setini (ya da
ambalajdaki tek kullanımlık iğneyi) kullanarak çözeltiyi yavaş olarak (enjeksiyon hızı
dakikada 2 mL’yi aşmamalıdır) intravenöz enjeksiyon şeklinde uygulayınız.
- 15 -İnfüzyon şeklinde uygulanacaksa, uygun bir filtreye sahip olan tek kullanımlık infüzyon seti
kullanılmalıdır.
Şek. A Şek. B Şek. C Şek. D Şek. E Şek.F Şek.G
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI(LARI)
2016/127
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.02.2016
Ruhsat yenileme tarihi:
10. KÜB’ÜN YENİLENME TARİHİ
- 16 -