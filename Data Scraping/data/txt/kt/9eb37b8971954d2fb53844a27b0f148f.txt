1 KULLANMA TALİMATI  
 
OSTEOFİX® D3 efervesan tablet  
Ağız yolu ile alınır.  
• Etkin madde ler: Her bir efervesan tablet 1 000 mg Kalsiyum ’a eşdeğer 2500 mg Kalsiyum 
karbonat, 1000 IU V itaminin D 3’e eşdeğer 11 ,0 mg Kolekalsiferol içerir.  
• Yardımcı madde ler: Sitrik asit anhidr, sodyum hidrojen karbonat, sodyum siklamat, laktoz 
monohidrat, sodyum sakkarin, polivinilpirolidon, polietilen glikol, portakal aroması ve 
simetikon emülsiyon içerir.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin iç in reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. OSTEOFİX® D3 nedir ve ne için kullanılır ? 
2. OSTEOFİX® D3’ü kullanmadan önce dikkat edilmesi gerekenler  
3. OSTEOFİX® D3 nasıl kullanılır?  
4. Olası yan etkiler nelerdir?  
5. OSTEOFİX® D3’ün saklanması  
Başlıkları yer almaktadır . 
 
1. OSTEOFİX® D3 nedir ve ne için kullanılır?  
OSTEOFİX® D3, 30 (2 x 15), 40  (2 x 20 ) ve 90 (6 x 15)  efervesan tablet, plastik  kapak ile 
kapatılmış plastik tüplerde, karton kutu içerisinde kullanma talimatı ile birlikte  kullanıma 
sunulmaktadır.  2 OSTEOFİX® D3 efervesan tablet (suda çözünen tablet) kalsiyum ve kolekalsiferol  
(vitamin D 3) adı verilen iki etkin madde içerir.  
Kalsiyum, kemiklerin büyüme ve güçlenmesini sağlar.  
Kolekalsiferol (vitamin D 3), yiyeceklerdeki kalsiyumun emilmesini düzenlemede rol oynar.  
OSTEOFİX® D3, kalsiyum ve D vitamini eksikliği ispatlanan veya yüksek risk taşıdığı 
belirlenen bazı hastalarda kemik erimesi hastalığı (osteoporoz) tedavilerine ek olarak 
kullanılır. Bununla birlikte, yaşlılarda normal diyetle birlikte kalsiyum ve D vitamini 
eksikliğinin düzeltilmesinde kullanılır.  
2. OSTEOFİX® D3’ü kullanmadan önce dikkat edilmesi gerekenler  
OSTEOFİX® D3’ü aşağıda  belirtilen  durumlarda KULLANMAYINI Z 
Eğer,  
 Kalsiyum, D vitamini veya OSTEOFİX® D3’ün herhangi bir bileşenine karşı aşırı 
duyarlılığınız varsa  
 Kanınızda ya da idrarınızda kalsiyum derişiminiz çok yüksekse ve bunlara neden olan 
herhangi bir hastalığınız varsa , 
 D vitamini fazlalığınız (hipervitaminoz) var sa, 
 Böbrek ve idrar yolu taşı oluşturma riskiniz varsa , 
 Böbrekleriniz işlevlerini yapamayacak duruma gelmişse (böbrek yetmezliği) , 
 Kanınızd a ve/veya idrarınızda kalsiyum artışına neden olabilecek uzun süreli 
hareketsizlik durumunuz varsa . 
OSTEOFİX® D3’ü aşağıda belirtilen durumlarda DİKKATLİ KULLANINIZ.  
Eğer,  
 Başlıca belirtileri kuru öksürük ve eforla ortaya çıkan ilerleyici nefes darlığı olan 
sarkoidoz (bir tür bağışıklık sistemi hastalığı) hastası iseniz , 
 Böbrek işlevleriniz bozuksa , 
 Böbrek taşınız varsa veya ailenizde böbrek taşı o lanlar varsa , 
 İdrarda kalsiyum seviyesinin yüksek olması (Hiperkalsüri) , 
 Kanda fosfat seviyeniz düşükse (Hipofosfatemi) , 
 Daha önceden doktorunuz tarafından bazı şekerlere karşı in toleransınız olduğu 
söylenmişse.  3 Bu uyarılar, geçmişteki herhangi bir dönemde  dahi olsa, sizin için geçerliyse lütfen 
doktorunuza danışınız.  
OSTEOFİX® D3’ün yiyecek ve içecek ile kullanılması  
Yüksek kalsiyum içerikli gıdalar ve bununla birlikte OSTEOFİX® D3’ün etkisini artıracak süt 
ürünlerine dikkat ediniz. Bir litre süt 1200 mg kalsiyum içermektedir.  
Belirli gıda maddeleriyle (örneğin, oksalik asit, fosfat veya yağ asidi içeren gıda maddeleri) 
olan etkileşimlerin ortaya çıkması mümkündür.  
Hamilelik  
İlacı kullanmadan önce doktorunuza veya eczacınıza danışınız.  
OSTEOFİX® D3 yüksek dozda D vitamini içerir. Gebelik döneminde yüksek dozda  
D vitamininden kaçınmak gerekir. Zira kanda kalsiyum oranının uzun süreli artışı 
(hiperkalsemi) bebekte beden ve zekanın gelişme geriliğine, kalp damarlarında daralmaya 
(supravalvüler aort stenozu) v e göz hastalıklarına (retinopati) neden olabilir.  
OSTEOFİX® D3 gebelik döneminde ancak doktor gözetimi altında kullanılabilir.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
Emzirme  
İlacı kullanmadan önce  doktorunuza veya eczacınıza danışınız.  
D vitamini ve onun metabolizma ürünleri anne sütüne geçer. Ancak, önemli bir etki 
beklenmemektedir.  
Araç ve makine kullanımı  
OSTEOFİX® D3’ün araç ve makine kullanma yeteneği üzerine herhangi bir etkisi yoktur.  
 
OSTEOFİX® D3’ün içeriğinde bulunan bazı yardımcı maddeler hakkında önemli 
bilgiler  
OSTEOFİX® D3 her bir efervesan tabletinde  90,55 mg (3,937  mmol ) sodyum ihtiva eder. Bu 
durum, kontrollü sodyum diyetinde olan hastalar için göz önünde bulundurulmalıdır.  
OSTEOFİX® D3 her bir efervesan tabletinde  338,88 mg (0,99 mmol)  laktoz içerir. Eğer daha 
önceden doktorunuz tarafından bazı şekerlere karşı intoleransınız (dayanıksızlığınız) olduğu 
söylenmişse, bu tıbbi ürünü almadan önce doktorunuzla temasa geçiniz.  4 Diğe r ilaçlar  ile birlikte kullanımı  
Aşağıda yer alan ilaçları kullanıyor iseniz OSTEOFİX® D3’e başlamadan önce doktorunuza 
bildiriniz:  
 Diğer D vitaminleri, OSTEOFİX® D3’ün etkisini artırır.  
 Belirli idrar söktürücü ilaçlar (Tiyazid türü diüretikler) kalsiyum dengesini azaltır. 
OSTEOFİX® D3’ün benzer ilaçlarla aynı zamanda alınması durumunda, kan kalsiyum 
seviyesinin kontrol edilmesi gerekmektedir.  
 Epilepsi (sara) ve kalp ritmi bozuklarına karş ı kullanılan ilaçlar (Fenitoin) veya sinir 
sistemine etkileri olan ilaçlar (Barbitüratlar) ile birlikte kullanılması vitamin D’nin etkisinin 
azalmasına neden olabilir.  
 İltihaplı durumların tedavisinde kullanılan ilaçlar (Glukokortikoidler) birlikte 
kullanı lması durumunda D vitamini etkisinin azalmasına neden olabilir.  
 Kalp gücünü artıran ilaç tedavisi (Digoksin ve diğer kardiyak glikozidleri) ile birlikte 
OSTEOFİX® D3’ün kullanılması kalp ritim bozukluğuna neden olabilir. Bu durumlarda EKG, 
kan ve idrardaki  kalsiyum düzeyi takip edilmelidir.  
 Kemik erimesi hastalığının (Osteoporoz) tedavisinde kullanılan ilaçlarla (Bifosfonatların 
ve sodyum florürün) aynı zamanda alınması durumunda, bu ilaçların emilimi azalabilir. 
OSTEOFİX® D3 ile bu ilaçların kullanımı aras ında en az 2 saatlik bir ara bırakınız.  
 OSTEOFİX® D3 ile birlikte kullanıldıklarında, antibiyotiklerin (Tetrasiklinler, kinolonlar, 
bazı sefalosporinler, ketokonazol gibi) etkileri azalabilir. OSTEOFİX® D3 ile bu ilaçların 
kullanımı arasında en az 2 saatli k bir ara bırakınız.  
 Kalsiyum tuzları T 4 emilimini azaltabilir, bu nedenle levotiroksin kullananlarda 4 saat ara 
ile kullanılmalıdır.  
 Kalsiyum içeren preparatlar kalsiyum kanallarını doyurarak Verapamil gibi kalsiyum 
kanal blokörlerinin etkinliğini azaltab ilir. 
 Atenolol gibi beta blokörlerle kalsiyum içeren preparatların birlikte kullanılması beta 
blokörlerin kandaki seviyesini değiştirebilir.  
 OSTEOFİX® D3 çinkonun emilimini azaltabilir.  
 Levotroksin içeren ilaçların kalsiyum karbonat ile birlikte alındığında emilimi 
 bozulduğundan, iki ilacın en az 4 saat ara verilerek alınması gerekmektedir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   5 3. OSTEOFİX® D3 nasıl kullanılır?  
Uygun kullanım ve doz/uygulama sıklığı için talimatlar:  
OSTEOFİX® D3’ü her zaman doktorunuzun size söylediği şekilde alınız. Eğer emin 
değilseniz doktorunuza ya da eczacınıza danışınız.  
Doktorunuz tarafından başka şekilde tavsiye edilmediği takdirde günde 1 –2 efervesan tablet 
kullanınız.  
Uygulama yolu ve metodu:  
Günde size önerilen miktarda OSTEOFİX® D3’ü ağız yoluyla alınız.  
OSTEOFİX® D3’ü bir bardak (200 ml) suda eritiniz. Sonra bardağı bekletmeden tamamıyla 
içiniz.  
Değişik yaş grupları:  
Çocuklarda kullanımı:  
4 yaş altı çocuklarda ve bebeklerde kullanmayınız.  
4–8 yaş arası çocuklar:  
Doktor tarafından başka şekilde tavsiye edilmediği takd irde günde 1 efervesan tableti bir 
bardak (200 ml) suda eriterek çocuğunuza içiriniz.  
Yaşlılarda kullanımı:  
Doktor tarafından başka şekilde tavsiye edilmediği takdirde günde 1 –2 efervesan tableti bir 
bardak (200 ml) suda eriterek içiniz.  
Özel kullanım duru mları:  
Böbrek yetmezliği:  
Şiddetli böbrek yetmezliği olan hastalarda OSTEOFİX® D3 kullanılmamalıdır.  
Karaciğer yetmezliği:  
Karaciğer yetmezliği olan hastalarda doz ayarlaması gerekli değildir.  
Eğer OSTEOFİX® D3’ün etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz.  
Kullanmanız gerekenden daha fazla OSTEOFİX® D3 kullandıysanız  
Kaza ile gereğinden fazla tablet aldıysanız hemen doktorunuz veya eczacınız ile temasa 
geçiniz veya en yakın acil servise başvurunuz.  
OSTEOFİX® D3’ten kullanmanız gerekenden fazlasını kullanmışsanız bir doktor veya eczacı 
ile konuşunuz.  6 OSTEOFİX® D3’ü kullanmayı unutursanız:  
OSTEOFİX® D3’ü almayı unuttuğunuzu fark ederseniz endişelenmeyiniz, mümkün olan en 
kısa sürede efervesan tabletinizi alınız ve kullanma talimatlarına uygun şekilde ilacı 
kullanmaya devam ediniz.  
Unutulan dozları dengelemek için çift doz almayınız.  
OSTEOFİX® D3 ile tedavi sonlandırıldığındaki oluşabilecek etkiler  
Doktorunuz OSTEOFİX® D3 ile tedavinizin ne kadar süreceğini size bildirecektir. 
Doktorunuza danışmadan tedavinizi erken kesmeyiniz.  
 
4. Olası yan etkiler nelerdir?  
Tüm ilaçlar gibi, OSTEOFİX® D3’ün içeriğinde bulunan maddelere duyarlı olan kişilerde yan 
etkiler olabilir.  
Aşağıda kilerden biri olursa, OSTEOFİX® D3’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Alerjik reaksiyonlar:  
• Boğaz, yüz, dudaklar ve ağzın şişmesi. Bu nefes almayı ve yutkunmayı zorlaştırabilir.  
• Ellerin, ayakların ve bileklerin ani şişmesi.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin OSTEOFİX® D3’e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Bu cidd i yan etkilerin hepsi oldukça seyrek görülür.  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Zihin karışıklığı  
• Kemik ağrısı  
• Kas zafiyeti  
• Uyku hali  
• Kusma  
• Kan ve idrarda ka lsiyum değerlerinin yükselmesi  
• Aşırı kullanıma bağlı olarak böbrek taşı  
• Ülser  7 Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
• Kabızlık  
• Gaz 
• Bulantı  
• Karın ağrısı  
• İshal  
• Kaşıntı  
• Cilt döküntüsü  
• Ürtiker  
• Baş ağrısı  
• İştahsızlık  
• Şişkinlik  
• Ağız kuruluğu  
• Geğirme  
• Mide salgısında artış  
• Gece idrara çıkmada artış  
• Metalik tat  
Bunlar OSTEOFİX® D3’ün hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız  
 
5. OSTEOFİX® D3’ün saklanması  
OSTEOFİX® D3’ü çocukların göremeyeceği, erişemeyeceği yerlerde ve ambalajında 
saklayınız.  8 25ºC ’nin altındaki oda sıcaklığında ve kuru yerde saklayınız.  
Kullandıktan  sonra tüpün kapağını kapatmayı unutmayınız.  
 
Son kullanma tarihiy le uyumlu olarak kullanınız.  
Ambalajdaki son kullanma tarihinden sonra OSTEOFİX® D3’ü kullanmayınız . 
Eğer üründe ve/veya ambalajında bozukluklar fark ederseniz OSTEOFİX® D3’ü 
kullanmayınız.  
 
Ruhsat Sahibi   : Nuvomed İlaç San. Tic. A.Ş.  
     Yıldız Teknik Üniversitesi Davutpaşa Kampüsü  
Teknoloji Geliştirme Bölgesi D1 Blok Kat:3  
Esenler/İSTANBUL  
Tel: 0850 201 23 23   
Faks: 0212 481 61 11  
e-mail: info@nuvomedilac.com.tr  
 
Üretim Yeri  : Neutec İlaç San. Tic. A.Ş.  
  1. OSB   1. Yol  No: 3  
  Adapazarı / SAKARYA  
 
Bu kullanma talimatı  () tarihinde onaylanmıştır.  