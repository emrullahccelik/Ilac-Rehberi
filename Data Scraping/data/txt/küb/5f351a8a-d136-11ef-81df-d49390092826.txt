KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİAZOMİD® 250 mg tablet
2. KALİTATİF VE KANTİTATİF BİLEŞİM
Etkin madde:
Asetazolamid 250 mg
Yardımcı maddeler:
Laktoz (inek sütü kaynaklı) 85 mg
Tartrazin 0,15 mg
Yardımcı maddeler için 6.1’e bakınız.
3. FARMASÖTİK FORM
Tablet
Sarı renkli bir yüzü çentikli (Çentik, tabletin 2 eşit parçaya bölünmesini kolaylaştırır.) ,
bikonveks yuvarlak tablet
4. KLİNİK ÖZELLİKLER
4.1 Terapötik endikasyonlar
DİAZOMİD tabletler oral yoldan uygulanır.
Asetazolamid, özellikle karbonik anhidraz üzerinde rol oynayan bir enzim inhibitörüdür.
DİAZOMİD, aşağıdakilerin tedavisinde endikedir:
i. Glokom: DİAZOMİD, aköz hümor sekresyon miktarını azaltarak etki ettiğinden
glokomda (kronik basit (açık açılı) glokom veya sekonder glokom tedavisinde ve
perioperatif olarak akut açı kapanması glokomunda ameliyatın ertelenmesi
istendiğinde intraoküler basıncı düşürmek için) faydalıdır.
ii. Anormal sıvı tutulması: DİAZOMİD, böbrekteki geri dönüşümlü karbondioksit
hidrasyonu ve karbonik asit dehidrasyon reaksiyonu üzerindeki etkisinden
kaynaklanan bir diüretiktir. Sonuç sodyum, su ve potasyum taşıyan renal HCO-3 iyonu
kaybıdır. DİAZOMİD tabletler sıvı tutulumu durumlarının tedavisinde nefronun birkaç
segmenti üzerindeki etkiler istendiğinde diğer diüretiklerle birlikte kullanılabilir.
iii. Epilepsi: DİAZOMİD ile en iyi sonuçlar petit mal nöbetleri olan çocuklarda diğer
antikonvülzanlar ile birlikte kullanımda görülmüştür. Ayrıca, hem çocuk hem de
yetişkinlerde grand mal, karışık nöbet paternleri, miyoklonik hareket paternleri vb.
diğer nöbet tiplerinde de iyi sonuçlar görülmüştür.
4.2 Pozoloji ve uygulama şekli
Pozoloji/uygulama sıklığı ve süresi:
i. Glokom (basit akut konjestif ve sekonder):
Yetişkinler: 24 saatte 250–1000 mg (1–4 tablet), genellikle günlük 250 mg’dan fazla
miktarlar için bölünmüş dozlarda verilir.
ii. Anormal sıvı tutumu: Konjestif kalp yetmezliği, ilaca bağlı ödem.
1Yetişkinler: Diürez için başlangıç dozu genellikle sabahları günde bir kez 250-375 mg’dır (1-
1,5 tablet). İlk yanıttan sonra hasta ödem sıvısını kaybetmeye devam etmezse, dozu
arttırmayın, ancak bir gün atlayarak böbreğin iyileşmesine izin verin. Sıklıkla en iyi sonuçlar
iki gün üst üste, günlük 250-375 mg (1-1,5 tablet), bir gün ara ve tekrar rejiminde veya
DİAZOMİD tabletleri sadece gün aşırı vermede elde edilmiştir. DİAZOMİD tabletlerin
kullanımı diğer tedavilere olan ihtiyacı elimine etmez, örn, dijitaller, konjestif kalp
yetmezliğinde yatak istirahati ve tuz kısıtlaması ve ilaca bağlı ödemde potasyum gibi
elementlerle uygun destekleme.
Premenstrüel tansiyon ile ilgili sıvı tutulumu vakalarında 125-375 mg’lık günlük tek doz
önerilir.
iii. Epilepsi:
Yetişkinler: Bölünmüş dozlarda günlük 250-1000 mg
Çocuklar: Günde bölünmüş dozlar halinde kg başına 8-30 mg ve toplam günlük doz 750 mg’ı
aşmayacak şekilde.
Diğer ilaçlardan DİAZOMİD tabletlere geçiş kademeli olarak yapılmalıdır.
Uygulama şekli:
Ağızdan uygulanır.
Özel popülasyona ilişkin ek bilgiler:
Böbrek / Karaciğer yetmezliği:
Böbrek yetmezliği olan hastalara özel doz uygulamasına yönelik bir bilgi bulunmamaktadır.
Karaciğer yetmezliği olan çocuk ve yetişkin hastalara özel doz uygulamasına yönelik bir bilgi
bulunmamaktadır.
Pediyatrik popülasyon:
Epilepside:
Çocuklara günde kg başına 8-30 mg bölünmüş dozlar halinde verilir. Çocuklarda toplam
günlük doz 750 mg’ı aşmamalıdır.
Geriyatrik popülasyon:
DİAZOMİD tabletler, yaşlı veya idrar yolunda potansiyel tıkanıklığı veya elektrolit
dengesini hassas hale getiren bozuklukları olan veya karaciğer disfonksiyonu olan hastalarda
özel dikkatle kullanılmalıdır.
4.3 Kontrendikasyonlar
DİAZOMİD aşağıdaki durumlarda kontrendikedir:
• Asetazolamide ya da Bölüm 6.1’de listelenen ilaç içindeki yardımcı maddelerden birine
karşı aşırı duyarlılık hikayesi olanlarda. Bir sülfonamid türevi olduğundan, asetazolamid,
sülfonamid ve diğer sülfonamid türevleri arasında çapraz duyarlılık reaksiyonları görülebilir.
DİAZOMİD tabletleri, sülfonamidlere aşırı duyarlı hastalarda kullanılmamalıdır.
• Serum sodyum ve/veya potasyum düzeylerinin düştüğü durumlarda, belirgin böbrek,
karaciğer hastalığı ve fonksiyon bozukluğu vakalarında, böbrek üstü bezi yetmezliğinde ve
hiperkloremik asidozda.
Hepatik ensefalopati gelişme riski nedeniyle, sirozlu hastalarda (Child Pugh C).
• Kronik non-konjestif kapalı açı glokomu olan hastalarda uzun süreli asetazolamid
kullanımı, açının organik olarak kapanmasına yol açarken göz içi basıncının düşmesiyle
glokomdaki kötüleşmeyi maskeleyebileceğinden kontrendikedir.
24.4 Özel kullanım uyarıları ve önlemleri
• Antiepileptik ilaçlar ile çeşitli endikasyonlarda tedavi alan hastalarda intihar düşüncesi ve
davranışı bildirilmiştir. Antiepileptik ilaçlara ilişkin randomize plasebo kontrollü çalışmaların
bir metaanalizi intihar düşüncesi ve davranışı riskinde küçük bir artış ortaya koymuştur. Bu
riskin mekanizması bilinmemektedir ve mevcut veriler asetazolamide dair bir risk artışı
olasılığını dışlamamaktadır. Bu nedenle hastalar intihar düşüncesi ve davranışları bulguları
açısından izlenmeli ve uygun tedavi düşünülmelidir. İntihar düşüncesi ve davranışı bulguları
ortaya çıktığında hastalara (veya hastalara bakmakla yükümlü kişilere) tıbbi tavsiye almaları
konusunda öneride bulunulmalıdır.
• Dozun arttırılması diürezi arttırmaz, ancak sersemlik ve/veya parestezi oluşma insidansını
arttırabilir. Dozun arttırılması sıklıkla diürezde bir düşüşe neden olur. Ancak, belirli koşullar
altında, tam refrakter yetmezlikte diürezi garanti altına almak amacıyla diğer diüretikler ile eş
zamanlı olarak çok büyük dozlar verilmiştir.
• DİAZOMİD uzun süreli tedavi için reçete edildiğinde, özel önlemlerin alınması tavsiye
edilir. Hastalar herhangi bir olağandışı deri döküntüsünü bildirmeleri konusunda
uyarılmalıdırlar. Periyodik olarak kan sayımı yapılmalı ve elektrolit seviyesi kontrol
edilmelidir. Sülfonamidlere karşı ortaya çıkan şiddetli reaksiyonlar nedeniyle nadiren de olsa
ölüm olayları meydana gelmiştir. Kanın şekilli elemanlarında(kan hücrelerinde) ani bir düşüş
veya toksik deri belirtilerinin ortaya çıkması halinde DİAZOMİD ile yapılan tedavi derhal
kesilmelidir.
• DİAZOMİD, alveoler ventilasyonunun bozulmuş olma olasılığı olan pulmoner
obstrüksiyonu ya da amfizemi olan hastalarda, asidozu ağırlaştırabileceğinden dikkatle
uygulanmalıdır.
• Böbrek taşı olan hastalarda, fayda, daha ileri taş oluşturma riskine karşı dengelenmelidir.
• Tedavi başlangıcında püstül ile ilişkili ateşli,yaygın eritem olayının ortaya çıkması, akut
jeneralizeekzantematöz püstülozisin (AGEP) bir semptomu olabilir (Bkz. Bölüm 4.8). AGEP
teşhisi halinde, DİAZOMİD kesilmelidir ve sonrasındaki herhangi bir asetazolamid
uygulaması kontrendikedir.
• Bu tıbbi ürün her bir tablette 85 mg laktoz içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorbsiyon problemi olan
hastaların bu ilacı kullanmamaları gerekir.
• Bu tıbbi ürün tartrazin içerir. Alerjik reaksiyonlara sebep olabilir.
• DİAZOMİD bazı tıbbi testleri etkileyebilir.
4.5 Diğer tıbbi ürünler ile etkileşim ve diğer etkileşim şekilleri
• Asetazolamid bir sülfonamid türevidir. Sülfonamidler folik asit antagonistlerinin etkilerini
arttırabilir. Folik asit antagonistlerinin, hipoglisemiklerin ve oral antikoagülanların etkilerinde
olası artış meydana gelebilir. Asetilsalisilik asit ile asetazolamidin birlikte kullanımı, ciddi
asidoz ile sonuçlanabilir ve merkezi sinir sistemi toksisitesi riski artabilir. Kardiyak
3glikozidlerle veya hipertansif ajanlarla birlikte DİAZOMİD tabletler verilirken doz ayarlaması
gerekebilir.
• Eş zamanlı verildiğinde, asetazolamid fenitoinin metabolizmasını değiştirerek serum
fenitoindüzeylerini yükseltir. Diğer antikonvülzanlarla birlikte asetazolamid alan birkaç
hastada şiddetli osteomalazi kaydedilmiştir. Asetazolamid ile eş zamanlı kullanımında
primidon serum düzeylerini azalttığı ve karbamazepin serum düzeylerini yükselttiği izole
vakalar raporlanmıştır.
• Olası aditif etkiler nedeniyle, diğer karbonik anhidraz inhibitörleriyle kombinasyon halinde
kullanımı önerilmez.
• Asetazolamid renal tübüler idrarın pH’sını arttırarak, amfetaminin ve kinidinin üriner
atılımını azaltabilir ve böylece amfetaminin kandaki konsantrasyonunuarttırabilir, etki süresini
uzatabilir ve kinidinin etkisini arttırabilir.
• Siklosporin: Asetazolamid siklosporin düzeylerini yükseltebilir.
• Metenamin: Asetazolamid metenaminin üriner antiseptik etkisini önleyebilir.
• Lityum: Asetazolamid lityum atılımını arttırır ve kan lityum seviyesi düşebilir.
• Sodyum bikarbonat: Asetazolamid ile sodyum bikarbonatın birlikte kullanılması böbrek
taşı oluşumu riskini arttırır.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir. Çocuk doğurma potansiyeli olan kadınlar bu ilacın hamilelikte
kullanımının riskleri hakkında bilgilendirilmeli ve tedavi boyunca etkili bir doğum kontrolü
yöntemi kullanmalıdır.
Gebelik dönemi:
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Asetazolamidin sıçanlarda, hemsterlarda ve tavşanlarda, insanlarda önerilen dozun on katı
oral veya parenteral dozlarda teratojenik ve embriyotoksik olduğu bildirilmiştir. İnsanlarda bu
etkilere dair bir kanıt bulunmasa da gebe kadınlarda yapılmış yeterli ve iyi kontrollü
çalışmalar bulunmamaktadır. Bu nedenle, özellikle ilk trimesterde olmak üzere, gebelikte
kullanılmamalıdır.
DİAZOMİD, gerekli olmadıkça gebelik döneminde kullanılmamalıdır.
Laktasyon dönemi:
Asetazolamid tablet alan emziren kadınların sütünde asetazolamid düşük seviyelerde tespit
edilmiştir. Bu durumun infantta herhangi bir zararlı etkiye yol açma olasılığı düşük olsa da
emziren kadınlara DİAZOMİDuygulandığında çok dikkatli olunmalıdır.
Üreme yeteneği/ Fertilite
Erkek ve dişi sıçanlara diyet içinde uygulanan asetazolamid, 50 kg ağırlığındaki bir erişkin
için maksimum doz olarak önerilen 1000 mg’lık dozun 4 katına kadar olan dozlarda
4doğurganlık üzerinde bir etki göstermemiştir.
4.7 Araç ve makine kullanımı üzerindeki etkiler
Dozun arttırılması diürezi arttırmaz, ancak sersemlik ve/veya parestezi oluşma insidansını
arttırabilir. Daha az yaygın olarak yorgunluk, baş dönmesi ve ataksi bildirilmiştir. Karaciğer
sirozu nedeniyle ödem izlenen birkaç hastada oryantasyon bozukluğu gözlenmiştir. Bu olgular
yakın gözetim altında tutulmalıdır. Geçici miyopi bildirilmiştir.
Bu durumlar, ilacın azaltılması veya kesilmesi halinde daima hafiflemektedir.
4.8 İstenmeyen etkiler
Çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1.000, < 1/100); seyrek
(≥ 1/10.000, < 1/1.000) ve çok seyrek (< 1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Trombositopeni, lökopeni, aplastik anemi, kemik iliği depresyonu,
pansitopeni, agranülositoz****
Metabolizma ve beslenme hastalıkları
Bilinmiyor: Metabolik asidoz, elektrolit imbalansı* ve susama hissi**
Psikiyatrik hastalıklar
Bilinmiyor: Depresyon, irritabilite, , libido azalması, ara sıra ortaya çıkan konfüzyon.
Sinir sistemi hastalıkları
Bilinmiyor: Parestezi , (özellikle el ve ayaklarda “karıncalanma” hissi), baş dönmesini
de içeren sersemlik hali, baş ağrısı, ara sıra ortaya çıkan uyku durumu,
konvülziyon, flaskparalizi.
Göz hastalıkları
Bilinmiyor: Geçici miyopi***
Kulak ve iç kulak hastalıkları
Bilinmiyor: İşitme bozuklukları, tinnitus
Gastrointestinal hastalıklar
Bilinmiyor: Melena, tat bozuklukları, bulantı, kusma, diyare
Hepato-bilier hastalıklar
Bilinmiyor: Fulminan hepatik nekroz****, hepatit veya kolestatik sarılık
Deri ve deri altı doku hastalıkları
Bilinmiyor: Ürtiker, ışığa duyarlılık, döküntü (eritema multiforme, Stevens-Johnson
sendromu, toksik epidermal nekroliz dahil)****, trombositik purpura, akut
jeneralizeekzantematöz püstülozis (AGEP)
Böbrek ve idrar yolu hastalıkları
Bilinmiyor: Hematüri, kristalüri****, renal ve üretral kolik****, renal lezyonlar,
böbrek yetmezliği, böbrek taşı oluşumu****, glukozüri, , poliüri
Genel bozukluklar ve uygulama bölgesine ilişkin hastalıklar
5Bilinmiyor: Ateş****, kuvvetsizlik/güçten düşme, anafilaksi****, kızarıklık
Araştırmalar
Bilinmiyor: Anormal karaciğer fonksiyonu
* Uzun dönem tedavi sırasında metabolik asidoz ve elektrolit dengesizliği ara sıra meydana
gelmektedir. Bu durum genellikle bikarbonat uygulanması ile düzeltilebilir.
** Kısa dönem tedavi sırasında advers reaksiyonlar genellikle şiddetli değildir.
*** Bu durum, ilacın azaltılması veya kesilmesi üzerine değişmez bir şekilde azalmaktadır.
**** Asetazolamid sülfonamid türevidir ve bu sebeple sülfonamidin sebep olduğu yan
etkilere benzer bazı yan etkiler ara sıra bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Asetazolamidin bilinen spesifik antidotu yoktur. Elektrolit ve sıvı imbalansını düzeltme adına
destekleyici önlemler alınmalıdır. Sıvı yüklemesi yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Karbonik anhidraz inhibitörleri
ATC kodu: S01EC01
Asetazolamid, bir karbonik anhidraz inhibitörüdür. Asetazolamid, böbrek tubüllerinde bu
enzim tarafından katalize edilen reaksiyonu inhibe ederek asetazolamid, bikarbonat ve
katyonlarının, özellikle sodyum ve potasyumun atılımını arttırır ve böylece alkalin diürezini
kolaylaştırır.
Sürekli asetazolamid uygulaması, metabolik asidoz ve bunun sonucunda diüretik aktivite
kaybı ile ilişkilidir. Bu nedenle, asetazolamid tabletlerin diürez üzerindeki etkililiği sürekli
kullanımla azalmaktadır.
Asetazolamid, gözde karbonik anhidrazı inhibe ederek asetazolamid göz içi basıncını düşürür
ve bu sebeple glokomun tedavisinde yararlıdır.
5.2. Farmakokinetik özellikler
Emilim:
Asetazolamid, sindirim sisteminden oldukça hızlı emilir; doruk plazma konsantrasyonlarına
ağızdan alındıktan 2 saat sonra doruk plazma konsantrasyonuna ulaşılır.
Dağılım:
Asetazolamidin yaklaşık olarak 4 saatlik plazma yarılanma ömrüne sahip olduğu tahmin
edilmektedir. Karbonik anhidraza sıkıca bağlıdır ve bu enzimi içeren dokularda, özellikle
alyuvarlar ve böbrek korteksinde, yüksek konsantrasyonlarda birikir. Ayrıca plazma
proteinlerine de bağlanır.
Biyotransformasyon:
Asetazolamid biyotransformasyona uğramaz.
Eliminasyon:
Asetazolamid idrarla değişmeden atılır ve renal klirensi alkalin idrarda artar.
65.3 Klinik öncesi güvenlilik verileri
Asetazolamidin karsinojenik potansiyelini değerlendirmek için hayvanlarda yürütülmüş uzun
süreli çalışmalar bulunmamaktadır. Bir bakteriyel mutajenisite incelemesinde, asetazolamid,
metabolik aktivasyon ile birlikte ve metabolik aktivasyon olmaksızın değerlendirildiğinde,
mutajenik bulunmamıştır. Erkek ve dişi sıçanlara diyet içinde uygulanan asetazolamid, 50 kg
ağırlığındaki bir erişkin için maksimum doz olarak önerilen 1000 mg’lık dozun 4 katına kadar
olan dozlarda doğurganlık üzerinde bir etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz (inek sütü kaynaklı)
Mısır nişastası
PVP - K 30
Tartrazin
Magnezyum stearat
6.2 Geçimsizlikler
Belirtilmemiştir.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
10 tablet içeren PVC ve alüminyum blister ambalajlarda ambalajlanmıştır.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri’”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli - İstanbul
8. RUHSAT NUMARASI:
210/79
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 28.03.2007
Ruhsat yenileme tarihi:
10. KÜB’ÜN YENİLENME TARİHİ:
7