KISA ÜRÜN BİLGİSİ
1.BEŞERİ TIBBİ ÜRÜNÜN ADI
ESOVİP 20/1680 mg toz içeren saşe
2. KALİTATİF VE KANTİTATİF BİLEŞİM
Etkin madde:
Esomeprazol magnezyum dihidrat 21,75 mg (20 mg esomeprazole eş değer)
Sodyum bikarbonat 1680,0 mg
Yardımcı maddeler:
Şeker 125,9 mg
Yardımcı maddeler için 6.1’ e bakınız.
3. FARMASÖTİK FORM
Oral süspansiyon hazırlamak için toz içeren saşe
Beyazdan kirli beyaza dönük kristal toz görünümünde saşe.
4. KLİNİK ÖZELLİKLER
4.1 Terapötik endikasyonlar
Gastro-özofajiyal reflü hastalığında (GÖRH)
Semptomatik GÖRH
ESOVİP GÖRH ile ilişkili mide yanması ve diğer semptomların tedavisi için endikedir.
Eroziv özofajit
ESOVİP endoskopi ile tanısı konulmuş Eroziv özofajitin kısa süreli tedavisi (4-8 hafta) için
endikedir.
İyileşmiş Eroziv özofajitin idame tedavisi
Nükslerin önlenmesi için, iyileşmiş reflü özofajitin uzun süreli idame tedavisinde endikedir.
Uygun bir antibiyotik kombinasyonu ile birlikte Helicobacter pylori eradikasyonunda ve
- Helicobacter pylori ile ilişkili duodenum ülserlerinin tedavisinde
- Helicobacter pylori ile ilişkili peptik ülserlerde nükslerin önlenmesinde endikedir.
1Duodenal Ülser
ESOVİP aktif duodenal ülserin kısa süreli tedavisi için endikedir. Hastaların çoğu dört hafta
içinde iyileşir. Bazı hastalar 4 hafta ek tedaviye ihtiyaç duyabilir.
Gastrik ülser
ESOVİP aktif benign gastrik ülserin kısa süreli tedavisi (4-8 hafta) için endikedir.
Kritik III hastalarında üst gastrointestinal kanama riskinin azaltılması
Kritik hastalarda üst gastrointestinal kanama riskinin azaltılmasında endikedir.
Zollinger Ellison Sendromu’nun tedavisinde endikedir.
4.2 Pozoloji ve uygulama şekli
Yetişkinler ve 12 yaş ve üzerindeki adolesanlar:
Gastro-özofajiyal reflü hastalığı (GÖRH)
-Eroziv reflü özofajit’ in tedavisinde:
Dört hafta süreyle günde iki kere 1 saşe. İlk kürde tam iyileşme sağlanamayan ya da inatçı
semptomları olan hastalarda 4 haftalık ek bir tedavi uygulanır.
-Nükslerin önlenmesi için iyileşmiş reflü özofajit’ in uzun süreli idame tedavisinde:
Günde bir defa 1 saşe.
- Gastro-özofajiyal reflü hastalığının (GÖRH) semptomatik tedavisinde
Özofajiti olmayan hastalarda günde bir defa 1 saşe.
Dört hafta sonunda semptomlarda yeterli denetim sağlanamayan hastalarda ileri tetkiklerin
yapılması önerilir. Semptomlar ortadan kalktıktan sonra, günde bir defa 1 saşe alınarak semptom
kontrolü sağlanabilir. Yetişkinlerde ihtiyaç halinde, günde bir defa 1 saşe kullanılabilir. Gastrik
ve duedonal ülser gelişme riski olan NSAİİ ile tedavi edilen hastalarda, semptom kontrolü için
ihtiyaç halinde kullanım önerilmez.
Yetişkinler
Uygun bir antibiyotik kombinasyonu ile birlikte Helicobacter pylori eradikasyonunda ve
- Helicobacter pylori ile ilişkili duedonum ülserlerinin tedavisinde
- Helicobacter pylori ile ilişkili peptik ülserlerde nükslerin önlenmesinde
Her biri günde iki defa olmak üzere 7 gün süreyle; 20 mg esomeprazol içeren 1 ESOVİP saşe,
1000 mg amoksisilin ve 500 mg klaritromisin.
2Gastrik ülser
Benign gastrik ülser tedavisinde 4-8 hafta boyunca günde iki kere 1 ESOVİP saşe.
Duodenal ülser
Aktif duodenal ülserin kısa süreli tedavisinde 4 hafta boyunca günde bir kere 1 ESOVİP saşe
kullanımı önerilir. İlk kürde tam iyileşme sağlanamayan hastalarda 4 haftalık ek bir tedavi
gerekebilir.
Kritik hastalarda üst gastrointestinal kanamanın azaltılması
Önerilen başlangıç dozu 40 mg esomeprazoldür (2 saşe). 6-8 saat sonra bu dozun ardından 40 mg
(2 saşe) daha esomeprazol dozu alınmalıdır ve ardından 14 gün boyunca günde iki kere 1
ESOVİP saşe ile tedavi sürdürülmelidir.
Zollinger Ellison Sendromu tedavisinde
Önerilen başlangıç dozu günde iki defa 2 saşedir. Daha sonra doz hastaya göre ayarlanmalıdır ve
tedaviye klinik olarak endike olduğu sürece devam edilir. Mevcut klinik verilere dayanılarak,
hastaların çoğu günde 80-160 mg esomeprazol ile kontrol altına alınabilir. Günde 80 mg'ın
üzerindeki dozlarda doz, günde iki kez olmak üzere bölünerek verilmelidir.
Uygulama şekli:
Sadece ağızdan kullanım içindir.
ESOVİP saşe bir bardak suda karıştırılarak hazırlanmalı ve bekletilmeden içilmelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez. Ağır böbrek yetmezliği olan
hastalarla ilgili yeterli deneyim olmadığından, böyle hastalar tedavi edilirken dikkatli
olunmalıdır.
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmez. Ağır
karaciğer yetmezliği olan hastalarda, 20 mg’lık doz aşılmamalıdır. İyileşmiş özofajitin
idamesinde doz azaltılması düşünülmelidir.
Pediyatrik popülasyon:
12 yaşın altındaki çocuklarda kullanımı ile ilgili veri olmadığından, ESOVİP 12 yaşın altındaki
çocuklarda kullanılmamalıdır.
3Geriyatrik popülasyon:
Yaşlı hastalarda doz ayarlaması gerekmez.
4.3. Kontrendikasyonlar
ESOVİP içeriğindeki esomeprazol’e, benzimidazol türevlerine, sodyum bikarbonata ya da
formüldeki herhangi bir maddeye aşırı duyarlılığı olanlarda kullanılmamalıdır.
ESOVİP etken maddelerinden biri olan esomeprazol’ün atazanavir ve nelfinavir gibi ilaçlarla
birlikte kullanılması önerilmez (Bkz. Bölüm 4.5).
Konjestif kalp yetmezliğinde kullanılmamalıdır.
4.4. Özel kullanım uyarıları ve önlemleri
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça, el
bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPI tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar tedavi edildikleri
durum için uygun olan en düşük dozda en kısa süreli PPI tedavisini almalıdırlar.
Hipomagnezemi:
PPI’leri ile en az 3 ay süreyle tedavi edilen hastalarda ve çoğu olguda bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar tetani,
aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması beklenen
ya da PPI’leri digoksin gibi ilaçlar ya da hipomagnezemiye neden olabilecek ilaçlarla (örn.
diüretikler) birlikte alan hastalar için, sağlık mesleği mensupları PPI tedavisine başlamadan önce
ve daha sonra periyodik olarak magnezyum düzeylerini takip edebilirler.
Nöroendokrin tümörler için yapılan incelemelerde etkileşimler:
Gastrik asit düzeydeki ilaç kaynaklı azalmalara sekonder olarak serum kromogranin A (Cg A)
düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir.
Uygulayıcılar CgA düzeylerini değerlendirmeden önce geçici olarak PPI tedavisine ara verilmeli
ve eğer başlangıçtaki CgA düzeyleri yüksek ise testi tekrar etmelidirler. Eğer seri testler
4yapılıyorsa (örn. monitörizasyon için), testler arasındaki referans aralıkları değişebileceği için
testler aynı laboratuarda yapılmalıdır.
Herhangi bir alarm yaratan semptomlarda (örn. belirgin, istenmeyen kilo kaybı, tekrarlayan
kusma, disfaji, hematemez ya da melena) ve kuşkulanılan ya da tanısı konmuş mide ülseri
vakalarında kötü huylu olma olasılığı bertaraf edilmiş olmalıdır. Tedavi, semptomları hafifleterek
tanıyı geciktirebilir.
Uzun süre tedavi edilen hastalar (özellikle bir yıldan fazla) düzenli kontrol altında tutulmalıdır.
İhtiyaç halinde esomeprazol alan hastalar, semptomlarının özelliklerinde değişiklik olursa
hekimlerine başvurmalıdırlar. İhtiyaç halinde esomeprazol önerildiğinde, esomeprazol’ün plazma
konsantrasyonlarında dalgalanma nedeniyle, diğer ilaçlarla etkileşim göz önünde tutulmalıdır
(Bkz. Bölüm 4.5).
Helicobacter pylori eradikasyonunda esomeprazol tedavisi önerildiğinde, üçlü tedavideki her bir
bileşiğin diğer ilaçlarla etkileşmesi dikkate alınmalıdır. Klaritromisin, CYP3A4’ün güçlü bir
inhibitörüdür. Bu nedenle sisaprid gibi CYP3A4 ile metabolize olan diğer ilaçları da üçlü tedavi
ile birlikte kullanan hastalarda, klaritromisinin kontrendikasyonları ve etkileşmeleri göz önünde
bulundurulmalıdır.
Kardiyak hastalığı, hipertansiyonu, renal veya hepatik yetmezliği ve sodyum yasaklı diyette olan
hastalarda dikkatli olunmalıdır.
ESOVİP’in içeriğindeki sodyum bikarbonattan dolayı Bartter sendromu, hipokalemi, hipokalsemi
ve asit baz dengesi ile ilgili problemi olan hastalarda dikkatli olunmalıdır. Bikarbonatın kalsiyum
veya süt ile uzun süreli olarak uygulanması süt-alkali sendromuna sebep olabilir.
Sodyum bikarbonatın kronik kullanımı sistemik alkaloza yol açabilir ve artmış sodyum alımı
ödem ve kilo artışına sebep olabilir.
Hasta bu ilacı kullanmadan önce başka ilaçlar kullanmaktaysa doktoru bu konuda
bilgilendirmelidir.
Sodyum uyarısı
ESOVİP saşe her bir dozunda 20 mmol (460 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
5Şeker uyarısı
ESOVİP saşeler şeker içermektedir. Nadir kalıtımsal fruktoz intoleransı, glikoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Esomeprazol’ün diğer ilaçların farmakokinetiğine etkisi:
pH’ ya bağımlı absorpsiyona sahip ilaçlar
Esomeprazol ile tedavi esnasında azalan mide asiditesine bağlı olarak, emilim mekanizması mide
asidinden etkilenen bazı ilaçların emilimi azalabilir ya da artabilir. Diğer asit salgısını azaltan
ilaçlar ya da antasitlerin kullanılması sırasında olduğu gibi, esomeprazol tedavisi sırasında da,
ketokonazolün ve itrakonazolün emiliminin azalması beklenebilir ve digoksin emilimi artabilir.
Omeprazol (günlük 20 mg) ve digoksin ile birlikte tedavi sağlıklı kişilerde digoksinin
biyoyararlanımını %10 arttırır (10 kişiden ikisini %30’a kadar arttırmıştır).
CYP2C19 ile metabolize olan ilaçlar
Esomeprazol, baslıca metabolize edici enzimi olan CYP2C19 enzimini inhibe eder. Bir
CYP2C19 substratı olan diazepam ile 30 mg esomeprazol birlikte alındıklarında, diazepam
klerensinde %45 azalmaya neden olmuştur. Bu etkileşimin klinik açıdan bir önemi yoktur.
Epileptik hastalarda, fenitoin ve 40 mg esomeprazol birlikte alındığında fenitoinin çukur plazma
düzeylerinde %13 artışa neden olmuştur, bu çalışmada doz ayarlaması gerekmemiştir.
Varfarin kullanan hastalara, 40 mg esomeprazol verilen bir klinik çalışmada, varfarinin daha az
potent R-izomerinin çukur plazma konsantrasyonunda hafif bir yükselme olmasına karşın
koagulasyon zamanının kabul edilen sınırlar içerisinde olduğu görülmüştür. Ancak pazarlama
sonrası araştırmalarda, varfarin ve esomeprazol birlikte kullanıldığında klinik açıdan anlamlı INR
(International Normalised Ratio) artışlarının olduğu az sayıda vaka bildirilmiştir.
Varfarin veya diğer kümarin türevlerini kullanan hastalar birlikte esomeprazol kullanmaya
başladığında ve esomeprazol tedavisi kesildiğinde varfarin plazma konsantrasyonlarının
izlenmesi önerilmektedir.
Hem omeprazol hem de esomeprazol CYP 2C19 inhibitörleri olarak davranmaktadır.
Omeprazol’ün, 40 mg dozda sağlıklı gönüllülere verildiği bir çapraz kollu çalışmada,
6silositazolün C ve EAA seviyelerini sırasıyla % 18 ve % 26 ve aktif metabolitlerinden birinin
maks
C ve EAA seviyelerini sırasıyla % 29 ve % 69 arttırmıştır.
maks
Sağlıklı gönüllülerde, sisaprid ile 40 mg esomeprazol birlikte verildiğinde, sisaprid’ in EAA Eğri
Altındaki Alanı % 32 artmış ve yarılanma zamanında (t ) % 31 kadar uzama gözlenmiş olsa da,
1/2
sisapridin doruk plazma düzeylerinde belirgin bir artış görülmemiştir. Sisaprid tek başına
verildiğinde QTc aralığında gözlenen hafif uzamanın esomeprazol ile birlikte verildiğinde
artmadığı görülmüştür (bkz.4.4).
Omeprazolün bazı antiretroviral ilaçlar ile etkileştiği bildirilmiştir. Bildirilen bu etkileşmelerin
klinik açıdan önemi ve ardında yatan mekanizmalar her zaman bilinmemektedir. Omeprazol ile
tedavi sırasında artan mide pH’ı antiretroviral ilaçların emilimini etkileyebilir. Diğer bir olası
etkileşim mekanizması CYP 2C19 aracılığıyladır. Atazanavir ve nelfinavir gibi bazı antiretroviral
ilaçlar için omeprazol ile birlikte kullanıldıklarında azalmış serum seviyeleri bildirilmiştir ve
eşzamanlı olarak kullanılmamaları tavsiye edilmektedir. Sakinavir gibi başka antiretroviral ilaçlar
için artmış serum seviyeleri bildirilmiştir. Omeprazol ile birlikte verildiğinde serum seviyelerinin
değişmeden aynı kaldığı bazı başka antiretroviral ilaçlar da mevcuttur. Omeprazol ile
esomeprazol’ün benzer farmakokinetik etkileri ve farmakodinamik özelliklerinden dolayı,
esomeprazol ile atazanavir ve nelfinavir gibi antiretroviral ilaçların birlikte kullanılması
önerilmez.
Esomeprazol’ün amoksisilin ya da kinidinin farmakokinetiği üzerinde klinik olarak belirgin bir
etkisi olmadığı gösterilmiştir.
Esomeprazol ile naproksen ya da rofekoksib’in birlikte kullanımının değerlendirildiği kısa süreli
çalışmalarda klinik etki ile bağlantılı bir farmakokinetik etkileşme belirlenmemiştir.
Esomeprazol’ün farmakokinetiği üzerinde diğer ilaçların etkisi:
Esomeprazol CYP2C19 ve CYP3A4 ile metabolize olur. Esomeprazol ve bir CYP3A4 inhibitörü
olan klaritromisin (500 mg b.i.d), birlikte kullanıldığında, esomeprazol’ün eğri altında kalan alanı
(EAA) iki kat artmıştır.
Esomeprazol ve CYP2C19 ve CYP3A4’ün vorikonazol gibi kombine bir inhibitörünün birlikte
kullanılması, esomeprazolün etkisinin iki kattan fazla artmasına neden olabilir.
Bununla birlikte, Esomeprazol’ün dozunun ayarlanması her iki durumda da gerekmemiştir.
7CYP2C19 veya CYP3A4 veya her ikisini indüklediği bilinen ilaçlar (rifampisin ve St John’s wort
gibi), esomeprazolün metabolizmasını arttırarak esomeprazol serum düzeylerinin azalmasına
neden olabilir.
Sodyum bikarbonat:
Sodyum bikarbonat plazma ve idrarın alkalizasyonuna neden olabilir ve bundan dolayı birçok
ilacın renal klerensini etkileyebilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ESOVİP’in gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan çalışmalar, gebelik/ve-veya/embriyonal/fetal gelişim/ve-veya doğum/ve-veya doğum
sonrası gelişim üzerindeki etkiler bakımından yetersizdir (bkz. Kısım 5.3) İnsanlara yönelik
potansiyel risk bilinmemektedir. ESOVİP gerekli olmadıkça gebelik döneminde
kullanılmamalıdır.
Gebelik dönemi
ESOVİP gerekli olmadıkça gebelik süresince kullanılmamalıdır.
ESOVİP için gebelikte kullanımı ile ilgili yeterli klinik araştırma sınırlıdır. Rasemik karışım
omeprazol ile yapılan geniş kapsamlı epidemiyolojik çalışmalarında malformasyon ya da
fetotoksik etki görülmemiştir. Esomeprazol ile yapılan hayvan çalışmalarında embriyo/fetüs
gelişiminde doğrudan ya da dolaylı zararlı bir etki belirtilmemiştir. Rasemik karışım ile yapılan
hayvan çalışmaları, gebelik, doğum sırasında ya da doğum sonrası gelişim üzerinde zararlı etkiler
göstermemiştir. Sodyum karbonat ile hayvan üreme çalışmaları yapılmamıştır. Aynı zamanda
sodyum bikarbonatın hamile kadınlara veya üreme sonrasında uygulandığında zararlı etki yaratıp
yaratmayacağı bilinmemektedir.
Laktasyon dönemi
ESOVİP’in anne sütüne geçip geçmediği bilinmemektedir. Emziren annelerde çalışma
yapılmamıştır. Bu nedenle emzirme dönemlerinde ESOVİP kullanılmamalıdır.
Üreme yeteneği/ Fertilite
ESOVİP’in üreme yeteneği/fertilite üzerine etkisi ile ilgili bilgi yoktur.
84.7.Araç ve makine kullanımı üzerindeki etkiler
Araç ve makine kullanma üzerinde herhangi bir etki gözlenmemiştir.
4.8. İstenmeyen etkiler
ESOVİP’in etken maddelerinden biri olan esomeprazol ile yapılan klinik araştırmalarda ve
pazarlama sonrası çalışmalarda aşağıdaki advers ilaç reaksiyonlarının görülebildiği bildirilmiştir.
Ancak, hiçbiri doz ile bağlantılı bulunmamıştır. İstenmeyen etkiler görülme sıklığına göre
sınıflandırılmıştır (yaygın ≥ 1/100, <1/10; yaygın olmayan ≥ 1/1.000, <1/100; seyrek ≥ 1/10.000,
<1/1.000; çok seyrek <1/10.000, bilinmiyor (eldeki verilerden hareketle tahmin edilemiyor)).
Kan ve lenfatik sistem hastalıkları
Seyrek: Lökopeni, trombositopeni
Çok seyrek: Agranülositoz, pansitopeni.
İmmün sistem hastalıkları
Seyrek: Hipersensitivite reaksiyonları örn. anjiyoödem, anafilaktik reaksiyon/şok
Metabolizma ve beslenme hastalıkları
Yaygın olmayan: Periferal ödem
Seyrek: Hiponatremi
Çok seyrek : Hipomagnezemi
Psikiyatrik hastalıklar
Yaygın olmayan: Uykusuzluk
Seyrek: Ajitasyon, konfüzyon, depresyon
Çok seyrek: Agresyon, halüsinasyonlar
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, parestezi, uykuya eğilim
Seyrek: Tat alma bozukluğu
Göz hastalıkları
Seyrek: Bulanık görme
Kulak hastalıkları
Yaygın olmayan: Vertigo
9Solunum, toraks ve mediasten hastalıkları
Seyrek: Bronkospazm
Gastrointestinal hastalıklar
Yaygın: Abdominal ağrı, konstipasyon, diyare, şişkinlik, kusma/bulantı
Yaygın olmayan: Ağız kuruluğu
Seyrek: Stomatit, gastrointestinal kandidiyazis
Hepatobiliyer hastalıklar
Yaygın olmayan: Karaciğer enzimlerinde yükselme
Seyrek: İkterli ya da iktersiz hepatit
Çok seyrek: Karaciğer yetmezliği, daha önce karaciğer hastalığı olanlarda ensefalopati
Deri ve subkutan doku hastalıkları
Yaygın olmayan: Dermatit, prurit, döküntü, ürtiker
Seyrek: Alopesi, fotosensitivite
Çok seyrek: Eritema multiforme, Stevens-Johnson sendromu, toksik epidermal nekroliz(TEN)
Kas, iskelet sistemi, bağ dokusu ve kemik hastalıkları
Seyrek: Artralji, miyalji
Çok seyrek: Adale güçsüzlüğü
Böbrek ve idrar yolu hastalıkları
Çok seyrek: İnterstisyel nefrit
Üreme sistemi ve meme hastalıkları
Çok seyrek: Jinekomasti
Genel
Seyrek: Yorgunluk, aşırı terlemenin artması
ESOVİP’in etken maddelerinden biri olan sodyum bikarbonat abdominal kramplara ve flatülansa
sebep olabilir. Aşırı uygulama özellikle renal fonksiyon yetmezliği olan hastalarda metabolik
alkaloza yol açabilir.
4.9. Doz aşımı ve tedavisi
Bugüne kadar doz aşımı ile ilgili deneyimler çok sınırlıdır. ESOVİP’in etken maddelerinden biri
olan esomeprazol’ün 240 mg dozu ile görülen semptomları; gastrointestinal semptomlar ve
10güçsüzlüktür. 80 mg’lık tek doz esomeprazol ile doz aşımı vakası görülmemiştir. Belli bir antidot
bilinmemektedir. Esomeprazol plazma proteinlerine yüksek derecede bağlandığından diyalizle
vücuttan uzaklaştırılamaz. Her doz aşımında olduğu gibi, tedavi semptomatik olmalıdır ve genel
destekleyici önlemler kullanılmalıdır.
ESOVİP’in etken maddelerinden biri olan sodyum bikarbonatın aşırı miktarda kullanımı
metabolik alkoloza sebep olabilir. Potasyum deplesyonuna bağlı olarak dispepsi ve kas zayıflığı
gelişebilir. Hiperkalsemik hastalarda tetani seyirmesi meydana gelebilir. ESOVİP içeriğindeki
sodyum bikarbonattan kaynaklanan şiddetli doz aşımı konvülsiyonlar ve komaya neden olabilir.
Tedavi sıvı ve elektrolit dengesinin uygun bir şekilde düzeltilmesini içerir ve aksi takdirde
destekleyici ve semptomatiktir. Şiddetli doz aşımında antikonvülsan tedavisi gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Esomeprazol:
ATC Kodu: A02BC
Farmakoterapötik grup: Proton Pompası İnhibitörleri
Esomeprazol, omeprazol’ün S-izomeridir ve mide asit sekresyonunu özgün bir etki
mekanizmasıyla azaltır. Esomeprazol, pariyetal hücrelerdeki asit pompasının spesifik bir
inhibitörüdür. Omeprazol’ün, hem R hem de S izomerleri benzer farmakodinamik aktivite
gösterir.
Etki mekanizması ve yeri:
Esomeprazol, zayıf bir bazdır, pariyetal hücre sekretuvar kanaliküllerinin asit ortamında aktif
formuna çevrilir ve H+K+ - ATPaz enzimini (asit pompası) inhibe eder ve böylece gerek bazal ve
gerekse uyarılmış asit sekresyonu inhibe edilir.
Mide asit salgısına etkisi:
Esomeprazol 20 mg ve 40 mg oral yoldan alındıktan sonraki bir saat içinde etkisini gösterir.
Günde bir defa 20 mg esomeprazol 5 gün süreyle alındığında, pentagastrin ile uyarılan en yüksek
asit salgılanma düzeyi ortalamasında, 5.günde ilaç alındıktan 6-7 saat sonra %90 azalma sağlanır.
Esomeprazol, semptomatik gastro-özofajiyal reflü hastalığı (GÖRH) olanlarda beş gün boyunca
20 mg ve 40 mg dozlarda alındığında, sırasıyla ortalama 13 ve 17 saat süre ile mide içi pH’ın
4’ün üstünde kalmasını sağlar. En az 8, 12 ve 16 saat süre ile mide içi pH’ı 4’ ün üzerinde kalan
11hastaların oranı, esomeprazol 20 mg için sırasıyla %76, %54 ve %24 ve esomeprazol 40 mg için
sırasıyla %97, %92 ve %56 dır.
Plazma konsantrasyonu için değişken parametre olarak EAA (Eğri altındaki alan) kullanıldığında
asit sekresyonu inhibisyonu ile ilaca maruz kalma arasında bir ilişki olduğu gösterilmiştir.
Asit inhibisyonunun terapötik etkileri:
Reflü özofajiti olan hastaların iyileşme oranı, esomeprazol 40 mg ile dört hafta sonunda %78,
sekiz hafta sonunda %93’dür.
Günde iki defa 20 mg esomeprazol ve uygun antibiyotiklerle bir haftalık tedavi, hastaların
yaklaşık %90’ında H. pylori eradikasyonunda basarı sağlamıştır. Bir haftalık bir eradikasyon
tedavisinden sonra komplike olmayan duodenal ülserlerde semptomların giderilmesi ve ülserin
iyileşmesi için asit salgılanmasını azaltan ilaçlarla monoterapiye gereksinim duyulmaz.
Randomize, çift kör, plasebo kontrollü bir klinik çalışmada 764 hastaya 80 mg bolusu takiben
71,5 saat boyunca devamlı olarak intravenöz infüzyon ve takiben 27 gün boyunca 40 mg oral
ESOVİP verilmiştir. Tedaviden 7 ve 30 gün sonrasında tekrar kanama görülmesi sırasıyla
ESOVİP uygulanan hastalarda % 7,2’ ye karşılık plasebo uygulanan grupta %12,9 (p=0,0096) ve
%7,7’ye karşılık %13,6 olmuştur.
Asit sekresyonunun inhibisyonuna bağlı diğer etkiler:
Asit sekresyonunu inhibe eden ilaçlarla tedavi sırasında, asit sekresyonunun azalmasına bağlı
olarak, serum gastrin düzeyi yükselir. Aynı zamanda azalan gastrik asiditeden dolayı
kromogranin A (CgA) artar. Artan CgA düzeyi, nöroendokrin tümörler için araştırmaları
engelleyebilir. Bu engellemeden kaçınmak için CgA ölçümlerinden önce esomeprazol tedavisi
geçici olarak 5 gün durdurulmalıdır.
Esomeprazol ile uzun süreli tedavide, muhtemelen serum gastrin düzeylerindeki artışa bağlı
olarak bazı hastalarda enterokromafin-benzeri hücrelerde (Enterochromaffin-like cells, ECL) artış
görülmüştür.
Uzun süren tedaviler sırasında gastrik glandüler kistlerin görülme sıklığında bir miktar artış
bildirilmiştir. Bu değişiklikler asit sekresyonunun inhibisyonu sonucu ortaya çıkan selim ve geri
dönüşlü değişikliklerdir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur. Proton
12pompası inhibitörleri ile tedavi, Salmonella ve Campylobacter ve muhtemelen ayrıca hastanede
yatan hastalarda Clostridium difficile gibi gastrointestinal enfeksiyonların riskini hafifçe
arttırabilir.
Karşılaştırmalı Klinik Çalışmalar
5 kollu çapraz çalışmada, oral esomeprazol 40 mg, lansoprazol 30 mg, omeprazol 20 mg,
pantoprazol 40 mg ve rabeprazol 20 mg günde bir kez uygulanmış ve 24 saatlik intragastrik pH
profili, 24 semptomatik GÖRH hastasında değerlendirilmiştir. 5. günde, intragastrik pH
esomeprazol ile 15,3 saat, rabeprazol ile 13,3 saat, omeprazol ile 12,9 saat, lansoprazol ile 12,7
saat ve pantoprazol ile 11,2 saat süresince 4,0’ın üzerinde devam etmiştir (esomeprazol ve tüm
diğer karşılaştırılanlar arasındaki farklar için p ≤ 0.001). Esomeprazol aynı zamanda diğer proton
pompası inhibitörlerine göre belirgin derecede yüksek yüzdede hastada 4,0’dan yüksek pH’yı
sürdürmüştür (p < 0.05).
Sodyum bikarbonat:
ATC kodu: A02AH
Farmakoterapötik grup: Sodyum Bikarbonat İçeren Antasid Preparatları
Etki mekanizması ve yeri:
Sodyum bikarbonat oral yoldan verildiğinde sodyum klorür, karbon dioksit ve su oluşturarak
midedeki hidroklorik asidi nötralize eder. Bikarbonat iyonlarının aşırısı ince bağırsaklardan
absorbe edilir. Böylece, verilen sodyum bikarbonat'ın tümü ekstraselüler sıvıya geçerek hafif bir
alkaloza meydana getirir. Bu durum böbrek fonksiyonu normal olan kimselerde böbreklerin işlevi
sonucunda hızla normalize edilir. Sodyum bikarbonat intravenöz yoldan verildiğinde vücudun
ekstraselüler tampon sisteminin (bikarbonat/karbonik asit tamponu) konjuge baz bölümünü
oluşturan bikarbonat iyonlarına disosiye olur. Bu nedenle sodyum bikarbonat verilmesi metabolik
ve respiratuvar asidozu olan hastalarda asit-baz dengesini restore eder; ancak, sodyum bikarbonat
kullanımına bağlı metabolik alkaloz gelişebilir.
Sodyum bikarbonat verilmesinden kaynaklanan aşırı bikarbonat iyonları idrarla elimine edilir ve
idrarın alkalileşmesine neden olur. Bu alkalileşme belirli ilaçların, zehirlerin, zayıf asitlerin ve
kan pigmentlerinin renal absorbsiyonunu azaltır ve klirenslerinin artmasına neden olur.
Randomize, iki yollu, çapraz geçişli olarak yapılan bir çalışmada tamponlanmış ezomeprazolün
[TE] (enterik kaplı olmayan esomeprazol ile sodyum bikarbonat dış kaplama) etkinliği intavenöz
13pantoprazol ile karşılaştırılmıştır. Randomize, iki yollu çapraz geçişli çalışma yapılmıştır. 10
sağlıklı gönüllü günde iki kere 40 mg TE veya 40 mg intravenöz pantoprazol bolusu almak üzere
randomize edilmiştir. İntragastrik pH kablosuz pH radyotelemetri kapsülü ile ölçülmüştür. Dozlar
arasında 2 haftalık arındırma periyodu olmuştur. TE ilk dozun ardından 2 dakikalık ortalama
zamanda (aralık 1-5 dak) 6’dan fazla stabil pH sağlamıştır. İntragastrik Ph’ın 6’dan fazla olduğu
ortalama % zaman pantoprazole kıyasla (%47 ve %18) 24 saattlik periyodun %96 ve %90’ı
olmuştur. TE grubu için ortalama pH (6.2) pantaprazolden (4.6) daha yüksek olmuştur. TE
uygulamadan dakikalar sonra 6’dan fazla pH sağlamıştır. Aynı dozlamada TE pantaprazole üstün
olmuştur.
Banerjee ve arkadaşları tarafından yapılan çalışmada akut varis kaynaklı olmayan kanamaya
sahip hastalarda tamponlanmış esomeprazol’ün etkinliği araştırılmıştır. Önceden proton pompası
inhibitörü geçmişi olmayan akut varis kaynaklı olmayan kanamaya sahip hastalar başarılı
homoestazın ardından çalışmaya dahil edilmiştir. H.pylori pozitif olan hastalar çalışmanın dışında
tutulmuştur. Hastalar çalışma boyunca aç karnına olarak günde iki kere TE almışlardır. 10 hasta
çalışmayı tamamlamıştır. Ortalama 5 dakikada TE sabit 6 dan fazla pH’a ulaşmayı sağlamıştır.
Sonuç olarak oral olarak uygulanan TE akut varis kaynaklı olmayan kanamaya sahip hastalarda
ph>6 sağlamaktadır. Bu hastalarda kanamanın tekrarlanma oranları üzerinde etkiye sahip
olabileceği belirtilmiştir.
5.2 Farmakokinetik özellikler
Genel özellikler
Emilim ve Dağılım:
Esomeprazol:
Esomeprazol aside dayanıksızdır ve bu nedenle ağız yolundan enterik kaplı granüller halinde
alınır. İn vivo olarak R-izomer’e dönüşümü ihmal edilebilir düzeydedir. Esomeprazol’ün emilimi
hızlıdır. Oral yoldan alındıktan sonra zirve plazma konsantrasyonuna yaklaşık 1-2 saat sonra
ulaşılır.
40 mg esomeprazol’ün tek doz olarak verilmesinden sonra mutlak biyoyararlanımı %64 olup,
günde tek doz olarak düzenli kullanıldığında biyoyararlanımı %89’a yükselir. Bu değerler 20 mg
için sırasıyla %50 ve %68’dir. Sağlıklı insanlarda dağılım hacmi yaklaşık 0,22 l/kg’dır.
Esomeprazol plazma proteinlerine % 97 oranında bağlanır.
14Yiyecekler esomeprazol’ün emilimini geciktirir ve azaltır. Ancak bu durum esomeprazol’ün
mide asidine olan etkisini anlamlı düzeyde değiştirmez.
Sodyum bikarbonat:
Sodyum bikarbonat oral yoldan verildiğinde hızla absorbe olur ve kana bikarbonat ve sodyum
iyonları halinde geçer
Metabolizma ve Atılım:
Esomeprazol:
Esomeprazol sitokrom P450 sistemi (CYP) ile tamamen metabolize olur. Esomeprazol’ün
metabolizmasının büyük bir bölümü polimorfik CYP2C19’a bağlıdır ve CYP2C19
esomeprazol’ün, hidroksi ve desmetil metabolitlerinin oluşumundan sorumludur. Esomeprazol’ün
metabolizmasının geri kalanı başka bir spesifik izoform olan CYP3A4’e bağlıdır ve CYP3A4
plazmadaki temel metabolit olan esomeprazol sülfon oluşumundan sorumludur.
Aşağıdaki parametreler CYP2C19 enziminin etkin olduğu kişilerdeki(hızlı metabolizörler)
farmakokinetiği yansıtmaktadır.
Total plazma klerensi tek dozdan sonra 17 l/saat ve tekrarlanan dozlardan sonra 9 l/saattir.
Plazma yarılanma süresi günde tek dozluk tekrarlanan dozlardan sonra 1,3 saattir.
Esomeprazol’ün tekrarlanan kullanımı ile plazma konsantrasyonu-zaman eğrisi altındaki alanı
(EAA) artar. Bu artış doz ile bağlantılıdır ve tekrarlanan dozlardan sonra EAA’da daha çok doz
orantılı bir artışa neden olmaktadır. Zaman ve doz bağımlılığı, esomeprazol ve/veya sülfon
metabolitinin CYP2C19 enzimini inhibe etmesi nedeni ile ilk geçiş metabolizması ve sistemik
klerensteki azalmaya bağlı olabilir. Esomeprazol doz aralıklarında tamamen plazmadan
uzaklaştırılır ve günde tek doz uygulamasında birikim eğilimi göstermez.
Esomeprazol’ün önemli metabolitlerinin mide asidi sekresyonuna etkileri yoktur. Oral olarak
alınan esomeprazol dozunun metabolitleri, %80 idrarla, geri kalanı feçesle atılır. Ana ilacın
% 1’den azı idrarda bulunur.
Sodyum bikarbonat:
Sodyum bikarbonat vücutta metabolize olmaz ve bikarbonat iyonları böbreklerde filtrasyona
uğradıktan sonra reabsorbe edilirler
15Hastalardaki karakteristik özellikler
Özel hasta gruplarında:
İnsan nüfusunun yaklaşık %3 kadarında CYP2C19 enzimi fonksiyonel değildir, bunlara “yavaş
metabolizörler” denir. Bu tür kişilerde esomeprazol, muhtemelen temel olarak CYP3A4 ile
metabolize olabilir.
Bu kişilerde günde tek doz 40 mg esomeprazol tekrarlayan dozlarda EAA, fonksiyonel CYP2C19
enzimine sahip olanlardan (hızlı metabolizörler) %100 daha yüksektir. Ortalama zirve plazma
konsantrasyonları %60 kadar artmıştır.
Bu bulguların esomeprazol’ ün dozajına etkisi yoktur.
Esomeprazol’ün metabolizması yaşlılarda anlamlı bir değişiklik göstermez (71-80 yaş). Tek
dozluk 40 mg esomeprazol verilmesinden sonra EAA kadınlarda erkeklerden yaklaşık %30 daha
yüksektir. Tekrarlanan tek dozluk kullanımdan sonra cinsiyetler arasında fark görülmemiştir. Bu
bulguların esomeprazol’ün dozajına etkisi yoktur.
Organ fonksiyon bozukluğu:
Hafif ve orta derecede karaciğer yetmezliği olan hastalarda esomeprazol’ün metabolizması
bozulabilir. Şiddetli karaciğer yetmezliği olan hastalarda metabolizma hızı azalır ve
esomeprazol’ün EAA’sı iki kat artar. Bu nedenle ağır karaciğer yetmezliği olan hastalarda günde
20 mg doz aşılmamalıdır. Günde tek doz kullanım sırasında esomeprazol ve metabolitlerinin
birikim eğilimi görülmez.
Böbrek yetmezliği olan hastalarla ilgili çalışma yoktur. Böbreklerin, esomeprazol’ün kendisinden
değil, metabolitlerinin atılımından sorumlu olmasından dolayı, böbrek yetmezliği olan hastalarda
esomeprazol metabolizmasının değişmesi beklenmez.
Pediyatrik:
12-18 yaş arasındaki hastalarda, tekrarlanan 20 mg ve 40 mg dozlarını takiben, toplam maruz
kalma (EAA) ve maksimum plazma konsantrasyonuna ulaşma zamanı (tmaks), her iki
esomeprazol dozunda yetişkinlerden elde edilen değerlerle benzerdir.
5.3. Klinik öncesi güvenlilik verileri
Klinik öncesi çalışmalar, tekrarlanan doz toksisitesi, genotoksisite ve üreme toksisitesi gibi
konvansiyonel çalışmalara dayanarak, insanlar için belirgin herhangi bir tehlike
bildirmemektedir.
16Rasemik karışım ile sıçanlarda yapılan karsinojenisite çalışmalarında, mide ECL-hücre
hiperplazisi ve karsinoidler görülmüştür. Sıçanlarda görülen bu gastrik etkiler, gastrik asit
oluşumunun azalmasına bağlı olan devamlı ve belirgin hipergastrinemi sonucu ortaya çıkmıştır
ve sıçanların gastrik asit sekresyonu inhibitörleri ile uzun süreli tedavisinden sonra
görülmektedir.
6. FARMASÖTİK ÖZELLİKLER
6.1. Yardımcı maddelerin listesi
Şeker
Sukraloz (E955)
Ksantan Zamkı (E415)
Titanyum Dioksit (E171)
Nane aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25C’ nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
14 ve 28 saşe, Strip (PE/Alüminyum/PET (kuşe folyo)) ambalaj içinde kullanma talimatıyla
beraber karton kutuda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
177. RUHSAT SAHİBİ
Celtis İlaç San. ve Tic. A.Ş
Tozkoparan Mahallesi
General Ali Rıza Gürcan Cad.
Merter İş Merkezi Bağımsız Bölüm No:2/6
Güngören/İSTANBUL
Tel : 0 212 481 40 98
Faks : 0 212 481 40 98
E-posta : info@celtisilac.com.tr
8. RUHSAT NUMARASI(LARI)
246/19
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 22.11.2012
Ruhsat yenileme tarihi :
10. KÜB’ÜN YENİLEME TARİHİ
18