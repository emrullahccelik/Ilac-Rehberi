KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FLEBOGAMMA % 5 DIF 10 g/200 ml IV infüzyon için çözelti içeren flakon
Steril, Apirojen
2. KALİTATİF VE KANTİTATİF BİLEŞİM
Etkin madde:
İnsan normal immün globulini (IVIg)
IgG alt sınıf dağılımları (yaklaşık değerler); % 66,6 IgG , % 28,5 IgG , % 2,7 IgG ve % 2,2
1 2 3
IgG ’tür.
4
İnsan protein içeriği en az % 97 IgG içeren 50 g/l’dir.
İnsan donörlerine ait plazmadan üretilmiştir.
Maksimum IgA içeriği 50 mikrogram/ml’dir.
İnsan donör plazmasından elde edilmektedir.
Yardımcı maddeler:
1 ml, 50 mg D-sorbitol içerir.
Yardımcı maddeler için bölüm 6.1’e bakınız.
3. FARMASÖTİK FORM
İnfüzyon solüsyonu.
Berrak veya hafif opelesan, renksiz ya da açık sarı renkli çözelti.
FLEBOGAMMA % 5 DIF, 240 ile 370 mOsm/kg arasında bir ozmalite değeriyle izotoniktir.
4. KLİNİK ÖZELLİKLER
4.1. Terapötik endikasyonlar
1. İmmun yetmezlik durumlarında replasman tedavisi için yetişkin, çocuk ve adölesanlarda
(2-18 yaş);
a) Antikor üretiminin bozulduğu primer (konjenital) immün yetmezliklerde,
1b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
ve, ya kanıtlanmış spesifik antikor yetmezliği (SAE)* olan ya da serum IgG düzeyi <4 g/l
olan hastalarda sekonder immün yetmezliklerde (SİY) kullanılır.
* Kanıtlanmış SAE: IgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için yetişkin, çocuk ve adölesanlarda (2-18 yaş);
a) Kanama riski yüksek olan veya cerrahi müdahale öncesi trombosit sayısının yükseltilmesi
gereken immün trombositopeni (ITP) olgularında,
b) Guillain-Barré sendromunda,
c) Kawasaki hastalığında,
d) Multifokal motor nöropati hastalığında,
e) Kronik Enflamatuar Demiyenilizan Polinöropatinin tedavisinde (KIDP),
f) Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi, immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji ve uygulama sıklığı endikasyona göre değişir:
Replasman tedavisinde hastanın farmakokinetik ve klinik yanıta bağlı olarak dozun bireysel
şekilde ayarlanması gerekebilir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg’dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g/kg’dır.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg’dır.
Primer immün trombositopenide:
İki alternatif doz şeması vardır:
2• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir.
• 2-5 gün süreyle 0.4 g/kg/gün dozunda uygulanır.
Relaps olduğunda tedavi tekrarlanabilir.
Guillain-Barré sendromu:
5 gün süreyle 0,4 g/kg/gün dozunda uygulanır.
Kawasaki hastalığı:
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında:
Başlangıç dozu : 2-5 gün süreyle bölünmüş dozlarda toplam 2 g/kg
İdame dozu:2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2g/kg’dır. Yanıt
alınamaması durumunda 3 haftada bir 1g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Doz önerileri aşağıdaki tabloda özetlenmiştir:
Endikasyon Doz Enjeksiyon sıklığı
Replasman tedavisi:
Birincil immün yetmezlik Başlangıç dozu: Her 3-4 haftada bir
sendromları 0.4 - 0.8 g/kg
Devam dozu:
0.2 - 0.8 g/kg
İkincil immün yetmezlikler 0.2-0.4 g/kg Her 3-4 haftada bir
(4.1’de açıklandığı gibi)
İmmünomodülasyon
Birincil immün 0.8-1 g/kg 1. günde, muhtemelen 3 gün
trombositopeni içinde bir kez tekrarlanır
ya da
0.4 g/kg/gün 2-5 gün için
Guillain Barré sendromu 0.4 g/kg/gün 5 gün için
Kawasaki hastalığı 2 g/kg Asetilsalisilik asit ile birlikte
38-12 saat boyunca tek dozda
Multifokal motor nöropati Başlangıç dozu: Ardışık 2 - 5 gün boyunca
(MMN) 2 g/kg bölünmüş dozlarda
Devam dozu:
1-2 g/kg (ayrıca yukarıya Her 2-6 haftada bir
bakınız)
Kronik inflamatuar Başlangıç dozu: 2 - 5 gün boyunca bölünmüş
demiyelinizan 2 g/kg dozlarda
poliradikülonöropati (KIDP)
Devam dozu: 1-2 gün boyunca her 3
0,4 -1g/kg (başlangıç haftada bir
tedavisine yanıt alınmışsa)
Miyastenia Gravis Kritik aşama: 0,4 g/kg 5 gün için
Pediyatrik popülasyon
FLEBOGAMMA % 5 DIF, 0-2 yaş arası çocuklarda kontrendikedir (Bkz. Bölüm 4.3).
Çocuklar ve adölesanlardaki (2-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
FLEBOGAMMA %5 DIF ilk 30 dakikada 0,01-0,02 mL/kg/dk başlangıç hızıyla intravenöz
olarak infüze edilmelidir. (bkz. Bölüm 4.4).
İnfüzyonla ilişkili yan etki görülmesi durumunda infüzyon hızı azaltılmalı ya da infüzyon
durdurulmalıdır.
İyi tolere edilirse uygulama hızı kademeli olarak maksimum 0,1 mL/kg/dk’a kadar
arttırılabilir.
Özel popülasyonlara ilişkin ek bilgiler
Böbrek/Karaciğer yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIg preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
Pediyatrik popülasyon
FLEBOGAMMA % 5 DIF, 0-2 yaş arası çocuklarda kontrendikedir (Bkz. Bölüm 4.3).
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölesanlarda (2-18 yaş) pozoloji değişmez.
4Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaş üzerinde olması dahil belirli risk faktörlerinin olduğu
bildirilmiştir.
Ayrıca IVIg uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIg reçetelenip infüzyonu uygulanırken dikkatli
hareket edilmeli, uygulanabilir en düşük infüzyon hızında ve dozda kullanılmalıdır (Bkz.
Bölüm 4.4)
4.3. Kontrendikasyonlar
Etkin maddeye (insan immün globulinleri) veya herhangi bir yardımcı maddeye karşı (Bkz.
Bölüm 4.4 ve 6.1) aşırı duyarlılık.
Fruktoz intoleransı (bkz. Bölüm 4.4.).
Bebeklerde ve küçük çocuklarda (0-2 yaşlarında) herediter fruktoz intoleransı (HFI) teşhis
edilemeyebilir ve ölümcül olabilir; bu nedenle bebekler ve küçük çocuklar bu ilacı
kullanmamalıdır.
IgA'ya karşı antikor gelişen seçici IgA eksikliği olan hastalarda, IgA içeren bir ürünün
uygulanması anafilaksi ile sonuçlanabilir.
4.4. Özel kullanım uyarıları ve önlemleri
Sorbitol
Bu ilacın her bir ml’si 50 mg sorbitol içerir. Nadir herediter fruktoz intoleransı
problemi olan hastalar bu ilacı kullanmamalıdır.
2 yaşından büyük HFI’li kişilerde, fruktoz-içeren gıdalara karşı spontan bir tiksinti
oluşur ve semptomların başlamasıyla birleşebilir (kusma, gastrointestinal hastalıklar,
apati, boy ve kilo gelişiminde gerileme). Bu nedenle, FLEBOGAMMA % 5 DIF
almadan önce, her hastadan HFI semptomları açısından detaylı bir öykü alınmalıdır.
Yanlışlıkla uygulandığı ve fruktoz intoleransı şüphesi olduğu durumlarda infüzyon
hemen durdurulmalı; kandaki normal şeker miktarı yeniden düzenlenmeli ve yoğun
bakım ile organ fonksiyonu stabilize edilmelidir.
Kan glukoz seviyelerinin ölçümleri ile etkileşme beklenmez.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
5Kullanım önlemleri
Aşağıdakileri sağlayarak potansiyel komplikasyonlardan çoğunlukla kaçınılabilir:
-Hastaların insan normal immün globulinine duyarlı olup olmadığı, ürünün başlangıçta
yavaşça (0.01-0.02 mL/kg/dk başlangıç hızında) enjekte edilmesiyle doğrulanır
-Hastalar infüzyon periyodu süresince ortaya çıkabilecek semptomlar açısından dikkatle
gözlenir. Özellikle, insan normal immün globulini ile hiç tedavi görmemiş hastalar, başka bir
IVIg ile tedaviden geçiş yapmış hastalar ya da önceki tedaviden sonra uzun bir ara verilmiş
durumlarda, potansiyel istenmeyen etkilerin belirlenebilmesi için, ilk infüzyon süresince ve
ilk infüzyondan sonraki ilk saat içerisinde hastahanede gözlenmelidir. Diğer hastalar ise
uygulamadan sonra en az 20 dakika izlenmelidir.
Tüm hastalarda, IVIg kullanımı şunları gerektirir:
- IVIg infüzyonuna başlamadan önce yeterli hidrasyon
- İdrar çıkışının izlenmesi
- Serum kreatin düzeylerinin izlenmesi,
- Loop diüretiklerin birlikte kullanımından kaçınılması (bkz. Bölüm 4.5)
Advers reaksiyon durumunda, uygulama hızı düşürülmeli ya da infüzyon durdurulmalıdır.
Yan etkinin doğasına ve ciddiyetine uygun tedavi yapılmalıdır.
İnfüzyon reaksiyonu
Belirli advers reaksiyonlar (örneğin baş ağrısı, kızarma, titreme, miyalji, hırıltı, taşikardi, bel
ağrısı, bulantı ve hipotansiyon) infüzyon hızı ile ilişkili olabilir. Bölüm 4.2'de tavsiye edilen
infüzyon hızı yakından izlenmelidir. İnfüzyon süresi boyunca semptomlar açısından hastalar
yakından takip edilmeli ve dikkatle izlenmelidir.
Bazı advers reaksiyonlar daha sık görülebilir:
− İnsan normal immünoglobulinini ilk kez alan hastalarda veya nadir vakalarda olmak üzere,
kullanılmakta olan normal immünoglobulin preparatı değiştirildiğinde ya da son uygulama
tarihi üzerinden uzun bir süre geçmiş olması durumunda,
− Tedavi edilmemiş bir enfeksiyonu veya altta yatan bir kronik inflamasyonu olan hastalarda
Aşırı duyarlılık:
Aşırı duyarlılık reaksiyonları seyrektir.
Aşağıdaki durumlarda anaflaksi gelişebilir:
− anti-IgA antikorlarına sahip tespit edilemeyen IgA’lı hastalarda,
− daha önce insan normal immünoglobulin tedavisini tolere etmiş hastalarda.
Şok gelişmesi durumunda, standart tıbbi şok tedavisi uygulanmalıdır.
Tromboembolizm:
Yüksek riskli hastalarda, immün globulinin yüksek akışı sonucunda kan viskozitesindeki
rölatif artışla ilgili olduğu varsayılan; miyokard enfarktüsü, serebrovasküler olay (inmeyi
6içeren), akciğer embolisi, derin ven trombozu gibi tromboembolik reaksiyonlar ve IVIg
uygulaması arasındaki ilişkiye ait klinik kanıt bulunmaktadır. Obez hastalarda ve trombotik
olaylar için önceden bilinen risk faktörleri (ilerlemiş yaş, hipertansiyon, diabetes mellitus ve
geçmişte vasküler hastalıklar veya trombotik olaylar bulunması, kazanılmış veya kalıtımsal
trombofilik rahatsızlıkları olan hastalar, uzun süren immobilizasyon dönemi olan hastalar,
ciddi hipovolemik hastalar, kan viskozitesini arttıran rahatsızlıkları olan hastalar) olan
hastalarda, IVIg reçetelemesinde ve infüzyonunda dikkatli olunmalıdır.
Tromboembolik yan etki reaksiyonları için riskli hastalarda, IVIg ürünleri mümkün olan en
düşük infüzyon hızında ve dozunda verilmelidir.
Akut böbrek yetmezliği:
IVIg tedavisi gören hastalarda akut böbrek yetmezliği vakaları rapor edilmiştir. Vakaların
çoğunda, önceden varolan böbrek yetmezliği, diabetes mellitus, hipovolemi, aşırı kilo, birlikte
alınan nefrotoksik tıbbi ürünler veya yaşın 65’in üzerinde olması gibi risk faktörleri tespit
edilmiştir.
Renal parametreler, özellikle akut böbrek yetmezliği gelişme riski yüksek olan hastalarda ve
yine uygun aralıklarla IVIG infüzyonu öncesinde değerlendirilmelidir. Akut böbrek
yetmezliği riski altında olan hastalarda, IVIg ürünleri minimum infüzyon hızında ve dozda
uygulanmalıdır. Böbrek yetmezliği durumunda IVIg tedavisinin kesilmesi düşünülmelidir.
Böbrek fonksiyon bozukluğu ve akut böbrek yetmezliği raporları sukroz, glukoz ve maltoz
gibi çeşitli eksipiyanlar içeren ruhsatlı IVIg ürünlerinin birçoğunun kullanımı ile
ilişkilendirilmiş olsa da, stabilizör olarak sukrozu içerenler toplam sayının orantısız bir payını
oluşturmaktadır. Risk altındaki hastalarda bu yardımcı maddeleri içermeyen IVIg ürünlerinin
kullanılması düşünülebilir. FLEBOGAMMA % 5 DIF sukroz, maltoz veya glukoz içermez.
Aseptik menenjit sendromu (AMS):
Aseptik menenjit sendromunun, IVIg tedavisi ile bağlantılı olarak oluştuğu rapor edilmiştir.
Sendrom genellikle IVIg tedavisini izleyen birkaç saat ile 2 gün içinde başlar. Serebrospinal
sıvı çalışmaları çoğunlukla granülositik serileri olmak üzere, mm3 başına birkaç bin hücreye
kadar pleositosis genellikle pozitiftir ve protein seviyelerini birkaç yüz mg/dl yükseltir. AMS,
daha sık olarak yüksek doz IVIg tedavisiyle (2 g/kg) bağlantılı olarak oluşabilir.
Bu gibi belirti ve semptomları gösteren hastalar, menenjitin diğer nedenlerini ekarte etmek
için BOS çalışmaları da dahil olmak üzere ayrıntılı bir nörolojik muayene yaptırmalıdır.
IVIg tedavisinin kesilmesi, AMS'nin birkaç gün içinde sekeller olmadan remisyonu ile
sonuçlanmıştır.
Hemolitik anemi:
IVIg ürünleri, hemolizinler gibi davranabilen kan grubu antikorları içerebilir ve pozitif direkt
antiglobulin reaksiyonuna (Coombs’ testi) ve nadiren hemolize neden olan, kırmızı kan
hücrelerinin immün globulin ile in vivo kaplanmasına yol açabilir. Hemolitik anemi, kırmızı
kan hücrelerinin (RBC) sekestrasyonundaki artış nedeniyle, IVIg tedavisini takiben
gelişebilir. IVIg alan hastalar, hemolizin klinik belirtileri ve semptomları için izlenmelidir
(Bkz. Bölüm 4.8.).
7Nötropeni/Lökopeni:
IVIg tedavisinden sonra, nötrofil sayısında geçici bir azalma ve/veya bazen ciddi olan
nötropeni atakları bildirilmiştir. Bu durum tipik olarak IVIg uygulamasından saatler veya
günler sonra meydana gelir ve 7 ila 14 gün içinde kendiliğinden düzelir.
Transfüzyona bağlı akut akciğer hasarı (TRALI):
IVIg alan hastalarda, akut non-kardiyojenik akciğer ödemi [transfüzyona bağlı akut akciğer
hasarı (TRALI)] ile ilgili bazı vakalar rapor edilmiştir. TRALI, ağır hipoksi, dispne, taşipne,
siyanoz, ateş ve hipotansiyon ile karakterizedir. TRALI semptomları tipik olarak transfüzyon
sırasında veya 6 saat içinde, sıklıkla 1-2 saat içinde gelişir. Bu nedenle IVIg alan hastalar
izlenmeli ve bir pulmoner advers reaksiyon durumunda IVIg infüzyonu derhal
durdurulmalıdır. TRALI, acil yoğun bakım tedavisi gerektiren, hayatı tehdit edici bir
durumdur.
Serolojik testlerle etkileşme:
İmmün globulin infüzyonundan sonra, hasta kanına pasif olarak geçen çeşitli antikorların
geçici artışı serolojik testlerde yanıltıcı pozitif sonuçlar elde edilebilir.
Eritrosit antijenlerine (örneğin; A, B, D) antikorların pasif aktarımı, direkt antiglobulin testi
(DAT, direkt Coomb’s testi) gibi kırmızı hücre antikorlarının bazı serolojik testlerini
etkileyebilir.
Bulaşıcı ajanlar
İnsan kanından veya plazmasından hazırlanan ilaçların kullanımından kaynaklanan
enfeksiyonların önlenmesi için standart önlemler, donörlerin seçimi, her bir bağışın ve plazma
havuzlarının spesifik enfeksiyon markırları açısından taranması ve virüslerin
inaktivasyonu/uzaklaştırılması için etkili üretim basamaklarının dahil edilmesini içerir. Buna
rağmen, insan kanı veya plazmasından hazırlanan ürünlerin kullanılması halinde, enfekte
edici ajanların bulaşma olasılığı tamamen ekarte edilemez. Bu, aynı zamanda bilinmeyen veya
yeni ortaya çıkan virüsleri ve diğer patojenleri de kapsar.
Alınan önlemlerin insan immün yetmezlik virüsü (HIV), Hepatit B virüsü ve Hepatit C virüsü
gibi zarflı virüsler için ve HAV ve parvovirüs B19 gibi zarfsız virüsler için etkili olduğu
kabul edilir.
İmmünglobulinlerle hepatit A veya parvovirüs B19 bulaşımının olmadığı ile ilgili güven
verici klinik deneyimler mevcuttur ve antikor içeriğinin de viral güvenliliğe önemli bir katkı
sağladığı öngörülmektedir.
Bir hastaya her FLEBOGAMMA % 5 DIF uygulandığında, hasta ve ilacın serisi arasında
ilişki kurulabilmesi için ilacın isminin ve seri numarasının kaydedilmesi önemle önerilir.
Sodyum içeriği
Bu tıbbi ürün her 10 ml, 50 ml, 100 ml ve 200 ml'lik flakon başına 1 mmol (23 mg)’dan daha
az sodyum ihtiva eder, yani aslında “sodyum içermez”.
8Bu tıbbi ürün, 400 ml'lik flakon başına 29,41 mg'dan daha az sodyum ihtiva eder; bu, bir
yetişkin için DSÖ tarafından önerilen günlük maksimum 2 g sodyum alımının % 1.5'ine
eşdeğerdir. Ancak gerekli doza bağlı olarak hasta 1 flakondan fazla alabilir.
Pediyatrik popülasyon
Pediyatrik popülasyona FLEBOGAMMA % 5 DIF uygulaması sırasında vital bulguların
izlenmesi önerilir.
4.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı virüs aşıları:
İmmün globulin uygulaması; kızamık, kızamıkçık, kabakulak ve su çiçeği gibi zayıflatılmış
canlı virüs aşılarının etkisini en az 6 haftadan 3 aya kadar olan bir sürede zayıflatabilir. Bu
ürünün uygulanmasından sonra, zayıflatılmış canlı virüs aşıları ile aşılama yapılmadan önce 3
aylık bir zaman geçmelidir. Kızamık uygulamasında bu değer kaybı bir yıla kadar sürebilir.
Bu nedenle kızamık aşısı kullanan hastalar antikor durumlarını kontrol ettirmelidirler.
Loop diüretikleri:
Loop diüretiklerin birlikte kullanımından kaçınılmalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Yetişkinler için yukarıda belirtilen etkileşimlerin, pediyatrik popülasyonla aynı olması
beklenmektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
FLEBOGAMMA 5% DIF’in çocuk doğurma potansiyeli bulunan kadınlarda kullanıma ilişkin
yeterli veri mevcut değildir. Hasta hamile kaldığında veya hamilelik planlaması durumunda
doktorunu bilgilendirmesi konusunda uyarılmalıdır.
Gebelik dönemi
Bu tıbbi ürünün hamilelikle kullanımının güvenliliği kontrollü klinik çalışmalarla
saptanmamıştır. Bu nedenle hamile kadınlara verilirken dikkatli olunmalıdır. IVIg ürünlerinin
gebeliğin 3. trimesteri sırasında artarak plasentaya geçtiği gösterilmiştir. Immunoglobulinler
ile klinik deneyim sonucu, hamilelik sürecinde, veya fetüs ve yenidoğan üzerinde zararlı
etkilerin olmadığı düşünülmektedir.
9Yararları risklerine göre kabul edilebilir olmadıkça intravenöz immünoglobulin
kullanılmamalıdır.
FLEBOGAMMA %5 DIF’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, FLEBOGAMMA %5 DIF’in gebelik /ve-veya/
embriyonal/fetal gelişim /ve-veya/ doğum /ve-veya/ doğum sonrası gelişim üzerindeki etkiler
bakımından yetersizdir (Bkz. Bölüm 5.3).İnsanlara yönelik potansiyel risk bilinmemektedir.
Laktasyon dönemi
Immünoglobulinler anne sütüne geçer. Emzirilen yenidoğanlarda / bebeklerde beklenen
olumsuz bir etkisi yoktur.
Üreme yeteneği/Fertilite
İmmünoglobulinlerle yapılan klinik deneyimler, fertilite üzerinde zararlı etkilerinin
olmadığını ortaya koymaktadır.
4.7. Araç ve makine kullanımı üzerindeki etkiler
Araç ya da makine kullanma yeteneği, FLEBOGAMMA % 5 DIF kullanımına bağlı olarak,
sersemlik hissi gibi bir takım advers reaksiyonlar nedeniyle zayıflayabilir. Tedavi sırasında
advers reaksiyon deneyimleyen hastalar, araç ve makine kullanımından önce, bu etkilerin
ortadan kalkmasını beklemelidir.
4.8. İstenmeyen etkiler
Güvenlik profili özeti
İnsan normal immünoglobulinlerinin neden olduğu advers reaksiyonlar (azalan sıklık sırasına
göre) aşağıda belirtilmiştir (ayrıca bkz. Bölüm 4.4):
− Titreme, baş ağrısı, baş dönmesi, ateş, kusma, alerjik reaksiyonlar, artralji, bulantı, düşük
kan basıncı ve orta şiddette sırt ağrısı
− Geri dönüşlü hemolitik reaksiyonlar; özellikle, A, B, ve AB kan grubuna sahip olan ve
(nadir) transfüzyon gerektiren hemolitik anemili hastalarda
− (Nadir) Kan basıncında ani düşüş ve izole vakalarda anaflaktik şok, hastanın önceki
uygulamaya aşırı duyarlılık göstermemiş olması durumunda bile
− (Nadir) Geçici kutanöz reaksiyonları (kutanöz lupus eritematoz dahil-sıklığı bilinmiyor)
− (Çok nadir) Miyokard enfarktüsü, inme, pulmoner emboli ve derin ven trombozu gibi
tromboembolik reaksiyonlar
− Geri dönüşlü aseptik menenjit vakaları
− Serum kreatinin düzeyinde artış ve/veya akut renal yetmezlik oluşumu vakaları
− Transfüzyona bağlı akut akciğer hasarı (TRALI) vakaları
10Bulaşıcı ajanlarla ilgili güvenlik bilgisi için Bölüm 4.4.’e bakınız.
İstenmeyen etkilerin çizelgeli listesi
Aşağıdaki tablo MedDRA sistem organ sınıflamasına göre (sistem organ sınıfı ve tercih
edilen terim düzeyinde) sunulmuştur.
Sıklık aşağıdaki kriterler kullanılarak belirlenmiştir:
− çok yaygın (≥1/10);
− yaygın (≥1/100 ila <1/10);
− yaygın olmayan (≥1/1.000 ila <1/100);
− seyrek (≥1/10.000 ila <1/1.000);
− çok seyrek (<1/10.000);
− bilinmiyor (eldeki verilerden hareketle tahmin edilemiyor).
Her sıklık gurubu içerisinde istenmeyen etkiler ciddiyet azalımına göre sunulmuştur.
Flebogamma% 5 DIF'e (toplam 1318 infüzyonla) maruz kalan toplam 128 hastada
klinik çalışmalardan ve ruhsatlandırma sonrası güvenlik çalışmalarından elde edilen
güvenlik veri tabanı kaynağı
MedDRA Sistem Yan etkiler Hasta başına İnfüzyon başına
Organ Sınıfı sıklık sıklık
Enfeksiyon ve Nazofarenjit Yaygın olmayan Yaygın olmayan
enfestasyonlar
Bağışıklık sistemi Aşırı duyarlılık Yaygın olmayan Seyrek
hastalıkları reaksiyonları
Psikiyatrik Anormal davranış Yaygın olmayan Seyrek
hastalıklar
Sinir sistemi Baş ağrısı Çok yaygın Yaygın
hastalıkları Baş dönmesi Yaygın Yaygın olmayan
Migren Yaygın olmayan Seyrek
Kardiyak hastalıklar Taşikardi Yaygın Yaygın
Kardiyovasküler Yaygın olmayan Seyrek
hastalıklar
Diyastolik Yaygın Yaygın
hipotansiyon,
Hipotansiyon,
Diyastolik Yaygın olmayan
Hipertansiyon,
Vasküler hastalıklar
Hipertansiyon
Sistolik hipertansiyon Yaygın olmayan
Kan basıncında Seyrek
dalgalanmalar
Kızarıklık
Solunum, göğüs Bronşit, hırıltılı Yaygın Yaygın olmayan
11bozuklukları ve solunum
mediastinal Balgamlı öksürük Yaygın olmayan
hastalıkları Astım, öksürük,
dispne, burun
Yaygın olmayan
kanaması, burun Seyrek
rahatsızlığı, laringeal
ağrı
Gastrointestinal Üst karın ağrısı, karın Yaygın Yaygın olmayan
hastalıkları ağrısı, ishal, bulantı,
kusma
Ürtiker, Yaygın Yaygın olmayan
Kaşıntı, kızarık kaşıntı
Deri ve deri altı doku
Kontakt dermatit, Seyrek
hastalıkları Yaygın olmayan
hiperhidroz,
Kızarıklık
Kas-iskelet Sırt ağrısı, artralji, Yaygın Yaygın olmayan
bozuklukları ve bağ miyalji
doku hastalıkları Kas spazmı, boyun Yaygın olmayan Seyrek
ağrısı, ekstremitelerde
ağrı
Böbrek ve idrar tyolu İdrar retansiyonu Yaygın olmayan Seyrek
hastalıkları
Ateş Çok yaygın Yaygın
Titreme, enjeksiyon
yerinde reaksiyon, ağrı, Yaygın Yaygın olmayan
sertlik
Halsizlik, göğüs ağrısı,
enjeksiyon yerinde
eritema, enjeksiyon
yerinde
Genel bozukluklar ve ekstravazasyon,
uygulama bölgesine infüzyon bölgesinde
ilişkin hastalıklar enflamasyon, infüzyon
bölgesinde ağrı, Yaygın olmayan Seyrek
enjeksiyon yerinde
ödem, enjeksiyon
yerinde ağrı,
enjeksiyon yerinde
kaşıntı, enjeksiyon
yerinde şişme, periferal
ödem
Sistolik kan basıncında Yaygın Yaygın olmayan
artış, vücut
sıcaklığında artış,
Pozitif Coombs testi
Araştırmalar
Sistolik kan basıncında Yaygın olmayan
düşme,
Yaygın olmayan
Alanin
Seyrek
aminotransferazda
12artış, kan basıncında
artış
Yaralanma, İnfüzyonla ilgili Yaygın olmayan Yaygın olmayan
zehirlenme ve reaksiyon
prosedürel
komplikasyonlar
Ürünle ilgili Cihaz dislokasyonu Yaygın olmayan Seyrek
durumlar
Seçilen advers reaksiyonların tanımı
Ürünün her iki konsantrasyonunun ruhsatlandırılmasından bu yana, pazarlama sonrası en çok
bildirilen advers etkiler göğüs ağrısı, kızarma, kan basıncında artış ve azalma, halsizlik,
dispne, bulantı, kusmanın eşlik ettiği ateş, bel ağrısı, baş ağrısı ve titremedir.
Pediyatrik popülasyon:
Primer immün yetmezlik çalışmalarına dahil edilen 29 pediyatrik hasta (17 yaş ve altı olanlar)
için güvenlik sonuçları değerlendirilmiştir. Çocuklarda baş ağrısı, ateş, taşikardi ve
hipotansiyon oranının erişkinlerden daha yüksek olduğu gözlenmiştir. Pediatrik popülasyonun
klinik araştırmalarında yaşamsal bulguların değerlendirilmesi, klinik olarak ilişkili herhangi
bir değişiklik belirtisi göstermemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı doz, aşırı sıvı yüklemesine ve hiperviskoziteye neden olabilir ve bu durum, özellikle
yaşlı hastalarda veya kardiyak veya böbrek yetmezliği bulunan hastalarda risk oluşturabilir
(bkz. Bölüm 4.4).
Pediyatrik popülasyon
Çocuklarda FLEBOGAMMA % 5 DIF ile yapılan aşırı doz bilgisi bulunmamaktadır. Ancak,
yetişkin popülasyonundakine benzer olarak aşırı doz, diğer intravenöz immün globulinlerde
olduğu gibi, aşırı sıvı yüklemesine ve hiperviskoziteye neden olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immün globulinler: İntravasküler uygulama için
normal insan immün globulinleri.
ATC kodu: J06BA02.
13Normal insan immün globulini, enfeksiyon ajanlarına karşı geniş çeşitlilikte immünoglobulin
(IgG) antikorları içermektedir.
Normal insan immün globulini, normal popülasyonda bulunan IgG antikorları içerir.
Genellikle 1000 donörden az olmayan plazma havuzundan hazırlanır. İmmün globulin G alt
grup dağılımı, doğal insan plazmasına benzer orantısallığa sahiptir.
Bu tıbbi ürünün yeterli dozu, anormal biçimde düşük immün globulin G düzeylerini normal
aralığa getirebilmektedir.
Replasman tedavisi dışındaki kullanım alanlarının etki mekanizmaları tam olarak açıklığa
kavuşmamakla birlikte, immün düzenleyici etkiler içermektedir. Bir klinik denemede kronik
ITP hastalarındaki (64,000/ µl) medyan trombosit seviyelerinde, normal düzeylere
ulaşılmamasına rağmen, önemli bir artış elde edilmiştir.
FLEBOGAMMA % 5 DIF ile ikisi primer immün yetmezlik hastalarında yerine koyma
tedavisi (biri yetişkinlerde ve 10 yaşından büyük çocuklarda, diğeri 2-16 yaş arasındaki
çocuklarda), bir diğeri immün trombositopenik purpura hastalarında immün modülasyon
olmak üzere üç klinik çalışma yapılmıştır.
5.2. Farmakokinetik özellikler
Genel özellikler
Emilim:
İntravenöz uygulama sonrasında, insan normal immün globulini hastanın kan dolaşımına
hemen ve tam olarak geçer.
Dağılım:
İnsan normal immün globulini plazma ve ekstravasküler sıvı arasında rölatif olarak hızla
dağılır. İntra ve ekstravasküler kompartımanlar arasında dengeye, yaklaşık olarak 3-5 gün
sonra erişilir.
Biyotransformasyon:
İnsan normal immün globulini bir protein olup, bu nedenle endojen proteinlere benzer şekilde
metabolize edilir.
Eliminasyon:
FLEBOGAMMA % 5 DIF’in yarılanma ömrü yaklaşık 30-32 gündür. Bu yarılanma ömrü,
özellikle primer immün yetmezlikte, hastadan hastaya değişebilir.
IgG ve IgG-kompleksleri retiküloendoteliyal sistem hücrelerinde yıkılır.
Doğrusallık/Doğrusal olmayan durumlar:
Hiçbir sağlıklı veri mevcut değildir.
Hastalardaki karekteristik özellikler
Pediyatrik popülasyon:
14Pediyatrik popülasyonda, farmakokinetik özellikler açısından hiçbir fark beklenmemektedir.
5.3. Klinik öncesi güvenlilik verileri
Tek doz toksisite testi, sıçanlar ve farelerde gerçekleştirilmiştir. 2500 mg/kg doza kadar
FLEBOGAMMA % 5 DIF ile yürütülen klinik olmayan çalışmalarda mortalitenin olmayışı ve
uygulama yapılan hayvanların solunum, dolaşım ve merkezi sinir sistemlerini etkileyen
kanıtlanmış herhangi bir advers belirtinin olmayışı, FLEBOGAMMA % 5 DIF’in
güvenliliğini desteklemektedir.
Tekrarlanan doz toksisite testi ve embriyo-fetal toksisite çalışmalarının, antikorlar ile
etkileşimine ve indüksiyonuna bağlı olarak pratikte geçerliliği yoktur. Yeni doğanların
bağışıklık sistemi üzerine ürünün etkisi çalışılmamıştır.
6. FARMASÖTİK ÖZELLİKLER
6.1. Yardımcı maddelerin listesi
D-sorbitol
Enjeksiyonluk su
6.2. Geçimsizlikler
Bu tıbbi ürün diğer tıbbi ürünlerle veya diğer herhangi bir IVIg ürünleri ile
karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklayınız. Ürün dondurulmamalıdır.
6.5. Ambalajın niteliği ve içeriği
Klorobütil kauçuk tıpalı, tip-II cam flakon içerisinde 200 ml solüsyon.
Ambalaj büyüklüğü: 1 flakon
Tüm ambalaj boyutları pazarlanmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Ürün kullanılmadan önce oda sıcaklığına veya vücut sıcaklığına getirilmelidir.
Çözelti berrak veya hafif opalesan ve renksiz veya hafif sarımsı renkte olmalıdır. Bulanık
veya içerisinde partikül-tortu bulunan çözeltileri kullanmayınız.
15Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dem İlaç San. ve Tic. A.Ş.
Dem Plaza İnönü Mah. Kayışdağı Cad. No:172
34755 Ataşehir-İstanbul
Tel: 0216 4284029
Faks: 0216 4284086
8. RUHSAT NUMARASI
2014/139
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.2014
Ruhsat yenileme tarihi: 31.01.2020
10. KÜB’ÜN YENİLENME TARİHİ
-
16