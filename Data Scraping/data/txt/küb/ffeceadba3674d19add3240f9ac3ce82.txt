1 / 5 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
CİCLORES %0 ,05 göz damlası, emülsiyon  
Steril, koruyucu içermez.  
 
2. KALİTATİF VE KANTİTATİF BİLEŞİM  
Her 1 ml’de;  
Etkin madde : 
Siklosporin    0,5 mg  
 
Yardımcı madde(ler) : 
Kastor yağı    12,5 mg  
Yardımcı maddeler için bölüm 6.1’e bakınız.  
 
3. FARMASÖ TİK FORM  
Göz damlası, emülsiyon  
Koruyucu içermeyen , beyaz renkli homojen faz ayrımı olmayan opak emülsiyon  
 
4. KLİNİK ÖZELLİKLER  
4.1 Terapötik endikasyonlar  
Keratokonjo nktivitis sikka ile ilişkili oküler enflamasyona bağlı olarak gözyaşı yapımının 
baskılandığı öngörülen hastalarda gözyaşı yapımının artırılmasında endikedir. Başka bir 
topikal anti -inflamatuvar ilaç ya da punktal tıkaç kullanan hastalarda gözyaşı yapımında artış 
görülmemiştir.  
 
4.2 Pozoloji ve uygulama şekli  
Pozoloji/uyg ulama sıklığı ve süresi:  
Önerilen dozaj, her bir göze yaklaşık 12 saat arayla günde 2 kez 1 damla CİCLORES 
damlatılmasıdır.  
 
Uygulama şekli:  
CİCLORES, göze damlatılarak uygulanır. Damlalık ucunun ve çözeltinin kontamine olmasını  
ve göz yaralanmasını  önleme k için, şişenin damlalık ucunun  göze,  göz kapaklarına, çevresine 
veya başka yüzeylere temas etmemesine dikkat edilmelidir. Kullanılmadığı sürece şişe sıkı bir 
şekilde kapalı tutulmalıdır. CİCLORES suni gözya şları ile birlikte kullanılabilir; preparatların 
damlatılmaları arasında 15 dakikalık bir süre bulunmalıdır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Topikal oftalmik kullanım ile ilgili olarak bu popülasyona ait bir bildirim bulunmamaktadır.  
 
Pediyatrik popülasyon:  
CİCLORES ’in etkililik ve güvenliliği  16 ya şın altındaki çocuklarda saptanmamıştır.  2 / 5 
 Geriyatrik popülasyon:  
CİCLORES ’in etkililik ve güvenliliği genç ve yaşlı hastalar arasında bir farklılık 
göstermemektedir.  
 
4.3 Kontren dikasyonlar  
CİCLORES aktif oküler enfeksiyonu olan hastalarda ve bileşimindeki maddelerden herhangi 
birine karşı daha önceden aşırı duyarlılığı olduğu bilinen ya da şüphelenilen hastalarda 
kontrendikedir.  
 
4.4 Özel kullanım uyarıları ve önlemleri  
CİCLORES sadece oftalmik kullanım içindir.  
 
Emülsiyonun kontamine olmasını ve göz yaralanmasını önlemek için , göz damlasının  ucu 
göze ya da herhangi bir yüzeye temas ettirilmemelidir.  
 
CİCLORES göz damlası, emülsiyon , herpes keratit hikayesi olan hastalarda incelenmemiştir.  
 
CİCLORES , gözde kontakt lens varken uygulanmamalıdır. Tipik olarak gözyaşı yapımı 
azalmış olan hastalar kontakt lens taşımamalıdır. Eğer gözde kontakt lens var ise, emülsiyon 
uygulanmadan önce çıka rılmalıdır. CİCLORES uygulamasından 15 dakika sonra lensler 
tekrar takılabilir.  
 
CİCLORES ’in etkililik ve güvenliliği  16 yaşın altındaki çocuklarda saptanmamıştır.  
 
CİCLORES ’in etkililik ve güvenliliği  genç ve ya şlı hastalar arasında bir farklılık 
gösterme mektedir.  
 
CİCLORES uygulamasını takiben oküler bakteriyel ya da fungal enfeksiyonlarda bir artış 
bildirilmemiştir.  
 
CİCLORES , kastor yağı içermektedir. Deri reaksiyonlarına sebep olabilir.  
 
4.5 Diğer tıbbi ürünler ile etkileşimler ve diğer etkileşim şekilleri  
CİCLORES suni gözyaşları ile birlikte kullanılabilir; preparatların damlatılmaları arasında 15 
dakikalık bir süre bulunmalıdır. Topikal olarak uygulanan CİCLORES ’in sistemik ilaçlarla 
herhangi bir etkileşiminin ortaya çıkması beklenmemektedir. Topikal oft almik siklosporinle 
birlikte uygulanan oftalmik ilaçların etkileşimi açısından çok fazla bilgi mevcut değildir.  
 
4.6 Gebelik ve laktasyon  
Genel tavsiye  
Gebelik kategorisi C'dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlara ilişkin veri bulunmamaktadır.  3 / 5 
 Gebelik dönemi  
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya 
doğum ve/veya doğum sonrası gelişim üzerindeki etkiler bakımından yetersizdir. İnsanl ara 
yönelik potansiyel risk bilinmemektedir.  
 
CİCLORES gebelerde açıkça gerekmedikçe kullanılmamalıdır. Kesinlikle kullanılması 
gerekli ise, fetus üzerindeki risk/yarar oranı değerlendirilerek, doktor gözetiminde 
kullanılmalıdır.  
 
Laktasyon dönemi  
İlacın anne sütüne geçip geçmediği bilinmemektedir. Bu nedenle, kesinlikle kullanılması 
gerekli ise, risk/yarar oranı değerlendirilerek, doktor gözetiminde kullanılmalıdır.  
 
Üreme yeteneği/Fertilite  
Topikal oftalmik kullanım ile ilgili olarak insanda üreme yetene ği/fertiliteye etkisi 
bildirilmemiştir.  
 
4.7 Araç ve makine kullanımı üzerindeki etkiler  
Bütün oküler ilaçlarda olduğu gibi, ilaç verildiğinde geçici bir görme bulanıklığı söz konusu 
olursa, hastanın araba sürmeye veya makine kullanmaya başlamadan önce görmesi  tekrar 
netleşene kadar beklemesi gerekir.  
 
4.8 İstenmeyen etkiler  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek  
(≥1/10.000 ila < 1/1.000); çok seyrek (< 1/10.000), bilinmiy or (eldeki verilerden hareketle 
tahmin  edilemiyor).  
 
Göz hastalıkları  
Çok yaygın:  Gözde yanma  
Yaygın:  Konj onktivada hiperemi, oküler akıntı, epifora (göz ya şarması), gözde a ğrı, 
yabancı  cisim hissi, ka şıntı, batma ve görme bozuklu ğudur (sıklıkla bulanık 
görme)  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli adv ers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;          
e-posta: tufam@titck.gov.tr; tel: 0 800 314 00 08; faks: 0 312 218 35 99)  
 
4.9 Doz aşımı ve tedavisi  
CİCLORES ’in oftalmik kullanımı ile ilgili olarak insanlarda bir doz aşımı bildirilmemiştir. 
Doz aşımı olduğu düşünülen durumlarda genel semptomatik ve destekleyici tedavi 
uygulanabilir.  4 / 5 
 5. FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik Grup:  Oftalmolojikler, diğer oftalmolojikler   
ATC Kodu:  S01XA18  
 
CİCLORES (siklosporin oftalmik emülsiyon), anti -inflamatuvar etkilere sahip topikal bir 
immünomodülatör olan siklosporin içermektedir.  
 
Siklosporin sistemik olarak uygulandığında immünos upresif bir ajandır. Keratokonjo nktivitis 
sikka il e ilişkili oküler enflamasyona bağlı olarak gözyaşı  yapımının baskılandığı öngörülen 
hastalarda, siklosporin emülsiyonunun parsiyel bir immünomodülatör olarak etkilediği 
düşünülmektedir. Kesin etki mekanizması bilinmemektedir.  
 
5.2 Farmakokinetik özellikler  
Genel özellikler  
Göze uygulanan siklosporin sonrasında kandaki siklosporin A konsantrasyonları spesifik 
yüksek basınçlı sıvı kromatografisi -kitle spektrometri deneyi ile ölçülmüştür. İnsanda, 
siklosporinin günde iki kez 12 ay süreyle topikal olarak uygulanma sından sonra, siklospor inin 
kan konsantrasyonlarının 0, 1 ng/mL’lik saptama sınırının altında olduğu bulunmuştur. 
Siklosporin oftalmik emülsiyonun 12 aylık tedavisi sırasında kanda herhangi bir ilaç birikimi 
saptanmamıştır.  
 
Oküler uygulama ile ilgili olarak emilim, dağılım, biyotransformasyon ve eliminasyon verileri 
bildirilmemiştir.  
 
5.3 Klinik öncesi güvenlilik verileri  
Preklinik etkiler, insanlardaki maksimum uygulamayı yeterince aştığı kabul edilen, klinik 
önemi az olan, sistemik uygulamada gözlenmişti r. Tedavi ile ilişkili sistemik ya da oküler 
toksisite oluşmamıştır. Çoğul dozlamada ilacın biriktiği herhangi bir sistem saptanamamıştır.  
 
6. FARMASÖTİK ÖZELLİKLER  
6.1 Yardımcı maddelerin listesi  
Kastor yağı (Hint yağı)  
Polisorbat 80  
Karbomer  
Gliserol  
Sodyum hidroksit  
Enjeksiyonluk su  
 
6.2 Geçimsizlikler  
Bilinen herhangi bir geçimsizliği bulunmamaktadır . 
 
6.3 Raf ömrü  
24 ay  5 / 5 
 Şişe ilk kez açıldıktan sonra ürün 90 gün içerisinde kullanılmalıdır . Bu süre içerisinde ürün 
25°C altındaki oda sıcaklığında saklanabilir.  
 
6.4 Saklamaya yönelik özel tedbirler  
25°C  altındaki oda  sıcaklığında saklayınız . 
 
6.5 Ambalajın niteliği ve içeriği  
CİCLORES’ in ambalaj malzemesi olarak opak beyaz, düşük yoğunluklu polietilen şişe ve 
damlalıklı, çevirmeli beyaz kapak kullanılmaktadır. Karton kutu  içerisinde , 5,5 ml emülsiyon 
içeren 1 adet şişe ve   kullanma talimatı ile birlikte sunulur.  
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
SABA İlaç San. ve Tic. A.Ş.  
Halkalı Merkez Mah. Bas ın Ekspres Cad. 34303 No:1  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail: saba@sabailac.com.tr  
 
8. RUHSAT NUMARASI  
2022/240  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 06.05.2022  
Ruhsat yenileme tarihi:  
 
10. KÜB’ÜN YENİLENME TARİHİ  