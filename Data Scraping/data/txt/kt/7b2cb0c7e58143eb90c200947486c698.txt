 
1 / 9 
 KULLANMA TALİMATI  
 
ARUCOM  göz damlası  
Göz içine uygulanır. 
 
• Etkin madde:  Her ml’de 50 µg latanoprost ve 5 mg timolole eşdeğer 6.83 mg timolol maleat 
içerir.  
• Yardımcı maddeler:  Benzalkonyum klorür, sodyum dihidrojen fosfat monohidrat  (E399) , 
disodyum fosfat anhidröz  (E399) , sodyum klorür, enjeksiyonluk su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içer mektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu K ullanma T alimatında:  
1. ARUCOM  nedir ve ne için kullanılır?  
2. ARUCOM’u  kullanmadan önce dikkat edilmesi gerekenler  
3. ARUCOM  nasıl kullanıl ır? 
4. Olası yan e tkiler  nelerdir?  
5. ARUCOM’u n saklanması  
Başlıkları yer almaktadır. 
 
1. ARUCOM  nedir ve ne için kullanılır?  
ARUCOM , bir mililitresi 50 mikrogram latanoprost ve 5 mg timolole eşdeğer 6.83 mg timolol 
maleat içeren göz damlasıdır. 2.5 mililitre solüsyon içeren plastik şişelerde sunulmaktadır.  
ARUCOM , açık açılı glokom ve göz deki yüksek tansiyon hastalığına karşı göze daml atılarak 
kullanılan sabit kombinasyonlar grubuna dahil bir ilaçtır. 
ARUCOM  göz damlası, iki farklı ilacın bileşimidir, bu iki ilaç göz basıncını farklı yollarla 
düşürür. Timolol, beta blokerler olarak bilinen ilaç grubundandır ve gözün içinde oluşan sıvını n 
göz içine akışını azaltarak gözün basıncını düşürür. Latanoprost gözün içindeki sıvının doğal yoldan dışarıya akışını arttırır.   
2 / 9 
 ARUCOM  beta blokerler, prostaglandinler veya göz içi basıncını azaltan göz damlalarına yeterli 
yanıt vermeyen açık açılı gloko m ve gözünde yüksek tansiyonu (oküler hipertansiyon) olan 
hastaların tedavisinde kullanılır. 
 
2. ARUCOM’u  kullanmadan önce dikkat edilmesi gerekenler  
ARUCOM’u  aşağıdaki durumlarda  KULLANMAYINIZ  
Eğer , 
• Astım gibi solunum hastalığınız veya astım geçmişiniz varsa  ya da başka bir nedene bağlı 
ciddi solunum problemleriniz varsa. 
• Kalp atış hızında yavaşlama, ritim bozuklukları (2., 3. derece kalp bloğu), belirgin kalp 
yetmezliği, kalp kaynaklı şok gibi kalp sorunlarınız varsa. 
• Etkin madde latanoprost timolole veya ARUCOM’u n içindeki yardımcı maddelerden 
herhangi birine karşı daha önce alerjik reaksiyon geliştirdiyseniz. 
• Hamile iseniz ya da hamile kalmayı planlıyorsanız.  
• Emziriyorsanız  
 
ARUCOM’u  aşağıdaki durumlarda DİKKATLİ KULLANINIZ  
Eğer ,  
• Mevcut koşullarda veya geçmişte astım ya da diğer akciğer sorunları, kalp sorunları, dolaşım 
sorunları, düşük kan basıncı, tiroid fonksiyon fazlalığınız (hipertiroidi zm) varsa, diyabet veya 
düşük kan şekeriniz (hipoglisemi) varsa ya da kullandığınız diğer ilaclara karşı alerji 
yaşadıysanız, kas zayıflığınız varsa veya size myastenia gravis hastalığı teşhisi konulduysa, 
hamile kalmayı düşünüyorsanız veya planlıyorsanız, emziriyorsanız, başka bir göz damlası 
kullanıyorsanız doktorunuza bildirmelisiniz.  
• Herhan gi bir kalp sorununuz varsa, doktorunuz göz damlasını kullanmadan önce 
durumunuzun kontrol altında olduğundan emin olmak isteyecektir. Doktorunuz ARUCOM  
kullanırken kalbiniz ve dolaşım sisteminiz için ekstra kontrol yaptırmanızı isteyebilir.  
• Kan bas ıncının  anestezi ile ilişkili olarak aniden düşme riski bulunduğu için, ameliyat ve 
anestezi öncesinde doktor/diş doktoru, ARUCOM  ile tedavi olduğunuzu bilmelidir. 
• ARUCOM  içindeki benzalkonyum klorür adlı bir koruyucu, gözde tahrişe neden olabilir ve 
yumuşak kont akt lenslerin rengini değiştirebilir . Kontakt lens kullanıyorsanız ARUCOM  
uygulamadan önce lensleri çıkarmanız ve uygulamadan sonra en az 15 dakika sonra takmanız  
gerekir.  
• Tiroid hastasıysanız.  
• Doğuştan glokom veya di ğer farklı nedenlerle  oluşan glokom has tasıysanız (kronik aç ı 
kapanmas ı glokomu, psödofakik hastalarda açık aç ılı glokom, enflamatuvar ve neovasküler 
glokom) gözde ağrıya neden olan bir glokom atağı (kapalı açılı glokomun akut atakları) 
yaşadıysanız, gözünüzde iltihabi bir durum varsa,   
3 / 9 
 • Gözünüzle veya görmenizle ilg ili şikayetleriniz varsa (örn. g özde kuruluk, ağrı, tahriş veya 
iltihap, bulanık görme).  
• Gözlerinizde kuruluk olduğunu biliyorsanız. 
• Herpes simpleks adı verilen  virüsün neden olduğu bir göz enfeksiyonu geçiriyorsanız veya 
daha önce geçirdiyseniz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız .  
 
ARUCOM’u n yiyecek ve içeceklerle kullanılması  
Kullanım yolu nedeniyle geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız.  
Bu tıbbi ürünün insanlarda gebelik sırasında kullanım açısından güvenliği belirlenmemiştir. 
Gebeliğin seyri bakımından ve doğmamış bebe k veya yenidoğan açısından potansiyel tehlikeli 
etkilere sahiptir. Bu nedenle, ARUCOM  gebelik sırasında kullanılmamalıdır.  
ARUCOM’u  hamile iseniz veya hamile kalmayı planlıyorsanız kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Timolol ve latanoprost anne sütüne geçebilirler. Bu nedenle ARUCOM  emziren kadınlarda 
kullanılmamalı veya ARUCOM  kullanılacaksa emzirmeye son verilmelidir.  
 
Araç ve makine kullanımı  
ARUCOM’u n göze damlatılması geçici görme bulanıklığına yol açabilir. Bu durum geçinceye 
kadar araç veya makine kullanmamalısınız.  
 
ARUCOM’u n içeriğinde bulunan bazı yardımcı maddeler hakkında önemli bilgiler  
ARUCOM , benzalkon yum klorür adı verilen bir koru yucu madde içerir . Bu koruyucu madde , 
gözde tahriş hissine neden olabilir. Bu maddenin yumuşak kontakt lenslerin renklerinin 
bozulmasına neden olduğu bilinmektedir. Bu nedenle, yumuşak kontakt lensler  ile temasından 
kaçınınız . Uygulamadan önce kontakt  lensi çıkartınız ve lensi tekrar takmak için en azından 15 
dakika bekleyiniz.  Bu tıbbi ürün her dozunda 1 mmol (23 mg)’den az sodyum ihtiva eder. Bu dozda herhangi bir 
yan etki beklenmemektedir. 
   
4 / 9 
 Diğer ilaçlarla birlikte kullanımı 
ARUCOM  sıklıkla göz ha stalıklarının tedavisi için diğer göz damlaları ile birlikte 
kullanılmaktadır. Diğer göz damlaları dahil olmak üzere başka ilaçlar kullanıyorsanız veya 
kullanmayı planlıyorsanız, özellikle de bu göz damlaları  ARUCOM  ile aynı amaçla 
kullanılıyorsa (bu durum reçetesiz alınan ilaçlar için de geçerlidir) doktorunuza bildiriniz. Yüksek kan basıncı veya kalp hastalığını tedavi etmek için kullanılan ilaçlar gibi, ARUCOM  ile 
etkileşen birkaç ilaç bulunur. Doktorunuz bunlar h akkında bilgi sahibidir.  
 
Aşağıdaki ilaçlardan birini veya birkaçını alıyorsanız doktorunuza danışınız:  
• Genellikle yüksek kan basıncı, angina, anormal kalp atışı veya Raynaud sendromunun 
tedavisinde kullanılan bir kalsiyum antagonisti (örn. nifedipin, verapamil veya diltiazem); 
• Kalp yetmezliğini hafifletmek için veya anormal kalp atışının tedavisinde kullanılan bir ilaç 
olan digoksin;  
• Anormal kalp atışının tedavisinde kullanıla n ilaçlardan, kinidin gibi anti aritmikler; 
• Yüksek kan basıncının tedavisinde kullanılan bir ilaç olan klonidin;  
• ARUCOM  ile aynı ilaç grubuna (beta bloker) ait olan ilaçlarla (örn. ağızdan alınan ya da göze 
uygulanan diğer timolol içeren ilaçlar) birlikte kullanılırsa etkileri artabilir.  
• Şeker hastalığının (diyabet) tedavisinde kull anılan ilaçlar;  
• Daha kolay idrara çıkmanızı sağlayan veya bağırsak hareketlerinizi normale döndüren ilaçlar;  
• Burun içindeki şişliği/ tıkanıklığı azaltan ilaçlar;  
• Adrenalin içeren astım ilaçları.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ARUCOM  nasıl kullanılır ? 
Uygun kullanım ve doz/uygulama sıklığı için talimatlar:  
ARUCOM’u  ilk kez açtığınızda, kutuda gördüğünüz bir boşluğa şişeyi açtığınız tarihi yazınız, 
böylelikle ilacın açıldıktan sonra 4 hafta olan kullanım süresini aşmamış olursunuz. 
Yetişkinler için doz günde bir kez , hasta göz(ler)e bir damla damlatılmasıdır. İlaç akşamları 
damlatıldığında daha iyi sonuç elde edilir.  
ARUCOM  ile başka ilaç ile birlikte kullanılacak ise, ilaçları en az beş dakika arayla damlatınız.  
 Kontakt lens kullanıcıları : 
Kontakt lens kullanıyorsanız, ilacı gözünüze damlatmadan  önce lenslerinizi  çıkar ınız. ARUCOM  
damlatıldıktan en az on beş dakika sonra l ensinizi tekrar takabilirsiniz.  
  
5 / 9 
 
Uygulama yolu ve metodu:  
ARUCOM  göze aşağıdaki şekilde uygulanır.  
 
1. Şişenin kapağını çevirerek açınız. 
2. Şişenin boynundaki beyaz emniyet  halkasını 
çıkarınız.  
3. Kapağı şişeye yeniden takarak çeviriniz ve 
sıkıca kapandığından emin olunuz. Bunu 
yaptığınızda kapağın iç kısmındaki diş, damlalığın uç kısmını delecek ve damlatma için hazır 
olacaktır.  Daha sonraki uygulamalarınızda bu işlemi tekrar etmenize gerek yoktur.  
4. Parmağınızın uç bölümünü kullanarak, hasta gözünüzün alt göz kapağını aşağıya doğru 
yavaşça çekiniz.  
5. Damlatıcının ucunu gözünüze yaklaştırıp damlatıcıyı yavaşça sıkınız ve gözünüze sadece bir 
damla damlatınız. Daha sonra alt göz kapağını serbest bırakınız.  
6. Eğer doktorunuz her iki göz için de ilaç kullanılmasını söylemişse, aynı işlemleri diğer göz 
için tekrarlayınız.  
7. Şişenin kapağını kapatınız.  
 
Değişik yaş grupları:  
Çocuklarda kullanım:  
Çocuklarda güvenlilik ve etkinlik çalışmaları yapılmamıştır. Bu nedenle, ARUCOM’u n 
çocuklarda kullanımı önerilmez.  
 Yaşlılarda kullanım:  
Doz, erişkin dozu ile aynıdır. 
 Özel kullanım durumları:  
Özel kullanımı yoktur.  
Eğer ARUCOM’u n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ARUCOM  kullandıysanız  
ARUCOM ’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
Gözünüze çok fazla ARUCOM  damlattıysanız, gözlerinizde az miktarda bir yanma, gözlerinizde 
sulanma ve kızarma olabilir, bu durum sizi rahatsız ediyorsa doktorunuzdan tavsiye alınız.  
ARUCOM’u  kazara içtiyseniz hemen doktorunuzu arayınız. 
   
6 / 9 
 ARUCOM’u  kullanmayı unutursanız  
Eğer bir damla damlatmayı unutursanız, bir sonraki damlayı zamanında damlatınız. Unuttuğunuz 
bir damla için gözünüze ikinci bir damla daha damlatmayınız. 
 
Unutulan dozları dengelemek için çift doz almayınız. 
 
ARUCOM  ile tedavi sonlandırıldığında oluşabilecek etkiler  
ARUCOM  ile tedaviyi sonlandırmak istiyorsanız doktorunuz ile konuşunuz.  
 
4. Olası yan e tkiler  nelerdir?  
Tüm ilaçlar gibi, ARUCOM’u n içeriğinde bulunan maddelere duyarlı olan kişilerde yan etkiler 
olabilir.  
Gözdeki etkileri: 
Tüm hastaların yaklaşık üçte birinde göz renginde kalıcı olabilecek değişiklik görülmüştür. 
Diğer yan etkiler genellikle geçicidir ve ilaç uygulaması sırasında orta ya çıkar.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın   : 10 hastanın en az birinde  görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hasta nın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek   : 10.000 hastanın birinden az  görülebilir.  
Bilinmiyor   : Eldeki verilerden hareketle tahmin edilemiyor.  
 
Çok yaygın:  
• İris olarak bilinen, gözün  renkli kısmındaki kahverengi pigment miktarı artışı nedeniyle, göz 
renginizde kademeli olarak gerçekleşen değişiklik. Eğer göz renginiz birkaç rengin karışımından 
oluşuyorsa (mavi -kahverengi, gri -kahverengi, sarı -kahverengi veya yeşil -kahverengi gibi) bu yan 
etki ile karşılaşma ihtimaliniz, göz rengi tek bir renk olanlara (mavi, gri, yeşil veya kahverengi 
gözler) kıyasla daha çoktur. Göz rengindeki değişikliğin meydana gelmesi yıllar alabileceği gibi, 
genellikle tedavinin 8 ayı içerisinde fark edilebilir. Renk değişimi kalıcı olabilir ve eğer ARUCOM’u  sadece tek gözünüz için kullanıyorsanız daha kolay fark edilebilir. Göz rengi 
değişikliği başka bir probleme neden olmaz. ARUCOM  tedavisi kesildikten sonra göz rengi 
değişikliği devam etmez.  
 Yaygın : 
• Gözde tahriş (batma, yanma, kumluluk hissi, gözde yabanc ı cisim hissi ve kaşıntı dahil)  
• Gözde ağrı   
7 / 9 
 Yaygın olmayan:  
• Baş ağrısı  
• Gözde pembelik/kırmızılık  
• Bir çe şit göz iltihabı (konjonktivit)  
• Bulanık görme  
• Gözde sulanma  
• Göz kapağı kenarındaki yağ bezelerinin iltihabı (blefarit)  
• Göz bebeğinin ve renkli kısmın önündeki saydam tabaka da (kornea) bozulma  
• Deride döküntü, kaşıntı  
 
Diğer yan etkiler : 
ARUCOM  kullanımı ile görülmemiş olsa bile, ARUCOM  içindeki iki bağımsız madde 
(latanoprost ve timolol maleat) için bazı yan etkiler görülmüştür. Bu nedenle ARUCOM  
kullanırken bu yan etkiler sizde de görülebilir.  
Enfeksiyon ve enfestasyon (par azitler nedeniyle oluşan hastalıklar) bozuklukları:  
• Herpes simpleks adı verilen virüsün neden olduğu gözde viral bir enfeksiyon gelişimi  
Bağışıklık sistemi b ozuklukları:  
• Alerjik reaksiyon belirtileri (deride kabarıklık ve kızarıklık ile döküntü)  
 
Psikiyatrik bozukluklar:  
• Depresyon, hafıza kaybı, cinsel istekte azalma, uyumazorluğu, kabus  
 
Sinir s istemi bozuklukları:  
• Baş dönmesi , deride karıncalanma veya uyuşma , beyin kan akışında değişiklik, myastenia 
gravis isminde bir tür kas güçsüzlüğü hastalığı  belirtilerinde kötüleşme ( eğer daha önce bu 
hastalık sizde mevcutsa ), bayılma (senkop).  
 Göz bozuklukları:  
• Daha koyu, daha kalın, daha uzun ve daha fazla kirpik ve ayva tüyü  
• Yanlış yönde uzayan kirpikler  
• Gözde/göz kapağında ve çevresinde iltihaplanma ve şişlik  
• Gözün renkli kısmında (iris) veya damar tabakasında (uvea) iltihap 
• Gözün arka kısmında şişlik (maküler ödem)  
• Göz bebeğinin önündeki saydam tabakanın iltihabı (kreatit)  
• Gözde kuruluk 
• Görmede değişiklik veya bozukluk  
• Çift görme   
8 / 9 
 • Üst göz kapağında düşme  
• Gözün arka çeperinin zedelenmesi (retina dekolmanı adı verilen bu durum daha önce bazı göz 
ameliyatları geçirmiş kişilerde görülür)  
• Gözün renkli kısmı içerisinde oluşan içi sıvı dolu kist (iris kisti)  
• Parlak ışığa dayanamama (fotofobi)  
• Göz kapağı oyuğunun derinleşmesi ile sonuçlanan göz kapağı çevresi ve göz kapağı 
değişiklikleri  
 
Kulak ile ilgili bozukluklar : 
• Kulak çınlaması  
 Kalp ile ilgili bozukluklar : 
• Göğüs ağrısında kötüleşme, çarpıntı, kalp atım ritminde değişiklik, kalp atışının yavaşlaması, 
kalp yetmezliği (kalbin durması, kalp bloğu veya karaciğer yetersizliğine bağlı olarak solunum 
yetmezliği, ödem, karaciğerde büyüme ile belirgin hastalık olan konjestif kalp yetmezliği)  
 
Kan damarları ve kan akışı ile ilgili bozukluklar : 
• Düşük kan basıncı, el , ayak parmaklarında soğukluk/renksizlik  (Raynaud fenomeni)  ve el ve 
ayaklarda  soğukluk  
 Solunum sistemi bozuklukları:  
• Astım, astımın kötüleşmesi, nefes darlığı, ani nefes alma güçlüğü (bronkospazm), öksürük 
 
Mide -bağırsak sistemi bozuklukları : 
• Bulantı , ishal, hazımsızlık, ağır kuruluğu  
 
Deri ile ilgili bozukluklar : 
• Göz kapağı derisinde  koyulaşma, saç dökülmesi , kellik, kaşıntılı döküntü veya daha önceden 
mevcut olan kaşıntılı döküntü durumunun kötüleşmesi  
 Kas ve iskelet sistemi bozuklukları : 
• Eklem ağrısı, kas ağrısı  
 
Genel bozukluklar : 
• Göğüs ağrısı, yorgunluk, ödem  
 
Bu yan etkilerden herhangi birini yaşıyorsanız  ve endişeliyseniz, lütfen hemen doktorunuza 
bildiriniz.  
  
9 / 9 
 Eğer bu kullanma talimatında bahsi geçmeyen herhangi bir yan etki ile karşılaşırsınız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.ti tck.gov.tr sitesinde yer alan "İ laç Yan Etki Bildirimi" ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. ARUCOM’u n saklanması  
ARUCOM’u  çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra ARUCOM’u  kullanmayınız.  
 
ARUCOM’u  açmamışsanız 2 -8°C arasındaki sıcaklıklarda  (buzdolabında) saklayınız. Işıktan 
koruyunuz.  
 Şişe bir kez açıldıktan sonra ilaç 4 hafta içinde kullanılmalıdır; bu süre içinde 25°C’nin altındaki oda sıcaklığında ve kendi kutusu içinde direkt güneş ışığından koruyarak saklanabilir.  
 
Ruhsat sahibi :  
Bausch & Lomb Sağlık ve Optik Ürünleri Ticaret A.Ş  
Metrocity İş Merkezi  
Büyükdere Cad. Kırgülü Sok.No:4 K:3  
Esentepe Şişli/İstanbul   
 
Üretim yeri:  
Mefar İlaç San.A.Ş.  
Ramazanoğlu Mah. Ensar Cad. No:  20 
34906 Kurtköy -Pendik/İSTANBUL  
 
 
Bu kullanma talimatı  25/02/2016 tarihinde onaylanmıştır.  