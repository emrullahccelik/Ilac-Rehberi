1 / 7  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın kullanımı  sırasında  doktora  veya hastaneye  gittiğinizde  bu ilacı 
kullandığınızı doktorunuza söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
TAGL İN 50 mg tablet  
Ağızdan  alınır.  
• Etkin  madde:  Her bir tablet  50 mg  vildagliptin içerir.  
• Yardımcı  maddeler:  : Laktoz susuz (inek sütü kaynaklı), Mikrokristalin selüloz PH102, 
Sodyum Nişasta Glikolat Tip A, Magnezyum stearat  
 
 
Bu Kullanma  Talimatında:  
1. TAGL İN nedir  ve ne için kullanılır?  
2. TAGL İN kullanmadan  önce  dikkat  edilmesi  gerekenler  
3. TAGL İN nasıl  kullanılır?  
4. Olası  yan etkiler  nelerdir?  
5. TAGL İN’in  saklanması  
 
 
Başlıkları  yer almaktadır.  
1. TAGL İN nedir  ve ne için kullanılır?  
TAGL İN, ağız yolu ile kullanılan,  kan şekerini  düşüren  ilaçlar  olarak  adlandırılan  bir ilaç 
grubuna  dahildir.  
TAGL İN, beyaz renkli, yuvarlak, düz tabletlerdir. 28, 56 veya 180 tablet içeren ambalajlar 
halinde sunulmaktadır.  
TAGL İN, yalnızca diyet ve egzersizle kontrol altına alınamayan şeker hastalığının (Tip 2 
diyabetin) tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  
Şeker  hastalığı  (Tip 2 diyabet),  vücudunuzun  yeterli  miktarda  insülin  üretemediği  ya da üretilen 
insülin doğru şekilde çalışmadığında gelişir. Hastalık ayrıca, çok fazla glukagon adı verilen 
hormonun üretildiği durumlarda da gelişebilir.  
İnsülin, özellikle yemeklerden sonra olmak üzere kanınızdaki şeker düzeyinin düşürülmesine 
yardım  eden  bir maddedir.  Glukagon,  karaciğerde  şeker  üretimini  tetikleyerek  kan şekeri  2 / 7  düzeyinin  yükselmesine  neden  olan bir maddedir.  Bu maddelerin  her ikisi de pankreas  
tarafından  üretilir.  
TAGL İN, pankreasın  daha  fazla  insülin  ve daha  az miktarda  glukagon  üretmesini  sağlar.  Bu 
şekilde,  kan şeker  düzeyinin  kontrol  altında  tutulmasına  yardım  eder.  
Doktorunuz  TAGL İN’i size kan şeker  düzeyinin  tek başına  kullanılan  bir ilaçla  kontrol  altına 
alınamadığı durumlarda başka bir kan şekerini düşüren ilaç ile kombinasyon şeklinde 
kullanmak üzere reçete edecektir.  
TAGL İN ile tedavi  görürken  size önerilen  diyet  ve/veya  egzersiz  programına  devam  etmeniz  
önemlidir.  
2. TAGL İN kullanmadan  önce  dikkat  edilmesi  gerekenler 
TAGL İN’i aşağıdaki durumlarda KULLANMAYINIZ 
Eğer:  
• Vildagliptine  ya da TAGL İN’in içerdiği  yardımcı  maddelerden  herhangi  birine  karşı  aşırı 
duyarlılığınız (alerjiniz) varsa (yardımcı maddeler listesine bakınız).  
TAGL İN’i aşağıdaki  durumlarda  DİKKATLİ  KULLANINIZ  
Eğer:  
• Orta derecede  ya da ileri derecede  böbrek  hastalığınız  varsa  (TAGL İN dozunun  azaltılması 
gerekebilir),  
• Daha  önce  TAGL İN kullandıysanız  ve yan etkiler  (karaciğer  hastalığı)  nedeniyle  bırakmak 
zorunda kaldıysanız, yeniden TAGL İN kullanmamalısınız.  
• Karaciğer  hastalığınız  varsa  karaciğer  fonksiyon  testleri  ve anomali  oluşması  durumunda  
tedavi  kesilmelidir.  
• Diyaliz  hastası  iseniz,  
• Kalp  yetmezliğiniz  varsa  (Doktorunuz  rahatsızlığınızın  derecesine  göre TAGL İN’i reçete  
edip etmeme  kararı  verecektir.)  
• Tip 1 diyabetiniz  (tip 1 şeker  hastalığı)  varsa  yani vücudunuz  insülin  üretmiyorsa  TAGL İN 
insülinin  yerine  geçmez.  
• Diyabetik ketoasidoz (şeker hastalığına bağlı olarak kanda keton cisimleri olarak 
adlandırılan maddelerin biriktiği ve koma öncesi bir duruma neden olabilen bir 
rahatsızlıktır. Bu rahatsızlık nedeniyle karın ağrısı, hızlı ve derin soluma, uyku hali veya 
nefesin olağandışı meyvemsi bir kokuya sahip olması belirtiler ortaya çıkabilmektedir) 
olarak adlandırılan durumunuz varsa,  
• Sülfonilüre olarak bilinen (diyabet için kullanılan başka bir ilaç) ilacı alıyorsanız 
(doktorunuz, kan şekerindeki düşüşün önüne geçme amacıyla, TAGLİN  ile birlikte 
aldığınız sülfonilüre dozunu düşürmek isteyebilir).  
Bu durumlar  sizin  için geçerli  ise TAGL İN kullanmadan  önce  doktorunuzla,  eczacınızla  veya 
diyabet hemşireniz ile görüşünüz.  
Şeker  hastalığına  bağlı  deri yaraları  şeker  hastalığının  sık görülen  sonuçlarından  biridir.  
Doktorunuz  ya da hemşireniz  tarafından  verilen  deri ve ayak  bakımı  tavsiyelerine  uyunuz.  3 / 7  Ayrıca,  TAGL İN kullanırken  ortaya  çıkan  kabarcık  ya da yaralar  konusunda  özellikle  dikkatli  
olmanız  tavsiye  edilmektedir.  
Pankreatit  (Pankreas  iltihabı)  ciddi,  yaşamı  tehdit  eden  tıbbi bir durum  olabilir.  Eğer  kusma  ile 
birlikte olan veya olmayan ciddi ve inatçı karın ağrısı yaşarsanız pankreatitiniz olabilir, 
TAGL İN’i kesip doktorunuza başvurunuz.  
TAGL İN tedavisine başlamadan önce karaciğer fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodik olarak tekrarlanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilmesi için 
yapılmaktadır.  
DPP-4 inhibitörleri  olarak  adlandırılan  gruba  ait ilaçları  kullanan  hastaların  bazılarında,  şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi 
başlangıcından itibaren bir gün ile yıllar arasında değişmiştir. İlaç kesildiğinde belirtiler 
sonlanmıştır ve hastalara aynı ilaç veya bu gruba ait başka bir ilaç yeniden verildiğinde 
belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağrısının olası 
nedeni olarak düşünülmeli ve uygunsa ilaç bırakılmalıdır.  
Pazarlama  sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda,  büllöz  pemfigoid  (içi su dolu kabarcıklar  oluşturan  ve bu su dolu kabarcıkların 
patlayıp açılması ile üzeri kabuklanan, yüzeysel yaralar şeklinde seyreden bir deri hastalığı) 
olarak adlandırılan ve hastaneye başvurmayı gerektiren bir durumun geliştiği rapor edilmiştir. 
İlaç bırakılması ve sistemik/topikal bağışıklık baskılayıcı ilaçlarla tedavi uygulanması 
durumunda hastaların birçoğunda durumun düzeldiği görülmüştür. TAGLİN  kullanırken 
cildinizde kabarcık ve yüzeysel yaralar ortaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden 
şüpheleniyorsanız bu durumda TAGL İN kullanmayı bırakmak konusunda doktorunuza 
danışmalı ve uygun tanı ve tedavi için bir dermatoloğa başvurulmalısınız.  
Bu uyarılar  geçmişteki  herhangi  bir dönemde  dahil  olsa sizin  için geçerliyse  lütfen  doktorunuza 
danışınız.  
TAGL İN’in yiyecek  ve içecek  ile kullanılması  
TAGL İN’i aç ya da tok karnına  alabilirsiniz.  
Hamilelik  
İlacı kullanmadan  önce  doktorunuza  veya eczacınıza  danışınız.  
Hamileyseniz, hamile olduğunuzu düşünüyorsanız ya da hamile kalmayı planlıyorsanız 
TAGL İN kullanmadan önce doktorunuza danışınız. Hamilelik sırasında TAGL İN 
kullanmamalısınız.  
Tedaviniz  sırasında  hamile  olduğunuzu  fark ederseniz  hemen  doktorunuza  danışınız.  
Emzirme  
İlacı kullanmadan  önce  doktorunuza  veya eczacınıza  danışınız.  
TAGL İN’in anne  sütüne  geçip  geçmediği  bilinmemektedir.  TAGL İN tedavisi  sırasında 
bebeğinizi emzirmemelisiniz.  
Araç  ve makine  kullanımı  
TAGL İN kullanırken sersemlik hali (baş dönmesi de içeren) hissederseniz, araç veya makine 
kullanmamalısınız.  4 / 7  TAGL İN’un  içeriğinde  bulunan  bazı yardımcı  maddeler  hakkında  önemli  bilgiler:  
TAGL İN, süt şekeri (laktoz) adı verilen bir madde içermektedir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
TAGL İN, tablet başına 1 mmol'den (23 mg) daha az sodyum içerir, yani esasında "sodyum 
içermez ". 
Diğer  ilaçlar  ile birlikte kullanımı  
Başka ilaçlar (örneğin tiyazidler, kortikosteroidler, tiroid hastalığı ilaçları ve sinir sistemini 
etkileyen  belirli  bazı ürünler  ile birlikte  sülfonilüreler,  meglitinidler  ve biguanidler  sınıfı  olarak 
adlandırılan kan şekerini düşüren ilaçlar) alıyorsanız doktorunuz TAGL İN dozunuzu 
değiştirmek isteyebilir.  
ADE inhibitörleri olarak adlandırılan gruba dahil olan ve yüksek tansiyon tedavisinde 
kullanılan ilaçları TAGL İN ile birlikte kullanan hastalarda, anjiyoödem olarak adlandırılan 
ciddi bir alerjik reaksiyon görülme riskinde artış olabilir.  
Eğer  reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz.  
3. TAGL İN nasıl  kullanılır?  
Uygun  kullanım  ve doz/uygulama  sıklığı  için talimatlar:  
Kullanılması  gereken TAGL İN dozu  hastanın  durumuna  bağlı  olarak  değişir.  Tam olarak kaç 
tablet TAGL İN almanız gerektiğini doktorunuz size söyleyecektir. TAGLİN ’in maksimum 
günlük dozu 100 mg’dır.  
Genellikle  kullanılan  TAGL İN dozu:  
• TAGLİN ’i sülfonilüre  isimli  başka  bir ilaçla  birlikte  kullanıyorsanız  günde  bir doz olarak 
sabahları 50 mg, ya da  
• TAGLİN ’i tek başına,  metformin  veya  glitazon isimli  başka  bir ilaçla  birlikte,  metformin 
ve bir sülfonilüre ya da insülin ile kombinasyon halinde kullanıyorsanız sabah 50 mg ve 
akşam 50 mg olmak üzere günde 100 mg  
• Orta derecede  ya da şiddetli  böbrek  hastalığınız  varsa  veya  diyaliz  tedavisi  alıyorsanız  
günde  bir doz olmak  üzere  sabah 50 mg 
TAGLİN ’i her gün, doktorunuzun size kullanmanızı söylediği süre boyunca kullanmaya 
devam ediniz. Bu tedaviyi uzun bir süre devam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak 
izleyecektir.  
Doktorunuz  size söylemedikçe  TAGLİN  kullanmayı  bırakmayınız. İlacınızı  zamanında almayı  
unutmayınız.  
TAGLİN ’i ne kadar  sür8eyle kullanacağınız  konusunda  sorularınız  varsa,  doktorunuza 
danışınız.  
Uygulama  yolu ve metodu:  
• TAGLİN  yalnızca  ağızdan  kullanım  içindir.  
• Tabletleri bütün olarak, bir bardak su ile yutunuz. Tabletler çiğnenmemeli, ezilmemeli ve 
bölünmemelidir.  5 / 7  • TAGLİN  aç ya da tok karnına  alınabilir.  
Değişik  yaş grupları:  
Çocuklar  ve ergenlerde kullanım:  
TAGLİN ’in çocuklarda ve ergenlerde (18 yaşından küçüklerde) kullanılmasıyla ilgili 
herhangi  bir bilgi mevcut  değildir.  Bu nedenle  TAGLİN ’in söz konusu  hastalarda  kullanılması 
önerilmemektedir.  
Yaşlılarda  kullanım:  
TAGLİN , 65 yaş ve üstü kişilerde  erişkinlerdeki  ile aynı dozda  kullanılabilir. 
Doktorunuz ayrı bir tavsiyede bulunmadıkça, bu talimatları takip ediniz.  
Doktorunuz TAGLİN  ile tedavinizin ne kadar süreceğini size bildirecektir. Tedaviyi erken 
kesmeyiniz,  çünkü  TAGLİN  tedavisini  durdurmak  hastalığınızın  daha  kötüye  gitmesine  neden 
olabilir.  
Özel kullanım durumları 
Böbrek/Karaciğer  yetmezliği:  
Hafif  derecede  böbrek  yetmezliği  olan hastalarda  doz ayarlaması  gerekli  değildir.  
Orta ya da ileri derecede  böbrek  yetmezliği  ya da son dönem  böbrek  yetmezliği  (ESRD) 
bulunan hemodiyaliz hastalarında önerilen TAGLİN  dozu, günde bir defa 50 mg’dır.  
 
Karaciğer yetmezliği olan hastalarda TAGLİN  kullanılması önerilmez.  
Doktorunuz  ayrı bir tavsiyede  bulunmadıkça,  bu talimatları  takip  ediniz.  
Eğer  TAGLİN ’in etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
Kullanmanız  gerekenden  daha  fazla  TAGLİN  kullandıysanız:  
TAGLİN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. Tıbbi müdahale gerekebilir. Bir doktora görünmeniz veya hastaneye gitmeniz 
gerekiyorsa, ilaç paketini yanınızda götürünüz.  
TAGLİN ’i kullanmayı  unutursanız:  
İlacınızı her gün aynı saatlerde, tercihen sabahları almanız önerilir. TAGLİN  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız.  
Unutulan  dozları  dengelemek  için çift doz almayınız.  
TAGLİN  ile tedavi  sonlandırıldığında  oluşabilecek  etkiler:  
TAGLİN  tedavisini  durdurmak  hastalığınızın  daha  kötüye  gitmesine  neden  olabilir. 
Doktorunuz tarafından belirtilmedikçe, tedaviyi durdurmayınız.  
4. Olası  yan etkiler  nelerdir?  
Tüm  ilaçlar  gibi TAGLİN ’in içeriğinde  bulunan  maddelere  duyarlı  olan kişilerde  yan etkiler  
olabilir . 
 6 / 7  Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın  :10 hastanın 1’inden fazla görülebilir.  
Yaygın  :10 hastanın birinden az fakat 100 hastanın birinden fazla görülebilir. 
Yaygın  olmayan  :100 hastanın  birinden  az fakat  1.000  hastanın  birinden  fazla  görülebilir.  
Seyrek  :1.000  hastanın  birinden  az fakat  10.000  hastanın  birinden  fazla 
görülebilir.  
Çok seyrek  :10.000  hastanın  birinden  az görülebilir.  
Bilinmiyor  :Eldeki  veriler  ile belirlenemeyecek  kadar  az hastada  görülebilir.  
Aşağıdakilerden  biri olursa,  TAGLİN ’i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anjiyoödem (seyrek) olarak adlandırılan ciddi alerjik bir reaksiyona işaret eden, yüzde, 
dilde  ya da boğazda  şişme, yutkunma  zorluğu, solunum güçlüğü, aniden başlayan döküntü 
ya da kurdeşen  
• Karaciğer hastalığına (hepatit) (bilinmiyor) işaret eden, gözlerde ve/veya deride sarı renk, 
mide bulantısı, iştah kaybı ya da idrar renginde koyulaşma  
• Sırta  yansıyabilen,  bulantı  ve kusma  ile seyredebilen  şiddetli  ve inatçı  üst karın  ağrısı  (olası 
iltihaplı pankreas belirtisi) (seyrek)  
Bu çok ciddi  yan etkilerin  hepsi  oldukça  seyrek  görülür.  
Eğer  bunlardan  biri sizde  mevcut  ise, acil tıbbi müdahaleye  veya  hastaneye  yatırılmanıza  gerek  
olabilir.  
TAGLİN  kullanıldığında  oluşabilecek  yan etkiler:  
• Çok yaygın:  boğaz  ağrısı,  burun  akıntısı, ateş. 
• Yaygın:  ciltte  kaşıntı,  döküntü,  kaşıntılı  deri iltihabı,  titreme,  baş ağrısı,  sersemlik  hali, 
kas ağrısı,  eklem  ağrısı,  kabızlık,  ellerde,  ayak  bileklerinde  veya  ayaklarda  şişme  (ödem),  aşırı 
terleme, kusma, midede ve mide çevresinde ağrı (karın ağrısı), ishal, mide ekşimesi, bulantı 
(kusacak gibi hissetme), bulanık görme, güçsüzlük, üst solunum yolu enfeksiyonu.  
• Yaygın  olmayan:  kilo artışı,  üşüme,  halsizlik,  cinsel  işlev  bozukluğu,  düşük  kan şekeri,  
gaz, kurdeşen,  karaciğer  testlerinde  anormallik.  
• Seyrek:  pankreas  iltihabı  
Ürün  pazara  sunulduktan  sonra  aşağıdaki  yan etkiler  bildirilmiştir: 
Bilinmiyor (Eldeki veriler ile sıklığı belirlenemiyor):  
• Derinin  soyulmuş  olduğu  alanlar  ve kabarcıklar  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri  
kabuklanan, yüzeysel yaralar şeklinde seyreden bir deri hastalığı olan büllöz pemfigoid  
• Deri döküntüsü  veya  cilt yüzeyinin  altında  sivri,  düz, kırmızı,  yuvarlak  lekelere  veya 
morarmaya  neden  olabilen  kan damarı  iltihabı  (vaskülit)  
• Hepatit  (karaciğer  iltihabı).  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  7 / 7  Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. TAGLİN ’in saklanması  
TAGLİN ’i çocukların  göremeyeceği,  erişemeyeceği  yerlerde  ve ambalajında  saklayınız.  
 
  TAGLİN’i  30°C altında oda sıcaklığında ve ambalajında saklayınız. Nemden koruyunuz.  
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra  TAGLİN ’i kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen  toplama  sistemine  veriniz.  
 
Eğer  ambalajın  hasar  görmüş  olduğunu  fark ederseniz  TAGLİN ’i kullanmayınız.  
Ruhsat sahibi:   
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim yeri:   
NOBEL İLAÇ SANAYİİ VE TİCARET A.Ş.  
Merkez  81100 DÜZCE  
 
Bu kullanma  talimatı  ../../  tarihinde  onaylanmıştır.  