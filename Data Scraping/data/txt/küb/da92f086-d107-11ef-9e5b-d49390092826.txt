KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRİKAVER 1,5 mg/5mL + 66,5 mg/5 mL şurup
2. KALİTATİF VE KANTİTATİF BİLEŞİM
Etkin madde:
5 mL’lik her ölçekte etkin madde olarak:
Terbütalin sülfat 1,5 mg
Gayafenezin (gayakol gliseril eter) 66,5 mg
Yardımcı maddeler:
Sorbitol (%70) (E420) 1,25 g
Sodyum benzoat (E211) 0,005 g
Etanol (%96) 0,05 g
Sodyum sakkarin 0,00375 g
Diğer yardımcı maddeler için bölüm 6.1’e bakınız.
3. FARMASÖTİK FORM
Şurup
BRİKAVER Şurup, berrak, renksiz, hafif sarı çözelti
4. KLİNİK ÖZELLİKLER
4.1. Terapötik endikasyonlar
Astımda bronkokonstriksiyonu azaltarak semptom giderici olarak kullanılan rahatlatıcı
ilaçlardır. Kontrol edici ilaç olarak kullanılmamalıdırlar.
KOAH’ta semptomları azaltmak için ve kurtarıcı ilaç olarak kullanılırlar. Düzenli tedavide
tercih edilmezler.
4.2. Pozoloji ve uygulama şekli
Pozoloji/uygulama sıklığı ve süresi:
BRİKAVER, astımın ve bronkospazm ve sekresyonun komplikasyon olarak ortaya çıktığı diğer
akciğer hastalıklarının idame tedavisinde kullanılır. İdame tedavisi olarak kullanıldığında, hasta
aynı zamanda inhale kortikosteroidler, lökotrien reseptör antagonistleri gibi optimal anti-
enflamatuvar tedavi de almalıdır.
Doz, hastanın durumuna göre ayarlanmalıdır.
Erişkinler ve 12 yaş ve üstündeki çocuklar:
Günde 3 kez 3- 4,5 mg (10- 15 mL).
1/96 yaş ve 12 yaşından küçük çocuklar:
Günde üç kez 0,075 mg (0,25 mL) /kg vücut ağırlığı; günde üç kez 15 mL’lik doz aşılmamalıdır.
Uygulama şekli:
Oral olarak alınır.
Özel popülasyonlara ilişkin ek bilgiler
Böbrek/Karaciğer yetmezliği:
BRİKAVER ’in böbrek ya da karaciğer yetmezliği olan hastalarda kullanımı ile ilgili veri
bulunmamaktadır.
Pediyatrik popülasyon
BRİKAVER, 6 yaş altındaki çocuklarda kullanılmamalıdır.
Geriyatrik popülasyon
BRİKAVER, geriyatrik hastalarda erişkinler ile aynı dozda kullanılır.
4.3. Kontrendikasyonlar
BRİKAVER, aşağıdaki durumlarda kontrendikedir:
• Terbütalin sülfata, gayafenezine veya BRİKAVER içeriğindeki yardımcı maddelerden
herhangi birisine karşı aşırı duyarlılığı olan hastalarda,
• Gebelik ve çocuk doğurma potansiyeli olup herhangi bir kontraseptif yöntem
kullanmayan kadınlarda,
• 6 yaşın altındaki çocuklarda.
4.4. Özel kullanım uyarıları ve önlemleri
Önerilen doz aşılmamalıdır; gayafenezin, yüksek dozlarda üriner taş ve santral sinir sisteminde
etkilere neden olabilir (bkz. bölüm 4.9). Tüm β2-agonistlerinde olduğu gibi, tirotoksikozlu
hastalarda dikkatli olunmalıdır. BRİKAVER de dahil olmak üzere sempatomimetik ilaçlarla
kardiyovasküler etkiler görülebilir. Pazarlama sonrası deneyim ve yayınlanmış literatürde,
nadir olarak beta-agonistlerle ilişkili bazı miyokardiyal iskemi vakaları mevcuttur. BRİKAVER
alan ve ağır kalp yetmezliği mevcut olan hastalar (örn. iskemik kalp hastalığı, aritmi veya ağır
kalp yetmezliği), göğüs ağrısı veya kalp hastalığının kötüleşmesine ilişkin başka belirtiler
yaşarlarsa, tıbbi yardım almaları gerektiği konusunda uyarılmalıdır. Respiratuvar veya kalp
kaynaklı olabileceğinden, dispne ve göğüs ağrısı gibi semptomlar dikkatli şekilde
değerlendirilmelidir.
β2-agonistlerin hiperglisemik etkileri nedeniyle, diyabetli hastalarda başlangıç döneminde
ilave kan şekeri kontrolleri gerçekleştirilmesi önerilir.
2/9β2-agonist tedavisi, potansiyel ağır hipokalemiye yol açabilir. Hipoksi bu riski
artırabileceğinden, özellikle ağır akut astım nöbetlerinde dikkatli olunmalıdır. Uygulanan ek
tedaviler hipokalemik etkiyi güçlendirebilir (bkz. Bölüm 4.5). Bu tür durumlarda, serum
potasyum düzeyinin izlenmesi önerilir.
β2-agonistlerle idame tedavisi gerektiren inatçı astımı olan hastalara, aynı zamanda inhale
kortikosteroidler, lökotrien reseptör antagonistleri gibi optimal anti-enflamatuvar tedaviler de
uygulanmalıdır. Bu hastalara, semptomlar azalsa dahi, BRİKAVER tedavisine başlandıktan
sonra anti-enflamatuvar tedaviye devam etmeleri söylenmelidir. Semptomların devam etmesi
veya β2-agonist tedavisinin artırılmasının gerekmesi altta yatan hastalığın kötüleştiğini gösterir
ve bu durumda tedavi yeniden değerlendirilmelidir.
Tokoliz
Oral kısa etkili β2 agonistler, preterm eylemin akut tokolizinde ve uterus kaslarının
gevşemesinde kalıcı etkinliğin devamını sağlamamasına karşılık kullanım sürecinde artan,
annede miyokardial infarktüs, pulmoner ödem ve bebekte kardiyomegali gibi ölümcül
kardiyovasküler olaylar ile ilişkili bulunmuştur. Bu nedenle oral formülasyonların bu
endikasyonlarda yararları riskleri karşılayamadığı için oral kısa etkili β2 agonistler hiçbir
obstetrik endikasyonda kullanılmamalıdır.
Sorbitol uyarısı
BRİKAVER, sorbitol içermektedir. Nadir kalıtımsal früktoz intolerans problemi olan hastaların
bu ilacı kullanmamaları gerekir.
Sodyum uyarısı
BRİKAVER, her bir dozunda (5 ml’de) 1 mmol (23 mg)’dan daha az sodyum ihtiva eder, yani
aslında “sodyum içermez”.
Etanol uyarısı
BRİKAVER, az miktarda (her 5 ml’lik dozda 100 mg’dan daha az) etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Beta-reseptör blokerler (göz damlaları dahil), özellikle selektif olmayanlar beta-agonistlerin
etkisini kısmen ya da tamamen ortadan kaldırabilir.
Halojenli anestezikler
Kardiyak aritmi riskini artırdığından β2-agonistleri ile tedavi sırasında halotan anestezisi
uygulanmamalıdır. Diğer halojene anestezikler, β2-agonistlerle birlikte dikkatli şekilde
kullanılmalıdır.
3/9Potasyum kaybına neden olan ajanlar ve hipokalemi
Beta-agonistlerin hipokalemik etkisinden dolayı, BRİKAVER ile diüretikler, metil ksantin ve
kortikosteroidler gibi hipokalemi riskini yükselttiği bilinen serum potasyum kaybına neden olan
ajanların eşzamanlı kullanımında dikkatli olunmalı ve özellikle hipokalemiden kaynaklanan
kardiyak artimi riski artışı göz önüne alınarak dikkatli bir risk-yarar değerlendirmesinden sonra
uygulanmalıdır (bkz. bölüm 4.4). Hipokalemi ayrıca digoksin toksisitesi için predispozan bir
faktördür.
Özel popülasyonlara ilişkin ek bilgiler
Böbrek/Karaciğer yetmezliği:
BRİKAVER’in böbrek ya da karaciğer yetmezliği olan hastalarda kullanımı ile ilgili veri
bulunmamaktadır.
Pediyatrik popülasyon
BRİKAVER, 6 yaş altındaki çocuklarda kullanılmamalıdır.
Geriyatrik popülasyon
BRİKAVER, geriyatrik hastalarda erişkinler ile aynı dozda kullanılır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
BRİKAVER ’in çocuk doğurma potansiyeli olup herhangi bir kontraseptif yöntem kullanmayan
kadınlarda kullanımı kontrendikedir.
Gebelik dönemi
Terbütalin kullanan hastalarda veya hayvanlarda herhangi bir teratojenik etki gözlenmemiştir.
Gayafenezin kullanılan sıçanlarda fetüsün sağ kalımı ve gelişimi üzerinde etkiler
raporlanmıştır.
BRİKAVER’in gebelikte kullanımı kontrendikedir. Çocuk doğurma potansiyeli olan kadınlar
potansiyel risk konusunda bilgilendirilmeli ve BRİKAVER kullanımı süresince uygun
kontraseptif yöntemler kullanılmalıdır.
ß2-agonist tedavisi uygulanan annelerin prematür yenidoğan bebeklerinde geçici hipoglisemi
görüldüğü bildirilmiştir.
Astım ve diğer pulmoner rahatsızlıklar için oral beta2-agonistleri ile gerçekleştirilen idame
tedavisi, potansiyel tokolitik etkisi sebebiyle hamileliğin sonrasında dikkatle kullanılmalıdır.
4/9Laktasyon dönemi
Terbütalin süte geçer, ancak terapötik dozlarda bebek üzerinde herhangi bir etki göstermesi
beklenmez. Gayafenezin az miktarda süte geçmektedir. Bu nedenle, doktor tarafından tavsiye
edilmedikçe emzirme süresince kullanılmamalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
BRİKAVER araç veya makine kullanma yeteneğini etkilemez.
4.8. İstenmeyen etkiler
Yan etkilerin şiddeti alınan doza ve uygulama yoluna bağlıdır. Yan etkilerin çoğu
sempatomimetik aminlere özgü etkilerdir. Bu etkilerin çoğunluğu, tedavinin ilk 1-2 haftası
içinde kendiliğinden kaybolur.
Önerilen dozlarda kullanıldığında yan etkilerin görülme sıklığı düşüktür.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥ 1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Bilinmiyor: Anjiyoödem, bronkospazm, hipotansiyon ve kolaps dahil aşırı duyarlılık
reaksiyonları
Metabolizma ve beslenme hastalıkları:
Yaygın: Hipokalemi
Psikiyatrik hastalıklar:
Bilinmiyor: Uyku bozuklukları ve ajitasyon, hiperaktivite, sinirlilik ve huzursuzluk gibi
davranış bozuklukları
Sinir sistemi hastalıkları:
Çok yaygın: Tremor, baş ağrısı
Kardiyak hastalıklar:
Yaygın: Taşikardi, palpitasyonlar
Bilinmiyor: Kardiyak aritmiler, örn. atriyal fibrilasyon, supraventriküler taşikardi ve
ekstrasistoller, miyokardiyal iskemi
5/9Vasküler hastalıklar:
Bilinmiyor: Periferal vazodilasyon
Solunum, göğüs bozuklukları ve mediastinal hastalıklar:
Bilinmiyor: Paradoksikal bronkospazm*
Gastrointestinal hastalıklar:
Bilinmiyor: Bulantı, ağız ve boğaz tahrişi
Deri ve deri altı doku hastalıkları
Bilinmiyor: Ürtiker, eksantem ve döküntü
Kas-iskelet bozuklukları, bağ doku ve kemik hastalıkları#:
Yaygın: Tonik Kas spazmı
* İnhalasyon yoluyla kullanımdan hemen sonra bilinmeyen mekanizmalarla seyrek vakalarda,
hırıltı ile birlikte paradoksikal bronkospazm gelişebilir. Bu durum acilen hızlı etki eden bir
bronkodilatör ile tedavi edilmelidir. BRİKAVER tedavisine son verilmeli ve değerlendirme
sonrasında alternatif bir tedaviye başlanmalıdır.
# Birkaç hasta gerginlik hissetmiştir; bu da kas sistemine etkiler sebebiyledir ve merkezi sinir
sistemi uyarılmasından kaynaklanmamaktadır.
Sıklığı bilinmeyen advers reaksiyonlar, pazarlama sonrası spontan olarak rapor edilmiştir.
Özellikle çok yüksek dozlarda gayafenezin ile ara sıra gastrointestinal rahatsızlık ve kusma
bildirilmiştir.
Gayafenezin sıklığı bilinmemekle mide bulantısı, kusma, gastrointestinal rahatsızlık, döküntü,
uyuşukluk ve anafilaksinin de dahil olduğu aşırı duyarlılık yan etkileri ile ilişkilendirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bulgu ve belirtiler:
Başağrısı, anksiyete, tremor, bulantı, tonik kas krampları, çarpıntı, taşikardi ve kardiyak aritmi.
Bazen kan basıncında düşme görülebilir.
6/9Gayafenezin ile ilişkili spesifik doz aşımı bulgu ve belirtileri üriner taş ve santral sinir sistemi
etkilerini içerebilir (bkz. bölüm 4.4).
Laboratuvar bulguları:
Bazen hipokalemi, hiperglisemi ve laktik asidoz gelişebilir. β2-agonistler, potasyum
redistribüsyonu sonucu hipokalemiye yol açabilir.
Tedavi:
Genellikle hiçbir tedavi gerekli değildir.
Yüksek miktarda terbütalin sülfat alındığından şüpheleniliyorsa, aşağıdaki önlemlere
başvurulabilir:
Mide lavajı uygulanır, aktif karbon verilir. Asit-baz dengesi, kan şekeri ve elektrolit düzeyleri
kontrol edilir. Kalp hızı, kalp ritmi ve kan basıncı izlenir. BRİKAVER doz aşımında tercih
edilen antidot, kardiyoselektif beta-blokerlerdir. Ancak, beta-reseptör blokerleri, bronkopazm
hikayesi bulunan hastalarda dikkatle kullanılmalıdır. β2-agonist etkiye bağlı olarak periferik
damar direnci, kan basıncında belirgin bir düşmeye neden olacak kadar azalırsa, bir volüm
genişletici verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta2 adrenerjik reseptör-agonisti
ATC Kodu: R03CC53
Terbütalin temel olarak β2-reseptörlerini uyararak bronşiyal düz kasların gevşemesini, endojen
spazmojenlerin salgılanmasının inhibisyonunu, endojen mediyatörlerin yol açtığı ödemin
inhibisyonunu, mukosiliyer klerensin artmasını ve uterus kasının gevşemesini sağlayan bir
adrenerjik agonisttir.
Gayafenezinin, hava yolarında daha az viskoz mukoz üretimine yol açtığı ve ekspektoran etki
yaratarak öksürüğü hafiflettiği düşünülmektedir.
Klinik araştırmalarda terbütalin sülfat ve gayafenezin kombinasyonunun bronkodilatasyon
etkisinin 8 saate kadar devam ettiği gösterilmiştir.
7/95.2. Farmakokinetik özellikler
Genel özellikler
Emilim:
Terbütalin sülfat, ince bağırsak duvarında ve karaciğerde büyük oranda ilk geçiş
metabolizmasına uğrar. Biyoyararlanımı yaklaşık %10’dur ve terbütalin aç karnına alındığında
yaklaşık %15’e yükselir.
Gayafenezin, gastrointestinal kanaldan iyi düzeyde emilir ve plazma yarı ömrü yaklaşık 1
saattir.
Dağılım:
Maksimum terbütalin plazma konsantrasyonuna 3 saat içinde ulaşılır.
Biyotransformasyon:
Terbütalin esas olarak sülfürik asitle konjuge edilerek metabolize edilir ve sülfat konjugatı
olarak atılır. Aktif metaboliti yoktur.
Gayafenezin, idrarda metabolize edilir ve majör üriner metabolit olarak beta-(2-
metoksifenoksi)- laktik asit olarak idrarda atılır.
5.3. Klinik öncesi güvenlilik verileri
Terbütalinin toksikoloji çalışmalarında görülen en önemli toksik etkisi, fokal miyokardiyal
nekrozdur. Bu tip kardiyotoksisite çok iyi bilinen bir sınıf etkisidir ve terbütalinin etkisi, diğer
beta-reseptör agonistlerinin etkisine benzer ya da daha hafiftir.
Literatürlerde gayafenezin kullanılan sıçanlarda fetüsün sağ kalımı ve gelişimi üzerinde etkiler
raporlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Sorbitol (%70) (E420)
Gliserin
Sitrik asit monohidrat
Sodyum hidroksit
Sodyum benzoat (E211)
Disodyum edetat
Etanol (%96)
Sodyum sakkarin
Mentol
Ahududu aroması
Deiyonize su
8/96.2. Geçimsizlikler
Bilinen herhangi bir geçimsizliği yoktur.
6.3. Raf Ömrü
24 ay
6.4. Saklamaya yönelik özel uyarılar
25°C altındaki oda sıcaklığında saklanmalıdır.
6.5. Ambalajın niteliği ve içeriği
BRİKAVER, 100 ml’lik Tip III amber renkli cam şişede, plastik kapaklı, 5 ml’lik ölçeğiyle
birlikte karton kutuda kullanma talimatı ile beraber ambalajlanır.
7. RUHSAT SAHİBİ
Kentfarma İlaç A.Ş.
Beykoz / İSTANBUL
8. RUHSAT NUMARASI:
2023/426
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi : 01.11.2023
Ruhsat yenileme tarihi : --
10. KÜB’ÜN YENİLENME TARİHİ:
9/9