KISA ÜRÜN BİLGİSİ
1. BEŞERİ TIBBİ ÜRÜNÜN ADI
PERCUS SANOHALER 50 mcg inhalasyon için toz
2. KALİTATİF VE KANTİTATİF BİLEŞİM
Etkin madde:
Her inhalasyon dozunda
Flutikazon propiyonat 0.0525 mg
(0.050 mg Flutikazon propiyonat+ % 5 eksez doz)
Yardımcı maddeler:
Laktoz monohidrat 5.1475 mg
Yardımcı maddeler için 6.1’e bakınız.
3. FARMASÖTİK FORM
İnhalasyon için toz
Koyu kırmızı renkli kapak, ağızlık ve dozlama butonu, beyaz renkli ana gövde, kalan doz
sayısını gösteren doz sayacı ve beyaz renkli homojen toz içeren 60 dozluk Al/Al blister
stripten oluşan plastik cihaz.
4. KLİNİK ÖZELLİKLER
4.1. Terapötik endikasyonlar
Astımın tüm basamaklarında antienflamatuar, bronkodilatör, semptom kontrolü ve oral
steroid ihtiyacını azaltmak amaçlı kullanılır. KOAH’ta tek başına kullanılması önerilmez.
4.2. Pozoloji ve uygulama şekli
Hastalar inhale PERCUS Sanohaler tedavisinin profilaktik özelliğinden haberdar olmalı ve
belirtileri olmadığında dahi düzenli kullanmaları gerektiği konusunda uyarılmalıdır.
PERCUS Sanohaler sadece oral yolla inhalasyon içindir.
Reçete edilen her dozun minimum 2 inhalasyonla verilmesi planlanmıştır.
• Astım
Terapötik etki 4-7 günde başlar, ancak daha önceden inhale steroid almamış olan hastalarda
24 saat içinde belirli bir düzelme görülebilir.
Eğer hasta, kısa etki süreli bronkodilatörlerin daha az etkili olmaya başladığını fark ederse
veya normalden daha fazla inhalasyona ihtiyaç duyuyorsa bir doktora danışılmalıdır.
Yetişkinler ve 16 yaş üzeri çocuklar: Günde 2 kez 100-1000 mikrogram.
Hastalara hastalığın şiddetine uygun inhale PERCUS Sanohaler başlangıç dozu verilmelidir:
Hafif astım: Günde 2 kez 100-250 mikrogram
Orta şiddetli astım: Günde 2 kez 250-500 mikrogram
Şiddetli astım: Günde 2 kez 500-1000 mikrogram
Doz daha sonra, bireysel yanıtlara göre kontrol sağlanana kadar ayarlanabilir veya etkili en
düşük doza indirilebilir.
1Alternatif olarak, flutikazon propiyonatın başlangıç dozu toplam günlük beklometazon
dipropiyonat dozunun yarısı olacak şekilde veya ölçülü inhalerle verilen doza eşdeğer olacak
şekilde hesaplanabilir.
• Kronik Obstrüktif Akciğer Hastalığı (KOAH)
Günde 2 kez 500 mikrogram.
KOAH’ta tek başına kullanılması önerilmez.
Hastalar, optimum fayda için PERCUS Sanohaler’i her gün kullanmaları gerektiği
konusunda uyarılmalıdır. Fayda genellikle 3-6 ay içinde görülür. Ancak, 3-6 ay sonra
herhangi iyileşme görülmezse hasta doktora başvurmalıdır.
Uygulama şekli:
PERCUS Sanohaler sadece oral yolla inhalasyon içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer veya böbrek bozukluğu olanlarda doz ayarlaması gerekli değildir.
Pediyatrik popülasyon:
• Astım
4 yaş ve üzerindeki çocuklar:
Günde 2 kez 50-200 mikrogram.
Birçok çocukta astım günde 2 kez 50-100 mikrogramlık doz rejimi ile iyi şekilde kontrol
edilecektir. Astımı yeterli seviyede kontrol edilemeyen hastalar için doz günde 2 kez 200
mikrograma kadar çıkarılarak ilave fayda sağlanabilir.
Çocuklara hastalıklarının şiddetine göre, uygun inhale PERCUS Sanohaler başlangıç dozu
verilmedir.
Doz daha sonra, bireysel yanıtlara göre kontrol sağlanana kadar ayarlanabilir veya etkili en
düşük doza indirilebilir.
Geriyatrik popülasyon:
Yaşlı hastalarda doz ayarlaması gerekli değildir.
4.3. Kontrendikasyonlar
İlacın bileşenlerinden herhangi birine karşı aşırı duyarlılığı olanlarda kontrendikedir.
(bkz. Farmasötik Özellikleri – Yardımcı Maddelerin Listesi)
4.4. Özel kullanım uyarıları ve önlemleri
Astım tedavisinde kademeli bir program uygulanmalı ve hastanın yanıtı klinik olarak ve
akciğer fonksiyon testleriyle izlenmelidir.
Astım belirtilerini kontrol etmek için kısa etkili inhale beta -agonistlerin kullanımının
2
artması, astım kontrolünün bozulduğunu gösterir. Böyle bir durumda hastanın tedavi planı
yeniden gözden geçirilmelidir.
2Astım kontrolünde ani olarak meydana gelen ve ilerleyen kötüleşmeler potansiyel olarak
yaşamı tehdit edicidir ve böyle bir durumda kortikosteroid dozunun artırılması göz önünde
bulundurulmalıdır. Risk altında olduğu düşünülen hastaların günlük doruk akım (“peak
flow”) değeri izlenebilir.
Flutikazon propiyonat akut astım atakları için değil, rutin uzun süreli tedavide kullanılmak
içindir. Akut astım belirtilerini gidermek için hastaların hızlı ve kısa etkili inhale
bronkodilatöre ihtiyaçları olacaktır. Hastalara bu kurtarma ilaçlarını bulundurmaları tavsiye
edilmelidir.
Diğer inhalasyon tedavilerinde olduğu gibi uygulamadan sonra ani ortaya çıkan hırıltılı
solunumla birlikte parodoksal bronkospazm oluşabilir. Bu durum hızlı etkili inhale
bronkodilatörlerle hemen tedavi edilmelidir. Flutikazon propiyonat kullanımı hemen
kesilmeli hasta kontrol edilmeli ve gerekirse alternatif tedavi uygulanmalıdır.
Yanıt eksikliği veya şiddetli astım alevlenmeleri inhale flutikazon propiyonat dozu
artırılarak ve gerekli olduğunda sistemik steroid ve/veya enfeksiyon varsa antibiyotik
kullanılarak tedavi edilmelidir.
Herhangi bir inhale kortikosteroid ile, özellikle uzun süre yüksek dozda uygulandığında,
sistemik etkiler oluşabilir; bu etkilerin oluşma olasılığı oral kortikosteroidlere göre daha
azdır (bkz. Doz Aşımı). Olası sistemik etkilere Cushing sendromu, Cushingoid özellikler,
adrenal süpresyon, çocuklarda ve adolesanlarda büyümede gecikme, kemik mineral
dansitesinde azalma, katarakt, glokom ve daha seyrek olarak psikomotor hiperaktivite, uyku
bozuklukları, anksiyete, depresyon ya da agresyonu (özellikle çocuklarda) içeren psikolojik
ya da davranışsal etkiler dahildir. Bu nedenle, inhale kortikosteroid dozunun etkili kontrolün
sağlandığı en düşük doza titre edilmesi önemlidir (bkz. İstenmeyen Etkiler).
Uzun süreli ve yüksek doz inhale kortikosteroid uygulaması adrenal süpresyon ve akut
adrenal krize yol açabilir. Onaylı dozdan yüksek doz flutikazon propiyonat kullanan (tipik
olarak ≥ 1000 mikrogram/gün) 16 yaşın altındaki çocuklar özellikle risk altındadır. Akut
adrenal krizi tetikleme potansiyeli olan durumlar travma, cerrahi, infeksiyon ya da dozun ani
azaltılmasını içerir. Semptomlar tipik olarak belirgin olmayıp anoreksi, abdominal ağrı, kilo
kaybı, yorgunluk, baş ağrısı, bulantı, kusma, bilinç bulanıklığı, hipoglisemi ve nöbetleri
içerir. Stres ya da elektif cerrahi periyotlarında ek sistemik kortikosteroid desteği
düşünülmelidir.
Uzun süreli inhale kortikosteroid tedavisi gören çocukların boylarının düzenli olarak
izlenmesi önerilmektedir. Büyüme yavaşladığında, inhale kortikosteroid dozunun azaltılması
amacıyla tedavi gözden geçirilmeli ve astım kontrolünü etkili biçimde sağlayan en düşük
doza düşürülmelidir. Ek olarak, hastanın pediyatrik solunum hastalıkları uzmanına sevk
edilmesi düşünülmelidir.
Bazı bireyler birçok hastaya göre inhale kortikosteroid etkilerine karşı daha fazla duyarlılık
gösterebilir.
Flutikazon propiyonat ile tedavi aniden kesilmemelidir.
Diabetes mellitus öyküsü olan ya da olmayan hastalarda çok nadir kan glukoz düzeylerinde
artış bildirilmiştir (bkz. İstenmeyen Etkiler) ve diabetes mellitus hikayesi olan hastalara
reçete edilirken bu durum göz önünde bulundurulmalıdır.
3Tüm inhale kortikosteroidlerde olduğu gibi, aktif veya pasif pulmoner tüberkülozu olan
hastalara özel dikkat gösterilmelidir.
Pazarlama sonrası kullanım sırasında flutikazon propiyonat ve ritonavir alan hastalarda
Cushing sendromu ve adrenal süpresyon dahil sistemik kortikosteroid etkilere neden olan
klinik olarak önemli ilaç etkileşimleri bildirilmiştir. Bu nedenle hastaya sağlayacağı
potansiyel yararı sistemik kortikosteroid yan etkileri riskinden fazla değilse flutikazon
propiyonat ve ritonavirin birlikte kullanımından kaçınılmalıdır (bkz. Diğer Tıbbi Ürünler ile
Etkileşimler ve Diğer Etkileşim Şekilleri).
Flutikazon propiyonat tedavisinin önerilen dozlarında adrenal fonksiyon ve adrenal rezerv
genellikle normal sınırlarda kalır. İnhale flutikazon propiyonat tedavisinin faydası oral
steroid ihtiyacını en aza indirmektir. Bununla birlikte bazı hastalarda oral steroidlerle aralıklı
ve önceden yapılmış tedaviler sonucu advers etkilerin oluşma olasılığı bir süre için devam
edebilir. Adrenal bozukluğun boyutu, elektif prosedürlerden önce uzman tavsiyesi
gerektirebilir. Adrenal yanıt bozukluğu ihtimali stres yaratma ihtimali olan ameliyat dahil
acil durumlarda daima akılda tutulmalı ve uygun kortikosteroid tedavisi düşünülmelidir.
500 mikrogram flutikazon propiyonat alan KOAH’lı hastalarla yapılan çalışmalarda
pnömoni bildirimlerinde artış olmuştur (bkz. İstenmeyen Etkiler). Alevlenme ve pnömoninin
klinik özellikleri sıklıkla birbirleriyle örtüştüğünden, hekimler KOAH’lı hastalarda pnömoni
gelişmesi olasılığına karşı dikkatli olmalıdır.
Oral kortikosteroid ile tedavi edilen hastanın flutikazon propiyonat tedavisine geçirilmesi:
Oral kortikosteroide bağımlı hastalarda flutikazon propiyonat tedavisine geçişte dikkatli
olunmalıdır. Uzun süreli sistemik steroid tedavisinin neden olduğu adrenokortikal işlev
bozukluğunun düzelmesi zaman alabilir.
Uzun süreli ve yüksek doz sistemik steroid kullanan hastalarda adrenokortikal süpresyon
gelişebilir. Bu hastalarda adrenokortikal işlev düzenli izlenmeli ve sistemik steroid dozu
dikkatli biçimde azaltılmalıdır.
Yaklaşık bir hafta sonra sistemik steroid dozu azaltılmaya başlanmalıdır. Doz azaltılması
sistemik steroidin idame dozuna uygun olmalı ve haftalık aralıklarla azaltılmalıdır. Genel
olarak, günlük 10 mg veya daha az prednizolon (ya da eşdeğeri) idame dozu azaltılırken en
az haftalık aralıklarla, en fazla günde 1 mg olarak azaltılmalıdır. Günlük prednizolon idame
dozunun 10 mg’ın üzerinde olduğu durumlarda haftalık aralıklarla daha fazla doz azaltılması
uygun olabilir.
Adrenal yanıt bozukluğu olasılığından dolayı oral steroid tedavisinden inhale flutikazon
propiyonat tedavisine geçen hastalar özel dikkat gösterilerek tedavi edilmeli ve
adrenokortikal fonksiyonları düzenli olarak izlenmelidir.
Bazı hastalar tedavi kesilmesi sırasında solunum işlevlerinin düzelmesine karşın kendini iyi
hissetmeyebilir. Adrenal yetmezliğe ilişkin nesnel belirti bulunmuyor ise, hastalar flutikazon
propiyonat tedavisine devam edip sistemik steroidi kesme konusunda desteklenmelidir.
İnhale flutikazon propiyonat tedavisine başlamayı takiben sistemik tedavinin bırakılması
kademeli olmalıdır ve hastalar astım ataklarının kötüleşmesi, göğüs enfeksiyonu, majör
hastalık, cerrahi ve travma gibi stres oluştuğunda ek tedaviye ihtiyaçları olabileceğini
belirten uyarıcı steroid kartı taşımaları konusunda teşvik edilmelidir.
4Benzer olarak sistemik steroid tedavisinin inhale tedavi ile yer değiştirmesi, önceden
sistemik ilaç tarafından kontrol edilen, alerjik rinit veya egzama gibi alerjilerin ortaya
çıkmasına neden olabilir. Bu alerjiler antihistaminik ve/veya topikal steroidler dahil topikal
preparatlarla semptomatik olarak tedavi edilmelidir.
Hastanın inhaleri kullanma tekniği kontrol edilmelidir, çünkü optimum düzeyde ilacın
akciğerlere ulaşması için inhalerin inspirasyonla senkronize şekilde harekete geçtiğinden
emin olunmalıdır.
PERCUS Sanohaler’in her bir dozu yaklaşık 5 miligram laktoz içerir. Bu miktar, laktoz
intoleransı olan kişilerde normalde bir probleme neden olmamaktadır.
4.5. Diğer tıbbi ürünler ile etkileşimler ve diğer etkileşim şekilleri
Karaciğer ve bağırsakta gerçekleşen sitokrom P450 3A4 aracılı geniş ölçüdeki ilk geçiş
metabolizması ve yüksek sistemik klerens nedeniyle normal şartlarda flutikazon
propiyonatın, plazma konsantrasyonları inhale dozu takiben düşük olur. Bu nedenle
flutikazon propiyonatın aracılık ettiği klinik olarak anlamlı ilaç etkileşimleri
beklenmemektedir.
Sağlıklı gönüllülerle yapılan bir ilaç etkileşim çalışmasında ritonavirin (yüksek derecede
güçlü sitokrom P450 3A4 inhibitörü) intranasal uygulanan flutikazon propiyonatın plazma
konsantrasyonlarını büyük ölçüde arttırdığı, bunun da serum kortizol konsantrasyonlarında
belirgin derecede azalmaya neden olduğu gösterilmiştir. Pazarlama sonrası kullanım
sırasında intranazal veya inhalasyon yolu ile flutikazon propiyonat ve ritonavir alan
hastalarda Cushing sendromu ve adrenal süpresyon dahil sistemik kortikosteroid etkilere yol
açan klinik olarak önemli ilaç etkileşimleri bildirilmiştir. Bu nedenle, hastaya sağlayacağı
potansiyel fayda sistemik kortikosteroid yan etki riskinden fazla olmadıkça flutikazon
propiyonat ve ritonavirin birlikte kullanımından kaçınılmalıdır.
Sağlıklı gönüllülerle yapılan küçük bir çalışmada, hafifçe daha az potent bir CYP3A
inhibitörü olan ketokonazol, tek inhalasyonun ardından flutikazon propiyonatın maruziyetini
%150 artırmıştır. Tek başına flutikazon propiyonat uygulamasına kıyasla plazma kortizol
düzeyi daha fazla düşmüştür. Itrakonazol gibi diğer güçlü CYP3A inhibitörleri ile eş zamanlı
tedavinin, sistemik flutikazon propiyonat maruziyetini ve sistemik yan etki riskini artırması
beklenir. Bu duruma karşı dikkatli olunmalı ve bu tür ilaçlarla uzun süreli tedaviden
mümkün olduğunca kaçınılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Flutikazon propiyonatın çocuk doğurma potansiyeli bulunan kadınlara herhangi bir etkisi
veya doğum kontrolü (kontrasepsiyon) için kullanılan ilaçlarla herhangi bir etkileşimi
bildirilmemiştir.
Gebelik dönemi
Flutikazon propiyonatın insanda gebelikte kullanımının güvenilirliği ile ilgili yeterli kanıt
yoktur. Gebe hayvanlara kortikosteroid uygulanması, yarık damak ve intaruterin büyüme
geriliği gibi fetal gelişim anormalliklerine neden olabilir. Bu nedenle, insan fetüsü için
küçük bir risk söz konusu olabilir. Bununla birlikte, hayvanlardaki fetal değişiklikler yüksek
sistemik maruziyet sonrası ortaya çıkmaktadır. PERCUS Sanohaler, flutikazon propiyonatı
5doğrudan akciğerlere ulaştırdığından sistemik yol ile uygulamada ortaya çıkan yüksek
maruziyet söz konusu olmamaktadır. İlaç kullanımı ancak anneye sağlaması beklenen yararı
fetusa olan olası bir riskten fazla ise düşünülmelidir.
Laktasyon dönemi
Flutikazon propiyonatın anne sütü ile atılımı araştırılmamıştır. Laktasyondaki laboratuvar
sıçanlarında, subkütan uygulamayı takiben ölçülebilir plazma seviyesi sağlandığında, sütte
flutikazon propiyonat varlığı kanıtlanmıştır. Bununla birlikte, flutikazon propiyonatın
hastalara önerilen dozlarda inhalasyon şeklinde uygulamasını takiben plazma seviyeleri
düşüktür. Flutikazon propiyonatın emziren annelerde kullanılması için terapötik yarar ile
anne ve bebeğin maruz kalacağı potansiyel zarar değerlendirilmelidir.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Flutikazon propiyonatın böyle bir etki oluşturması olası değildir.
4.8. İstenmeyen etkiler
Aşağıdaki advers etkiler organ sistemi sınıflandırması ve sıklığa göre verilmiştir. Sıklık
sınıflandırması, çok yaygın (≥ 1/10), yaygın (≥ 1/100 ve < 1/10), yaygın olmayan (≥ 1/1000
ve <1/100), seyrek (≥ 1/10000 ve <1/1000), izole raporlar dahil çok seyrek (<1/10000) ve
bilinmiyor (eldeki verilerden hareketle tahmin edilemiyor) şeklinde tanımlanmıştır.
Çok sık ve sık olaylar genellikle çalışma verilerinden belirlenmiştir. Seyrek ve çok seyrek
olaylar genellikle spontan verilere dayanmaktadır.
Enfeksiyonlar ve enfestasyonlar
Çok yaygın: Ağızda ve boğazda kandidiyazis. Bazı hastalarda ağızda ve boğazda
kandidiyazis (pamukçuk) oluşur. Böyle hastaların ilaçlarını
kullandıktan sonra ağızlarını su ile çalkalamaları yararlı olabilir.
Semptomatik kandidiyazis, flutikazon propiyonat kullanımına
devam edilirken topikal antifungal ajanlarla tedavi edilebilir.
Yaygın: Pnömoni (KOAH’lı hastalarda)
Bağışıklık sistemi hastalıkları
Yaygın olmayan: Deride aşırı duyarlılık reaksiyonları
Çok seyrek: Anjiyoödem (başlıca yüzde ve orofarinkste ödem), solunum
belirtileri (dispne ve/veya bronkospazm) ve anafilaktik reaksiyonlar
Endokrin hastalıkları
Çok seyrek: Cushing sendromu, Cushingoid özellikler, adrenal süpresyon,
çocuklarda ve adölesanlarda büyümede gecikme, kemik mineral
yoğunluğunda azalma, katarakt, glokom
Metabolizma ve beslenme hastalıkları
Çok seyrek: Hiperglisemi
6Psikiyatrik hastalıklar
Çok seyrek: Anksiyete, uyku bozuklukları ve hiperaktivite ve irritabilite dahil
davranış değişiklikleri (çoğunlukla çocuklarda)
Bilinmiyor: Depresyon, agresyon (çoğunlukla çocuklarda)
Solunum, göğüs bozuklukları ve mediastinal hastalıkları
Yaygın: Ses kısıklığı (Bazı hastalarda inhale flutikazon propiyonat ses
kısıklığına neden olabilir. İnhalasyondan hemen sonra ağzın suyla
çalkalanması yararlı olabilir.)
Çok seyrek: Paradoksal bronkospazm. (Diğer inhalasyon tedavilerinde olduğu
gibi uygulamadan sonra ani ortaya çıkan hışıltılı solunumla birlikte
paradoksal bronkospazm oluşabilir. Bu durum hızlı etkili inhale
bronkodilatörlerle hemen tedavi edilmelidir. Flutikazon propiyonat
kullanımı hemen kesilmeli, hasta kontrol edilmeli ve gerekirse
altenatif tedavi uygulanmalıdır.
Gastrointestinal hastalıklar
Çok seyrek: Dispepsi
Deri ve derialtı dokusu hastalıkları
Yaygın: Kontüzyon
Kas iskelet sistemi hastalıkları
Çok seyrek: Artralji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut: Flutikazon propiyonatın tavsiye edilen dozlarının üzerindeki dozlarda akut
inhalasyonu adrenal fonksiyonların geçici süpresyonuna neden olabilir. Bu durum acil önlem
alınmasını gerektirmez; bu hastalarda flutikazon propiyonat tedavisi astımı kontrol edecek
düzeyde sürdürülmelidir, adrenal fonksiyonların birkaç gün içinde eski haline döndüğü
plazma kortizolü ölçülerek saptanabilir.
Kronik: Önerilenin üzerindeki dozların alınmasına uzun süre devam edilirse bir miktar
adrenal süpresyon oluşabilir. Adrenal rezervin izlenmesi gerekebilir. Flutikazon propiyonat
aşırı doz vakalarında tedaviye semptom kontrolünü sağlayan uygun dozlarda devam
edilebilir.
Önerilenden fazla doz alan hastalar yakından kontrol edilmeli ve doz kademeli olarak
azaltılmalıdır.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kortikosteroidler
ATC kodu: D07A C17
Flutikazon propiyonat inhalasyon yoluyla tavsiye edilen dozlarda verildiğinde akciğerlerde
güçlü bir glukokortikoid antienflamatuvar etki göstererek astım belirtilerini ve
alevlenmelerini azaltır. Klinik çalışmalara göre hastanın KOAH belirtilerinde anlamlı azalma
vardır, ayrıca yaşa, cinsiyete, başlangıç akciğer fonksiyonlarına, sigara içme veya alerji
durumuna bağlı olmaksızın akciğer fonksiyonlarında iyileşme sağlar. Bu durum yaşam
kalitesinde belirgin bir artışa yol açar.
5.2. Farmakokinetik özellikler
Genel özellikler
Emilim:
Her bir inhaler cihazı için flutikazon propiyonatın mutlak biyoyararlanımı inhalasyon veya
intravenöz farmakokinetik verilerin çalışma içerisinde ve çalışmalar arasında
karşılaştırılması ile hesaplanmıştır. Sağlıklı erişkin deneklerde mutlak biyoyararlanım
flutikazon propiyonat Accuhaler/Diskus (%7.8), flutikazon propiyonat Diskhaler (%9.0),
flutikazon propiyonat Evohaler (%10.9), salmeterol-flutikazon propiyonat Evohaler (%5.3)
ve salmeterol-flutikazon propiyonat Accuhaler/Diskus (%5.5) için belirlenmiştir. Astım ya
da KOAH hastalarında flutikazon propiyonata sistemik maruziyetin daha az derecede olduğu
görülmüştür. Sistemik absorpsiyon başlıca akciğerlerden gerçekleşir ve başlangıçta hızlı
olup daha sonra yavaşlamaktadır. Kalan inhale doz yutulabilir, fakat yutulan kısım sudaki
düşük çözünürlüğü ve %1’den daha az oral biyoyararlanımla sonuçlanan sistemik
absorpsiyon öncesi metabolizmasından dolayı sistemik maruziyete çok az katkıda
bulunmaktadır. İnhale dozun artırılmasıyla sistemik maruziyette doğrusal artış olur.
Dağılım:
Flutikazon propiyonat kararlı durumda geniş bir dağılım hacmine (yaklaşık 300 L) sahiptir.
Plazma proteinlerine bağlanma oranı orta derecede yüksektir (%91).
Biyotransformasyon:
Flutikazon propiyonat başlıca sitokrom P450 enzimi olan CYP3A4 tarafından inaktif
karboksilik asit metabolitine metabolize olarak sistemik dolaşımdan çok hızlı temizlenir.
Flutikazon propiyonatın sistemik maruziyetinde artış potansiyeli olduğundan bilinen
CYP3A4 inhibitörleri birlikte uygulanırken dikkat edilmelidir.
Eliminasyon:
Flutikazon propiyonatın dispozisyonu yüksek plazma klerensi (1150 ml/dak) ve yaklaşık 8
saat olan terminal yarılanma ömrü ile karakterizedir. Flutikazon propiyonatın renal klerensi
ihmal edilebilir düzeydedir (%0.2’den az) ve metabolit olarak %5’ten azdır.
Doğrusallık/Doğrusal Olmayan Durum:
Veri bulunmamaktadır.
Klinik çalışmalar
TORCH çalışması (TOwards a Revolution in COPD Health; KOAH’ta devrime doğru):
TORCH, KOAH hastalarında, günde 2 kez 50/500 mikrogram salmeterol/flutikazon
propiyonat, günde 2 kez 50 mikrogram salmeterol, günde 2 kez 500 mikrogram FP (flutikazon
8propiyonat) veya plasebo ile yapılan tedavinin tüm nedenlere bağlı ölümler üzerindeki etkisini
değerlendirmek için yapılan 3 yıllık bir çalışmadır. Başlangıç (bronkodilatatörden önce) FEV ’i
1
beklenen normal değerin % 60’ından az olan orta-şiddetli ve şiddetli KOAH hastaları çift-kör
tedavi almak üzere randomize edilmiştir. Çalışma boyunca, diğer inhale kortikosteroidler,
uzun etkili bronkodilatörler ve uzun süredir kullanılan sistemik kortikosteroidler dışında, her
zamanki KOAH tedavilerini almalarına izin verilmiştir. Üç yıllık hayatta kalma durumu,
çalışmadan çıkıp çıkmadıklarına bakılmaksızın hastaların tümü için tespit edilmiştir. Primer
sonlanma noktası, plaseboya kıyasla salmeterol/ flutikazon propiyonat için 3 yılda tüm
nedenlere bağlı ölümlerin azaltılmasıdır.
Plasebo Salmeterol 50 FP 500 Salmeterol/flutikazon
N = 1524 N = 1521 N = 1534 propiyonat 50/500
N=1533
3 yılda tüm nedenlere bağlı ölüm
Ölüm sayısı 231 205 246 193
(%) (% 15.2) (% 13.5) (% 16.0) (% 12.6)
Plaseboya karşı
risk oranı 0.879 1.060 0.825
Geçerli değil
(GA) (0.73, 1.06) (0.89, 1.27) (0.68, 1.00)
p değeri 0.180 0.525 0.0521
Risk oranı, 0.932 0.774
komponentlerine
karşı salmeterol/
flutikazon Geçerli değil Geçerli değil
propiyonat
50/500 (GA) (0.77, 1.13) (0.64, 0.93)
p değeri 0.481 0.007
1 birincil etkinlik karşılaştırılması üzerinde yapılmış 2 ara analizin sigara içme durumu açısından
gruplandırılmış bir log-rank analizi için ayarlanmış P değeri,
Salmeterol/flutikazon propiyonat, plaseboya kıyasla 3 yıl içinde herhangi bir zamanda ölüm
riskini % 17.5 oranında azaltmıştır (Risk Oranı 0.825 (% 95 GA 0.68, 1.00, p = 0.052; tümü ara
analizler için ayarlanmıştır). Plaseboya kıyasla, üç yıllık süre içinde herhangi bir zamanda
herhangi bir nedenden dolayı şekillenen ölümlerde, salmeterol ile % 12 azalma (p = 0.180)
ve FP ile % 6 artış (p = 0.525) olmuştur.
Cox’un Orantısal Risk modelinin kullanıldığı destekleyici bir analiz, plaseboya kıyasla 3 yıl
içinde herhangi bir zamanda ölüm riskinde % 19 azalma gösteren salmeterol/flutikazon
propiyonat için 0.811’lik (% 95 GA 0.670, 0.982, p=0.031) bir risk oranı olduğunu
göstermiştir. Model önemli faktörler (sigara içme durumu, yaş, cinsiyet, bölge, başlangıç
FEV ve Vücut Kitle İndeksi) için ayarlanmıştır. Tedavi etkilerinin bu faktörlere göre
1
değiştiğine dair kanıt yoktur.
Üç yıl içinde KOAH’a bağlı nedenlerden dolayı ölen hastaların yüzdesi plasebo için % 6.0,
salmeterol için % 6.1, FP için % 6.9 ve salmeterol/flutikazon propiyonat için % 4.7’dir.
Plaseboya kıyasla salmeterol/flutikazon propiyonat, orta şiddetli ve şiddetli alevlenmeleri %25
(% 95 GA: % 19 ve % 31 arasında; p<0.001) oranında azaltmıştır. Salmeterol/flutikazon
propiyonat alevlenme oranını, salmeterol ile karşılaştırıldığında % 12 (% 95 GA: % 5 ve
%19 arasında; p=0.002), FP ile karşılaştırıldığında da % 9 (% 95 GA: % 1 ve % 16 arasında;
p=0.024) oranında azaltmıştır. Plaseboya kıyasla salmeterol ve FP alevlenme oranını anlamlı
9derecede sırasıyla % 15 (% 95 GA: % 7 ve % 22 arasında; p<0.001) ve % 18 (% 95 GA: % 11
ve % 24 arasında; p<0.001) oranında azaltmıştır.
St George Solunum Anketi (SGSA) ile ölçülen Sağlıkla İlişkili Yaşam Kalitesi, plaseboya
kıyasla tüm aktif tedavi yöntemleri ile düzelmiştir. Üç yıl boyunca salmeterol/flutikazon
propiyonat ile sağlanan ortalama düzelme plaseboya kıyasla - 3.1 birim (% 95 GA: - 4.1 ve -
2.1 arasında; p<0.001), salmeterole kıyasla - 2.2 birim (p<0.001) ve FP’ye kıyasla - 1.2
birimdir (p=0.017).
Üç yıllık tedavi süresi boyunca, FEV değerleri salmeterol/flutikazon propiyonat ile tedavi
1
edilenlerde plasebo ile tedavi edilenlerden daha yüksektir (3 yıl boyunca ortalama fark 92 ml,
%95 GA: 75-108 ml; p<0.001). FEV ’i düzeltmede salmeterol/flutikazon propiyonat
1
salmeterolden veya FP’den daha etkilidir (salmeterol için ortalama fark 50 ml, p < 0.001 ve FP
için 44 mL’dir, p < 0.001).
Advers olay olarak bildirilen pnömoninin 3 yıllık tahmini olasılığı plasebo için % 12.3,
salmeterol için % 13.3, FP için % 18.3 ve salmeterol/flutikazon propiyonat için % 19.6’dır
(salmeterol/flutikazon propiyonatın plaseboya karşı risk oranı: 1.64, % 95 GA: 1.33 ve 2.01
arasında, p < 0.001). Pnömoni ile ilişkili ölümlerde artış olmamıştır; tedavi sırasında
birincil olarak pnömoniye bağlı oldukları düşünülen ölümler plasebo için 7, salmeterol için
9, FP için 13 ve salmeterol/flutikazon propiyonat için 8 olarak tespit edilmiştir. Kemik
kırılma olasılığında anlamlı farklılık yoktur (plasebo % 5.1, salmeterol % 5.1, FP % 5.4 ve
salmeterol/flutikazon propiyonat % 6.3; plaseboya karşı salmeterol/flutikazon propiyonat
için risk oranı: 1.22, % 95 GA: 0.87 ve 1.72 arasında, p=0.248). Göz bozuklukları, kemik
bozuklukları ve hipotalamus-hipofiz-adrenal eksen bozuklukları ile ilgili advers olayların
insidansı düşüktür ve tedaviler arasında farklılık gözlenmemiştir. Salmeterol alan tedavi
gruplarında kardiyak advers olaylarında artış olduğuna dair kanıt yoktur.
5.3. Klinik öncesi güvenlilik verileri
Toksikoloji, sadece güçlü kortikosteroidlerin önerilen terapötik dozlardan çok daha yüksek
dozlarda uygulandıklarında gösterdikleri tipteki sınıf etkileri şeklinde görülür. Mükerrer doz
toksisite çalışmalarında, üreme çalışmalarında veya teratoloji çalışmalarında yeni bir etki
tanımlanmamıştır.
Flutikazon propiyonatın in vitro ve in vivo olarak mutajenik aktivitesi yoktur ve
kemirgenlerde tümorojenik etki göstermemiştir. Hayvan modelleri üzerinde iritan veya
hassasiyet yaratıcı değildir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
106.5. Ambalajın niteliği ve içeriği
60 inhalasyon dozu içeren Al/Al blister stripten oluşan Sanohaler cihazı ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelik”lerine uygun olarak imha edilmelidir.
PERCUS Sanohaler kullanma talimatları
PERCUS Sanohaler ölçülü bir dozda hazırlanmış tozun akciğerlere inhale edilmesini sağlayan
bir cihazdır.
Aşağıda yer alan detaylı kullanma talimatında belirtildiği şekilde, öncelikle cihazın kapağı
kaldırılıp, yan tarafındaki doz hazırlama butonuna basılarak kullanıma hazırlanır. Cihazın
ağızlığı ağıza yerleştirilir. Tam bir inhalasyon sağlanabilmesi için cihazın ağızlığı, boşluk
bırakılmayacak şekilde ağıza yerleştirilmelidir. Sonrasında doz inhale edilir. İnhalasyon sonrası
cihazın kapağı sıkıca kapatılır. Cihazın kapağının kapatılması ile birlikte doz hazırlama butonu
ilk konumuna otomatik olarak geri döner. Kapak kapalıyken doz hazırlama butonu kilitli
konumda olacaktır.
Kullanılmamış bir Sanohaler içinde ayrı ayrı korunmuş olarak toz halde 60 dozluk ilaç bulunur.
Sanohaler’in alt kısmında yer alan doz göstergesi kaç doz kaldığını gösterir. İlaç miktarı
azaldığında sizi uyarmak üzere 10 - 0 arasındaki rakamlar kırmızı renkte yazılmıştır.
İlacın alınması için Sanohaler cihazının kullanımı aşağıdaki dört basamakta gösterilmiştir:
1. Cihaz kapağının açılması
2. Doz hazırlama butonuna basılması
3. İçine çekilmesi (inhale edilmesi)
4. Cihazın kapağının kapatılması
1. Cihaz kapağının açılması
Sanohaler’i açmak için bir elinizle cihazı tutarken diğer eliniz ile kapağı ok yönünde
kaldırınız. Cihazın kapağı kapalıyken doz hazırlama butonuna basmak için zorlamayınız.
112. Doz hazırlama butonuna basılması
Sanohaler’i ağızlığı size dönük olacak şekilde tutunuz. Doz hazırlama butonuna bir “klik”
sesi duyulana kadar basınız. Sanohaler artık kullanıma hazırdır.
3. İçine çekilmesi (İnhale edilmesi)
İlacı içinize çekmeden önce bu bölümü dikkatli bir şekilde okuyunuz.
- Sanohaler’i ağzınızdan uzakta tutarak, nefesinizi verebildiğiniz kadar dışarı veriniz.
Unutmayınız - asla Sanohaler’in içine nefes vermeyiniz.
- Ağızlığı boşluk kalmayacak şekilde ağzınıza yerleştiriniz. Kesintisiz bir şekilde derin bir
nefes alınız. Nefesi burnunuzdan değil, Sanohaler’in içinden alınız.
- İnhalasyon tamamlandıktan sonra Sanohaler’i ağzınızdan uzaklaştırınız.
- 10 saniye veya tutabildiğiniz kadar uzun bir süre nefesinizi tutunuz. Daha sonra normal
nefes alıp vermeye devam edebilirsiniz.
124. Cihazın kapağının kapatılması
Sanohaler’i kapatmak için bir elinizle cihazı tutarken diğer eliniz ile kapağı sıkıca kapatınız.
Sanohaler kapağı kapatılınca bir “klik” sesi duyulur ve doz hazırlama butonu ilk konumuna
otomatik olarak geri döner. Kapak kapalıyken doz hazırlama butonu kilitli konumda olacaktır.
5. Ağzı çalkalama
Sonrasında, ağzınızı su ile çalkalayınız ve tükürünüz.
Eğer doktorunuz tarafından iki inhalasyon dozu almanız tavsiye edildiyse, ilk inhalasyondan
sonra Sanohaler’in kapağını kapatarak yukarıda tarif edilen 1’den 4’e kadar olan basamakları
tekrar etmelisiniz.
UNUTMAYINIZ!
Doz hazırlama butonuna basılıp doz inhale edilmeye hazır hale geldikten sonra mutlaka inhale
edilmelidir. Doz inhale edilmediği takdirde haznede kalan ilaç, cihazın çalışma mekanizmasını
bozarak sonraki dozların alınmasında probleme neden olacaktır.
Sanohaler’i sudan ve nemli ortamlardan uzak tutunuz.
Cihaz kullanılmadığı zaman kapağını kapalı tutunuz.
Sanohaler’in içine asla nefes vermeyiniz.
Doz hazırlama butonunu sadece ilacı almaya hazır olduğunuzda ve cihazın kapağı açıkken itiniz.
Cihazın kapağı kapalıyken doz hazırlama butonuna basmak için zorlamayınız.
Doktorunuzun önerdiği dozdan fazla doz almayınız.
Sanohaler’i çocukların göremeyeceği, erişemeyeceği yerlerde ve ambalajında saklayınız.
137. RUHSAT SAHİBİ
Adı : ARVEN İLAÇ SAN. VE TİC. A.Ş.
Adresi : İstinye Mahallesi, Balabandere Caddesi, No:14 34460 Sarıyer/İstanbul
Tel : (212) 362 18 00
Faks : (212) 362 17 38
8. RUHSAT NUMARASI
2014/835
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.11.2014
Ruhsat yenileme tarihi:
10. KÜB’ÜN YENİLENME TARİHİ
14