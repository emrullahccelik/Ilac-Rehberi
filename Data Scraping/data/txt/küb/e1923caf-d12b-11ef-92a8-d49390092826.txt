KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonların
raporlanması.
1. BEŞERİ TIBBİ ÜRÜNÜN ADI
LONQUEX 6 mg/0.6 mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde: Her bir kullanıma hazır enjektör, 0.6 mL çözeltide 6 mg lipegfilgrastim* içerir.
Enjeksiyonluk çözeltinin her mL’si 10 mg lipegfilgrastim içerir.
Etkin madde, bir karbonhidrat bağlayıcı vasıtasıyla metoksi polietilen glikollü (PEG)
filgrastimin kovalent konjugatıdır**.
* Bu sadece protein içeriğine dayanmaktadır. PEG kısmı ve karbonhidrat bağlayıcı dahil
edildiğinde, konsantrasyon 20.9 mg/mL olmaktadır (her bir kullanıma hazır enjektör için 12.6
mg).
** Filgrastim (rekombinant metiyonil insan granülosit-koloni uyarıcı faktörü [G-CSF]),
rekombinant DNA teknolojisiyle Escherichia coli hücrelerinde üretilmektedir.
Bu tıbbi ürünün potensi, aynı terapötik sınıfın başka bir pegile edilmiş veya pegile edilmemiş
proteinin potensi ile kıyaslanmamalıdır. Daha fazla bilgi için bkz. bölüm 5.1.
Yardımcı maddeler:
Sorbitol: 30 mg
Sodyum hidroksit: pH ayarı için yeterli miktarda içerir.
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör
Berrak, renksiz çözelti
4. KLİNİK ÖZELLİKLER
4.1 Terapötik endikasyonlar
LONQUEX, solid tümörlerde veya Hodgkin veya Hodgkin dışı lenfoma tanısı konmuş
1/14hastalarda daha önce kemoterapiye bağlı febril nötropeni veya ağır nötropeni (mutlak nötrofil
sayısı < 500/mL) geliştiğinin dokümante edilmesi durumunda profilaktik amaçla kullanılır.
4.2 Pozoloji ve uygulama şekli
Pozoloji / uygulama sıklığı ve süresi:
LONQUEX tedavisi yalnızca onkoloji ve/veya hematoloji alanında deneyimli hekimlerle
işbirliği içerisinde verilmelidir.
Yetişkinler (≥ 18 yaş): Her kemoterapi kürü için, sitotoksik kemoterapiyi takiben yaklaşık 24
saat sonrasında deri altı enjeksiyon olarak uygulanan bir adet 6 mg LONQUEX dozu (Tek bir
kullanıma hazır enjektör) önerilmektedir. Solid kanser veya Hodgkin veya Hodgkin dışı
lenfoma tanısı konmuş hastalarda, daha önce kemoterapiye bağlı febril nötropeni veya ağır
nötropeni (mutlak nötrofil sayısı < 500/mL) geliştiğinin dokümante edilmesi durumunda
kemoterapiden en az 24 saat sonra tek doz uygulanır. Uygulanan Lonquex dozu ile bir sonraki
kemoterapi kürü arasında en az 14 gün süre olmalıdır.
Uygulama şekli:
Çözelti subkutan olarak enjekte edilir. Enjeksiyonlar karına, üst kola ve uyluğa
uygulanmalıdır.
Uygulamadan önce tıbbi ürünün kullanımı ile ilgili talimatlar için, bkz. bölüm 6.6.
LONQUEX’i kendi kendine uygulama, iyi motive olmuş, yeterince eğitilmiş ve uzman
tavsiyesine erişimi olan hastalar tarafından yapılmalıdır. LONQUEX’in ilk enjeksiyonu direkt
tıbbi gözetim altında yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek hastalığının son evresi dahil, böbrek/karaciğer yetmezliği olan hastalarda doz
değişikliği tavsiye edilmemektedir (Bkz. bölüm 5.2).
Pediyatrik popülasyon:
LONQUEX’in çocuklar ve 18 yaş altındaki adolesanlarda kullanımını önermek için yeterli
veri mevcut değildir. Mevcut veriler 4.8, 5.1 ve 5.2 nolu bölümlerde anlatılmıştır.
Geriyatrik popülasyon:
Sınırlı sayıda yaşlı hastayla yapılan klinik çalışmalarda, lipegfilgrastimin etkinlik veya
güvenlik profilleri ile ilgili olarak yaşla ilişkili herhangi bir fark yoktu. Bu nedenle, yaşlı
hastalar için doz ayarlaması gerekli değildir.
4.3 Kontrendikasyonlar
Lipegfilgrastim, pegfilgrastim, filgrastim, E. Coli türevi proteinler veya 6.1’de listelenen diğer
yardımcı maddelerden herhangi birine karşı aşırı duyarlılık.
2/144.4 Özel kullanım uyarıları ve önlemleri
Genel:
LONQUEX’in güvenlilik ve etkililiği, yüksek doz kemoterapi alan hastalarda
incelenmemiştir. LONQUEX, sitotoksik kemoterapinin dozunu artırmak amacıyla belirlenmiş
dozaj rejimleri dışında kullanılmamalıdır.
İzlenebilirliği geliştirmek için, uygulanan tıbbi ürünün ticari adı ve seri numarası hastanın
dosyasına açıkça kaydedilmelidir.
Alerjik reaksiyonlar ve immünojenisite:
G-CSF veya türevlerine aşırı duyarlı olan hastalar, muhtemel çapraz reaksiyon nedeni ile
lipegfilgrastime de aşırı duyarlılık riski altındadırlar. Çapraz reaksiyon riski sebebiyle bu
hastalarda hiçbir lipegfilgrastim tedavisi başlatılmamalıdır.
Biyolojik tıbbi ürünlerin çoğu, bir düzeyde anti-ilaç antikor yanıtına neden olur. Bazı
vakalarda, bu antikor yanıtı istenmeyen etkilere veya etki kaybına yol açabilir. Eğer bir hasta
tedaviye yanıt vermekte başarısız olursa, hastada daha ileri değerlendirme yapılmalıdır.
Eğer ciddi bir alerjik reaksiyon olursa, birkaç gün boyunca yakın hasta takibi ile uygun tedavi
uygulanmalıdır.
Hematopoietik sistem:
Lipegfilgrastim ile tedavi, miyelosupresif kemoterapinin sebep olduğu trombositopeni ve
anemiyi önlemez. Lipegfilgrastim geri dönüşümlü trombositopeniye de neden olabilir (bkz.
bölüm 4.8). Platelet sayısı ve hematokritin düzenli olarak izlenmesi önerilir. Ciddi
trombositopeniye neden olduğu bilinen tek veya kombinasyon halindeki kemoterapötik tıbbi
ürünler uygulandığında, özel dikkat gösterilmelidir.
Lökositoz oluşabilir (bkz. bölüm 4.8). Direkt olarak lökositoza dayandırılabilecek hiçbir
advers olay bildirilmemiştir. Beyaz kan hücrelerinde artma, lipegfilgrastimin farmakodinamik
etkileri ile tutarlıdır. Lipegfilgrastimin klinik etkileri ve lökositoz potansiyeli nedeni ile tedavi
sırasında düzenli aralıklarla bir beyaz kan hücresi sayımı yapılmalıdır. Eğer beyaz kan hücresi
sayısı beklenen en alt noktanın 50 x 109/L üzerinde ise, lipegfilgrastim hemen kesilmelidir.
Büyüme faktörü tedavisine yanıt olarak kemik iliğinin artan hematopoietik aktivitesi, geçici
pozitif kemik görüntüleme bulguları ile ilişkilendirilmiştir. Bu durum, kemik görüntüleme
sonuçları yorumlanırken hesaba katılmalıdır.
Miyeloid lösemi hastaları veya miyelodisplastik sendromlu hastalar:
Granülosit-koloni uyarıcı faktörü, miyeloid hücrelerin ve bazı non-miyeloid hücrelerin
büyümesini in vitro olarak arttırabilir.
LONQUEX’in güvenliliği ve etkililiği, kronik miyeloid lösemi, miyelodisplastik sendrom
veya ikincil akut miyeloid lösemi hastalarında incelenmemiştir; bu nedenle, böyle hastalarda
kullanılmamalıdır. Kronik miyeloid löseminin blast transformasyonu tanısını akut miyeloid
lösemiden ayırt etmeye özellikle dikkat edilmelidir.
3/14Dalak advers reaksiyonları:
Genellikle asemptomatik lipegfilgrastim'in uygulanmasından sonra splenomegali vakaları
bildirilmiştir (bkz. Bölüm 4.8) ve ölümcül vakalar da dahil olmak üzere seyrek görülen dalak
rüptürü vakaları, G-CSF veya türevlerinin uygulanmasından sonra bildirilmiştir (bkz. Bölüm
4.8). Bu nedenle, dalak boyutları dikkatlice izlenmelidir (ör. klinik muayene, ultrason). Sol
üst karın ağrısı veya omuz başı ağrısı bildiren hastalarda dalak rüptürü teşhisi düşünülmelidir.
Pulmoner advers reaksiyonlar:
Lipegfilgrastim uygulandıktan sonra pulmoner advers reaksiyonlar, özellikle interstisyel
pnömoni, bildirilmiştir (bkz. bölüm 4.8). Yakın zamanda pulmoner infiltrasyon veya pnömoni
geçirmiş olan hastalar daha yüksek risk altında olabilir.
Pulmoner infiltratların radyolojik belirtileri ile alakalı öksürük, ateş ve dispne gibi pulmoner
semptomların başlaması ve artan nötrofil sayısı ile birlikte pulmoner fonksiyonun bozulması,
Akut Respiratuvar Distres Sendromunun (ARDS) ilk bulguları olabilir (bkz. bölüm 4.8). Bu
gibi durumlarda, LONQUEX hekimin takdirine bağlı olarak kesilmeli ve uygun tedavi
uygulanmalıdır.
Vasküler advers reaksiyonlar:
G-CSF veya türevlerinin uygulanmasından sonra, kapiller kaçış sendromu bildirilmiştir ve
hipotansiyon, hipoalbuminemi, ödem ve hemokonsantrasyon ile tanımlanmıştır. Kapiller kaçış
sendromunun semptomları gelişen hastalar, yakın olarak izlenmelidirler ve yoğun bakım
ihtiyacını da içeren standart semptomatik tedavi almalıdırlar (bkz. bölüm 4.8).
Orak hücreli anemisi olan hastalar:
Orak hücre krizleri, orak hücreli anemisi olan hastalarda G-CSF ve türevlerinin kullanımı ile
ilişkilendirilmiştir (bkz. bölüm 4.8). Bu nedenle hekimler, orak hücreli anemisi olan
hastalarda LONQUEX uygularken dikkatli çalışmalı, uygun klinik parametreleri ve
laboratuvar sonuçlarını izlemeli ve lipegfilgrastimin dalak büyümesi ve vasküler oklüzyon
krizi ile muhtemel ilişkisine karşı dikkatli olmalıdırlar.
Hipokalemi:
Hipokalemi oluşabilir (bkz. bölüm 4.8). Altta yatan hastalık veya eşlik eden ilaçlar nedeniyle
artan hipokalemi riski olan hastalar için, serum potasyum seviyesinin dikkatle izlenmesi ve
eğer gerekli ise potasyumun yerine konması önerilir.
LONQUEX sorbitol içerir. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
LONQUEX her bir kullanıma hazır enjektörde 1 mmol (23 mg)’dan daha az sodyum ihtiva
eder; yani esasında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Hızlı bölünen miyeloid hücrelerin sitotoksik kemoterapiye karşı olan potansiyel duyarlılığı
nedeniyle, LONQUEX sitotoksik kemoterapinin uygulanmasından yaklaşık 24 saat sonra
uygulanmalıdır. Lipegfilgrastimin herhangi bir kemoterapötik tıbbi ürün ile eş zamanlı
kullanımı, hastalarda değerlendirilmemiştir. Hayvan modellerinde, G-CSF ve 5-florourasil (5-
FU) veya diğer antimetabolitlerin eş zamanlı uygulanmasının miyelosupresyonu artırdığı
gösterilmiştir.
4/14LONQUEX’in güvenlilik ve etkililiği, nitrozüreler gibi gecikmiş miyelosupresyon ile ilgili
kemoterapi alan hastalarda değerlendirilmemiştir.
Nötrofillerin salınmasını da artıran lityum ile potansiyel etkileşim özel olarak
incelenmemiştir. Bu tür bir etkileşimin zararlı olabileceğine dair hiçbir kanıt yoktur.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli olan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (Kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Lipegfilgrastimin gebe kadınlarda kullanımına ilişkin çok sınırlı (300’den az gebelik sonucu)
veri bulunmaktadır. Hayvanlar üzerinde yapılan çalışmalar, üreme toksisitesi göstermiştir
(bkz. bölüm 5.3). İnsanlara yönelik potansiyel risk bilinmemektedir. LONQUEX gerekli
olmadıkça, gebelik döneminde kullanılmamalıdır.
Laktasyon dönemi
Lipegfilgrastimin/metabolitlerinin insan sütüne geçip geçmediği bilinmemektedir. Emzirilen
çocuğa karşı oluşan risk göz ardı edilemez. LONQUEX tedavisi sırasında emzirme
kesilmelidir.
Üreme yeteneği/Fertilite
Hiçbir veri bulunmamaktadır. G-CSF ve türevleri ile hayvanlar üzerinde yapılan çalışmalar,
fertiliteye ilişkin zararlı etki göstermemiştir (bkz. bölüm 5.3).
4.7 Araç ve makine kullanımı üzerindeki etkiler
LONQUEX'in araç ve makine kullanımı üzerinde etkisi yoktur ya da önemsizdir.
4.8 İstenmeyen etkiler
Güvenlilik profilinin özeti
En sık görülen istenmeyen etki kas-iskelet ağrılarıdır. Kas-iskelet sistemi ağrıları genelde
hafif ila orta şiddette, geçici olup standart analjeziklerle çoğu hastada kontrol edilebilirdir.
G-CSF veya türevlerinin uygulanmasından sonra, kemoterapi gören kanser hastalarında
çoğunlukla tedavi gecikirse hayatı-tehdit edebilen kapiller kaçış sendromu bildirilmiştir (bkz.
bölüm 4.4 ve bölüm 4.8’in alt bölümü “Seçilmiş advers reaksiyonların tanımı”).
5/14Advers reaksiyonların tablo şeklinde listesi
Lipegfilgrastimin güvenliliği lipegfilgrastim ile en az bir kez tedavi edilen 506 hasta ve 76
sağlıklı gönüllüyü içeren klinik çalışmaların sonuçlarına dayanarak değerlendirilmiştir.
Aşağıdaki Tablo 1’de listelenen advers reaksiyonlar, sistem-organ sınıfına göre
sınıflandırılmıştır. Sıklıklar şu şekilde tanımlanmıştır: Çok yaygın (≥ 1/10), yaygın (≥ 1/100
ila < 1/10), yaygın olmayan (≥ 1/1000 ila < 1/100), seyrek (≥ 1/10.000 ila < 1/1000), çok
seyrek (< 1/10.000) ve bilinmiyor (eldeki verilerden hareketle tahmin edilemiyor).
Her sıklık grubunun içinde, istenmeyen etkiler azalan ciddiyet sırasında sunulmuştur
Tablo 1: Advers reaksiyonlar
Sistem Organ Sınıfı Sıklık Advers reaksiyon
Kan ve lenf sistemi hastalıkları Yaygın Trombositopeni*
Yaygın olmayan Lökositoz* , Splenomegali*
Bağışıklık sistemi hastalıkları Yaygın olmayan Aşırı duyarlılık reaksiyonları*
Metabolizma ve beslenme Yaygın Hipokalemi*
hastalıkları
Sinir sistemi hastalıkları Yaygın Baş ağrısı
Vasküler hastalıklar Bilinmiyor Kapiller kaçış sendromu*
Solunum, göğüs bozuklukları ve Yaygın olmayan Pulmoner advers reaksiyonlar*
mediastinal hastalıklar
Deri ve deri altı doku hastalıkları Yaygın Cilt reaksiyonları*
Yaygın olmayan Enjeksiyon bölgesi reaksiyonları*
Kas-iskelet bozuklukları, bağ doku Çok yaygın Kas-iskelet ağrıları*
ve kemik hastalıkları
Genel bozukluklar ve uygulama Yaygın Göğüs ağrısı
bölgesine ilişkin hastalıklar
Araştırmalar Yaygın olmayan Kan alkalen fosfataz artışı*,
Kan laktat dehidrojenaz artışı*
* bkz. aşağıdaki alt bölüm “Seçilen advers reaksiyonların tanımı”
Seçilen advers reaksiyonların tanımı
Trombositopeni ve lökositoz bildirilmiştir (bkz. bölüm 4.4).
Genellikle asemptomatik splenomegali bildirilmiştir. (bkz. bölüm 4.4).
Alerjik cilt reaksiyonları, ürtiker, anjiyoödem ve ciddi alerjik reaksiyonlar gibi aşırı duyarlılık
reaksiyonları oluşabilir.
Hipokalemi bildirilmiştir (bkz. bölüm 4.4).
Özellikle interstisyel pnömoni olmak üzere pulmoner advers reaksiyonlar bildirilmiştir (bkz.
bölüm 4.4). Bu pulmoner advers reaksiyonlar pulmoner ödem, pulmoner infiltratlar, pulmoner
fibrozis, solunum yetmezliği veya Akut Respiratuvar Distres Sendromunu (ARDS) da
içerebilir (bkz. bölüm 4.4).
Eritem ve döküntü gibi cilt reaksiyonları oluşabilir.
6/14Enjeksiyon bölgesi sertliği ve enjeksiyon bölgesinde ağrı gibi enjeksiyon bölgesi
reaksiyonları oluşabilir.
En sık bildirilen advers reaksiyonlar, kemik ağrısı ve miyalji gibi kas-iskelet ağrılarıdır. Kas-
iskelet sistemi ağrıları genelde hafif ila orta şiddette, geçici olup standart analjeziklerle çoğu
hastada kontrol edilebilirdir.
Alkalen fosfataz ve laktat dehidrojenaz seviyelerinde klinik etkisi olmayan, geri dönüşümlü,
hafif ila orta seviyede yükselmeler olabilir. Alkalen fosfataz ve laktat dehidrojenaz
seviyelerindeki yükselmeler, büyük ihtimalle nötrofillerdeki artıştan kaynaklanmaktadır.
Bazı advers reaksiyonlar lipegfilgrastim ile henüz gözlenmemiştir, fakat, genellikle G-CSF ve
türevlerine atfedilebilir olarak kabul edilir:
Kan ve lenf sistemi hastalıkları
− Bazı ölümcül vakaları içeren dalak rüptürü (bkz. bölüm 4.4)
− Orak hücreli anemi hastalarında orak hücre krizi (bkz. bölüm 4.4)
Vasküler hastalıklar
− Kapiller kaçış sendromu
Kapiller kaçış sendromu vakaları, G-CSF veya türevlerinin uygulanmasından sonra
pazarlama sonrası deneyimde bildirilmiştir. Bunlar genellikle ilerlemiş malign hastalık
yaşayan, sepsisi olan, çoklu kemoterapi ilaçları ile tedavi gören veya aferez olan
hastalarda ortaya çıkmıştır (bkz. bölüm 4.4).
Deri ve deri altı doku hastalıkları
− Akut febril nötrofilik dermatoz (Sweet sendromu)
− Kutanöz vaskülit
Pediyatrik popülasyon:
Çocuklardaki deneyim, yetişkinlerdeki ile kıyaslandığında çocuklarda lipegfilgrastimin
güvenlilik profilinde bir farklılık göstermemekte olup, 2 yaş ila 18 yaşından küçük 21
pediyatrik hastada yapılan bir tek-doz faz 1 çalışması ile sınırlıdır (bkz. bölüm 5.1). Tedaviyle
ilişkili advers olaylar sırt ağrısı, kemik ağrısı ve artan nötrofil sayısıydı (her biri bir vaka).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Lipegfilgrastimin doz aşımı ile ilgili deneyim bulunmamaktadır. Doz aşımı durumunda, beyaz
kan hücresi ve platelet sayımı düzenli olarak yapılmalı ve dalak ölçüsü dikkatlice izlenmelidir
( ör. klinik muayene, ultrason).
7/145. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmünostimülanlar, Koloni stimüle edici faktörler
ATC kodu: L03AA14
Etki Mekanizması:
Lipegfilgrastim, glisin, N-asetilneuraminik asit ve N-asetilgalaktozaminden oluşan bir
karbonhidrat bağlayıcı vasıtasıyla tek bir metoksi polietilen glikol (PEG) molekülüne sahip
filgrastimin kovalent konjugatıdır. Ortalama moleküler kütle yaklaşık 39 kDa’dır ve bunun
yaklaşık % 48’ini protein kısmı oluşturmaktadır. İnsan G-CSF, kemik iliğinden fonksiyonel
nötrofillerin üretimini ve salınımını düzenleyen bir glikoproteindir. Filgrastim, non-glikozile
rekombinant metiyonil insan G-CSF’dir. Lipegfilgrastim, azalmış renal klirens nedeniyle
filgrastimin uzun etki süreli bir formudur. Lipegfilgrastim, filgrastim ve pegfilgrastim gibi
insan G-CSF reseptörüne bağlanır.
Farmakodinamik etkiler:
Lipegfilgrastim ve filgrastim, monositler ve/veya lemfositlerde küçük artışlarla 24 saat içinde
periferal kan nötrofil sayısında belirgin bir artışa neden olmuştur Bu sonuçlar,
lipegfilgrastimin G-CSF payının bu büyüme faktörünün beklenen aktivitesini verdiğini
göstermektedir: hematopoetik progenitör hücrelerin proliferasyonunun uyarılması, olgun
hücrelere farklılaşması ve periferal kana salınması. Bu etki, sadece nötrofil dizisini kapsamaz
aynı zamanda diğer tek dizi ve çoklu dizi progenitörleri ve pluripotent hematopoetik kök
hücrelere de yayılır. G-CSF, fagositoz dahil nötrofillerin antibakteriyel aktivitelerini de artırır.
Klinik etkililik ve güvenlilik:
Her siklusta bir kez lipegfilgrastim doz uygulaması, miyelosupresif kemoterapi alan
hastalarda yapılan iki pivotal randomize, çift-kör klinik çalışmada incelenmiştir.
İlk pivotal (faz III) klinik çalışma XM22-03, doksorubisin ve dosetakselden oluşan
kemoterapiyi 4 siklusa kadar alan evre II-IV meme kanserli 202 hastada yapılan bir aktif-
kontrollü çalışmaydı. Hastalar, 6 mg lipegfilgrastim veya 6 mg pegfilgrastim almak üzere 1:1
oranında randomize edilmiştir. Çalışma, kemoterapinin ilk siklusunda ciddi nötropeni süresi
(DSN), birincil sonlanım noktası için 6 mg lipegfilgrastimin 6 mg pegfilgrastime eşdeğer
olduğunu göstermiştir (bkz. tablo 2).
Tablo 2: XM22-03 çalışmasının (ITT) 1. siklusunda ciddi nötropeni süresi, ciddi nötropeni
ve febril nötropeni
Pegfilgrastim 6 mg Lipegfilgrastim 6 mg
(n = 101) (n = 101)
Ciddi Nötropeni Süresi
Ortalama± SS (gün) 0.9 ± 0.9 0.7 ± 1.0
Δ LS ortalama -0.186
% 95 GA -0.461 ila 0.089
Ciddi Nötropeni
İnsidans (%) 51.5 43.6
Febril Nötropeni
İnsidans (%) 3.0 1.0
8/14ITT = Tedavisi amaçlanan popülasyon (tüm randomize hastalar)
SS = standart sapma
GA = güven aralığı
Δ LS ortalama (lipegfilgrastim – pegfilgrastim en küçük kareler ortalama farkı), çok
değişkenli Poisson regresyon analizi dışında GA
İkinci pivotal (faz III) klinik çalışma XM22-04, sisplatin ve etoposidden oluşan kemoterapiyi
4 siklusa kadar alan küçük hücreli dışı akciğer kanseri olan 375 hastada yapılan bir plasebo
kontrollü çalışmaydı. Hastalar ya 6 mg lipegfilgrastim ya da plasebo almak üzere 2:1 oranında
randomize edilmiştir. Çalışmanın sonuçları, Tablo 3’te sunulmaktadır. 360 günlük takip
süresinden sonra genel ölüm insidansı plasebo ve lipegfilgrastim arasında benzer olmasına
rağmen (% 44.8 ve % 44.0; güvenlilik popülasyonu), esas çalışma tamamlandığında ölüm
insidansının % 7.2 (plasebo) ve % 12.5 (6 mg lipegfilgrastim) olduğu görülmüştür.
Tablo 3: XM22-04 (ITT) çalışmasının 1. siklusunda Ciddi Nötropeni Süresi, Ciddi Nötropeni
ve Febril Nötropeni
Plasebo Lipegfilgrastim 6 mg
(n = 125) (n = 250)
Febril nötropeni
İnsidans (%) 5.6 2.4
% 95 GA 0.121 ila 1.260
p-değeri 0.1151
Ciddi nötropeni süresi
Ortalama ± SS (gün) 2.3 ± 2.5 0.6 ± 1.1
Δ LS ortalama -1.661
% 95 GA -2.089 ila -1.232
p-değeri < 0.0001
Ciddi nötropeni
İnsidans (%) 59.2 32.1
Olasılık oranı 0.325
% 95 GA 0.206 ila 0.512
p-değeri < 0.0001
Δ LS ortalama (lipegfilgrastim – pegfilgrastim en küçük kareler ortalama farkı), çok
değişkenli Poisson regresyon analizi dışında GA ve p-değeri
Olasılık oranı (lipegfilgrastim / plasebo), çok değişkenli lojistik regresyon analizi
dışında GA ve p-değeri
İmmünojenisite:
Lipegfilgrastim ile tedavi edilen 579 hasta ve sağlıklı gönüllünün, pegfilgrastim ile tedavi
edilen 188 hasta ve sağlıklı gönüllünün ve plasebo ile tedavi edilen 121 hastanın anti-ilaç
antikorlarının bir analizi gerçekleştirilmiştir. Tedavinin başlamasından sonra ortaya çıkan
ilaca özel antikorlar, lipegfilgrastim alan deneklerin % 0.86’sında, pegfilgrastim alan
deneklerin % 1.06’sında ve plasebo alan deneklerin % 1.65’inde saptanmıştır.
Lipegfilgrastime karşı nötrleştirici herhangi bir antikor gözlenmemiştir.
Pediyatrik popülasyon:
Avrupa İlaç Ajansı, kemoterapi kaynaklı nötropeninin tedavisinde ve kemoterapi kaynaklı
febril nötropeninin önlenmesinde pediyatrik popülasyonun tüm alt gruplarında LONQUEX ile
yapılan çalışmaların sonuçlarını sunma zorunluluğunu ertelemiştir (pediyatrik kullanıma
ilişkin bilgi için bkz. bölüm 4.2). Ewing ailesi tümörleri veya rabdomyosarkomu olan 2 ve 16
9/14yaş arasındaki 21 çocuğun faz 1 çalışmasında, rejimin ilk haftasında son kemoterapi
tedavisinin bitiminden 24 saat sonra lipegfilgrastim tek bir 100 mcg/kg subkutan doz
(yetişkinler için sabit doz olan maksimum 6 mg’a kadar) olarak uygulanmıştır. Febril
nötropeni insidansı yaşa göre farklılık göstermiştir olup (% 14.3’ten % 71.4’e kadar), en yaşlı
grupta en yüksek sıklık görülmüştür. Değişen miyelosupresif etkiler ve yaş dağılımı ile üç
farklı kemoterapi rejiminin kullanılması, yaş grupları arasında etkililiğin karşılaştırılmasını
zorlaştırmıştır. bkz. bölüm 4.2.
5.2 Farmakokinetik özellikler
Genel özellikler
Emilim:
Sağlıklı gönüllüler:
Sağlıklı gönüllülerde yapılan 3 çalışmada (XM22-01, XM22-05, XM22-06), 6 mg
lipegfilgrastimin tek bir subkutan enjeksiyonundan sonra maksimum kan konsantrasyonuna
medyan 30 ila 36 saat sonra ulaşılmıştır.
Sağlıklı gönüllülerde 6 mg lipegfilgrastimin üç farklı yerden (üst kol, karın ve uyluk)
subkutan enjeksiyonundan sonra, biyoyararlanım (pik konsantrasyon ve eğrinin altında kalan
alan [EAA]) karın ve üst koldaki subkutan enjeksiyon ile karşılaştırıldığında, uyluktaki
subkutan enjeksiyondan sonra daha düşüktü. Bu sınırlı çalışma XM22-06’da, lipegfilgrastimin
biyoyararlanımı ve enjeksiyon yerleri arasında gözlenen farklılıklar, kadın deneklerle
karşılaştırıldığında erkek deneklerde daha yüksekti. Bununla birlikte, farmakodinamik etkiler
benzer olup, cinsiyet ve enjeksiyon bölgesinden bağımsızdı.
Kanser hastaları:
Doksorubisin ve dosatakselden oluşan kemoterapi alan meme kanserli hastalarda yapılan 2
çalışmada (XM22-02 ve XM22-03), 227 ve 262 ng/mL’lik ortalama maksimum kan
konsantrasyonlarına, 44 ve 48 saatlik ortalama maksimum konsantrasyona kadar medyan
sürelerden (t ) sonra ulaşılmıştır. Dördüncü siklus sırasında 6 mg lipegfilgrastimin tek bir
maks
subkutan enjeksiyonundan sonra maksimum kan konsantrasyonları, ilk siklusta gözlenenden
daha düşüktü (ortalama değerler 77 ve 111 ng/mL) ve 8 saatlik bir medyan t ’tan sonra
maks
ulaşılmıştır.
Sisplatin ve etoposidden oluşan kemoterapi alan küçük hücreli dışı akciğer kanseri olan
hastalarda yapılan bir çalışmada (XM22-04), 317 ng/mL’lik ortalama maksimum kan
konsantrasyonuna 24 saatlik bir medyan t ’tan sonra ulaşılmıştır. Dördüncü siklus sırasında
maks
6 mg lipegfilgrastimin tek bir subkutan enjeksiyonundan sonra, 149 ng/mL’lik maksimum kan
konsantrasyonuna 8 saatlik bir medyan t ’tan sonra ulaşılmıştır.
maks
Dağılım:
Dağılım hakkında bilgi mevcut değildir.
Biyotransformasyon:
Lipegfilgrastim, proteolitik enzimler ile intra- veya ekstrasellüler degradasyon yoluyla
metabolize edilmektedir. Lipegfilgrastim, nötrofiller tarafından internalize edilir (doğrusal
olmayan proses), ardından endojen proteolitik enzimler tarafından hücre içinde degrade edilir.
Doğrusal yolak, büyük ihtimalle nötrofil elastaz ve diğer plazma proteazları ile ekstrasellüler
protein degradasyonundan kaynaklanmaktadır.
10/14İlaç etkileşimleri:
İn vitro veriler, lipegfilgrastimin CYP1A2, CYP2B6, CYP2C8, CYP2C9, CYP2C19 ve
CYP3A4/5 aktivitesi üzerinde az veya immün sistem-aracılı etkiye sahip olduğunu veya
herhangi bir doğrudan etkiye sahip olmadığını göstermiştir. Bu nedenle, lipegfilgrastimin
insan sitokrom P450 enzimleri aracılığı ile metabolizmayı etkilemesi olası değildir.
Eliminasyon:
Sağlıklı gönüllüler:
Sağlıklı gönüllülerde yapılan 3 çalışmada (XM22-01, XM22-05, XM22-06), 6 mg
lipegfilgrastimin tek bir subkutan enjeksiyonundan sonra ortalama terminal yarılanma ömrü
yaklaşık 32 ila 62 saat arasında değişmiştir.
Kanser hastaları:
Doksorubisin ve dosatakselden oluşan kemoterapi alan meme kanserli hastalarda yapılan 2
çalışmada (XM22-02 ve XM22-03), ortalama terminal yarılanma ömürleri, kemoterapinin ilk
siklusu sırasında 6 mg lipegfilgrastimin tek bir subkutan enjeksiyonundan sonra yaklaşık 29
ve 31 saatti. Dördüncü siklusta ortalama terminal yarılanma ömürleri yaklaşık 39 ve 42 saatti.
Sisplatin ve etoposidden oluşan kemoterapi alan küçük hücreli dışı akciğer kanseri olan
hastalarda yapılan bir çalışmada (XM22-04), ortalama terminal yarılanma ömrü
kemoterapinin ilk siklusu sırasında 6 mg lipegfilgrastimin tek bir subkutan enjeksiyonundan
sonra yaklaşık 28 saatti. Dördüncü siklus sırasında 6 mg lipegfilgrastimin tek bir subkutan
enjeksiyonundan sonra, ortalama terminal yarılanma ömrü yaklaşık 34 saatti.
Yüksek dozlarda doymuş olan lipegfilgrastimin çoğunlukla nötrofil-aracılı klirens ile elimine
edildiği görünmektedir. Kendi kendini düzenleyen klirens mekanizması ile tutarlı olarak,
lipegfilgrastimin serum konsantrasyonu kemoterapi kaynaklı nötrofilin en alt noktaya geçici
düşmesi sırasında yavaşça ve nötrofil iyileşmesinin başlangıcının ardından hızlıca
düşmektedir (bkz. şekil 1).
Doğrusallık /Doğrusal Olmayan Durum:
Doğrusallık /Doğrusal olmayan durum hakkında bilgi mevcut değildir.
11/14Şekil 1: Tek bir 6 mg lipegfilgrastim enjeksiyonundan sonra kemoterapi tedavisi gören
hastalarda lipegfilgrastimin medyan serum konsantrasyonlarının profili ve medyan mutlak
nötrofil sayısı (MNS)
Lipegfilgrastim
MNS
Çalışma günleri, 0. günde lipegfilgrastim enjeksiyonu
Hastalardaki karakteristik özellikler
Böbrek/Karaciğer yetmezliği:
Nötrofil-aracılı klirens mekanizması nedeniyle, lipegfilgrastimin farmakokinetiklerinin
böbrek veya karaciğer yetmezliğinden etkilenmesi beklenmemektedir.
Geriyatrik popülasyon:
Sınırlı hasta verileri, yaşlı hastalardaki (65 – 74 yaş) lipegfilgrastim farmakokinetiklerinin
genç hastalardakine benzer olduğunu göstermiştir. 75 yaş ve üzeri hastalarda herhangi bir
farmakokinetik verisi mevcut değildir.
Pediyatrik popülasyon:
Pediyatrik çalışmalar için özel olarak geliştirilen subkutan enjeksiyon için 10 mg/mL’lik bir
çözeltinin kullanıldığı bir faz 1 çalışmasında (bkz. bölüm 5.1), kemoterapinin ilk siklusu ile
tek bir 100 mcg/kg (maksimum 6 mg) lipegfilgrastim subkutan enjeksiyonundan sonra
ortalama maksimum kan konsantrasyonları (C ) 2 ila < 6 yaş grubunda 243 ng/mL, 6 ila <
maks
12 yaş grubunda 255 ng/mL ve 12 ila < 18 yaş grubunda 224 ng/mL idi. Maksimum kan
konsantrasyonlarına sırasıyla 23.9 saat, 30.0 saat ve 95.8 saatlik bir medyan süreden (t )
maks
sonra ulaşılmıştır. bkz. bölüm 4.2.
Kilolu hastalar:
Kilo artışı ile lipegfilgrastim maruziyetinde düşüşe doğru bir eğilim gözlemlenmiştir. Bu
durum, kilolu hastalarda (95 kg’dan fazla) düşük farmakokinetik yanıtlara neden olabilir. Bu
hastalarda takip eden etkililik azalması mevcut verilere dahil edilemez.
5.3 Klinik öncesi güvenlilik verileri
Klinik dışı veriler güvenlilik farmakolojisi, tek ve tekrarlanan doz toksisitesi ve lokal tolerans
konvansiyonel çalışmalarına dayanarak insanlar için herhangi bir özel tehlike olmadığını
12/14
unoysartnasnok
mures
naydem
niitsarglifgepiL
)Lm/gn(
)l/ercüh
901
x(
SNM
naydeMgöstermiştir.
Tavşanlarda yapılan bir üreme ve gelişme toksisitesi çalışmasında, muhtemelen tavşanlara
özel aşırı farmakodinamik etki nedeniyle, yüksek lipegfilgrastim dozlarında artan bir
implantasyon sonrası kayıp ve düşük insidansı gözlenmiştir. Lipegfilgrastimin teratojenik
olduğuna dair herhangi bir kanıt yoktur. Bu bulgular, G-CSF ve türevlerinden elde edilen
sonuçlar ile tutarlıdır. G-CSF ve türevleri üzerine yayınlanan bilgiler, sıçanlarda fertilite ve
embriyo-fetal gelişim üzerinde ya da maternal toksisite ile ilgili olanlar dışında pre-/postnatal
etkiler üzerinde advers etkiye dair herhangi bir kanıt bulunmadığını göstermektedir.
Lipegfilgrastime ilişkin hiçbir bilgi mevcut olmamasına rağmen, sıçanlarda filgrastim ve
pegfilgrastimin düşük seviyelerde plasentaya geçtiğine dair kanıt bulunmaktadır. Bu
bulguların insanlarla ilişkisi bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Asetik asit, glasiyel
Sodyum hidroksit (pH ayarlaması için)
Sorbitol (E420)
Polisorbat 20
Enjeksiyonluk su
6.2 Geçimsizlikler
Geçimlilik çalışması olmadığından, bu tıbbi ürün diğer tıbbi ürünlerle karıştırılmamalıdır.
6.3 Raf Ömrü
24 ay
6.4 Saklamaya yönelik özel tedbirler
Buzdolabında (2 °C – 8 °C) saklayınız.
Dondurmayınız.
Kullanıma hazır enjektörü ışıktan korumak için kutusu içinde saklayınız.
LONQUEX, maksimum 3 güne kadar tek sefer için buzdolabından çıkarılabilir ve 25 °C’nin
altında saklanabilir. Tıbbi ürün buzdolabından bir kez çıkarıldığında, bu süre içerisinde
kullanılmalı veya imha edilmelidir.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
Kutuda; FluroTec kaplı, gri bromobütil kauçuk piston tıpalı, polipropilen piston çubuklu,
polipropilen sert iğne kılıflı ve siyah elastomer iğne kılıflı, 29 g 1/2 paslanmaz çelik iğneli,
çözelti içeren renksiz 1 ml'lik tip I cam enjektör
13/146.6 Beşeri tıbbi üründen arta kalan maddelerin imhası ve diğer özel önlemler
Kullanmadan önce çözelti görsel olarak incelenmelidir. Sadece partikül içermeyen, berrak,
renksiz çözeltiler kullanılmalıdır.
Çözelti, enjeksiyon için uygun bir sıcaklığa (15 °C - 25 °C) getirilmelidir.
Şiddetli çalkalamadan kaçınılmalıdır. Aşırı çalkalama, lipegfilgrastimi topaklaştırarak
biyolojik olarak inaktif hale getirebilir.
LONQUEX herhangi bir koruyucu madde içermez. Olası mikrobiyal kontaminasyon
riskinden dolayı, LONQUEX enjektörleri sadece tek kullanımlıktır.
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği" ve
"Ambalaj atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye / İstanbul
8. RUHSAT NUMARASI
2018/112
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.03.2018
Ruhsat yenileme tarihi:
10. KÜB'ÜN YENİLENME TARİHİ
14/14