KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUSİX %1 viskoz göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Fusidik asit hemihidrat % 1,02 (% 1 fusidik asite eşdeğer)
Yardımcı madde(ler):
Benzalkonyum klorür % 0,01
Yardımcı maddeler için bölüm 6.1’e bakınız.
3. FARMASÖTİK FORM
Viskoz göz damlası.
Beyaz ya da beyazımsı homojen, steril, viskoz çözelti.
4. KLİNİK ÖZELLİKLER
4.1 Terapötik endikasyonlar
FUSİX,
 Konjunktivit,
 Blefarit,
 Hordeolum,
 Keratit,
 Dakriyosistit,
 Yabancı cisimciklerin gözden uzaklaştırılması ile ilgili bakteriyel göz enfeksiyonlarında
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
FUSİX, her bir göze günde iki defa 1’er damla damlatılır. Tedaviye göz normal haline
geldikten sonra en az 2 (iki) gün devam edilmelidir.
Uygulama şekli:
Gözde konjonktival kese içine damlatılır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde kullanımına ilişkin bir bilgi yoktur.
1 / 54.3 Kontrendikasyonlar
İlaç içindeki maddelerden herhangi birine hassasiyet görüldüğü durumlarda
kullanılmamalıdır.
4.4 Özel kullanım uyarıları ve önlemleri
FUSİX benzalkonyum klorür içermektedir ve bu göz iritasyonuna yol açabilir ayrıca yumuşak
kontak lenslerde renk kaybı yaratabilir.
Benzalkonyum klorür içeren tüm oftalmik preparatlarda olduğu gibi, FUSİX damlatılırken
gözde kontak lens bulunmamalıdır. FUSİX kullanım süresi boyunca lens kullanımına dikkat
edilmelidir.
Uygulamadan önce kontakt lensi çıkartınız ve lensi takmak için en azından 15 dakika
bekleyiniz.
Fusidik asit kullanımı ile ilişkili bakteriyel direnç bildirilmiştir. Tüm antibiyotikler ile olduğu
gibi, aşırı ve tekrarlı kullanım direnç gelişme riskini artırabilir.
Açıldıktan sonra 15 (onbeş) gün içinde kullanılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir bilgi yoktur.
Diğer göz preparatları kullanılacağı zaman, 2 ilacın damlatılma zamanları arasında yaklaşık 5
dakika zaman bırakılmalıdır.
Özel popülasyonlara ilişkin ek bilgiler
Herhangi bir bilgi yoktur.
Pediyatrik popülasyon:
Herhangi bir bilgi yoktur.
4.6 Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FUSİX için, gebeliklerde maruz kalmaya ilişkin klinik veri mevcut değildir.
Gebelik dönemi
Gebelerde kullanımı ile ilgili olarak yeterli bilgi mevcut değildir. Ancak yarar/risk oranı
hekim tarafından değerlendirilmek koşulu ile uygulanmalıdır.
2 / 5Hayvan deneylerinde, fusidik asidin fetus üzerine toksik etkiye yol açmadığı gösterilmiştir.
Dolayısıyla, FUSİX kullanımı ile ilişkili olarak fusidik asidin düşük dozları ile fetusta toksik
etki oluşması olası değildir.
Laktasyon dönemi
Fusidik asit hemihidratın insan sütüyle atılıp atılmadığı bilinmemektedir. Fusidik asit
hemihidratın süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da FUSİX tedavisinin durdurulup durdurulmayacağına/ tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
FUSİX tedavisinin emziren anne açısından faydası dikkate alınmalıdır.
Üreme yeteneği/Fertilite
Fertilite üzerine etkisine dair bilgi yoktur.
4.7 Araç ve makine kullanımı üzerindeki etkiler
Uygulama sonrası göz ardı edilebilir geçici görme bulanıklığı gelişebilir.
4.8 İstenmeyen etkiler
Klinik çalışmalarda elde edilen veriler, akut konjunktivite sahip 2600’ün üzerindeki hasta
değerlendirmelerinde istenmeyen yan etkiler hastaların yaklaşık %10’unda gözlenmiştir ve
bunlarda öncelikli olarak uygulama yerinde hissedilen batma ve yanma gibi rahatsızlıklardır.
En fazla bildirilmiş yan etkiler uygulama yerinde gözlenen geçici batma ve yanma hissi ve
geçici bulanık görmedir.
Fusidik asit ile gözlenen yan etkiler, vücut sistemlerinde aşağıdaki gibi sınıflandırılmıştır; çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.00 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Aşırı duyarlılık
Göz hastalıkları
Yaygın: Uygulama yerinde batma, yanma, rahatsızlık, sızlama, iritasyon, kaşınma, kırgınlık,
kuruluk hissi, geçici bulanık görme.
Yaygın olmayan: Uygulama esnasında gözde sulanma
Bilinmiyor: Konjunktivitin kötüleşmesi.
Deri ve deri altı doku hastalıkları
Bilinmiyor: Kaşıntı, periorbital ödem, döküntü, ürtiker, anjio-ödem.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
3 / 5olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı bildirilmemiştir.
Fusidik asit veya yardımcı maddelerden birine alerjik reaksiyon olmadığı sürece FUSİX’in
kazara alınması herhangi bir problem doğurmayacaktır. 5 gr’lık FUSİX tüpünde bulunan
fusidik asit (50 mg) kabul edilen toplam günlük oral dozu aşmamaktadır. Yardımcı
maddelerin miktarı da bir güvenlik riski oluşturmak için çok düşüktür.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojik antibiyotik.
ATC kodu: S01AA13
Fusidik asit, Staphyloccoccus aureus, Staphyloccoccus epidermidis, Corynebacterium
diphteria, Neisseria meningitidis, Neisseria gonorrhea, Clostridium türlerine karşı yüksek
etkinliğe sahip, dar spektrumlu bir antibiyotiktir. FUSİX aynı zamanda Streptococci,
Haemophilus, Moraxella ve Corynebacteria suşlarına karşı da klinik açıdan etkilidir.
5.2 Farmakokinetik özellikler
FUSİX’in bir damla uygulanması, gözyaşı sıvısında ve humör aköz sıvısında en az 12 saat
süre ile yeterli konsantrasyonlarda kalmasını sağlar. Bir damla FUSİX uygulamasından 1, 3, 6
ve 12 saat sonra, fusidik asidin gözyaşı sıvısındaki ortalama konsantrasyonu sırasıyla; 15,7
mg/L, 15,2 mg/L, 10,5 mg/L ve 5,6 mg/L’dir. Fusidik asit, hem sağlam, hem de opere olmuş
epitelde korneaya penetre olur. FUSİX’in bir damla uygulanmasının ardından, fusidik asidin
humör aközdeki 0,3 mg/L olan ortalama konsantrasyon değeri, en az 12 saat boyunca
korunur. Bu değer, ilişkili bakterilerin çoğu için MİK değerinin üzerindedir (Staphylococcus
aureus için MİK90 değeri=0,06 mg/L).
5.3 Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Mannitol
Disodyum edetat
Karbomer (974 P)
Sodyum hidroksit
Deiyonize su
4 / 56.2 Geçimsizlikler
Herhangi bir geçimsizlik bildirilmemiştir.
6.3 Raf ömrü
24 ay.
6.4 Saklamaya yönelik özel tedbirler
25°C altındaki oda sıcaklığında saklanmalıdır.
Tüp bir kez açıldıktan sonra ürünümüz 15 gün içerisinde kullanılmalıdır.
6.5 Ambalajın niteliği ve içeriği
Yüksek yoğunluklu polietilen uygulama ucu ve kapağa sahip katlanabilir 5 g’lık lamine
edilmiş yüksek yoğunluklu polietilen tüp içerisinde sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah.
Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI(LARI)
2014/917
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2014
Ruhsat yenileme tarihi:
10. KÜB’ÜN YENİLENME TARİHİ
5 / 5