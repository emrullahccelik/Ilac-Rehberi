KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEREBRON® şurup
2. KALİTATİF VE KANTİTATİF BİLEŞİMİ
Etkin madde:
5 ml (1 ölçek) şurup, 50 mg oksolamin fosfat içerir.
Yardımcı madde(ler):
Ponso 4R (E124) (0.5 mg), Metil paraben (E218) (1.25 mg), Şeker (3846 mg) içermektedir.
Yardımcı maddeler için 6.1’e bakınız.
3. FARMASÖTİK FORM
Şurup.
Kırmızı berrak şurup.
4. KLİNİK ÖZELLİKLER
4.1. Terapötik endikasyonlar
Soğuk algınlığı ve üst solunum yolu enfeksiyonlarına eşlik eden öksürüğün semptomatik
tedavisinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Hekim başka bir şekilde tavsiye etmediği takdirde ortalama olarak;
2 yaşından büyük çocuklarda: 5 ml'lik 1-2 ölçek,
Yetişkinlerde: 5 ml'lik 3 ölçek,
Günde 4 kere yemekten sonra verilir.
Uygulama şekli: Yemeklerden sonra ağız yoluyla alınır. Gereğinde eşit miktarda su ile
sulandırılarak kullanılır.
Özel popülasyonlara ilişkin ek bilgiler
Böbrek/karaciğer yetmezliği: Böbrek/karaciğer yetmezliği olan hastalarda kullanımına
ilişkin özel bir durum bulunmamaktadır.
Pediyatrik popülasyon: 2 yaşından küçük çocuklarda halüsinasyonlara neden
olabileceğinden dolayı bu yaş grubunda kullanılmamalıdır.
Geriyatrik popülasyon: Geriyatrik popülasyonda kullanımına ilişkin özel bir durum
bulunmamaktadır.
4.3. Kontrendikasyonlar
PEREBRON®’un içindeki maddelerden birine karşı önceden aşırı hassasiyet gösterdiği
bilinen kişilerde kullanılmaz.
14.4. Özel kullanım uyarıları ve önlemleri
• Şurup alımı ağız boşluğunda geçici olan hafif hipesteziye sebep olabilir.
• PEREBRON®, özellikle midesi hassas olanlarda yemekten sonra verilmelidir.
• Şurubun eşit miktarda su ile karıştırılması ile yan etkiler genellikle önlenebilir.
• 2 yaşından küçük çocuklarda halüsinasyonlara neden olduğu bildirilmiştir. Bu nedenle, bu
yaş grubunda kullanılmamalıdır.
• Nadir kalıtımsal fruktoz intolerans problemi (örneğin; glukoz-galaktoz malabsorpsiyonu)
olan hastaların bu ilacı kullanmamaları gerekir.
• PEREBRON®’un içeriğindeki ponso 4R (E124), alerjik reaksiyonlara sebep olabilir.
• PEREBRON®’un içeriğinde bulunan metil paraben (E218) alerjik reaksiyonlara
(muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Antikoagülan ilaçlarla tedavi görenler, PEREBRON® kullanmadan önce doktora danışmalıdır.
Özel popülasyonlara ilişkin ek bilgiler
Özel popülasyonlar üzerinde etkileşim çalışması yapılmamıştır.
Pediyatrik popülasyon: Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PEREBRON®’un çocuk doğurma potansiyeli bulunan kadınlara herhangi bir etkisi veya
doğum kontrolü (kontrasepsiyon) için kullanılan ilaçlarla herhangi bir etkileşimi
bildirilmemiştir.
Gebelik dönemi
Gebe kadınlarda yeterli çalışma bulunmadığından, PEREBRON® gebelik dönemi boyunca
kullanılmamalıdır.
Laktasyon dönemi
Emziren kadınlarda yeterli çalışma bulunmadığından, PEREBRON® emzirme dönemi
boyunca kullanılmamalıdır.
Üreme yeteneği/Fertilite
PEREBRON® tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
PEREBRON® kullanımı, araç ve makine kullanma yeteneğini etkilemez.
4.8. İstenmeyen etkiler
Nadiren, çocuklarda optik illüzyon vakaları bildirilmiştir.
Hafif lokal anestezik etkisi sebebiyle ağız mukozasında geçici his azalmasına sebep olabilir.
Ender olarak özellikle hassas bireylerde aç karnına verilince bulantı, kusma, mide yanması ve
bağırsak hareketlerinde artmaya sebep olabilir. Şurubun eşit miktarda su ile karıştırılması ve
yemekten biraz sonra verilmesi ile bu durum genellikle önlenebilir.
Çok ender olarak aşırı hassasiyeti olanlarda ürtiker görülebilir.
24.9. Doz aşımı ve tedavisi
Literatürde 600 mg alan 3,5 yaşındaki çocukta görülen baş dönmesi ve renk solgunluğunun
tedavisiz iyileştiği; 1300 mg alan 16 aylık çocukta görülen baş dönmesi, kusma ve
ajitasyonun sedatif ve analeptik tatbiki ile arızasız iyileştiği bildirilmiştir.
Antidotu yoktur. Erkense mide boşaltılır, semptomatik ve eliminasyonu çabuklaştırıcı tedavi
uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antitussif, ATC kodu: R05DB07
PEREBRON®’un etkin maddesi oksolamin, antiinflamatuvar etkide bir ajandır.
Öksürük, genellikle solunum yolları mukozasının inflamasyonu ve tahrişi sonucu ortaya çıkan
bir belirtidir. Öksürüğü semptomatik olarak kesmekle esas tedavi yapılmış olmaz.
Oksolamin, solunum yolları mukozasının inflamasyonu ile birlikte ona bağlı ateş, ağrı ve
spastik irritasyonu ortadan kaldırır; mukolitik etkisi ile sekresyonları sulandırır; sonuç olarak
öksürüğü sebebi ile birlikte tedavi eder.
Etkisinin periferik olmasından dolayı oksolamin, merkezi öksürük kesicilere has yan etkilere
(kabızlık, solunum depresyonu, baş dönmesi, sersemlik, alışkanlık) sebep olmaz; siliyer
hareketleri inhibe etmez.
Tolerans çok iyidir ve tedavi marjı geniştir; tedavi dozundan çok yüksek dozlarda dahi yan
etkilere ve toksik reaksiyonlara sebep olmaz.
5.2. Farmakokinetik özellikler
Oral yoldan verilen oksolamin, hızlı bir şekilde metabolize edilir; idrar ve dışkı yolu ile 24
saat içinde tam olarak atılır.
5.3. Klinik öncesi güvenlilik verileri
Çeşitli hayvan türleri üzerinde yapılan toksikolojik çalışmalar, oksolaminin iyi tolere
edildiğini; teratojenik veya mutajenik etkiler oluşturmadığını göstermiştir. Test edilen çeşitli
hayvan türlerinde oral LD 50 değerleri, 650-2500 mg/kg arasındadır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit susuz
Metil paraben (E218)
Ponso 4R (E124)
Frambuaz esansı
Şeker
Distile su
6.2. Geçimsizlik
Bildirilmemiştir.
36.3. Raf ömrü
60 aydır.
6.4. Saklamaya yönelik özel tedbirler
25°C’nin altındaki oda sıcaklığında saklayınız
6.5. Ambalajın niteliği ve içeriği
120ml. koyu renkli cam şişe, pilver proof kapak ve ölçeği (5ml.) ile birlikte kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler yada artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
Özel bir gereklilik yoktur.
7. RUHSAT SAHİBİ
ÇINAY KİMYA SANAYİİ VE TİCARET A.Ş.
Okmeydanı, Boruçiçeği Sokak No. 16
34382 Şişli - İSTANBUL
Tel no : (0212) 220 64 00
Faks no : (0212) 222 57 59
8. RUHSAT NUMARASI (LARI)
131/85
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.1982
Ruhsat yenileme tarihi: 13.10.2007
10. KÜB’ÜN YENİLENME TARİHİ
----
4