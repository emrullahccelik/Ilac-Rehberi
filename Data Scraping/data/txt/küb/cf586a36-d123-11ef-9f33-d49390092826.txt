KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERTAMİR 100 mg efervesan granül içeren saşe
2. KALİTATİF VE KANTİTATİF BİLEŞİM
Etkin madde:
Her saşe 307.69 mg demir III polimaltoz kompleksi (100 mg Fe+3’e eşdeğer) içerir.
Yardımcı maddeler:
Sodyum bikarbonat…………...….120 mg
Sodyum karbonat susuz……….......50 mg
Pudra şekeri (Sukroz)…..............1290 mg
Yardımcı maddeler için 6.1’e bakınız.
3. FARMASÖTİK FORM
Oral çözelti hazırlamak için granül içeren saşe.
Granüller kahverengi renktedir.
4. KLİNİK ÖZELLİKLER
4.1. Terapötik endikasyonlar
Değişik kökenli tüm demir eksiklikleri ile demir eksikliği anemisinin tedavi ve
profilaksisinde; hamilelik, laktasyon ve çocukluk döneminde demir desteği tedavisinde
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Çocuklar (≥ 12 yaş) ve yetişkinlerde 100-200 mg elementer demire eşdeğer dozlarda
kullanılmaktadır. Doktor tarafından başka bir şekilde tavsiye edilmediği takdirde günde 1-2
1 / 11defa 1 saşe kullanılmalıdır.
Tedavi Süresi
Tedavi süresi demir metabolizmasının durumuna (azalmış alım, artan ihtiyaç, patolojik
kayıp) ve eritrosit sayısının normalleşmesine bağlıdır. Belirgin (manifest) demir
eksikliğinde normal kan değerlerine ulaşmak ortalama 3-5 aylık tedavi ile olur. Gizli
(latent) demir eksikliğinde tedavi süresi 1-2 aydır.
Hemoglobin değeri normal sınırlara gelinceye kadar (genellikle 8-12 hafta), daha sonra en
az 4 hafta daha vücut demir depolarının dolması için tedaviye devam edilmelidir.
Uygulama şekli:
Saşe içeriği bir bardak (200 ml) suda çözünür ve homojen bir karışım olana dek karıştırılır.
Hazırlanan çözelti derhal içilmelidir.
Yemeklerle birlikte veya yemeklerden sonra kullanılabilir.
Meyve veya sebze suları ile karıştırılarak alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
FERTAMİR, ciddi karaciğer ve böbrek hastalıklarında kullanılmamalıdır.
Pediyatrik popülasyon:
12 yaş altındaki çocuklarda, şu anda rutin kullanım için bir dozaj rejimi tavsiye edilebilecek
yeterli veri mevcut değildir.
Geriyatrik popülasyon:
Yaşlılardaki uygulama aynen erişkinlerdeki gibidir.
4.3. Kontrendikasyonlar
 İçerdiği aktif maddeye veya bölüm 6.1’deki yardımcı maddelerden herhangi birine karşı
aşırı duyarlılığı olduğu bilinenler
2 / 11 Demir eksikliği olmayan tüm anemiler (Örn: hemolitik anemi)
 Demir yüklenmesi (hemokromatozis, kronik hemolizis)
 Demire karşı aşırı duyarlılık, demir kullanım bozukluğu (kurşun anemisi, sideroakrestik
anemi)
 Talasemi (Akdeniz anemisi)
 Ciddi karaciğer ve böbrek hastalıkları
 Düzenli olarak devamlı kan transfüzyonları
 HIV infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği tedavisi yapılmamalıdır.
4.4. Özel kullanım uyarıları ve önlemleri
 Demir eksikliği veya demir eksikliği anemisinin temelinde yer alabilecek hastalıklar
tespit edilmeli ve bu hastalıklar uygun şekilde tedavi edilmelidir.
 Anemi, her zaman bir doktor gözetiminde tedavi edilmelidir.
 Tedavi başarılı olmazsa (3 hafta sonra hemoglobin düzeyindeki artış aşağı yukarı 2-3
g/dl olmazsa), tedavi tekrar gözden geçirilmelidir.
 Tekrarlayan kan transfüzyonu yapılan hastalar, eritrositle birlikte demir verildiğinden,
aşırı demir yüklenmesine karşı uyarılmalıdır.
 Alkolizm ve intestinal inflamasyonlu durumlarda dikkatli kullanılmalıdır.
 Mide ülseri bulunan hastalara dikkatle verilmelidir.
 Oral demir preparatlarının kullanımı sırasında dışkının rengi koyulaşabilir, bu durum
normal olup herhangi bir önlem gerektirmez. Dışkıda gizli kan aranması sırasında
yanılgıya neden olmaz. Bu nedenle bu inceleme sırasında tedavinin kesilmesine gerek
3 / 11yoktur.
 Enfeksiyon veya malignensiye bağlı anemide, alınan demir retiküloendotelyal sistemde
depolanır ve primer hastalığın tedavisini takiben mobilize olarak kullanılır.
 Süt ile beraber alınmamalıdır.
 Çocuklarda demir içeren ürünlerin yanlışlıkla alınması ölümcül zehirlenmeye yol
açabilir. Çocukların erişemeyeceği yerlerde saklayınız.
Bu tıbbi ürün her dozunda 2,37 mmol (54,55 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
FERTAMİR her dozunda 1290 mg pudra şekeri olarak sukroz içerir. İçeriğinde bulunan
şeker nedeniyle, nadir kalıtımsal früktoz intoleransı, glikoz-galaktoz malabsorpsiyon veya
sükraz-izomaltaz yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
FERTAMİR ile birlikte parenteral yoldan demirin uygulanması, FERTAMİR’in emilimini
azaltabileceği gerekçesiyle önerilmemektedir.
Süt ve yumurta demir emilimini azaltır. Tetrasiklin, kolestramin, antiasitler, penisilamin ve
oral altın bileşikleri ile alınması gerekiyorsa, birkaç saat arayla verilmelidir.
Salisilatlar, fenilbutazon ve oksifenbutazonla birlikte kullanılması bağırsak mukozasında
irritasyona neden olabilir. Demir tedavisi sırasında benzidin testi pozitif sonuç verebilir.
Çay, kahve ve sütle birlikte kullanılmamalıdır. Bağırsak tümörü olanlarda dikkatle
kullanılmalıdır.
4 / 11İki değerlikli demir içeren preparatların gıdalarla ve bazı ilaçlarla (tetrasiklin vb.) birlikte
alınması halinde ortaya çıkan etkileşimler, FERTAMİR bileşimindeki üç değerlikli demir-
hidroksit polimaltoz kompleksi ile beklenmez. Ancak kalsiyum içeren preparatlarla
etkileşme olabileceğinden ikisi arasında en az 2 saat zaman geçmelidir.
Levotiroksin içeren ilaçların FERTAMİR ile birlikte alındığında emilimi bozulduğundan,
iki ilacın en az 2 saat ara verilerek alınması gerekmektedir.
C vitamininin demir emilimini arttırdığı bilinmektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye:
Gebelik kategorisi: A
Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolünde olumsuz bir etkisi yoktur.
Gebelik dönemi
FERTAMİR hekime danışıldıktan sonra gebelik döneminde kullanılabilir.
Hamilelikte demir desteği olarak kullanılır.
5 / 11İyi yönetilmiş epidemiyolojik çalışmalar FERTAMİR’in gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Laktasyon dönemi
Demir anne sütüne geçmektedir. Bu geçiş, annenin mevcut demir seviyesine ve gıda ile
alınan demir miktarına göre değişmez. Bu sebeple, emziren anneye demir preparatı
verilmesi, bebekte bir demir intoksikasyonuna veya bebekte var olan demir eksikliğinin
ortadan kaldırılmasına sebep olmaz. FERTAMİR hekime danışıldıktan sonra laktasyon
döneminde kullanılabilir.
Üreme yeteneği/Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımına olumsuz bir etkisi yoktur.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar, astım
Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Çok yaygın: Dışkı renginde değişiklik
6 / 11Yaygın: Diyare, bulantı, dispepsi
Yaygın olmayan: Kusma, konstipasyon, karın ağrısı, dişlerde renk değişikliği
Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı.
Çok seyrek: Lokalize cilt reaksiyonları
Böbrek ve idrar yolu hastalıkları
Seyrek: İdrar renginde değişiklik
Şüpheli advers reaksivonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta; tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Yetişkinlerde akut demir zehirlenmesi sık değildir. Küçük çocuklarda daha sık rastlanır.
Kilogram başına 20 mg’dan fazla doz aşımı, potansiyel bir risk teşkil eder. Küçük
çocuklarda toplam 0,5 g demir alınması, hayatı tehdit eden durumların ortaya çıkmasına, 1-
2 g’dan sonra ise ölümle sonuçlanan durumlara sebep olabilir.
Zehirlenmede dört karakteristik faz görülmesi olasıdır. Alımından sonra ilk 6 saatte bulantı,
kusma, ishal görülür. Yüksek dozlarda (20 mg/kg’ı aşan dozlarda) hipotansiyon, şok,
asidoz, konvulziyon görülebilir. İkinci fazda hafif olgularda bir iyileşme takip eder. Üçüncü
fazda (12-18 saat sonra) karaciğer harabiyeti, tübüler nekroz, kardiyovasküler şok,
koagülapati olası belirtilerdir. Dördüncü fazda (2-6 hafta içinde) özofagus mide ve
duodenum stenozu oluşur.
7 / 11Tedavisi:
Yüksek doz alınmışsa mide yıkanır veya - eğer yıkama yapılamıyorsa- hasta kusturulur.
Daha ileri önlem olarak bağırsaklar yıkanabilir. Serum demir konsantrasyonu 3,5-5 mg/L
(63-85 mmol) ve demir zehirlenmesinin kuvvetli klinik belirtileri varlığında, kelat bileşiği
(Desferroksamin) ile böbrekten atılması stimüle edilir. Desferroksamin 15 mg/kg/saat
olacak şekilde damardan verilir; maksimum 80 mg/kg/24 saattir. Sodyum-EDTA gibi kelat
ajanları da kullanılabilir. Şok durumunda i.v. perfüzyonla desteklenir.
Aşırı dozda alınması halinde hastalar doktor ya da Ulusal Zehir Danışma Merkezi
(UZEM)’ni aramaları konusunda uyarılmalıdır (Tel: 0 800 314 7900).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üç Değerlikli Oral Demir Preparatları
ATC kodu: B03AB05
Demir vücutta bütün hücrelerde bulunur ve hayati işlevlere sahiptir. İyonik demir enerji
transferinde rol oynayan enzimlerin (sitokrom oksidaz, ksantin oksidaz, süksinik
dehidrojenaz gibi) yapısında mevcuttur. Demir eksikliği durumunda bu hayati işlevlerin
eksiklikleri ortaya çıkmaktadır. Demir III hidroksit polimaltoz kompleksi uygulaması ile
demir III iyonu vasıtası ile demir eksikliğinin neden olduğu anemilerde kan yapımındaki
azalma ve bunun sonucunda oluşan etkiler ortadan kalkmaktadır.
5.2. Farmakokinetik özellikler
Genel özellikler
Emilim:
FERTAMİR’in ağız yoluyla alınmasından sonra gastrointestinal sistemden hızla emilir.
Emilen demir miktarı tedavi edilen kişinin demir eksikliğine göre değişir. Demir eksikliği
ne kadar fazla ise, emilim o derecede artar.
8 / 11Dağılım:
Demir % 90 oranında plazma proteinlerine ve hemoglobine bağlanır.
Emilen demir hemoglobin ve miyoglobin sentezinde kullanılır ya da demir depolarına
nakledilir. Bu şekilde demir yetersizliği belirtileri ortadan kalkar.
Biyotransformasyon:
Plazmada demir dinamik bir denge halinde tutulur. Bağırsaktan gelen demirle yeni
transferrin-demir kompleksi oluşurken plazmada transferrinle birleşmiş şekilde taşınan
demirin büyük kısmı (yaklaşık %80’i) kemik iliğindeki prekürsör hücrelere ve hepatik
retiküloendoteliyal hücrelere transfer edilir. Demir-transferrin kompleksi hücreye reseptör
aracılı endositozla girer, nonlizozomal asidik bir vezikül içine alınır ve demir kompleksten
koparılır, geriye kalan apotransferrin-reseptör kompleksi membrana geri döner ve burada
kullanılır. Demir eritroid hücrelerde ya mitokondrilere transfer edilerek protoporfirine
katılır ve hemen dönüştürülür, ya da ferritinle birleşerek depo edilir. Demir eksikliğinde
reseptör sayısı artar.
Eliminasyon:
Mide-bağırsak kanalından emilmeyen demir feçes yolu ile atılır.
Safra ve idrar yoluyla günde sadece 1 mg demir elimine edilir. Ayrıca kadınlar
menstrüasyon yoluyla da demir kaybederler. Plazma yarı ömrü 1,5 saattir.
Doğrusallık/Doğrusal Olmayan Durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
5.3. Klinik öncesi güvenlilik verileri
Klinik olmayan veriler; geleneksel güvenlilik farmakolojisi, tekrarlanan doz toksisitesi,
genotoksisite, karsinojenik potansiyel ve üreme toksisitesi çalışmalarına dayanarak
insanlara yönelik özel bir tehlikeye işaret etmemektedir.
9 / 11Beyaz fare ve sıçanlarla yapılan hayvan çalışmalarında, vücut ağırlığını oluşturan her
kilogram başına 2000 mg’a kadar demirin oral olarak uygulandığı dozda, Demir III
Hidroksit Polimaltoz kompleksi için LD değeri belirlenememiştir.
50
6. FARMASÖTİK ÖZELLİKLER
6.1. Yardımcı maddelerin listesi
Sodyum bikarbonat
Sodyum karbonat susuz
Mannitol E 421
Pudra şekeri (sukroz)
Sitrik asit, susuz F3500
Tartarik asit
Povidon K-30 (PVP-30)
Vişne Aroması
Sükraloz
6.2. Geçimsizlikler
FERTAMİR’ in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay.
6.4. Saklamaya yönelik özel uyarılar
25ºC altındaki oda sıcaklığında saklayınız. Hazırlanan çözeltiyi derhal içiniz, saklamayınız.
6.5. Ambalajın niteliği ve içeriği
307.69 mg demir III polimaltoz kompleksi içeren 20 ve 30 adet tek dozluk saşeler
(PET/Al/PE folyo).
10 / 116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ ne uygun olarak imha
edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. sok. 7/3
06520 Balgat-ANKARA
Tel: 0 312 287 74 10
Faks: 0 312 287 61 15
8. RUHSAT NUMARASI(LARI)
2018/171
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.03.2018
Ruhsat yenileme tarihi:
10. KÜB’ÜN YENİLENME TARİHİ
11 / 11