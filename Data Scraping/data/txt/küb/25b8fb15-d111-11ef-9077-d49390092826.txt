KISA ÜRÜN BİLGİSİ
1. BEŞERİ TIBBİ ÜRÜNÜN ADI
ESOPRO® 40 mg kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 40 mg esomeprazol magnezyuma eşdeğer 43.506 mg esomeprazol magnezyum
dihidrat içerir.
Yardımcı maddeler:
Şeker kürecikleri (sukroz ve mısır nişastası) 19.000 mg
Ponceau 4R (E124) 0.0189 mg
Yardımcı maddeler için Bölüm 6.1’e bakınız.
3. FARMASÖTİK FORM
Kapsül
Beyazımsı açık sarı pelletler içeren mor renkli, ‘2’ numara sert jelatin kapsüldür.
4. KLİNİK ÖZELLİKLER
4.1. Terapötik endikasyonlar
Gastro-özofajiyal reflü hastalığında (GÖRH)
- Eroziv reflü özofajit’in tedavisinde
- Nükslerin önlenmesi için, iyileşmiş reflü özofajit’in uzun süreli idame tedavisinde
- Gastro-özofajiyal reflü hastalığının semptomatik tedavisinde
Uygun bir antibiyotik kombinasyonu ile birlikte Helicobacter pylori eradikasyonunda ve
- Helicobacter pylori ile ilişkili duodenum ülserlerinin tedavisinde
- Helicobacter pylori ile ilişkili peptik ülserlerde nükslerin önlenmesinde
Sürekli NSAİİ (non-steroidal anti-inflamatuvar ilaçlar) tedavisi gereken hastalarda
- NSAİİ kullanımı ile ilişkili gastrik ülserlerin tedavisinde
- Risk altındaki hastalarda NSAİİ kullanımı ile ilişkili gastrik ve duodenal ülserlerin
önlenmesinde
ESOPRO® , infüzyonluk çözelti ile tedavi sonrasında gastrik veya duodenal ülserlerde
hemostazın kısa süreli sürdürülmesi ve tekrar kanamanın önlenmesinde,
Zollinger Ellison Sendromu'nun tedavisinde endikedir.
1/164.2. Pozoloji ve uygulama şekli
Pozoloji/uygulama sıklığı ve süresi:
12 yaş ve üzerindeki adolesanlar:
Gastro-özofajiyal reflü hastalığı (GÖRH)
-Eroziv reflü özofajit’in tedavisinde:
Dört hafta süreyle günde bir defa 40 mg. İlk kürde tam iyileşme sağlanamayan ya da inatçı
semptomları olan hastalarda 4 haftalık ek bir tedavi uygulanır.
-Nükslerin önlenmesi için iyileşmiş reflü özofajit’in uzun süreli idame tedavisinde:
Günde bir defa 20 mg.
- Gastro-özofajiyal reflü hastalığının (GÖRH) semptomatik tedavisinde:
Özofajiti olmayan hastalarda günde bir defa 20 mg.
Dört hafta sonunda semptomlarda yeterli denetim sağlanamayan hastalarda ileri tetkiklerin
yapılması önerilir. Semptomlar ortadan kalktıktan sonra, günde bir defa 20 mg alınarak
semptom kontrolü sağlanabilir. Yetişkinlerde ihtiyaç halinde, günde 20 mg’lık doz
kullanılabilir. Gastrik ve duedonal ülser gelişme riski olan NSAİİ ile tedavi edilen hastalarda,
semptom kontrolü için ihtiyaç halinde kullanım önerilmez.
Yetişkinler
Uygun bir antibiyotik kombinasyonu ile birlikte Helicobacter pylori eradikasyonunda ve
- Helicobacter pylori ile ilişkili duedonum ülserlerinin tedavisinde
- Helicobacter pylori ile ilişkili peptik ülserlerde nükslerin önlenmesinde
Her biri günde iki defa olmak üzere 7 gün süreyle; 20 mg ESOPRO® , 1 gram amoksisilin ve
500 mg klaritromisin.
Sürekli NSAİİ tedavisi gereken hastalarda
NSAİİ kullanımına bağlı gastrik ülserlerin tedavisinde: 4-8 hafta boyunca günde bir defa 20
mg.
Risk altındaki hastalarda NSAİİ kullanımına bağlı gastrik ve duodenal ülserlerin
önlenmesinde: Günde bir defa 20 mg.
İnfüzyonluk çözelti ile tedavi sonrasında gastrik veya duodenal ülserlerde hemostazın
sürdürülmesi ve tekrar kanamanın önlenmesinde
4 hafta boyunca günde bir kez 40 mg oral yolla tedavi periyodundan önce, asit baskılanması
tedavisi için esomeprazol 80 mg infüzyon 30 dakika için bolus infüzyon şeklinde uygulanmalı
ve ardından 3 gün (72 saat) boyunca 8 mg/saat devamlı intravenöz infüzyon uygulanmalıdır.
Zollinger Ellison Sendromu tedavisinde
Önerilen başlangıç dozu günde iki defa 40 mg’dır. Daha sonra doz hastaya göre ayarlanmalıdır
ve tedaviye klinik olarak endike olduğu sürece devam edilir. Mevcut klinik verilere
dayanılarak, hastaların çoğu günde 80-160 mg esomeprazol ile kontrol altına alınabilir. Günde
80 mg’ın üzerindeki dozlarda doz, günde iki kez olmak üzere bölünerek verilmelidir.
2/16Uygulama şekli:
Sadece ağızdan kullanım içindir.
ESOPRO® bir bardak su ile oral yolla alınmalıdır. Kapsüller çiğnenmeden ya da emilmeden su
ile yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez. Ağır böbrek yetmezliği olan
hastalarla ilgili yeterli deneyim olmadığından, böyle hastalar tedavi edilirken dikkatli
olunmalıdır (Bkz. Bölüm 5.2).
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmez. Ağır
karaciğer yetmezliği olan hastalarda, 20 mg’lık doz aşılmamalıdır (Bkz. Bölüm 5.2).
Pediyatrik popülasyon:
12 yaşın altındaki çocuklar:
12 yaşın altındaki çocuklarda kullanımı ile ilgili veri olmadığından, ESOPRO® 12 yaşın
altındaki çocuklarda kullanılmamalıdır.
Geriyatrik popülasyon:
Yaşlı hastalarda doz ayarlaması gerekmez.
4.3. Kontrendikasyonlar
Esomeprazole, benzimidazol türevlerine ya da formüldeki herhangi bir maddeye aşırı
duyarlılığı olanlarda kullanılmamalıdır.
Esomeprazol, atazanavir ve nelfinavir gibi ilaçlarla birlikte kullanılmamalıdır. (Bkz. Bölüm
4.5).
4.4. Özel kullanım uyarıları ve önlemleri
Herhangi bir endişe verici semptomda (örn. belirgin, istenmeyen kilo kaybı, tekrarlayan
kusma, disfaji, hematemez ya da melena) ve kuşkulanılan ya da tanısı konmuş mide ülseri
vakalarında kötü huylu olma olasılığı bertaraf edilmiş olmalıdır. ESOPRO® tedavisi,
semptomları hafifleterek tanıyı geciktirebilir.
Uzun süreli kullanım
Uzun süre tedavi edilen hastalar (özellikle bir yıldan fazla) düzenli kontrol altında tutulmalıdır.
İhtiyaç halinde kullanım
İhtiyaç halinde esomeprazol alan hastalar, semptomlarının özelliklerinde değişiklik olursa
hekimlerine başvurmalıdırlar.
Helicobacter pylori eradikasyonu
Helicobacter pylori eradikasyonunda esomeprazol tedavisi önerildiğinde, üçlü tedavideki her
3/16bir bileşiğin diğer ilaçlarla etkileşmesi dikkate alınmalıdır. Klaritromisin, CYP3A4’ün güçlü
bir inhibitörüdür. Bu nedenle sisaprid gibi CYP3A4 ile metabolize olan diğer ilaçları da üçlü
tedavi ile birlikte kullanan hastalarda, klaritromisinin kontrendikasyonları ve etkileşmeleri göz
önünde bulundurulmalıdır.
Gastrointestinal enfeksiyonlar
Proton pompası inhibitörleri ile tedavi, Salmonella ve Camphylobacter gibi gastrointestinal
enfeksiyon riskinde az da olsa bir artışa neden olabilir (Bkz. Bölüm 5.1).
B12 vitamininin emilimi
Tüm asit baskılayıcı ilaçlarda olduğu gibi, esomeprazol, mide özsuyunda asit azlığına veya
eksikliğine bağlı olarak vitamin B12 (siyanokobalamin) emilimini azaltabilir. Bu durum uzun
süreli tedavide, depolarında eksiklik olan hastalarda veya B12 emilimi düşük olma riski
bulunan hastalarda göz önünde bulundurulmalıdır.
Hipomagnezemi
PPI’larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması
beklenen ya da PPI’ları digoksin gibi ilaçlar ya da hipomagnezemiye neden olabilecek
ilaçlarla (örn. diüretikler) birlikte alan hastalar için, sağlık mesleği mensupları PPI tedavisine
başlamadan önce ve daha sonra periyodik olarak magnezyum düzeylerini takip edebilirler.
Kemik kırılması riski
Özellikle yüksek dozlarda ve uzun süreli olarak (>1 yıl) kullanılan proton pompası
inhibitörleri, özellikle yaşlılarda veya diğer bilinen risk faktörlerinin varlığında, kalça, bilek ve
omurga kırığı riskini biraz yükseltebilir. Gözlemsel çalışmalar, proton pompası inhibitörlerinin
genel kemik kırılması riskini %10-40 kadar arttırabileceğini düşündürmektedir. Bu artışın bir
kısmı diğer risk faktörlerine bağlı olabilir. Osteoporoz riski bulunan hastalar, güncel klinik
kılavuzlara göre tedavi almalıdır ve uygun düzeyde D vitamini ve kalsiyum almalıdırlar.
Subakut kütanöz lupus eritematozus
Proton pompa inhibitörleri çok seyrek olarak subakut kütanöz lupus eritematozus vakaları ile
ilişkilendirilmiştir. Özellikle derinin güneşe maruz kalan alanlarında olmak üzere lezyonların
ortaya çıkması ve artraljinin eşlik etmesi durumlarında hasta acilen tıbbi yardım almalı ve
sağlık mesleği mensubu ESOPRO® tedavisinin kesilmesini değerlendirmelidir. Daha önce bir
proton pompa inhibitörü tedavisi sonrası subakut kütanöz lupus eritematozus gelişmiş olması,
aynı durumun diğer proton pompa inhibitörleri ile de görülme riskini arttırır.
Diğer tıbbi ürünler ile kombinasyonlar
Esomeprazolün atazanavir ile eşzamanlı kullanımı önerilmemektedir (Bkz. Bölüm 4.5).
Atazanavir ile proton pompası inhibitörünün birlikte kullanılmasının zorunlu olduğu
durumlarda, dozun 400 mg atazanavire 100 mg ritonavir ile yükseltilmesi ve 20 mg
esomeprazolün üzerine çıkılmaması, bununla birlikte yakın klinik izleme önerilmektedir.
Esomeprazol bir CYP2C19 inhibitörüdür. Esomeprazol ile tedaviye başlarken veya son
verirken, CYP2C19 ile metabolize olan ilaçlar ile etkileşim göz önüne alınmalıdır. Klopidogrel
ile esomeprazol arasında etkileşim görülmüştür (Bkz. Bölüm 4.5). Bu etkileşimin klinik açıdan
4/16önemi bilinmemektedir. Önlem olarak, esomeprazol ile klopidogrelin birlikte kullanımından
kaçınılmalıdır.
Ciddi kutanöz advers reaksiyonlar (SCAR’lar)
Esomeprazol tedavisi ile ilişkili olarak, eritema multiforme (EM), Stevens-Johnson sendromu
(SJS), toksik epidermal nekroliz (TEN) gibi ciddi kutanöz advers reaksiyonlar (SCAR’lar) ve
hayatı tehdit edebilecek eozinofili ve sistemik semptomlarla birlikte ilaç reaksiyonu (DRESS)
bildirilmiştir.
Hastalar şiddetli cilt reaksiyonu EM/SJS/TEN/DRESS’in belirti ve semptomları konusunda
bilgilendirilmeli ve belirleyici herhangi bir belirti v
eya semptom gözlemlendiğinde derhal doktorlarından tıbbi yardım almalıdır.
Şiddetli cilt reaksiyonlarının belirti ve semptomları ortaya çıkar çıkmaz esomeprazol tedavisine
derhal son verilmeli ve gerektiğinde ek tıbbi bakım/yakın izleme sağlanmalıdır.
EM/SJS/TEN/DRESS’li hastalarda tekrar yükleme yapılmamalıdır.
Laboratuvar testlerine olan etkisi
Kromogranin A (CgA) düzeyindeki artışlar nöroendokrin tümörler için yapılan tanı
incelemelerinde yanlış sonuçlara yol açabilir. Bunu önlemek amacıyla, CgA ölçümlerinden
önce esomeprazol tedavisine geçici olarak, en az 5 gün süreyle ara verilmelidir (Bkz. Bölüm
5.1). Eğer ilk ölçüm sonrasında, CgA ve gastrik düzeyleri referans aralığa dönmediyse,
ölçümler PPI tedavisinin durdurulmasından 14 gün sonra tekrar edilmelidir.
İhtiyaç halinde esomeprazol reçete edilirken, esomeprazolün plazma konsantrasyonlarındaki
dalgalanma nedeniyle, diğer ilaçlarla etkileşim göz önünde bulundurulmalıdır (Bkz. Bölüm
4.5).
Kapsül sukroz içerdiğinden nadir kalıtımsal fruktoz intoleransı, glukoz-galaktoz
malabsorbsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
Bu tıbbi ürün ponceau 4R ihtiva eder. Alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Esomeprazolün diğer ilaçların farmakokinetiğine etkisi:
Proteaz inhibitörleri
Omeprazolün bazı proteaz inhibitörleri ile etkileştiği bildirilmiştir. Bildirilen bu etkileşmelerin
klinik açıdan önemi ve ardında yatan mekanizmalar her zaman bilinmemektedir. Omeprazol ile
tedavi sırasında artan mide pH’ı antiretroviral ilaçların emilimini etkileyebilir. Diğer bir olası
etkileşim mekanizması CYP 2C19 aracılığıyladır. Atazanavir ve nelfinavir gibi bazı
antiretroviral ilaçlar için omeprazol ile birlikte kullanıldıklarında azalmış serum seviyeleri
bildirilmiştir ve eşzamanlı olarak kullanılmamaları tavsiye edilmektedir. Sağlıklı gönüllülerde
omeprazolün (günde 40 mg) atazanavir 300 mg/ritonavir 100 mg ile birlikte kullanılması,
atazanavir maruziyetinde önemli derecede azalma ile sonuçlanmıştır (EAA, C ve C
maks min
değerlerinde yaklaşık %75 azalma). Atazanavir dozunu 400 mg’a yükseltmek omeprazolün
atazanavir maruziyeti üzerindeki etkisini telafi etmemiştir. Sağlıklı gönüllülerde omeprazolün
(günde 20 mg) atazanavir 400 mg/ritonavir 100 mg ile birlikte kullanılması, 20 mg omeprazol
verilmeden atazanavir 300 mg/ritonavir 100 mg günlük dozda kullanılmasına kıyasla
5/16atazanavir maruziyetinde yaklaşık %30’luk bir azalma ile sonuçlanmıştır. Omeprazolün (günde
40 mg) nelfinavir ile birlikte kullanılması, nelfinavir ortalama EAA, C ve C değerlerini
maks min
%36-39 azaltmıştır ve farmakolojik olarak aktif metabolit olan M8 için ortalama EAA, C
maks
ve C değerleri %75-92 azalmıştır. Omeprazol ile esomeprazolün benzer farmakokinetik
min
etkileri ve farmakodinamik özelliklerinden dolayı, esomeprazol ile atazanavir ve nelfinavir gibi
antiretroviral ilaçların birlikte kullanılması kontrendikedir.
Sakinavir için (ritonavir ile birlikte), omeprazol (günde 40 mg) ile birlikte kullanıldığında
artmış serum seviyeleri (%80-100) bildirilmiştir. Günlük 20 mg omeprazol tedavisinin
darunavir (ritonavir eşliğinde) ve amprenavir (ritonavir eşliğinde) maruziyeti üzerinde etkisi
yoktur. Günde bir kez 20 mg esomeprazol tedavisinin amprenavir (ritonavir ile birlikte veya
ritonavir olmaksızın) maruziyeti üzerinde etkisi olmamıştır. Günde bir kez 40 mg omeprazol
tedavisinin lopinavir (ritonavir ile birlikte) maruziyeti üzerinde etkisi olmamıştır.
Metotreksat
Proton pompası inhibitörleri ile birlikte kullanıldığında, bazı hastalarda, metotreksat
seviyelerinin arttığı gözlenmiştir. Yüksek dozda metotreksat verildiğinde, esomeprazolün
geçici süreli olarak kullanımının durdurulması düşünülebilir.
Takrolimus
Esomeprazol ile eşzamanlı uygulanmasının takrolimus serum düzeylerini arttırdığı
bildirilmiştir. Takrolimus konsantrasyonları ve böbrek fonksiyonları (kreatinin klirensi) daha
yakından takip edilmelidir ve gerektiğinde, takrolimus dozu ayarlanmalıdır.
pH'ya bağımlı absorpsiyona sahip ilaçlar
Esomeprazol ve diğer PPI’ların mide asiditesini baskılamasına bağlı olarak, emilim
mekanizması mide pH’ına bağlı ilaçların emilimi artabilir ya da azalabilir. Mide içi asidini
azaltan diğer ilaçlarla olduğu gibi, esomeprazol ile tedavi sırasında da, ketokonazol,
itrakonazol ve erlotinib emilimi azalırken digoksin gibi ilaçların emilimi artabilir. Omeprazol
(günlük 20 mg) ve digoksin ile birlikte tedavi sağlıklı kişilerde digoksinin biyoyararlanımını
%10 artırır (10 kişiden ikisinde %30’a kadar artırmıştır). Seyrek olarak digoksin toksisitesi
bildirilmiştir. Ancak, yaşlı hastalara yüksek dozlarda esomeprazol verirken dikkatli
olunmalıdır. Bu durumda, digoksinin terapötik ilaç izlemesi arttırılmalıdır.
CYP2C19 ile metabolize olan ilaçlar
Esomeprazol, başlıca metabolize edici enzimi olan CYP2C19 enzimini inhibe eder. Bu
nedenle, esomeprazol, diazepam, sitalopram, imipramin, klomipramin, fenitoin, vb. CYP2C19
ile metabolize olan ilaçlarla kombine edildiğinde, bu ilaçların plazma konsantrasyonları
artabilir ve dozun düşürülmesi gerekebilir. Bu durum, özellikle esomeprazol ihtiyaç halinde
kullanım için reçete edilirken göz önünde bulundurulmalıdır.
Diazepam
Bir CYP2C19 substratı olan diazepam ile 30 mg esomeprazol birlikte alındıklarında, diazepam
klerensinde %45 azalmaya neden olmuştur.
Fenitoin
Epileptik hastalarda, fenitoin ve 40 mg esomeprazol birlikte alındığında fenitoinin çukur
plazma düzeylerinde %13 artışa neden olmuştur. Esomeprazol ile tedaviye başlanırken veya
son verilirken, fenitoinin plazma konsantrasyonlarının izlenmesi önerilmektedir.
6/16Vorikonazol
Omeprazol (günde bir kez 40 mg), vorikonazol (CYP2C19 substratı) için C ve EAA
max τ
değerlerini sırasıyla %15 ve %41 oranında arttırmıştır.
Silostazol
Hem omeprazol hem de esomeprazol CYP2C19 inhibitörleri olarak davranmaktadır.
Omeprazolün, 40 mg dozda sağlıklı gönüllülere verildiği bir çapraz kollu çalışmada,
silositazolün C ve EAA seviyelerini sırasıyla %18 ve %26 ve aktif metabolitlerinden
maks
birinin C ve EAA seviyelerini sırasıyla %29 ve %69 arttırmıştır.
maks
Sisaprid
Sağlıklı gönüllülerde, sisaprid ile 40 mg esomeprazol birlikte verildiğinde, sisapridin EAA-
Eğri Altındaki Alanı %32 artmış ve yarılanma zamanında (t ) %31 kadar uzama gözlenmiş
1/2
olsa da, sisapridin doruk plazma düzeylerinde belirgin bir artış görülmemiştir. Sisaprid tek
başına verildiğinde QTc aralığında gözlenen hafif uzamanın esomeprazol ile birlikte
verildiğinde artmadığı görülmüştür (Bkz. Bölüm 4.4).
Varfarin
Varfarin kullanan hastalara, eşzamanlı olarak 40 mg esomeprazol verilen bir klinik çalışmada,
koagülasyon zamanlarının kabul edilen sınırlar içerisinde olduğu görülmüştür. Ancak
pazarlama sonrası araştırmalarda, varfarin ve esomeprazol birlikte kullanıldığında klinik
açıdan anlamlı INR (International Normalised Ratio) artışlarının olduğu az sayıda vaka
bildirilmiştir. Varfarin veya diğer kümarin türevlerini kullanan hastalar birlikte esomeprazol
kullanmaya başladığında ve esomeprazol tedavisi kesildiğinde varfarin plazma
konsantrasyonlarının izlenmesi önerilmektedir.
Klopidogrel
Sağlıklı gönüllülerle yapılan çalışmalarda klopidogrel (300 mg yükleme dozu/75 mg idame
dozu) ile esomeprazol (oral yolla günde 40 mg) arasında farmakokinetik/farmakodinamik
etkileşim görülmüştür. Bunun sonucunda, klopidogrel aktif metabolitine maruziyet ortalama
%40 azalmış ve platelet agregasyonu ortalama %14 azalmış bir maksimum inhibisyon (ADP
dahil) ile sonuçlanmıştır.
Klopidogrel, 20 mg esomeprazol + 81 mg asetil salisilikasit (ASA) sabit doz kombinasyonu ile
birlikte verildiğinde, sağlıklı gönüllülerde klopidogrelin tek başına kullanılmasına oranla
klopidogrel aktif metabolitine yaklaşık %40 daha düşük maruziyet olmuştur. Ancak,
klopidogrel ve klopidogrel + kombinasyon (esomeprazol + ASA) ürün gruplarında, bu kişilerin
platelet inhibisyonunun (ADP indüklenmiş) maksimum seviyeleri aynıdır.
Esomeprazolün önemli kardiyovasküler olaylar açısından PK/PD etkileşiminin klinik
sonuçlarıyla ilgili olarak hem gözlemsel hem de klinik çalışmalardan alınan veriler tutarsızdır.
Önlem olarak, klopidogrel ile birlikte kullanımından kaçınılmalıdır.
Araştırmalarda klinik olarak belirgin etkileşimi tespit edilmeyen ilaçlar
Amoksisilin ve kinidin
Esomeprazolün amoksisilin ya da kinidinin farmakokinetiği üzerinde klinik olarak belirgin bir
etkisi olmadığı gösterilmiştir.
Naproksen veya rofekoksib
Esomeprazol ile naproksen ya da rofekoksibin birlikte kullanımının değerlendirildiği kısa
7/16süreli çalışmalarda klinik etki ile bağlantılı bir farmakokinetik etkileşme belirlenmemiştir.
Diğer ilaçların esomeprazolün farmakokinetiği üzerine etkisi:
CYP2C19 ve/veya CYP3A4’ü inhibe eden ilaçlar
Esomeprazol CYP2C19 ve CYP3A4 ile metabolize olur. Esomeprazol ve bir CYP3A4
inhibitörü olan klaritromisin (500 mg b.i.d), birlikte kullanıldığında, esomeprazolün EAA’ı iki
kat artmıştır. Esomeprazol ve CYP2C19 ve CYP3A4’ün kombine bir inhibitörünün birlikte
kullanılması, esomeprazolün etkisinin iki kattan fazla artmasına neden olabilir. CYP2C19 ve
CYP3A4 inhibitörü olan vorikonazol, omeprazolün EAA değerini %280 oranında arttırmıştır.
τ
Bununla birlikte, esomeprazolün dozunun ayarlanması her iki durumda da gerekmemiştir.
Ancak, ağır karaciğer yetmezliği olan hastalarda veya uzun süreli tedavi endikeyse doz
ayarlaması düşünülmelidir.
CYP2C19 ve/veya CYP3A4’ü indükleyen ilaçlar
CYP2C19 veya CYP3A4 veya her ikisini indüklediği bilinen ilaçlar (rifampisin ve St John's
wort gibi), esomeprazolün metabolizmasını artırarak esomeprazol serum düzeylerinin
azalmasına neden olabilir.
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kontraseptifler ile bir etkileşme beklenmemektedir.
Gebelik dönemi
Esomeprazol için, gebeliklerde maruz kalmaya ilişkin klinik veri sınırlıdır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Gebe kadınlara verilirken tedbirli olunmalıdır.
Esomeprazolün gebelikte kullanımı ile ilgili klinik veriler sınırlıdır. Rasemik karışım
omeprazol ile yapılan geniş kapsamlı epidemiyolojik çalışmalarda, maruziyet gerçekleşen çok
sayıda gebelikte, malformasyon ya da fetotoksik etki görülmemiştir. Esomeprazol ile yapılan
hayvan çalışmalarında embriyo/fetüs gelişiminde doğrudan ya da dolaylı zararlı bir etki
belirtilmemiştir. Rasemik karışım ile yapılan hayvan çalışmaları, gebelik, doğum sırasında ya
da doğum sonrası gelişim üzerinde zararlı etkiler göstermemiştir. Mutlaka gerekiyorsa gebe
kadınlara bu ilacı verirken dikkatli olunmalıdır.
Gebe kadınlarda elde edilen orta miktarda veriler (gebelikte kullanıma ilişkin 300-1000 adet
sonuç), esomeprazol ile ilişkili malformasyon veya fetal/neonatal toksisite göstermemektedir.
8/16Hayvanlarla yapılan çalışmalar üreme toksisitesi açısından doğrudan veya dolaylı zararlı
etkiler göstermemiştir (Bkz. Bölüm 5.3).
Laktasyon dönemi
Esomeprazolün anne sütüne geçip geçmediği bilinmemektedir. Esomeprazolün yeni
doğanlar/bebekler üzerindeki etkilerine ilişkin bilgiler yetersizdir. Bu nedenle emzirme
dönemlerinde esomeprazol kullanılmamalıdır.
Üreme yeteneği/Fertilite
Oral yolla uygulanan rasemik karışım omeprazol ile yapılan hayvan çalışmaları fertilite
yönünden herhangi bir etkiye işaret etmemektedir.
4.7. Araç ve makine kullanımı üzerindeki etkiler
Esomeprazol, araç ve makine kullanımı üzerinde küçük bir etkiye sahiptir. Sersemlik (yaygın
olmayan) ve bulanık görme (seyrek) gibi advers reaksiyonlar bildirilmiştir (Bkz. Bölüm 4.8).
Etkilenen hastalar, araç veya makine kullanmamalıdır.
4.8. İstenmeyen etkiler
Güvenlilik profilinin özeti
Klinik çalışmalarda (ve ayrıca pazarlama sonrası kullanımda) en yaygın olarak bildirilen yan
etkiler; baş ağrısı, abdominal ağrı, diyare ve bulantı olmuştur. Buna ek olarak, farklı
formülasyonlar, tedavi endikasyonları, yaş grupları ve hasta popülasyonları için güvenlilik
profili benzerdir. Doza bağlı advers reaksiyon tespit edilmemiştir.
Esomeprazol ile yapılan klinik araştırmalarda ve pazarlama sonrası çalışmalarda aşağıdaki
advers ilaç reaksiyonlarının görülebildiği bildirilmiştir. Ancak, hiçbiri doz ile bağlantılı
bulunmamıştır. İstenmeyen etkiler görülme sıklığına göre sınıflandırılmıştır.
Yaygın (≥ 1/100, <1/10); yaygın olmayan (≥ 1/1.000, <1/100); seyrek (≥ 1/10.000, <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Lökopeni, trombositopeni
Çok seyrek: Agranülositoz, pansitopeni
Bağışıklık sistemi hastalıkları
Seyrek: Hipersensitivite reaksiyonları örn. ateş, anjiyoödem, anafilaktik reaksiyon/şok
Metabolizma ve beslenme hastalıkları
Yaygın olmayan: Periferal ödem
Seyrek: Hiponatremi
Bilinmiyor: Hipomagnezemi (Bkz. Bölüm 4.4); şiddetli hipomagnezemi hipokalsemi ile
ilişkilendirilebilir. Hipomagnezemi hipokalemi ile de ilişkilendirilebilir.
Psikiyatrik hastalıklar
Yaygın olmayan: Uykusuzluk
Seyrek: Ajitasyon, konfüzyon, depresyon
Çok seyrek: Agresyon, halüsinasyonlar
9/16Sinir sistemi hastalıkları
Yaygın: Baş ağrısı
Yaygın olmayan: Baş dönmesi, parestezi, uykuya eğilim
Seyrek: Tat alma bozukluğu
Göz hastalıkları
Seyrek: Bulanık görme
Kulak ve iç kulak hastalıkları
Yaygın olmayan: Vertigo
Solunum, göğüs bozuklukları ve mediastinal hastalıkları
Seyrek: Bronkospazm
Gastrointestinal hastalıklar
Yaygın: Abdominal ağrı, konstipasyon, diyare, şişkinlik, kusma/bulantı, fundik bez polipleri
(benign)
Yaygın olmayan: Ağız kuruluğu
Seyrek: Stomatit, gastrointestinal kandidiyazis
Bilinmiyor: Mikroskobik kolit
Hepatobiliyer hastalıklar
Yaygın olmayan: Karaciğer enzimlerinde yükselme
Seyrek: İkterli ya da iktersiz hepatit
Çok seyrek: Karaciğer yetmezliği, daha önce karaciğer hastalığı olanlarda ensefalopati
Deri ve deri altı doku hastalıkları
Yaygın olmayan: Dermatit, prurit, döküntü, ürtiker
Seyrek: Alopesi, fotosensitivite
Çok seyrek: Eritema multiforme, Stevens-Johnson sendromu, toksik epidermal nekroliz
(TEN), eozinofili ve sistemik semptomlarla birlikte ilaç reaksiyonu (DRESS)
Bilinmiyor: Subakut kütanöz lupus eritematozus (Bkz. Bölüm 4.4)
Kas, iskelet sistemi, bağ dokusu ve kemik hastalıkları
Yaygın olmayan: Kalça, el bileği, omurga kırığı (Bkz. Bölüm 4.4)
Seyrek: Artralji, miyalji
Çok seyrek: Adale güçsüzlüğü
Böbrek ve idrar yolu hastalıkları
Çok seyrek: İnterstisyel nefrit, bazı hastalarda aynı anda böbrek yetmezliği de bildirilmiştir.
Üreme sistemi ve meme hastalıkları
Çok seyrek: Jinekomasti
Genel bozukluklar ve uygulama bölgesine ilişkin hastalıklar
Seyrek: Keyifsizlik, terlemenin artması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
10/16olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bugüne kadar doz aşımı ile ilgili deneyimler çok sınırlıdır. 280 mg doz ile görülen semptomlar;
gastrointestinal semptomlar ve güçsüzlüktür. 80 mg’lık tek doz esomeprazol ile doz aşımı
vakası görülmemiştir. Belli bir antidot bilinmemektedir. Esomeprazol plazma proteinlerine
yüksek derecede bağlandığından diyalizle vücuttan uzaklaştırılamaz. Her doz aşımında olduğu
gibi, tedavi semptomatik olmalıdır ve genel destekleyici önlemler kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Asitle ilgili bozukluklara yönelik ilaçlar, proton pompası inhibitörleri
ATC kodu: A02BC05
Esomeprazol, omeprazolün S-izomeridir ve mide asit sekresyonunu hedeflenmiş özgün bir etki
mekanizmasıyla azaltır. Esomeprazol, pariyetal hücrelerdeki asit pompasının spesifik bir
inhibitörüdür. Omeprazolün, hem R hem de S izomerleri benzer farmakodinamik aktivite
gösterir.
Etki mekanizması
Esomeprazol, zayıf bir bazdır, pariyetal hücre sekretuvar kanaliküllerinin yüksek asitli
ortamında aktif formuna çevrilir ve H+ K+ - ATPaz enzimini (asit pompası) inhibe eder ve
böylece gerek bazal ve gerekse uyarılmış asit sekresyonu inhibe edilir.
Farmakodinamik etkiler
Esomeprazol 20 mg ve 40 mg oral yoldan alındıktan sonraki bir saat içinde etkisini gösterir.
Günde bir defa 20 mg esomeprazol 5 gün süreyle alındığında, pentagastrin ile uyarılan en
yüksek asit salgılanma düzeyi ortalamasında, 5. günde ilaç alındıktan 6-7 saat sonra %90
azalma sağlanır.
Esomeprazol, semptomatik gastro-özofajiyal reflü hastalığı (GÖRH) olanlarda beş gün
boyunca 20 mg ve 40 mg dozlarda alındığında, 24 saatte sırasıyla ortalama 13 ve 17 saat süre
ile mide içi pH’ının 4’ün üstünde kalmasını sağlar. En az 8, 12 ve 16 saat süre ile mide içi pH’ı
4’ün üzerinde kalan hastaların oranı, esomeprazol 20 mg için sırasıyla %76, %54 ve %24 ve
esomeprazol 40 mg için sırasıyla %97, %92 ve %56’dır.
Plazma konsantrasyonu için değişken parametre olarak EAA kullanıldığında asit sekresyonu
inhibisyonu ile ilaca maruz kalma arasında bir ilişki olduğu gösterilmiştir.
Reflü özofajiti olan hastaların iyileşme oranı, esomeprazol 40 mg ile dört hafta sonunda %78,
sekiz hafta sonunda % 93’dür.
Günde iki defa 20 mg esomeprazol ve uygun antibiyotiklerle bir haftalık tedavi, hastaların
yaklaşık %90’ında H. pylori eradikasyonunda başarı sağlamıştır. Bir haftalık bir eradikasyon
tedavisinden sonra komplike olmayan duodenal ülserlerde semptomların giderilmesi ve ülserin
11/16iyileşmesi için asit salgılanmasını azaltan ilaçlarla monoterapiye gereksinim duyulmaz.
Randomize, çift kör, plasebo kontrollü bir klinik çalışmada, peptik ülser kanaması endoskopik
olarak doğrulanmış ve Forrest Ia, Ib, IIa veya IIb (sırasıyla %9, %43, %38 ve %10) olarak
karakterize edilmiş hastalar, esomeprazol infüzyonluk çözelti (n=375) veya plasebo (n=389)
almak üzere randomize edilmişlerdir. Endoskopik hemostaz sonrasında hastalar 72 saat süreyle
ya 30 dakikalık intravenöz infüzyon yoluyla 80 mg esomeprazol ve ardından sürekli infüzyon
yoluyla saat başına 8 mg esomeprazol ya da plasebo almışlardır. İlk 72 saatlik sürenin
ardından, hastaların hepsine 27 gün boyunca asit baskılaması için oral yolla açık etiketli 40 mg
esomeprazol verilmiştir. 3 gün içerisinde tekrar kanama görülme oranı, esomeprazol ile tedavi
edilen grupta %5,9, buna karşın plasebo grubunda %10,3 olmuştur. Tedaviden 30 gün sonra,
esomeprazol ile tedavi edilen grupta tekrar kanama görülme oranı %7,7 iken bu oran plasebo
ile tedavi edilen grupta %13,6 olmuştur.
Asit sekresyonunu inhibe eden ilaçlarla tedavi sırasında, asit sekresyonunun azalmasına bağlı
olarak, serum gastrin düzeyi yükselir. Aynı zamanda azalan gastrik asiditeden dolayı CgA
artar. Artan CgA düzeyi, nöroendokrin tümörler için araştırmalarda yanlış sonuçlara yol
açabilir. Mevcut yayınlanmış çalışmalarda, proton pompası inhibitörlerinin CgA
ölçümlerinden 5 gün veya 2 hafta önce durdurulması önerilmektedir. Bunun amacı, PPI
tedavisi sırasında yapay bir şekilde artmış olabilecek olan CgA düzeylerinin referans aralığa
geri dönmesine olanak sağlamaktır.
Esomeprazol ile uzun süreli tedavide, muhtemelen serum gastrin düzeylerindeki artışa bağlı
olarak çocuklarda ve yetişkinlerde enterokromafin-benzeri hücrelerde (Enterochromaffın-like
cells, ECL) artış görülmüştür. Söz konusu bulguların klinik olarak anlamlı olmadığı
düşünülmektedir.
Asit salgılanmasını baskılayan uzun süreli tedaviler sırasında gastrik glandüler kistlerin
görülme sıklığında bir miktar artış bildirilmiştir. Bu değişiklikler asit sekresyonunun
inhibisyonunun fizyolojik bir sonucu ortaya çıkan selim ve geri dönüşlü değişikliklerdir.
Proton pompası inhibitörleri dâhil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur.
Proton pompası inhibitörleri ile tedavi, Salmonella ve Campylobacter ve muhtemelen ayrıca
hastanede yatan hastalarda Clostridium difficile gibi gastrointestinal enfeksiyonların riskini az
da olsa arttırabilir.
Klinik etkililik
Aktik komperatör olarak ranitidin kullanılan iki çalışmada, COX-2 selektif olanlar da dâhil
olmak üzere NSAİİ kullanan hastalarda, gastrik ülserlerin tedavisinde esomeprazol
ranitidinden daha etkili bulunmuştur.
Aktif komperatör olarak plasebo kullanılan iki çalışmada, COX-2 selektif olanlar da dâhil
olmak üzere NSAİİ kullanan hastalarda (60 yaşından büyük ve/veya ülser hikayesi olanlarda),
gastrik ve duodenal ülserlerin önlenmesinde esomeprazol, plasebodan daha etkili bulunmuştur.
Pediyatrik popülasyon
Uzun süreli PPI tedavisi gören pediyatrik (<1 ile 17 yaş) GÖRH hastalarının yer aldığı bir
çalışmada, çocukların %61’i klinik anlamlılığı bilinmeyen minör derecede ECL hücre
hiperplazisi geliştirmiş olup, atrofik gastrit veya karsinoid tümör gelişimi olmamıştır.
12/165.2. Farmakokinetik özellikler
Genel özellikler
Emilim:
Esomeprazol aside dayanıksızdır ve bu nedenle ağız yolundan enterik kaplı granüller halinde
alınır. İn vivo olarak R-izomer’e dönüşümü ihmal edilebilir düzeydedir. Esomeprazolün
emilimi hızlıdır. Oral yoldan alındıktan sonra zirve plazma konsantrasyonuna yaklaşık 1-2 saat
sonra ulaşılır.
40 mg esomeprazolün tek doz olarak verilmesinden sonra mutlak biyoyararlanımı % 64 olup,
günde tek doz olarak düzenli kullanıldığında biyoyararlanımı % 89’a yükselir. Bu değerler 20
mg için sırasıyla % 50 ve % 68’dir. Yiyecekler esomeprazolün emilimini geciktirir ve azaltır.
Ancak bu durum esomeprazolün mide asidine olan etkisini anlamlı düzeyde değiştirmez.
Dağılım:
Sağlıklı insanlarda, kararlı durumda, görünür dağılım hacmi yaklaşık 0,22 l /kg’ dır.
Esomeprazol plazma proteinlerine % 97 oranında bağlanır.
Biyotransformasyon:
Esomeprazol sitokrom P450 sistemi (CYP) ile tamamen metabolize olur. Esomeprazolün
metabolizmasının büyük bir bölümü polimorfik CYP2C19’a bağlıdır ve CYP2C19
esomeprazolün, hidroksi ve desmetil metabolitlerinin oluşumundan sorumludur.
Esomeprazolün metabolizmasının geri kalanı başka bir spesifik izoform olan CYP3A4’e
bağlıdır ve CYP3A4 plazmadaki temel metabolit olan esomeprazol sülfon oluşumundan
sorumludur.
Eliminasyon:
Aşağıdaki parametreler CYP2C19 enziminin etkin olduğu kişilerdeki (hızlı metabolizörler)
farmakokinetiği yansıtmaktadır.
Total plazma klerensi tek dozdan sonra 17 L/saat ve tekrarlanan dozlardan sonra 9 L/saattir.
Plazma yarılanma süresi günde tek dozluk tekrarlanan dozlardan sonra 1,3 saattir.
Esomeprazol doz aralarında tamamen plazmadan uzaklaştırılır ve günde tek doz
uygulamasında birikim eğilimi göstermez.
Esomeprazolün önemli metabolitlerinin mide asidi sekresyonuna etkileri yoktur. Oral olarak
alınan esomeprazol dozunun metabolitleri, %80 idrarla, geri kalanı feçesle atılır. Ana ilacın
%1’den azı idrarda bulunur.
Doğrusallık/Doğrusal olmayan durum:
Esomeprazolün farmakokinetiği 40 mg günde iki defaya kadar olan dozlarda çalışılmıştır.
EAA, tekrarlanan esomeprazol uygulaması ile artmaktadır. Bu artış doza bağlıdır ve
tekrarlanan uygulama sonrasında EAA artışı doz ile orantılı olandan daha fazladır. Bu zamana
ve doza bağımlılık muhtemelen CYP2C19 enziminin esomeprazol ve / veya sülfon metaboliti
tarafından inhibisyonuna bağlı olarak ilk geçiş metabolizması ve sistemik klirenste bir azalma
olmasına bağlıdır.
13/16Hastalardaki karakteristik özellikler
Özel hasta grupları:
Yavaş metabolizörler
İnsan nüfusunun yaklaşık %2,9±1,5 kadarında CYP2C19 enzimi fonksiyonel değildir ve
bunlara "yavaş metabolizörler" denir. Bu tür kişilerde esomeprazol, muhtemelen temel olarak
CYP3A4 ile katalize edilir. Bu kişilerde günde tek doz 40 mg esomeprazol tekrarlayan
dozlarda EAA, fonksiyonel CYP2C19 enzimine sahip olanlardan (hızlı metabolizörler) %100
daha yüksektir. Ortalama zirve plazma konsantrasyonları % 60 kadar artmıştır. Bu bulguların
esomeprazolün dozajına etkisi yoktur.
Cinsiyet
Tek dozluk 40 mg esomeprazol verilmesinden sonra EAA kadınlarda erkeklerden yaklaşık
%30 daha yüksektir. Tekrarlanan tek dozluk kullanımdan sonra cinsiyetler arasında fark
görülmemiştir. Bu bulguların esomeprazolün dozajına etkisi yoktur.
Karaciğer yetmezliği
Hafif ve orta derecede karaciğer yetmezliği olan hastalarda esomeprazolün metabolizması
bozulabilir. Şiddetli karaciğer yetmezliği olan hastalarda metabolizma hızı azalır ve
esomeprazolün EAA’sı iki kat artar. Bu nedenle ağır karaciğer yetmezliği olan hastalarda
günde 20 mg doz aşılmamalıdır. Günde tek doz kullanım sırasında esomeprazol ve
metabolitlerinin birikim eğilimi görülmez.
Böbrek yetmezliği
Böbrek yetmezliği olan hastalarla ilgili çalışma yoktur. Böbreklerin, esomeprazolün
kendisinden değil, metabolitlerinin atılımından sorumlu olmasından dolayı böbrek yetmezliği
olan hastalarda esomeprazol metabolizmasının değişmesi beklenmez.
Geriyatrik popülasyon
Esomeprazolün metabolizması yaşlılarda anlamlı bir değişiklik göstermez (71-80 yaş).
Pediyatrik popülasyon:
12-18 yaş arasındaki adolesanlar:
12-18 yaş arasındaki hastalarda, tekrarlanan 20 mg ve 40 mg dozlarını takiben, toplam maruz
kalma (EAA) ve maksimum plazma ilaç konsantrasyonuna ulaşma zamanı (t ), her iki
maks
esomeprazol dozunda yetişkinlerden elde edilen değerlerle benzerdir.
5.3. Klinik öncesi güvenlilik verileri
Klinik öncesi çalışmalar, güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi gibi konvansiyonel çalışmalara dayanarak, insanlar
için belirgin herhangi bir tehlike bildirmemektedir. Klinik çalışmalarda görülmeyen ancak
hayvanlarda klinik maruziyet düzeylerine yakın ilaca maruziyet düzeylerinde görülen ve klinik
kullanım açısından anlamlı olma olasılığı olan yan etkiler şu şekilde olmuştur: Rasemik
karışım ile sıçanlarda yapılan karsinojenisite çalışmalarında, mide ECL-hücre hiperplazisi ve
karsinoidler görülmüştür. Sıçanlarda görülen bu gastrik etkiler, gastrik asit oluşumunun
azalmasına bağlı olan devamlı ve belirgin hipergastrinemi sonucu ortaya çıkmıştır ve sıçanların
gastrik asit sekresyonu inhibitörleri ile uzun süreli tedavisinden sonra görülmektedir.
14/166. FARMASÖTİK ÖZELLİKLER
6.1. Yardımcı maddelerin listesi
Şeker kürecikleri (sukroz ve mısır nişastası)
Hipromelloz 2910
Meglumin
Poloksamer 188
Metanol
Metilen klorür
Sodyum lauril sülfat
İzopropanol
Metakrilik asit kopolimer
Trietil sitrat
Gliseril monostearat
Talk
Sodyum hidroksit
Saf su
Jelatin (sığır jelatini)
Eritrosin
Ponceau 4R (E124)
Patent blue V
Titanyum dioksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Orijinal ambalajında saklayınız.
6.5. Ambalajın niteliği ve içeriği
Kutuda, 14 ve 28 kapsül içeren PP kapaklı HDPE şişede.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve "
Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Abdi İbrahim İlaç Sanayi ve Ticaret A.Ş.
Reşitpaşa Mahallesi, Eski Büyükdere Cad. No:4
34467 Maslak/Sarıyer/İSTANBUL
15/168. RUHSAT NUMARASI
2014/737
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:25.09.2014
Ruhsat yenileme tarihi:
10. KÜB’ÜN YENİLENME TARİHİ
16/16