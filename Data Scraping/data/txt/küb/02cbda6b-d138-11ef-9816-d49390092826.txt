KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUOTRAV® Steril Oftalmik Çözelti
2. KALİTATİF VE KANTİTATİF BİLEŞİM
Etkin maddeler:
Travoprost 40 µg/ml
Timolol 5 mg/ml (timolol maleat olarak)
Yardımcı maddeler:
Polikuaterniyum-1 (POLYQUAD) 10 µg/ml
Polipropilen glikol 5 mg/ml
Polioksietilen hidrojene hint yağı 40 (HCO-40) 1 mg/ml
(Bölüm 4.4’e bakınız)
Yardımcı maddeler için 6.1’e bakınız.
3. FARMASÖTİK FORM
Göz damlası
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar:
DUOTRAV, topikal beta blokörlere veya prostaglandin analoglarına yetersiz yanıt
veren, açık açılı glokomlu veya oküler hipertansiyonlu hastalarda artan göz içi basıncını
(GİB) düşürmede kullanılır (Bölüm 5.1’e bakınız).
4.2. Pozoloji ve uygulama şekli
Pozoloji/uygulama sıklığı ve süresi
Bir damla DUOTRAV hasta gözün/gözlerin konjunktival kesesine, sabah veya akşam,
günde bir defa bir damla damlatılarak uygulanır. Her gün aynı saatte uygulanmalıdır.
Uygulamanın ardından nazolakrimal oklüzyon veya göz kapaklarının nazikçe
kapatılması tavsiye edilmektedir. Bu durum, oküler yolla uygulanan tıbbi ürünün
sistemik emilimini azaltarak sistemik istenmeyen etkilerin azalmasına neden olabilir.
Eğer birden fazla oftalmik tıbbi ürün kullanılıyorsa, iki kullanım arasında en az 5 dakika
beklenilmelidir (Bölüm 4.5’e bakınız).
1Bir damlatma unutulduğu takdirde, tedaviye normal planlanan bir sonraki damlatma ile
devam edilmelidir. Hasta göze günde bir kereden fazla uygulama yapılmamalıdır.
Diğer bir oftalmik antiglokom ajanından DUOTRAV tedavisine geçilecek ise, diğer
ürün bırakılmalı, ertesi gün DUOTRAV uygulanmasına başlanmalıdır.
Uygulama şekli:
Oküler kullanım içindir.
Hasta, koruyucu keseyi kullanımdan hemen önce çıkarmalıdır. Damlatıcı ucun ve
çözeltinin kirlenmesini önlemek için, şişenin ucunun göz kapaklarına ve diğer alanlara
değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ve böbrek yetmezliği olan hastalarda DUOTRAV veya timolol 5 mg/ml göz
damlası ile ilgili çalışma yapılmamıştır.
Travoprost, orta ile ciddi karaciğer yetmezliği olan ve orta ile ciddi böbrek yetmezliği
olan hastalarda (kreatinin klerensi 14 ml/dak kadar düşük) çalışılmıştır. Bu hastalar için
doz ayarlaması gerekli değildir.
Pediyatrik popülasyon:
18 yaşın altındaki hastalarda DUOTRAV’ın etkililiği ve güvenliği saptanmamıştır ve
yeterli veri elde edilinceye kadar bu hastaların ürünü kullanmaları tavsiye
edilmemektedir.
Geriyatrik popülasyon:
Özel bir doz ayarlaması gerekli değildir. Yetişkinlerdeki kullanım ile aynıdır.
4.3. Kontrendikasyonlar:
Travoprost, timolol veya preparatın içindeki maddelerden herhangi birine karşı aşırı
duyarlılığı olduğu bilinen hastalarda kontrendikedir.
Bronşiyal astımı olan hastalarda, bronşiyal astım öyküsü olanlarda veya ağır kronik
obstrüktif akciğer hastalığı olanlarda, sinüs bradikardisinde, ikinci veya üçüncü
dereceden atrio-ventriküler blokta, belirgin kalp yetmezliğinde veya kardiyojenik şokta
kontrendikedir.
Ciddi alerjik rinit ve bronşiyal aşırı duyarlılıkta, korneal distrofilerde veya diğer beta
blokörlere aşırı duyarlı hastalarda kontrendikedir.
4.4. Özel kullanım uyarıları ve önlemleri
Sistemik Etkiler
Diğer topikal uygulanan oftalmik ajanlar gibi, travoprost ve timolol de sistemik olarak
emilirler. Beta-adrenerjik blokörlerin sistemik uygulaması ile görülen aynı
kardiyovasküler ve pulmoner advers etkiler içeriğindeki beta-adrenerjik timolole bağlı
olarak görülebilir. Timolol ile tedaviye başlanmadan önce kalp yetmezliği açısından
kontrol edilmelidir. Kalp yetmezliği öyküsü olan hastalar kalp yetmezliği belirtileri için
2gözlenmeli ve nabızları kontrol edilmelidir. Timolol maleat uygulamasının ardından
astımlı hastalarda bronkospazma bağlı olarak ölüm ve nadiren kalp yetmezliğine bağlı
ölüm gibi respiratuvar ve kardiyak reaksiyonlar rapor edilmiştir. Beta-adrenerjik
reseptör bloke edici ajanlar akut hipogliseminin belirti ve semptomlarını
maskeleyebilmeleri nedeniyle spontan hipoglisemili veya diyabetik hastalarda (özellikle
labil diyabeti olanlarda) dikkatle kullanılmalıdır. Bu ajanlar ayrıca hipertiroidizmin bazı
belirtilerini maskeleyebilirler ve Prinzmetal anginanın daha kötüleşmesine,
hipotansiyona, ciddi periferal ve merkezi dolaşım bozukluklarına yol açabilirler.
Prostaglandinler ve prostaglandin analogları deriden emilebilen, biyolojik olarak aktif
maddelerdir. Hamile veya hamile kalmayı planlayan kadınlar şişe içeriği ile direkt
temastan kaçınmak için gereken önlemleri almalıdırlar. Şişe içeriğinin önemli miktarı
ile temas eden alan derhal, iyice temizlenmelidir.
Anafilaktik Reaksiyonlar
Beta-adrenerjik reseptör bloke edici ajanlar kullanılırken, atopi ya da çeşitli alerjenlere
karşı ciddi anafilaktik reaksiyon öyküsü olan hastalar anafilaktik reaksiyonların
tedavisinde kullanılan adrenalinin normal dozlarına karşı yanıt vermeyebilirler.
Eş zamanlı tedavi
Timolol bazı tıbbi ürünler ile etkileşime girebilir (bölüm 4.5’e bakınız).
DUOTRAV, beta bloke edici ajanları oral olarak kullanan hastalara uygulandığında, göz
içi basınç üzerindeki etkisi veya sistemik beta blokajının bilinen etkileri güçlenebilir.
Aynı anda iki lokal beta adrenerjik bloke edici ajanın ya da iki lokal prostaglandinin
kullanımı tavsiye edilmez.
Oküler Etkiler
Travoprost melanositlerdeki melanozomların (pigment granülleri) sayısını arttırarak göz
rengini zaman içinde değiştirebilir. Tedavi başlamadan önce hastaların göz rengindeki
bu kalıcı değişiklik konusunda uyarılmaları gerekir. Tek taraflı tedavi kalıcı
heterokromiye neden olabilir. Melanositler üzerindeki uzun süreli etkileri ve sonuçları
tam olarak bilinmemektedir. İris rengindeki değişiklik yavaşça olur ve aylarca, yıllarca
hissedilmeyebilir. Göz rengindeki değişiklik karma renkli gözlü hastalarda daha belirgin
olarak görülür, örn: kahve-mavi, gri-kahve, sarı-kahve ve yeşil-kahve; ancak ayrıca
kahverengi gözlü hastalarda da gözlemlenmiştir. Etkilenen gözlerde kahverengi
pigmentasyon özellikle pupilin etrafından çevreye doğru konsantrik olarak
genişlemesine karşın irisin tümü veya bazı alanları daha kahverengi olabilir. Tedavi
kesildikten sonra, kahverengi iris pigmentinde daha fazla artış gözlenmemiştir.
Kontrollü klinik çalışmalarda, travoprost kullanımı ile göz çevresi ve/veya göz kapağı
derisinde koyulaşma bildirilmiştir.
Travoprost, tatbik edildiği gözdeki kirpikleri giderek değiştirebilir; bu değişiklikler
klinik çalışmalarda hastaların yaklaşık yarısında gözlemlenmiştir; bunlar kirpiğin boy,
kalınlık, renk ve/veya sayısındaki değişiklikleri kapsar. Kirpik değişikliklerinin
mekanizması ve uzun dönemdeki sonuçları bilinmemektedir.
3Travoprostun, maymun çalışmalarında palpebral fissürün hafifçe genişlemesine neden
olduğu görülmüştür. Ancak, bu etki klinik çalışmalarda gözlenmemiş ve türe özel
olduğu düşünülmüştür.
DUOTRAV, enflamatuvar oküler durumlarda ya da neovasküler, kapalı açılı, dar açılı
veya doğuştan olan glokomda değerlendirilmemiştir ve tiroit göz rahatsızlıklarında,
psödofakik hastalardaki açık açılı glokomda ve pigmenter veya psödoeksfolyatif
glokomlu hastalarda sınırlı deneyim vardır.
Afakik hastalarda, arka lens kapsülünün yırtılmış olduğu veya ön kamara lensi bulunan
psödofakik hastalarda veya kistoid maküler ödemle ilgili bilinen risk faktörleri bulunan
hastalarda DUOTRAV, kullanılırken dikkatli olunması tavsiye edilir.
İritis/üveit için bilinen risk faktörlerine karşı eğilimli olan hastalarda, DUOTRAV
dikkatli kullanılmalıdır.
DUOTRAV’ın içerdiği propilen glikol ciltte iritasyona neden olabilir.
DUOTRAV’ın içerdiği polioksietilen hidrojene hint yağı 40 deri reaksiyonlarına sebep
olabilir.
Hastalara DUOTRAV uygulamasından önce kontakt lenslerini çıkarmaları ve
damlatmanın ardından, kontakt lenslerini takmadan önce 15 dakika beklemeleri
söylenmelidir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır.
Timolol içeren göz damlalarının oral kalsiyum kanal blokörleri, guanetidin veya beta
blokör ajanlar, antiaritmikler, dijital glikozitler veya parasempatomimetikler ile eş
zamanlı uygulandığında, hipotansiyon ve/veya belirgin bradikardi ile sonuçlanabilecek
aditif etki potansiyelleri vardır.
Beta blokörler kullanılıyorken, klonidinin aniden kesilmesine bağlı hipertansif
reaksiyonun kuvveti artabilir.
Beta blokörler, antidiyabetik ajanların hipoglisemik etkisinin arttırabilir. Beta blokörler
hipogliseminin belirti ve semptomlarını maskeleyebilir (Bölüm 4.4’e bakınız).
4.6. Gebelik ve laktasyon:
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
DUOTRAV, yeterli gebeliği önleyici korunma yöntemleri kullanılmıyorsa, gebe kalma
olasılığı bulunan kadınlarda kullanılmamalıdır (Bölüm 5.3’e bakınız).
Gebelik dönemi
4Travoprost, hamilelik ve/veya fetus/yeni doğan üzerinde zararlı farmakolojik etkilere
sahiptir.
Gebe kadınlarda travoprost göz damlasının kullanımı ile ilgili yeterli çalışma mevcut
değildir. Travoprost ile yapılan hayvan çalışmaları üreme toksisitesi göstermiştir
(Bölüm 5.3’e bakınız). İnsanlar için potansiyel risk bilinmemektedir.
Beta-blokörlerin sistemik kullanımı ile ilgili iyi kontrollü epidemiyolojik çalışmalar,
malformatif etki göstermemiştir, ancak fetüs veya yeni doğanlarda bradikardi gibi bazı
farmakolojik etkiler gözlenmiştir. Sınırlı sayıda maruz kalınmış gebeliklerden elde
edilen veriler, timolol göz damlasının gebelik veya fetüs/yeni doğan bebeğin sağlığı
üzerinde advers etkisinin olmadığını göstermiştir ancak bir vakada timolol göz damlası
ile tedavi gören bir kadının fetüsünde bradikardi ve aritmi rapor edilmiştir.
Şu ana kadar, başkaca ilgili epidemiyolojik veri bulunmamaktadır.
DUOTRAV, çok gerekli görülmedikçe, gebelik sırasında kullanılmamalıdır.
Laktasyon dönemi
Göz damlasındaki travoprostun insan sütüne geçip geçmediği bilinmemektedir. Hayvan
çalışmaları travoprost ve metabolitlerinin insan sütüne geçtiğini göstermiştir. Timolol
insan sütüne geçmektedir. Ancak, göz damlasındaki timololün terapötik dozlarında,
bebekler için hesaplanan timolol dozu klinik beta-blokajı yaratmak açısından çok düşük
kalacaktır. Emziren kadınlarda DUOTRAV’ın kullanımı tavsiye edilmemektedir.
Üreme yeteneği/Fertilite
DUOTRAV’ın üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Diğer göz damlalarında da olduğu gibi, geçici görme bulanıklığı veya diğer görsel
rahatsızlıklar araç ya da makine kullanımını etkileyebilir. Uygulamadan sonra görmede
bulanıklık meydana gelmesi durumunda, araç veya makine kullanılmadan önce, görme
bulanıklığı düzelinceye kadar beklenmelidir.
4.8. İstenmeyen etkiler:
938 hastadan oluşan klinik çalışmalarda, DUOTRAV (koruyucu olarak benzalkonyum
klorür içeren) günde bir kere uygulanmıştır. En çok rapor edilen istenmeyen etki oküler
hiperemidir (%15). Oküler hiperemi geçiren hemen hemen tüm hastalar (%96) bu olayın
sonucunda tedaviyi sonlandırmamışlardır.
Aşağıdaki istenmeyen etkiler tedavi ilişkili olarak rapor edilmiştir ve şu şekilde
sınıflandırılmıştır: çok yaygın (≥1/10), yaygın (>1/100 ile <1/10 arası), yaygın olmayan
(>1/1000 ile ≤1/100 arası), seyrek (>1/10,000 ile ≤1/1000 arası), çok seyrek
(≤1/10,000), veya bilinmiyor (eldeki verilerden hareketle tahmin edilemiyor). Her bir
sıklık grubunda, istenmeyen etkiler azalan ciddiyet sıralamasında sunulmuştur.
DUOTRAV (koruyucu olarak benzalkonyum klorür içeren)
Psikiyatrik bozukluklar:
5Yaygın: Sinirlilik
Bilinmiyor: Depresyon
Sinir sistemi bozuklukları
Yaygın: Baş dönmesi, baş ağrısı
Bilinmiyor: Serebrovasküler olay, bayılma, parestezi
Göz bozuklukları
Çok yaygın: Oküler rahatsızlık, oküler hiperemi
Yaygın: Punktat keratit, ön kamarada enflamasyon, göz ağrısı, fotofobi, göz şişmesi,
konjunktival kanama, görme keskinliğinde azalma, görmede rahatsızlık, görmede
bulanıklık, göz kuruluğu, göz kaşıntısı, konjunktivit, lakrimasyon artışı, gözkapağı
eritemi, blefarit, astenopi, kirpiklerde uzama
Yaygın olmayan: Kornea erozyonu, keratit, gözde alerji, konjunktival ödem, göz
kapağında ödem
Seyrek: İritis
Bilinmiyor: Maküler ödem, göz kapağı düşüklüğü, korneal bozukluk
Kardiyak bozukluklar
Yaygın: Düzensiz kalp hızı, kalp atım hızında azalma
Yaygın olmayan: Aritmi
Bilinmiyor: Kalp yetmezliği, taşikardi
Vasküler bozukluklar
Yaygın: Kan basıncında artma/azalma
Solunum, göğüs bozuklukları ve mediastinal hastalıklar
Yaygın: Bronkospazm
Yaygın olmayan: Dispne, öksürük, orofaringeal ağrı, boğazda iritasyon, nazal
rahatsızlık, postnazal akıntı
Bilinmiyor: Astım
Hepatobiliyer bozukluklar
Yaygın olmayan: Alanin aminotransferaz artışı, aspartat aminotransferaz artışı
Deri ve deri altı doku bozuklukları
Yaygın: Ürtiker, deride hiperpigmentasyon (perioküler)
Yaygın olmayan: Kontakt dermatit
Seyrek: Alopesi
Bilinmiyor: Deri döküntüsü
Kas iskelet sistemi ve bağ doku bozuklukları
Yaygın: Ekstremitelerde ağrı
Böbrek ve idrar yolu bozuklukları
Yaygın olmayan: Kromatüri
Genel bozukluklar ve uygulama bölgesine ilişkin hastalıklar
Yaygın olmayan: Susuzluk
Bilinmeyen: Göğüs ağrısı
6DUOTRAV (koruyucu olarak polikuaterniyum-1 içeren) geliştirilmesinde yer alan 3
klinik çalışmada, 372 hasta 12 aya kadar DUOTRAV’a maruz kalmıştır. DUOTRAV
(koruyucu olarak polikuaterniyum-1 içeren) ile ilgili olarak en sık bildirilen tedaviye
bağlı istenmeyen etki, oküler veya konjunktival hiperemidir (%11.8). Gözde hiperemi
gelişen hastaların büyük çoğunluğu (%91) bu olayın sonucunda tedaviyi
sonlandırmamışlardır.
Aşağıda listelenen advers reaksiyonlar klinik çalışmalarda gözlenmiştir.
DUOTRAV (koruyucu olarak polikuaterniyum-1 içeren)
İmmün Sistem Hastalıkları
Yaygın olmayan: Aşırı duyarlılık
Sinir sistemi bozuklukları
Yaygın olmayan: Baş ağrısı
Göz bozuklukları
Yaygın: Göz ağrısı, oküler rahatsızlık, göz kuruluğu, göz kaşıntısı, oküler hiperemi.
Yaygın olmayan: Punktat keratit, iritis, fotofobi, görmede bulanıklık, konjunktivit,
meibomianit, göz kapağının kenarında kabuklanma astenopi, lakrimasyon artışı,
kirpiklerde uzama.
Kardiyak bozukluklar
Yaygın olmayan: Bradikardi
Vasküler bozukluklar
Yaygın olmayan: Hipotansiyon
Deri ve deri altı doku bozuklukları
Yaygın olmayan: Deride renk değişimi, anormal kıl artışı
Genel bozukluklar ve uygulama bölgesine iliskin hastalıklar
Yaygın olmayan: Yorgunluk
Araştırmalar:
Yaygın olmayan: Kalp atım hızında azalma
DUOTRAV’ın etkin maddelerinin biri ile görülen ve DUOTRAV ile de meydana
gelebilecek ek advers etkiler.
Travoprost:
Göz bozuklukları: Üveit, konjunktival rahatsızlık, konjunktival foliküller, iris
hiperpigmentasyonu
Deri ve derialtı doku bozuklukları: Deri eksfoliyasyonu
7Timolol:
Kardiyak bozukluklar: Kalp durması, atriyoventriküler blok, palpitasyon
Sinir sistemi bozuklukları: Serebral iskemi, miyasteniya gravis
Göz bozuklukları: Diplopi
Solunum, göğüs ve mediastinal bozukluklar: Solunum yetmezliği, nazal konjesyon
Gastrointestinal bozukluklar: Diyare, bulantı
Metabolizma ve beslenme bozuklukları: Hipoglisemi
Genel ve uygulama bölgesine ilişkin bozukluklar: Asteni
4.9. Doz aşımı ve tedavisi
Travoprost ile topikal bir doz aşımı oluşması ya da toksisite ile ilişkili olması
beklenmemektedir.
Sistemik timolol doz aşımının en yaygın semptomları bradikardi, hipotansiyon,
bronkospazm ve kalp yetmezliğidir.
DUOTRAV ile doz aşımı gerçekleşirse, tedavi semptomatik ve destekleyici olmalıdır.
Timolol kolay diyaliz olmaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler – antiglokom ürünleri ve miyotikler
ATC kodu: S01ED51
Etki Mekanizması
DUOTRAV iki etkin madde içerir: travoprost ve timolol maleat. Bu iki bileşen birbirini
tamamlayan etki mekanizması ile göz içi basıncını düşürürler ve ortak etkileri, her bir
bileşenin tek başına etkisi ile karşılaştırılınca daha fazla göz içi basıncının düşmesi ile
sonuçlanır.
Bir prostaglandin F analoğu olan travoprost, oldukça selektif ve prostaglandin FP
2α
reseptörleri için yüksek afinite gösteren tam bir agonisttir, ve trabeküler ağ yapısı ve
uveaskleral yollarıyla aköz hümörün dışa akımını arttırarak göz içi basıncını düşürür.
Göz içi basıncındaki düşüş uygulamadan sonra yaklaşık iki saat içinde başlar ve
maksimum seviyeye 12 saatte ulaşılır. 24 saati aşan bir süre boyunca, tek bir dozla, göz
içi basıncında anlamlı bir düşüş temin edilebilmektedir.
Timolol maleat, herhangi bir intrinsik sempatomimetik aktivite, direkt miyokardiyal
baskılayıcı veya membran stabilize edici aktivite göstermeyen non-selektif bir
8adrenerjik blokör ajandır. İnsandaki tonografi ve fluorofotometri çalışmaları, en belirgin
etkisinin aköz hümör oluşumunu azaltmak ve dışa akım kolaylığını hafifçe artırmakla
ilişkili olduğunu göstermektedir.
Sekonder farmakoloji
Travoprost, tavşanlarda, topikal oküler uygulamanın 7 gün ardından (1.4 mikrogram,
günde 1 kere) optik sinir başının kan akışını anlamlı olarak arttırmaktadır.
Farmakodinamik etkileri
Klinik etkileri
Açık açılı glokomlu veya oküler hipertansiyonlu ve ortalama GİB 25-27 mmHg olan
hastalar üzerinde yapılan on iki aylık bir kontrollü klinik çalışmada, sabahları günde bir
uygulama ile DUOTRAV’ın GİB düşürücü etkisi ortalama 8-10 mmHg.dir. Göz içi
basıncını düşürmede Latanoprost 50 mikrogram/ml + timolol 5 mg/ml ile
karşılaştırıldığında, DUOTRAV’ın, ortalama GİBnı düşürücü etkisinin düşük olmadığı
düşürmesi tüm vizitlerdeki tüm zaman noktalarında gösterilmiştir.
Açık açılı glokomlu veya oküler hipertansiyonlu ve ortalama GİB 27-30 mmHg olan
hastalar üzerinde yapılan üç aylık bir kontrollü klinik çalışmada, sabahları günde bir
uygulama ile DUOTRAV’ın GİB düşürücü etkisi ortalama 9-12 mmHg.dır ve akşamları
günde bir kere uygulanan travoprost 40 mikrogram/ml’den 2 mmHg ve günde iki kere
uygulanan timolol 5 mg/ml’den 2-3 mmHg daha fazladır. Çalışma boyunca bütün
vizitlerde, travoprosta kıyasla, ortalama sabah GİBında (sabah 08:00, DUOTRAV’ın
son dozundan 24 saat sonra) istatiksel olarak daha iyi düşüş gözlenmiştir.
Açık açılı glokomlu veya oküler hipertansiyonlu ve ortalama GİB 23-26 mmHg olan
hastalar üzerinde yapılan üç aylık iki kontrollü klinik çalışmada, sabahları günde bir
uygulama ile DUOTRAV’ın GİB düşürücü etkisi ortalama 7-9 mmHg.dir. Ortalama
GİB düşüşü, sayısal olarak daha düşük olmasına rağmen, günde bir kere akşamları
uygulanan travoprost 40 mikrogram/ml ve günde bir kere sabahları uygulanan timolol 5
mg/ml ile yapılan eş zamanlı tedavi ile başarılandan daha düşük değildir.
Açık-açılı glokomlu veya oküler hipertansiyonlu ve ortalama GİB 24-26 mmHg olan
hastalar üzerinde yapılan 6 haftalık bir kontrollü klinik çalışmada, sabahları günde bir
uygulama ile koruyucu olarak polikuaterniyum-1 içeren DUOTRAV’ın GİB düşürücü
etkisi ortalama 8 mmHg idi ve koruyucu olarak benzalkonyum klorür içeren
DUOTRAV’ınki ile eşdeğerdir.
GİB giriş değerleri ve önceki GİB tedavisine yanıt dışında dahil olma kriterleri,
çalışmalarda ortaktı. DUOTRAV’ın klinik gelişimi yeni ve tedavideki hastaları
içeriyordu. Monoterapiye yetersiz yanıt bir dahil edilme kriteri değildi.
Varolan veriler, akşam uygulanan dozun ortalama göz içi basıncını düşürmede bazı
avantajları olabileceğini göstermektedir. Akşam ya da sabah dozlama önerilirken, hasta
için kolaylığı ve hasta uyuncu göz önüne alınmalıdır.
5.2. Farmakokinetik özellikler
9Genel özellikler
Emilim:
Travoprost ve timolol kornea boyunca emilmektedir. Travoprost, korneada süratle ester
hidrolizine uğrayarak aktif serbest asit formuna dönüşen bir ön ilaçtır. DUOTRAV
PQ’nun sağlıklı gönüllüler (N=22) üzerinde 5 gün süresince günde bir kez uygulanması
sonrasında travoprost serbest asidi gönüllülerin çoğunun (%94.4) plazmasındaki miktarı
saptanabilir bir düzeyde değildir ve genellikle uygulamadan bir saat sonra hiç tespit
edilememiştir. Ölçümlenebildiği bireylerde (> 0.01 ng/mL, miktar tayini limiti) plazma
konsantrasyonları 0.01 ile 0.03 ng/mL arasında değişmekteydi. DUOTRAV’ın günde
bir kez uygulanmasından sonra ortalama timolol kararlı-durum C ’u 1.34 ng/mL ve
maks
T ’u günde bir kez uygulamadan yaklaşık 0.69 saat sonrası olarak tespit edilmiştir.
maks
Dağılım:
Travoprost serbest asidi, DUOTRAV’ın oküler uygulamasının ardından hayvanlarda ilk
birkaç saat içinde aköz hümör de ölçülebilmekte, insan plazmasında ise yalnızca ilk bir
saat boyunca tespit edilebilmektedir. Timolol insanda aköz hümörde, DUOTRAV’ın
oküler uygulamasının ardından ve plazmada ise 12 saate kadar ölçülebilmektedir.
Biyotransformasyon:
Metabolizma, hem travoprost hem de aktif serbest asidin majör eliminasyon yoludur.
Sistemik metabolik yol, 13-14 çift bağının redüksiyonu, 15-hidroksil ve üst yan zincirin
β-oksidatif kırılması ile karakterize olan endojen prostaglandin F ’nınkine benzerdir.
2α
Timolol, iki yolla metabolize olmaktadır. Bir yol tiyadiazol halkasından etanolamin yan
zincirini serbestleştirmekte ve diğeri ise morfolin azotu ve karbonil grubu olan, azota
komşu benzer bir yan zincir üzerinden etanolik yan zincir vermektedir. DUOTRAV’ın
göze uygulanmasından sonra timololün plazmadaki yarılanma ömrü (t ) 4 saattir.
1/2
Eliminasyon:
Travoprost serbest asidi ve metabolitleri, başlıca böbreklerden atılır. Bir oküler dozun
%2’sinden azı idrarda serbest asit olarak bulunmuştur. Timolol ve metabolitleri primer
olarak böbreklerden atılır. Timolol dozunun yaklaşık %20’si idrarda değişmemiş olarak
atılır ve geriye kalanlar ise idrarda metabolitleri olarak atılır.
5.3. Klinik öncesi güvenlilik verileri
Maymunlarda, günde iki kez DUOTRAV uygulamasının, palpebral fissürün artışına ve
iris pigmentasyonunda prostanoidlerin oküler uygulamasında gözlenene benzer artışına
neden olduğu gösterilmiştir.
Koruyucu olarak polikuaterniyum-1 içeren DUOTRAV, benzalkonyum klorür içeren
göz damlalarıyla kıyaslandığında, insan kornea hücre kültüründe ve tavşanlarda topikal
oküler uygulamayı takiben oküler yüzey toksisitesi minimal olmuştur.
Travoprost
10Travoprost’un, maymunların sağ gözüne, %0.012’ye kadar olan konsantrasyonda, bir
yıl boyunca günde iki kez topikal oküler uygulanması hiçbir sistemik toksisite ile
sonuçlanmamıştır.
Travoprost ile üreme toksisitesi çalışmaları, sistemik yolla sıçan, fare ve tavşanlarda
yapılmıştır. Bulgular, rahimde erken dönemde embriyo ölümü, implantasyon sonrası
kayıp ve fötoksisite gibi rahimdeki FP reseptör agonist etkisi ile ilişkilidir. Gebe
sıçanlarda, organogenez sırasında klinik dozun 200 katından daha fazla travoprost
uygulaması malformasyonların sıklığının artması ile sonuçlanmıştır. 3H-travoprost
uygulanmış gebe sıçanların amniyotik sıvıları ve fötal dokularda düşük seviyede
radyoaktivite ölçülmüştür. Üreme ve gelişim çalışmaları,fötal kayıp üzerinde güçlü bir
etki göstermiştir, sıçan ve farelerde klinik maruz kalmanın (25 pg/ml’e kadar) 1.2-6
katına kadar maruz kalmayla (sırasıyla 180 pg/ml ve 30 pg/ml plazma) yüksek oranda
fötal kayıp gözlenmiştir.
Timolol
Güvenlilik farmakolojisi, mükerrer doz toksisitesi, genotoksisite, karsinojenik
potansiyel hakkındaki konvensiyonel çalışmalar temel alınan klinik olmayan veriler,
timololün insanlar için özel bir tehlikesinin olmadığını göstermiştir. Timolol ile yapılan
üreme toksisitesi çalışmaları sıçanlarda postnatal gelişimde hiçbir advers etki olmayarak
fötal kemikleşmede gecikme (klinik dozun 7000 katı) ve tavşanlarda artmış fötal kayıp
(klinik dozun 14000 katı) göstermiştir.
6. FARMASÖTİK ÖZELLİKLER
6.1. Yardımcı maddelerin listesi:
Polikuaterniyum-1
Mannitol (E421)
Propilen Glikol (E1520)
Polioksietilen hidrojene hint yağı 40 (HCO-40)
Borik Asit
Sodyum klorür
Sodyum hidroksit ve/veya hidroklorik asit (pH ayarı için)
Saf su
6.2. Geçimsizlikler
Yeterli veri yoktur.
6.3. Raf ömrü
Raf ömrü 36 aydır.
Açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
30oC’nin altında oda sıcaklığında saklanmalıdır.
11Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği:
2,5 ml çözelti içeren, tamamı polipropilenden vidalı kapağı ve damlatma ucu bulunan
oval Drop-Tainer® şişe, bir kılıf içinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği” ne uygun olarak
imha edilmelidir.
7. RUHSAT SAHİBİ
Alcon Laboratuvarları Ticaret A.Ş.
Cumhuriyet Cad. Acarlar İş Merkezi
No: 12 C-Blok Kat: 5 Kavacık
34805 Beykoz / İstanbul
Tel: (216) 425 68 70
Faks: (216) 425 68 80
8. RUHSAT NUMARASI
126/22
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 05.12.2008
Ruhsat yenileme tarihi: 05.12.2013
10. KÜB’ÜN YENİLENME TARİHİ:
12