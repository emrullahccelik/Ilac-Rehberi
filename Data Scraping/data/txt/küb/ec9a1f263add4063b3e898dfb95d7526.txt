1   
KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
NOSPAZM 40 mg film kaplı tablet  
2. KALİTATİF VE KANTİTATİF  BİLEŞİM 
Etkin  madde:  
Otilonyum  Bromür  40 mg 
 
Yardımcı maddeler:  
 
Laktoz  SD 52 mg (inek sütü  kaynaklıdır.)  
 
Sodyum  Nişasta  Glikolat  4 mg 
Yardımcı maddeler için 6.1'e bakınız.  
3. FARMASÖTİK  FORM  
 
Film tablet  
 
Beyaz ile beyazımsı renkte, yuvarlak, bikonveks film tabletlerdir.  
 
4. KLİNİK  ÖZELLİKLER  
 
4.1 Terapötik  endikasyonlar  
 
İrritabl barsak sendromunda (IBS) ve distal enterik bölgenin spastik -ağrılı 
durumlarında spazm çözücüdür.  
 
4.2 Pozoloji ve uygulama şekli 
Pozoloji/uygulama sıklığı ve  süresi:  
Doktorunuzun önerisine göre günde 2 -3 defa bir tablet kullanılır.  
 
Uygulama şekli:  
 
Tabletler, tercihen yemeklerden 20 dakika önce bir miktar su ile bütün olarak 
yutulur.  2  Özel popülasyonlara ilişkin ek bilgiler:  
Böbrek/karaciğer yetmezliği:  
NOSPAZM sistemik olarak %3 absorbe edilir, etkisi lokaldir ve böbrek ve 
karaciğer disfonksiyonundan etkilenmez. Bu sebeple, bu hastalarda  NOSPAZM 
için doz ayarlanmasına gerek  yoktur.  
Pediyatrik popülasyon:  
Pediyatrik popülasyonlarda kullanımı ile ilgili klinik veri yoktur. Bu nedenle 
çocuklarda NOSPAZM kullanımı önerilmemektedir.  
Geriyatrik popülasyon:  
Yaşlılarda kullanımı ile ilgili veri bulunmamaktadır. Gerekli görüldüğü takdirde 
doktorunuzun önerisine göre, günde 2 -3 defa bir tablet kullanılır.  
 
4.3 Kontrendikasyonlar  
 
 Etkin madde ya da yardımcı madelerden herhangi  birine karşı bilinen 
hipersensivite  
 
 Kolon tıkanması durumunda  kullanılmamalıdır.  
 
4.4 Özel kullanım uyarıları ve  önlemleri  
 
Glokom, prostat hipertrofisi ve pilor stenozu olan hastalar bu ilacı dikkatli 
kullanmalıdır.  
 
Otilonyum bromürün gastrointestinal sistem düz kasları üzerinde gevşeme etkisi 
oluşturmasından dolayı özellikle diyabetik hastalarda görülen konstipasyon ve 
barsak atonisi ile karekterize durumlarda dikkate kullanılmalıdır.  
 
Nadir kalıtımsal galaktoz intoleransı, Lapp laktoz yetmezliği ya da  glukoz galaktoz 
malabsorpsiyon problemi olan hastaların bu ilacı kullanmamaları gerekir.  
 
Bu tıbbi ürün her dozunda 1 mmol (23 mg’dan) daha az sodyum ihtiva eder; yani 
esasında “sodyum içermez”.  
 
4.5 Diğer tıbbi ürünler ile etkileşimler ve diğer etkileşim  şekilleri  
 
Otilonyum bromür ve diğer ilaçlarla hiçbir etkileşim çalışması yapılmamıştır. 
Otilonyum bromürün, tavsiye edilen günde 40 mg 2 veya 3 kez önerilen dozda 
kullanımının toplam gastrointestinal geçiş süresi üzerindeki etkisinin, oral olarak 
alınan diğe r eş zamanlı tıbbi ürünlerin emilimi ile ilişkili olmadığı anlaşılmaktadır.  
 
Özel popülasyonlara ilişkin ek bilgiler:  
Otilonyum bromür ve diğer ilaçlarla hiçbir etkileşim çalışması yapılmamıştır 3  Pediyatrik popülasyon:   
Hiçbir etkileşim çalışması yapılmamı ştır. 
 
4.6 Gebelik ve  laktasyon 
Genel tavsiye 
Gebelik Kategorisi:  B 
Çocuk doğurma potansiyeli bulunan kadınlar/Doğum kontrolü 
(Kontrasepsiyon)  
NOSPAZM’ın sistemik absorbsiyonu çok düşük olduğundan, kontraseptiflerle 
etkileşim potansiyeli olması beklenmez. Bugüne kadar, klinik kullanımda bu 
konuda hiçbir etkileşim rapor edilmemiştir.  
 
Gebelik dönemi  
NOSPAZM için, gebeliklerde maruz kalmaya ilişkin  klinik veri mevcut değildir. 
Hayvanlar üzerinde yapılan çalısmalar, gebelik/embriyonal/fetal gelişim/ doğum ya 
da doğum sonrası gelişim ile ilgili olarak doğrudan ya da dolaylı zararlı etkiler 
olduğunu göstermemektedir (bkz. bölüm 5.3). Gebe kadınlara ver ilirken tedbirli 
olunmalıdır.  
 
Laktasyon dönemi  
 
Laktasyon döneminde kullanımına dair klinik veri bulunmamaktadır.  
NOSPAZM emziren annelerde ancak zorunlu durumlarda ve hekim gözetiminde 
kullanılmalıdır.  
 
Üreme yeteneği/ Fertilite  
Fertilite üzerine hiçbir etkisi görülmemiştir ya da beklenmemektedir.  
 
4.7 Araç ve makine kullanımı üzerindeki  etkiler  
 
NOSPAZM’ın araç ve makine kullanma becerisi üzerinde etkisi yoktur veya ihmal 
edilebilir düzeydedir.  
 
4.8 İstenmeyen etkiler  
Otilonyum bromür ile yapılan klinik çalışmalarda, ilaç iyi tolere edilmiştir, 
istenmeyen etki bildirimi sayısı çok azdır ve plasebo / referans ilaç gruplarında 
bildirilen istenmeyen etkilere atfedilebilir (aşağıdaki tabloya bakınız).  
Aşağıdaki terimler ad vers reaksiyonları sınıflandırmak için kullanılmıştır: çok 
yaygın (≥ 1/10) (yaygın (≥ 1/100 ila < 1/10); yaygın olmayan (≥ 1/1.000 ila < 1/100); 
seyrek (≥ 1/10.000 ila < 1/1.000); çok seyrek (< 1/10.000); Bilinmiyor (eldeki 
verilerden hareketle tahmin edil emiyor)  
 4  Sinir  sistemi  hastalıkları  Yaygın  olmayan:  
Baş ağrısı  
Kulak ve  iç kulak hastalıkları  Yaygın  olmayan:  
Vertigo  
Gastrointestinal  hastalıklar  Yaygın  
olmayan:  Ağız 
kuruluğu  Mide  
bulantısı  
Üst karın  ağrısı  
Deri  ve derialtı  doku  hastalıkları  Yaygın  
olmayan:  Prurit  
Eritem  
Genel  bozukluklar  ve uygulama  
bölgesine   ilişkin hastalıkları  Yaygın  
olmayan:  
Yorgunluk  
Halsizlik  
Pazarlama sonrası deneyimlerde, ciltte aşırı duyarlılık reaksiyonlarına ilişkin 
(ürtiker, anjiyoödem) izole raporlar bulunmaktadır. Bu reaksiyonlar belirsiz 
büyüklükteki bir popülasyondan elde edildiği ve gönüllü olarak rapor edildiğinden, 
sıklık derecesin i güvenilir olarak değerlendirmek mümkün değildir, bu sebeple 
bilinmemektedir.  
İlaveten, otilonyum  bromür  ile gerçekleştirilen plasebo kontrollü bir klinik çalışmada 
da istenmeyen etkiler kaydedilmiştir. Ancak, bu etkiler (bulantı, epigastrik ağrı, 
kusma) plaseboya göre daha yüksek sıklıkta meydana gelmemiştir ve temel olarak 
mide -bağırsak florasında olmuşlar dır. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük 
önem taşımaktadır. Raporlama yapılması, ilacın yarar/risk dengesinin sürekli olarak  
izlenmesine olanak sağlar. Sağlık mesleği me nsuplarının herhangi bir şüpheli advers 
reaksiyonu Türkiye Farmakovijilans Merkezi (TÜFAM)'ne bildirmeleri 
gerekmektedir ( www.titck.gov.tr ; e-posta: tufam@titck.gov.tr ; tel: 0 800 314 00 08;  
faks: 0 312 218 35 99)  
 
4.9 Doz aşımı ve  tedavisi  
 
Otiloniyum bromürün hayvanlarda toksik etki göstermediği kanıtlan mıştır. Bu 
sebeple insanlarda da doz aşımı sebebiyle hiçbir özel problem olmamıştır. Aşırı 
dozda kullanılması halinde semptomatik ve destekleyici tedavi uygulanmalıdır.  
 
5. FARMAKOLOJİK  ÖZELLİKLER  
 
5.1 Farmako dinamik özellikler  
 
Farmakoterapötik grup: Fonksiyonel gastrointestinal hastalıklarda kullanılan  ilaçlar, 
sentetik antikolinerjik ajanlar , kuvaterner amonyum  bileşikleri  5   
ATC  kodu : A03AB06  
 
Otilonyum bromür 2 -aminoetil -N- benzoilamino -benzoat kuvaterner tuzlarının bir 
prototipidir. Otilonyum bromür, sindirim sisteminin düz kasları üzerinde güçlü 
antispastik bir etki gösterir.  
 
Etki mekanizması:  Otilonyum bromür başlıca selüler ve ekstraselüler bölgelerden 
Ca2+ akışını değiştirebilir ve böylece kontraktil aktiviteyi düşürür. L ve T tipi Ca 
kanallarını inhibe eder ve Ca+2 iyonları intestinal düz kaslardan içeri girmesini 
engeller. Ek olarak NK1 ve NK2 taşikinin reseptörleri ile etkileşir.  
 
Farmakodinamik etkiler:  Otilonyum bromür kolon ve rektumun distal 
bölümlerindeki düz kaslar üzerine antispastik etkilidir. Bu etkinin görüldüğü 
dozlarda gastrik sekresyon ve atropin benzeri tipik advers etkilerin oluşmasını 
etkilemez. IBS hastalarında yapılan bir çalışmada, önerilen maksimum doz olan 
günde 3 kez 40 mg dozda  4 hafta boyunca otilonyum bromür tedavisi uygulanması 
bağırsaktan geçiş süresini artırmamıştır.  
 
Klinik etkililik ve güvenlilik:  Otilonyum bromürün 378 IBS hastasında yürütülen 
çift kör, plasebo kontrollü, 15 haftalık çalışmalarının uzatılmış analizleri 2 -4 ay 
boyunca otilonyum bromürle tedavi gören hastalardaki (% 36,9) yanıtların oranının 
plasebo kullanan gruba(%22.5;P=0,007) göre belirgin olarak daha yüksek olduğunu 
göstermiştir. (SpC1M çalışması) Tedavinin her ayında aylık cevap oranı plasebo 
grubuyla karşılaştırıldığında otilonyum bromür grubunda daha yüksektir  (P < 0.05). 
Otilonium bromür, çift kör, plasebo kontrollü bir klinik çalışmada (OBIS çalışması, 
n=356 IBS hastası) karın ağrısı sıklığını ve karın şişkinliğinin şiddetini azaltmada 
ve semptom nü ksetmesini önlemede plaseboya üstünlüğünü ortaya koyarak 
etkililiğini doğrulamıştır.  
 
5.2 Farmakokinetik  özellikler 
Genel  özellikler  
Emilim:  
 
Otilonyum bromür muhtemelen intestinal duvardan doğrudan farmakolojik etki 
göstereceği alana gelir. Oral yolla verildi kten sonra sistemik absorpsiyonu çok 
düşüktür. (%3). Bu sebeple plazma konsantrasyonu düşüktür.  
 
Dağılım:  
 
Oral kullanımdan sonra ilacın kolon ve rektum düz kaslarında yüksek oranda 
dağıldığı gösterilmiştir.   
Biyotransformasyon:  
Yemekten hemen önce kullanılan ilaç, beklenen zamanda terapötik etki bölgesinde 
hastalığın en belirgin semptomlarında farmakolojik olarak etkili lokal biyoyararlanım 
sağlar.  
 
 
 6  Eliminasyon  
Emilen ilacın büyük bir kısmı safra ile atılır.  
Doğrusallık / Doğrusal Olmayan Durum:  
İlaç sistemik olarak absorbe edilmediğinden,doğrusallık değerlendirilemez.  
Hastalardaki karekteristik özellikler  
Renal ve hapetik bozukluğu olan hastalar üzerinde otilonyum bromürün çalışması 
yapılmamıştır. Otilonyum bromür oral yolla kullanıldığında sist emik dolaşıma çok az 
geçtiğinden renal ve hepatik fonksiyonun azalmış olmasının otilonyum bromürün 
lokal etkisini değiştirmesi beklenmez.  
 
5.3        Klinik öncesi güvenlilik  verileri  
 
Akut toksisite: En düşük ölümcül oral dozlar, sıçanlarda ve farelerde sırasıyla 900 ve 
1250 mg/kg idi; köpeklerde 1000 mg/kg’a kadar olan dozlarda hiçbir ölüm 
gözlenmemiştir,. Kronik toksisite: 26 hafta boyunca oral olarak 80 mg/kg/gün'e 
kadar dozlanan sıçanlarda ve köpeklerde ciddi toksisite gözlenmiştir.  
 
Kronik toksisite: 26 hafta boyunca oral olarak 80 mg/kg/gün'e kadar dozlanan 
sıçanlarda ve köpeklerde ciddi toksisite gözlenmemiştir.  
 
Genotoksisite: Yapılan standart in vitro veya in vivo testlerde mutajenik veya 
klastojenik etkiler gözlenmemiştir.  
 
Kars inojenisite: 300 mg/kg/gün'e eşit dozlarda farelerde (87 hafta) ve sıçanlarda 
(104 hafta) gerçekleştirilen uzun süreli çalışmalarda hiçbir histopatolojik değişiklik 
gözlenmemiştir.  
 
Üreme ve gelişim toksisitesi: 60 mg/kg/gün dozuna kadar sıçanlarda embriy otoksik, 
fetotoksik, teratojenik etki gözlenmemiştir. Tavşanlarda aynı dozda, anne tarafından 
gıda alımında bir azalma ile birlikte yavrularda ağırlık azalması tespit edilmiştir.  
 
 
6. FARMASÖTİK  ÖZELLİKLER  
6.1 Yardımcı maddelerin  listesi  
Çekirdek tablet:  
Laktoz S D (inek sütü kaynaklıdır.) 
Magnezyum stearat  
Kopovidon  
Sodyum nişasta glikolat 
Kolloidal silikon dioksit  
 
Film kaplama:  
Opadry II white 85F18422 ** 
Deiyonize su  7   
** Opadry II white 85F18422 içeriği 
Polivinil Alkol  
Titanyum Dioksit 
Makragol/PEG 
Talk 
 
6.2. Geçimsizlikler  
Bilinmemektedir.  
6.3. Raf ömrü  
60 ay 
6.4. Saklamaya yönelik özel  tedbirler  
 
25°C altında oda sıcaklığında saklayınız.  
 
6.5. Ambalajın niteliği ve  içeriği  
 
Karton kutu içinde Al/PVDC/PVC blister ambalajlarda bulunur. 
30 ve 90 film tablet/kutu  
6.6. Beşeri tıbbi üründen arta kalan maddelerin imhası ve diğer özel  önlemler  
 
Kullanılmamış olan ürünler ya da atık materyaller "Tıbbi Atıkların Kontrolü 
Yönetmeliği" ve "Ambalaj Atıklarının Kontrolü Yönetmeliği"ne uygun olarak imha 
edilmelidir.  
 
7. RUHSAT  SAHİBİ  
 
Humanis Sağ lık A.Ş.  
Maslak/Sarıyer/İstanbul  
 
8. RUHSAT NUMARASI  
 
2014/164  
9. İLK RUHSAT TARİHİ/ RUHSAT YENİLEME  TARİHİ  
İlk ruhsat tarihi: 19.02.2014 
Ruhsat yenileme tarihi:  
 
10. KÜB'ÜN YENİLENME  TARİHİ  