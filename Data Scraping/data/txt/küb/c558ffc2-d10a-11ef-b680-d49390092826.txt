KISA ÜRÜN BİLGİSİ
1. BEŞERİ TIBBİ ÜRÜNÜN ADI
MESAİN 4 g/60 ml rektal süspansiyon
2. KALİTATİF VE KANTİTATİF BİLEŞİM
Etkin madde:
Her bir rektal süspansiyon (60 ml süspansiyon), etkin madde olarak 4 g mesalazin içerir.
Yardımcı madde(ler):
Sodyum benzoat (E211) ................. 0,06 g
Potasyum metabisülfit (E224)…… 0,2808 g
Yardımcı maddeler için 6.1’e bakınız.
3. FARMASÖTİK FORM
Rektal Süspansiyon
MESAİN, açık - mat kahverengiye yakın krem renkte homojen süspansiyondur.
4. KLİNİK ÖZELLİKLER
4.1.Terapötik endikasyonlar
Ülseratif kolitin (kalın bağırsaktaki bir kronik inflamatuvar hastalık) akut ataklarının tedavisinde
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler:
Akut inflamasyon semptomları olan hastalarda, bir süspansiyon şişesinin (60 g rektal
süspansiyon) içeriği günde bir kez yatmadan önce lavman olarak bir defada bağırsağa
uygulanır.
En iyi sonuç MESAİN uygulamasından önce bağırsaklar boşaltıldığında elde edilir.
MESAİN, düzenli ve devamlı kullanılmalıdır, çünkü başarılı bir iyileşme ancak bu şekilde
sağlanabilir.
1/8Uygulama şekli:
Rektal kullanım. MESAİN rektal süspansiyon günde bir defa yatmadan önce uygulanır.
Hazırlanışı:
 30 saniye boyunca şişe çalkalanır.
 Aplikatörün koruyucu kapağı çıkarılır.
 Şişe alttan ve üstten tutulur.
Uygulama için doğru pozisyon:
 Hasta sol tarafının üzerine sol bacağını uzatıp sağ bacağını karnına doğru çekerek uzanır.
Bu pozisyonla MESAİN daha kolay uygulanır ve daha etkili olur.
Rektal süspansiyonun uygulanması:
 Aplikatörün ucu rektumun içine sokulur.
 Şişenin ucu karın boşluğuna bakacak yönde tutulur ve yavaşça sıkılır.
 Kullanıldıktan sonra boş şişenin aplikatör ucu yavaşça rektumdan çıkarılır.
 İlacın rektumda dengeli bir şekilde dağılımının sağlanması için ilacın uygulandığı yatar
pozisyon, 30 dakika süre ile korunmalıdır.
 Mümkünse, rektal süspansiyonun gece boyunca etki sağlamasına izin verilmelidir.
Özel popülasyonlara ilişkin ek bilgiler:
Böbrek/ Karaciğer yetmezliği:
2/8Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Şiddetli böbrek ve karaciğer yetmezliği olan hastalarda kontrendikedir.
Pediyatrik popülasyon:
MESAİN’in çocuklarda etkili olduğuna dair çok az deneyim ve sınırlı sayıda doküman vardır.
Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3. Kontrendikasyonlar
MESAİN aşağıdaki durumlarda kontrendikedir:
- Etkin maddeye, salisilatlara ya da 6.1 bölümünde listelenen diğer bileşenlere karşı
bilinen duyarlılığı olanlarda,
- Şiddetli karaciğer veya böbrek fonksiyonu bozukluklarında,
4.4. Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (diferansiyel kan
sayımı; ALT veya AST gibi karaciğer fonksiyon testleri; serum kreatinin) ve idrar muayenesi (dip
çubukları) yapılmalıdır. Kılavuz olarak, kontroller tedaviye başlandıktan 14 gün sonra yapılmalı ve 4
haftalık aralarla 2-3 kez tekrarlanmalıdır.
Bulgular normal ise, tedavi sonrası kontroller 3 aylık aralarla yapılabilir. Eğer ilave belirtiler
gelişirse, kontrol muayeneleri hemen yapılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Mesalazin kullanımı ile %100 mesalazin içerikli taşlar içeren nefrolitiazis vakaları rapor edilmiştir.
Tedavi sırasında yeterli sıvı alımının sağlanması önerilir.
Özellikle astım olmak üzere akciğer hastalığı olan hastalar MESAİN tedavisi sırasında çok dikkatli
bir şekilde izlenmelidir.
Şiddetli Kutanöz advers reaksiyonlar
Mesalazin tedavisi ile ilişkili olarak Stevens-Johnson sendromu (SJS) ve toksik epidermal nekroliz
(TEN) dahil olmak üzere şiddetli kutanöz advers reaksiyonlar (SCAR'lar) bildirilmiştir.
Deri döküntüsü, mukozal lezyonlar veya diğer herhangi bir aşırı duyarlılık belirtisi gibi ciddi cilt
reaksiyonlarının belirti ve semptomları görüldüğü anda mesalazin tedavisi kesilmelidir.
Sülfasalazin içeren ilaçlarla yan etki görülme öyküsü olan hastalarda, MESAİN tedavisine
başlandığında yakın tıbbi gözetim altında tutulmalıdır. MESAİN abdominal kramplar, akut karın
ağrısı, ateş, şiddetli baş ağrısı ve deride döküntü gibi akut intolerans reaksiyonlarına neden olursa
3/8tedavi hemen kesilmelidir.
Sülfasalazin içeren ilaçlarla yan etki görülme öyküsü olan hastalarda, MESAİN başlandığında yakın
tıbbi gözetim altında tutulmalıdır. MESAİN abdominal kramplar, akut karın ağrısı, ateş, şiddetli baş
ağrısı ve deride döküntü gibi akut intolerans reaksiyonlarına neden olursa tedavi hemen kesilmelidir.
MESAİN, 0,2808 g potasyum metabisülfit içerir. Bu nedenle özellikle astım hastaları ve alerji öyküsü
olanlarda nadir olarak şiddetli aşırı duyarlılık reaksiyonları ve bronkospazma (bronşların daralması)
neden olabilir.
MESAİN, 0,06 g sodyum benzoat içerir. Bu nedenle deriye, göze ve mukoz membranlara hafif
derecede irritan (tahriş edici) olabilir.
4.5. Diğer tıbbi ürünler ile etkileşimler ve diğer etkileşim şekilleri
Spesifik etkileşim çalışmaları yapılmamıştır.
Mesalazin beraberinde azatiyoprin, 6-merkaptopürin ya da tioguanin ile tedavi görmekte olan
hastalarda, azatiyoprinin, 6-merkaptopürinin ya da tioguaninin miyelosüpresif etkilerinde olası artış
dikkate alınmalıdır.
Mesalazinin, varfarinin antikoagülan etkisini azaltmasına ilişkin zayıf kanıt vardır.
Özel popülasyonlara ilişkin ek bilgiler
Pediyatrik popülasyon:
MESAİN’in çocuklarda etkili olduğuna dair çok az deneyim ve sınırlı sayıda doküman vardır.
4.6 Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
MESAİN’in çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
MESAİN ’in gebe kadınlarda kullanımına ilişkin yeterli veri yoktur. Sınırlı sayıda gebelikte
maruz kalma olgularına ilişkin veriler, mesalazinin gebelik üzerinde ya da fetüsün/yeni doğan
çocuğun sağlığı üzerinde advers etkileri olduğunu göstermemektedir. Bugüne kadar herhangi
önemli bir epidemiyolojik veri elde edilmemiştir.
Oral yol ile alınan mesalazinde hayvanlar üzerinde yapılan çalışmalar, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. Bölüm 5.3).
4/8İzole tek bir vakada gebelik sırasında yüksek mesalazin dozunun uzun süreli uygulanması
neticesinde (2 – 4 g/gün, oral) yeni doğanda böbrek yetmezliği bildirilmiştir.
MESAİN, gebelik sırasında ancak beklenen faydanın potansiyel riskten fazla olması halinde
uygulanmalıdır.
Laktasyon dönemi
N-asetil-5 amino salisilik asit ve daha düşük derecede mesalazin anne sütüne geçmektedir.
Mesalazinin kadınlarda emzirme dönemine etkisi ile ilgili sınırlı deneyim mevcuttur. Diyare gibi
aşırı duyarlılık reaksiyonları emzirilen bebeklerde göz ardı edilemez. Bu nedenle MESAİN,
emzirme döneminde potansiyel yararın olası riskten fazla olması halinde kullanılmalıdır.
Emzirilen bebekte diyare gelişirse emzirmeye son verilmelidir.
Üreme yeteneği/Fertilite
İnsanlarda üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde hiçbir etki görülmemiştir.
4.8. İstenmeyen etkiler
Mesalazin uygulandıktan sonra aşağıdaki istenmeyen etkiler gözlenmiştir:
Çok yaygın: ( > 1/10) Yaygın: ( > 1/100 - < 1/10)
Yaygın olmayan: ( > 1/1000 - 1/100) Seyrek: ( > 1/10.000 - 1/1000)
Çok seyrek: ( < 1/10.000) (istisnai raporlar dahildir)
Bilinmiyor: Eldeki verilerden hareketle tahmin edilemiyor.
Kan ve lenf sistemi hastalıkları
Çok seyrek: Bozulan kan sayımı (aplastik anemi, agranülositoz, pansitopeni, nötropeni, lökopeni,
trombositopeni)
Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritomatozus sendromu, pankolit gibi
hipersensitivite reaksiyonları
Sinir sistemi hastalıkları
Seyrek: Baş ağrısı, sersemlik
Çok seyrek: Periferal nöropati
Kardiyak hastalıklar
Seyrek: Miyokardit, perikardit
Gastrointestinal hastalıklar
Seyrek: Karın ağrısı, diyare, gaz, bulantı, kusma
Çok seyrek: Akut pankreatit
Solunum, göğüs bozuklukları ve mediastinal hastalıkları
Çok seyrek: Alerjik ve fibrotick akciğer reaksiyonları (dispne, öksürük, bronkospazm,
alveolit, pulmoner eozinofili, akciğer infiltrasyonu, pnömoni)
5/8Hepatobiliyer hastalıklar
Çok seyrek: Karaciğer fonksiyon testlerinde değişiklikler (transaminazlarda ve kolestaz
parametrelerinde artış), hepatit, kolestatik hepatit
Deri ve deri altı doku hastalıkları
Seyrek: Işığa duyarlılık*
Çok seyrek: Alopesi
Bilinmiyor: Stevens-Johnson sendromu (SJS), toksik epidermal nekroliz (TEN)
*Işığa duyarlılık
Atopik dermatit ve atopik egzama gibi önceden var olan cilt rahatsızlığı olan hastalarda daha ciddi
reaksiyonlar bildirilmiştir.
Mesalazin tedavisi ile ilişkili olarak Stevens-Johnson sendromu (SJS) ve toksik epidermal nekroliz
(TEN) dahil olmak üzere şiddetli kutanöz advers reaksiyonlar (SCAR'lar) bildirilmiştir (bkz. Bölüm
4.4).
Kas-iskelet bozuklukları, bağ doku ve kemik hastalıkları
Çok seyrek: Miyalji, artralji,
Böbrek ve idrar yolu hastalıkları
Çok seyrek: Akut ve kronik intersitisyel nefrit ve böbrek yetmezliğini içeren böbrek fonksiyon
bozuklukları
Bilinmiyor: Nefrolitiazis (ilave bilgi için bkz. Bölüm 4.4)
Üreme sistemi hastalıkları
Çok seyrek: Oligospermi (geri dönüşümlü)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel:0 800
314 00 08; faks: 03122183599)
4.9. Doz aşımı ve tedavisi
Aşırı doz üzerine (örneğin oral olarak aşırı dozda mesalazin ile intihar teşebbüsü) renal
veya hepatik toksisite göstermeyen seyrek veriler vardır. Özel bir antidotu yoktur, tedavi
semptomatik ve destekleyicidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Aminosalisilik asit ve benzeri ajanlar
ATC kodu: A07EC02
Etki mekanizması
Antienflamatuvar etki mekanizması bilinmemektedir. İn vitro çalışmaların sonuçları lipoksijenaz
inhibisyonunun etkili olabileceğini göstermektedir.
6/8Bağırsak mukozasındaki prostaglandin konsantrasyonları üzerine etkisi de gösterilmiştir. Mesalazin
(5-Aminosalisilik asit/5-ASA) reaktif oksijen bileşenlerin radikal tutucusu olarak da etki
göstermektedir.
Farmakodinamik etkiler
Rektal yol ile uygulanan mesalazin, bağırsağın luminal bölümüne eriştiğinde, bağırsağın mukoza
ve submukoza dokusunda büyük oranda lokal etki gösterir.
5.2. Farmakokinetik özellikler
Emilim:
Mesalazin emilimi en yüksek proksimal barsak bölgelerinde, en düşük oranda da bağırsağın
distal bölgelerinde gerçekleşir.
Kararlı durum koşulları altında remisyondaki ülseratif kolitli hastaların üzerinde yapılan bir
çalışmada, pik plazma konsantrasyonlarına (0,92 mikrogram/ml 5-ASA ve 1,62 mikrogram
/ml N-Ac-5-ASA) yaklaşık 11 – 12 saat sonra ulaşılmıştır.
MESAİN ile tedavi edilen kronik enflamatuvar bağırsak hastalığı olan çocuklarda kararlı durum
plazma konsantrasyonları; 0,5 – 2,8 mikrogram/ml 5-ASA ve 0,9 – 4,1 mikrogram/ml N-Ac-5-
ASA’dır.
Dağılım:
Hafif – orta dereceli akut ülseratif kolitli hastalarda yapılan bir görüntüleme çalışması,
tedavinin başlangıcında ve 12 hafta sonra remisyonunda rektal süspansiyonun çoğunlukla
rektum, sigmoid kolon ve daha az olmak üzere kolonun geri kalanına dağıldığını göstermiştir.
Biyotransformasyon:
Mesalazin presistemik olarak bağırsak mukozasında ve karaciğerde farmakolojik açıdan inaktif
metaboliti olan N-asetil-5-aminosalisilik asite (N-Ac-5-ASA) dönüşür. Asetilasyon,
hastanın asetilatör fenotipinden bağımsız olarak gerçekleşmektedir. Bazı asetilasyon işlemi kalın
bağırsak bakterileri tarafından oluşmaktadır. Mesalazin ve N-Ac-5-ASA’nın proteine bağlanma
oranları sırasıyla % 43 ve % 78’dir.
Eliminasyon:
Mesalazin ve metaboliti olan N-Ac-5-ASA feçes (asıl kısmı) ile birlikte renal (miktarı uygulama
şekline, farmasötik formuna ve mesalazinin salınma yoluna bağlı olarak %20 - % 50 arasında
değişir) ve biliyer (küçük bir kısmı) yollarıyla atılmaktadır. Renal atılım temelde N- Ac-5-ASA
şeklinde gerçekleşir. Ağız yoluyla toplam uygulanan mesalazin dozunun yaklaşık % 1’i temelde
N-Ac-5-ASA şeklinde anne sütüne geçer. Mesalazinin eliminasyon oranı; en çok elimine edilen
(yaklaşık %85) metabolit formundaki N-Ac-5-ASA ile yaklaşık
% 13’tür (45 saatlik değer).
Doğrusallık/Doğrusal olmayan durum:
Veri yoktur.
7/85.3. Klinik öncesi güvenlilik verileri
Güvenlilik farmakolojisi, genotoksisite, karsinojenite (sıçanlarda) veya üreme toksisitesi
çalışmalarından elde edilen preklinik veriler, insanlar için özellikli bir tehlike göstermemiştir.
Toksisite çalışmalarında, mesalazinin oral olarak yüksek dozda tekrarlı uygulanmasından sonra
böbrek toksisitesi (böbrek papiller nekrozu ve tüm nefron veya proksimal kıvrımlı (pars
convoluta) tübüllerinin epitelyal hasarı) gözlenmiştir. Bu bulguların klinik önemi
bilinmemektedir.
5. FARMASÖTİK ÖZELLİKLERİ
6.1.Yardımcı maddelerin listesi
Carbopol 974 P
Disodyum EDTA
Potasyum asetat
Potasyum metabisülfit (E 224) [maksimum 0,28 g = maksimum 0,16 g SO2’ye
eşdeğer] Sodyum benzoat (E 211)
Saf su
Ksantan gam
6.2. Geçimsizlikler
Geçerli değil.
6.3.Raf ömrü
24 ay
6.4. Saklamaya yönelik özel tedbirler
o
30 C altında oda sıcaklığında saklayınız.
6.5. Ambalajın niteliği ve içeriği
Karton kutu içinde 7 adet yeşil koruyucu montajlı kanül HDPE kapak ile yuvarlak beyaz
akordeon biçimli PE şişe olarak piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Humanis Sağlık A.Ş.
Bağcılar/İstanbul
8. RUHSAT NUMARASI(LARI)
2020/49
9. İLK RUHSAT TARİHİ / RUHSAT YENİLEME TARİHİ
8/8İlk ruhsat tarihi: 02.03.2020
Ruhsat yenileme tarihi:
10. KÜB’ÜN YENİLENME TARİHİ
9/8