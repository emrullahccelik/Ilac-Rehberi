 1/13 KULLANMA TALİMATI  
CİBADREX® 5/6,25 mg film tablet  
Ağız yoluyla alınır . 
• Etkin madde:  Her bir film tablet 5 mg benazepril hidroklorür ve 6,25 mg hidroklorotiyazid 
içermektedir.  
• Yardımcı maddeler:  Hidrojenize kastor yağı, laktoz  monohidrat (sığır sütünden elde 
edilmiştir) , polivinilpirolidon , hidroksipropil metil  selüloz, polietilen glikol 8000, talk, 
titanyum dioksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgile r içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete  edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında siz e önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. CİBADREX nedir ve ne için kullanılır?  
2. CİBADREX ’i kullanmadan önce dikkat edilmesi gerekenler  
3. CİBADREX  nasıl kullanılır?  
4. Olası yan etkiler nelerdir?  
5. CİBADREX ’in saklanması  
Başlıkları yer almaktadır.  
 
1. CİBADREX  nedir ve n e için kullanılır?  
• CİBADREX, etkin madde olarak benazepril hidroklorür ve hidroklorotiyazid içerir.  
CİBADREX, alüminyum blister ambalajda, 28 film tablet olarak kullanıma sunulmaktadır. 
Film tabletler, beyaz, oval, hafif bikonveks, çentikli ve  bölünebilir olup,  bir yüzünde T ve X 
işareti bulunmaktadır.  Tablette bulunan çentik, tabletin eşit dozlara bölünmesini sağlar.  
 
Benazepril, anjiotensin dönüştürücü enzim (ADE) inhibitörü adı verilen bir ajandır. Etkisini 
vücut tarafı ndan üretilen kan basıncının yükselmesine neden olabilecek maddelerin 
üretimini azaltarak ve kan damarlarını gevşetip genişleterek, böylece kan basıncını 
düşürerek ve kalpten çıkan kanın akışını artırarak gösterir.  
 
Hidroklorotiyazid, idrar söktürücü (diür etik) bir ilaçtır. Bu madde idrar oluşumunu ve 
vücuttan atılmasını teşvik ederek etki gösterir ve bu kan basıncında bir düşüşe neden olur.  
 
• CİBADREX, yüksek kan basıncı (hipertansiyon) tedavisinde kullanılır. CİBADREX, daha 
önce yüksek kan basıncı tedavisi  için hem benazepril hem de hidroklorotiyazid tabletleri 
kullanan veya birden fazla ilaç kullanmak zorunda olan hastalarda kullanılır.   2/13 2. CİBADREX ’i kullanmadan önce dikkat edilmesi gerekenler  
Herhangi bir ilacı kullanmadan önce doktorunuza ya da eczacınıza danışınız.  
 
CİBADREX’i  aşağıdaki durumlarda KULLANMAYINIZ  
Eğer , 
• Benazeprile ya da hidroklorotiyazide veya CİBADREX’in herhangi bir yardımcı maddesine 
karşı aşırı duyarlılığınız (alerjiniz) varsa  
• Başka bir ADE inhibitörüne (bir tür tansiyon ilacı) veya diğer sülfonamid türevlerine 
(bakteriyel enfeksiyonların tedavisi için kullanılan bir tür antibiyotik) karşı alerjiniz varsa  
• Daha önce bir ADE inhibitörü ile tedavi sonucu veya böyle bir tedavi olmak sızın 
dudaklarınızda, yüzünüzde, göz kapağınızda, dilinizde ve boğazınızda şişme olduysa  
• Hiç idrar yapamama (anüri), şiddetli böbrek vey a şiddetli karaciğer yetmezliğiniz varsa  
• Tedaviye dirençli elektrolit bozukluğunuz (kanda potasyum azalma sı (hipokalemi), sodyum 
azalması (hiponatremi), kalsiyum ar tması (hiperkalsemi) vb.) varsa  
• Şu anda ya da daha önce kanda yüksek ürik asit seviyelerine sahip olduysanız (gut (dam la 
hastalığı) veya gut öyküsü)  
• Hamileyseniz  
• Şeker hastalığınız veya orta şiddetli  ila şiddetli  böbrek yetmezliğiniz (ortalama vücut yüzey 
alanınızın 1,73  m2 olduğu düşünüldüğünde, böbreklerinizin içindeki filtrelerden 1 dakikada 
süzülen kan miktarı 60 ml’den az ise ) varsa  ve aliskiren içeren , kan basıncını düşüren  bir 
ilaçla tedavi olu yorsanız  
• Kronik kalp yetmezliği tedavisinde kullanılan s akubitril/valsartan içeren bir ilaç 
kullanıyorsanız. CİBADREX tedavisinin son dozunu aldıktan sonraki 36 saat içerisinde 
sakubitril/valsartan’a başlanmamalıdır. Eğer sakubitril/valsartan tedavisi durd urulursa, 
sakubitril/valsartan’ın son dozunu aldıktan sonraki 36 saat içerisinde CİBADREX tedavisine 
başlanmamalıdır . 
 
CİBADREX’i  aşağıdaki durumlarda DİKKATLİ KULLANINIZ  
Eğer,  
• Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. 
Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve 
dudak kanseri tiplerinin (melanom dışı cilt kanseri) riskini artırabilir. CİBADREX 
kullanırken cildinizi güneş ve UV ışınlarına maruziyetten k oruyun.  
• Emziriyorsanız  
• Kanınızda yüksek miktarda kalsiyum varsa (bir kan tahlili ile tespit edilmiş)  
• Kanınızda düşük miktarda fosfat veya magnezyum varsa (bir kan tahlili ile tespit edilmiş)  
• Şeker, gut veya yüksek kolesterol hastasıysanız, çünkü tiyazid di üretikleri yüksek dozlarda 
glukoz  toleransını azaltabilir ve kandaki kolesterol, trigliserid ve ürik asit düzeylerini 
artırabilir . 
• Potasyum içeren tuzlar veya potasyum tutucu diüretikler kullanıyorsanız  
• Kuru inatçı öksürüğünüz varsa  
• Ameliyat veya diş tedav isi için genel anesteziye maruz kalacaksanız (CİBADREX ile 
tedaviyi bir gün öncesinden durdurmak gerekebilir, doktorunuza danışın)   3/13 • Kalp kapaklarında sorununuz (aort ve mitr al kapaklarında darlık) varsa  
• Arı sok malarına karşı duyarsızlaştırma tedavisine devam ediyorsanız veya başlayacaksanız  
• Özel yüksek akım membranları ile gerçekleştirilen diyalize ihtiyacınız varsa (çünkü 
kullanılan membran türüne reaksiyonlar görülebilir)  
• Vücudunuz yüksek miktarda tuz veya sıv ı kaybettiyse (Kusma, ishal gibi rahatsızlıklar 
nedeniyle ya da bir düşük tuzlu diyet uygulaması ya da uzun bir süre için oral bir diüretik 
alımı  neticesinde ya da diyalize maruz kaldıysanız ya da kalp yetmezliği hastası iseniz. Bu 
koşullarda tedaviye, yak ın bir tıbbi  gözetim altında başlanmalıdır)  
• Düşük kan basıncınız varsa (Kısa süreli kan basıncı düşüklüğü tedaviye devam etmek için 
ilacın kullanılmaması gereken bir durum değildir.)  
• Doktorunuz tarafından böbrek atar damarlarınızda daralma veya böbrek fonk siyonlarında 
bir azalma olduğu söylenmişse (Bu durum kanda azotemi denen azot artışına neden olabilir. 
Bu durumda, gerek ilk tedavi haftalarında gerekse sonraki dönemsel kontrollerde, azotemi 
seviyelerini incelemek için doktor sizi testlere tabi tutacaktır . Doktorunuz CİBAD REX 
dozunu azaltmaya karar verebilir)  
• Benazeprilin agranülositoza (vücutta ani ve sık gelişebilen tehlikeli bir lökopeni (akyuvar 
sayısının azalması) durumu) neden olup olmadığını gösteren yeterli bilgi bulunmamaktadır. 
Ancak l upus eritem atozus (nedeni bilinmeyen, cilt, eklem, böbrek gibi birçok organda 
iltihapla seyreden ve bağışıklık sisteminin bozukluğu sonucu ortaya çıkan  bir rahatsızlık) 
gibi bir "kolajen hastalığınız" varsa, özellikle böbrek fonksi yon yetmezliği ile ilişkili ise  
doktorunuz lökosit sayınızı takip edebilir . 
• Karaciğer komasına dönüşebilecek, azalmış bir karaciğer fonksiyonuna sahipseniz (Bir 
sarılık durumunun gelişmesi halinde (cildin ve göz beyazının sarımtırak bir renk alması) 
tedaviyi kesin ve  derhal doktorunuza başvu run.)  
• Rasekadotril  (ishal tedavisinde kullanılır) , rapamisinin mekanistik hedefi (mTOR) 
inhibitörleri (örneğin; böbrek nakli yapıldıktan sonra vücudun bağışıklık sistemini kontrol 
etmeye yardımcı olan sirolimus, vücudun nakledilen bir böbreği, kalbi ya da karaciğeri 
reddetmesini engellemeye yardımcı olmak için kullanılan everolimus, böbrek hücresi 
kanserinin tedavis inde kullanılan temsirolimus) ve vildagliptin  (şeker hastalığının 
tedavisinde kullanılan bir antidiyabetik ) ile ADE inhibitörlerinin birlikte kullanımı 
anjiyoödem riskini arttırabilir. Bu nedenle, CİBADREX kullanıyorsanız doktorunuz  
rasekadotril, mTOR inhi bitörleri (örneğin; sirolimus, everolimus, temsirolimus) ve 
vildagliptin ile tedaviye başlanmadan önce dikkatli bir fayda -risk değerlendirmesi 
yapmalıdır.  
• Görme keskinliğinde azalma veya göz ağrınız varsa. Bunlar, gözün vasküler (damarlı) 
tabakasında sıvı birikmesi (koroidal efüzyon) veya göz içi basıncın artması sonucu görülen 
belirtiler olabilir ve CİBADREX kullanmaya başlamanızdan sonraki saatler ila haftalar 
içerisinde ortaya çıkabilir. Bu, tedavi edilmezse kalıcı görme kaybına sebep olabilir. 
Sülfonami d veya penisilin alerji öykünüz varsa, bu belirtilerin görülmesi açısından daha 
yüksek risk grubunda olabilirsiniz.  
• CİBADREX kullanımını takiben solunum veya akciğer sorunları (akciğerlerde iltihaplanma 
veya sıvı birikimi dahil) yaşayabilirsiniz. Bu, ilacı n alımından sonra dakikalar ila saatler 
içinde görülebilir. Başlangıçta belirtiler, şiddetli nefes darlığı veya nefes almada zorluk, ateş, 
akciğer rahatsızlıkları ve kan basıncında düşüş şeklindedir. Böyle bir durumda derhal tıbbi  4/13 yardım alınız. Geçmişte h idroklorotiyazid kullanımını takiben bu gibi belirtileriniz olduysa, 
CİBADREX kullanmayınız.  
• Yüksek kan basıncını tedavi etmek için kullanılan aşağıdaki ilaçların herhangi birini 
alıyorsanız:  
- Bir anjiyotensin II reseptör blokeri (ARB) (sartanlar olarak da bilinir – örneğin, valsartan, 
telmisartan, irbesartan), özellikle şeker hastalığına bağlı böbrek sorunlarınız varsa  
- Aliskiren  
Doktorunuz  böbrek fonksiyonunuzu, kan basıncınızı ve kandaki elektrolitlerinizin miktarını 
(örneğin potasyum) kontrol edebilir.  
 
“CİBADREX’i  aşağıdaki durumlarda KULLANMAYINIZ ” bölümünde belirtilenlere de 
bakınız.  
 
CİBADREX’te bulunan diüretik nedeniyle, kandaki sodyum ve potasyum seviyeleri düşebilir. 
Bu durum ağız kuruluğu, susuzluk, halsizlik, uyuşukluk, sinirlilik, yorgunluk ya da kas ağrısı, 
hipotansiyon, bulantı, hızlı kalp atışına neden olabilir. Kandaki düşük potasyum seviyeleri kalp 
yetmezliğiniz varsa o durumda kullanılan bazı ilaçlara ( digital is gibi) kalbin cevabını artırabilir 
ve ayrıca karaciğer sirozlu ve aynı anda kor tikosteroidler veya adrenokortikotropik hormon  
(iltihaplı hastalıklar, bağışıklık sisteminin baskılanması gibi çeşitli rahatsızlıkların tedavisinde 
kullanılan ilaçlar) ile birlikte tedavi gören hastalarda ortaya çıkması daha olasıdır. Bu nedenle 
başlangıçt a ve tedavi sırasında periyodik olarak kan testleri gerçekleştirmek gerekir.  
 
CİBADREX ile tedavi sırasında , böbrek fonksiyon bozukluğunuz varsa ve/veya potasyum 
takviyesi (tuz ikameleri dahil), potasyum tutucu diüretikler, trimetoprim/sulfametoksazol 
olarak da bilinen trimetoprim veya ko -trimoksazol ve özellikle aldosteron antagonistleri ve 
anjiotensin reseptör blokerleri alıyorsanız kandaki potasyum seviyeniz  yükselebilir.  Bu sebeple 
doktorunuz kanınızdaki potasyum seviyesini ve böbrek fonksiyonlarınızı t akip edebilir.  
 
Tiyazid diüretiklerle tedavi lupus eritematozus’u (nedeni bilinmeyen, cilt, eklem, böbrek gibi 
birçok organda iltihapla seyreden ve bağışıklık sisteminin bozukluğu sonucu ortaya çıkan bir 
rahatsızlık) tetikleyebilir.  
 
Siyah ırktan hastalar  
ADE inhibitörleri ile tedavi sırasında anjioö dem (yüz, dudak, dil, boğaz şişmesi veya ani nefes 
zorluğu ile karakterize) sıklığının Afrika kökenli siyah ırka mensup hastalarda diğer ırklara göre 
daha yüksek olduğu gözlenmiştir.  
 
Spor yapan kişiler için  
Tedavi gereksinimi olmaksızın ilacın kullanımı doping oluşturur ve antidoping testlerinde 
pozitifliğe yol açabilir.  
 
Bu uyarılar geçmi şteki herhangi bir dönemde dahi  olsa sizin için geçerliyse lütfen doktorunuza 
danışın. 
  5/13 CİBADREX’in  yiyecek ve içecek ile kullanılması  
CİBADREX  ile birlikte al kollü içki içmek CİBADREX ’in etkinliğini azaltabilir ve baş dönmesi 
veya sersemlik hissine neden olabilir. Alkol tansiyon ilaçlarının etkisini artırır. CİBADREX  
kullanırken konuyla ilgili doktorunuzla görüşün.  
 
CİBADREX  yemeklerden önce, yemek esnasında veya yemeklerden sonra alınabilir.  
 
Hamilelik  
İlacı kullanmadan önce doktorunuza ya da eczacınıza danışınız.  
Hamile kalmayı planlıyorsanız CİBADREX kullanmayını z. Hamile kalma ihtimaliniz varsa 
tedavi sırasında etkin bir doğum kontrol yöntemi kullanınız. Tedavi sırasında hamile 
olduğunuzu fark ederseniz CİBADREX tedavisini derhal kesiniz.  
 
CİBADREX tedavisi hamilelik sırasında başlatılmamalıdır.  
 
Normalde doktoru nuz hamileliğinizin başlamasından önce veya hamile olduğunuzu öğrenince 
CİBADREX tedavisini kesmenizi önerecektir ve tedaviye bir ADE inhibitörü ile devam 
edilmesinin kesinlikle gerekli olması dışında, size başka bir ilaç almanızı önerecektir. 
CİBADREX hamilelikte kullanılmamalıdır , çünkü az olsa da teratojenite (bebekte yapısal veya 
işlevsel olarak bozukluk yaratma) riskini artırabilir ve bebeğinize ciddi zarar verebilir 
("CİBADREX’i aşağıdaki durumlarda kullanmayınız" bölümüne bakınız).  
 
İlk üç aylık hamilelik döneminden sonra bir ADE inhibitörüne maruz kalmanız halinde, 
doktorunuz anne karnındaki bebeğin böbrek fonksiyonu ve kafatasının ultrason kontrolünü 
yaptırmanızı tavsiye edecektir ve daha sonra yeni doğan bebeğin hipotansiyon riskini 
inceleyecek tir. 
 
Tedaviniz sırasında hamile olduğunuzu fark ederseniz hemen doktorunuza  veya eczacınıza 
danışınız.  
 
Emzirme  
İlacı kullanmadan önce doktorunuza ya da eczacınıza danışınız.  
CİBADREX alırken yeni doğan bebeklerin (doğumdan sonra ilk haftalarda) ve özellikle 
prematüre bebeklerin emzirilmesi tavsiye edilmez. Ayrıca süt oluşumunu engelleyebilir, bu 
nedenle emzirme döneminde kullanımı önerilmemektedir. Doktor emzirme döneminde 
CİBADREX alınması ile ilgili olarak sizin için yararları ve bebek için riskleri 
değerlendirecektir ve emzirmeye devam etmek istiyorsanız size alternatif bir tedavi 
önerebilecektir.  
 
Araç ve makine kullanımı  
CİBADREX alırken baş dönmesi hissedebilirsiniz. Bu durumda araç veya makine kullanmayın.  
 
 
  6/13 CİBADREX’in  içeriğinde bulunan bazı yardımcı maddeler hakkında önemli bilgiler  
Eğer daha önceden doktorunuz tarafından bazı şekerlere karşı  dayanıksızlığınız olduğu 
söylenmişse bu tıbbi ürünü almadan önce doktorunuzla temasa geçiniz.  
İçerdiği hidrojenize kastor yağı mide bulantısı ve ishale neden olabilir.  
 
Diğer ilaçlar ile birlikte kullanımı  
CİBADREX aşağıdaki ilaçlarla kullanılmamalıdır : 
• Aliskiren (şeker hastalığınız veya böbrek yetmezliğiniz varsa)  
• Sakubitril/valsartan  
 
CİBADREX aşağıda ki ilaçlarla dikkatli kullanıl malıdır : 
• Vücutta potasyum tutan idrar söktürücü (diüretik) ilaçlar (spironolakton, triamteren, 
amilorid ) ve enfeksiyon tedavisinde kullanılan  trimetoprim  ve sülfametoksazol  
• Potasyum takviyeleri veya potasyum içeren tuz ikameleri  
• Lityum (mani veya depresyon tedavisinde kullanılır .) 
• "Antihipertansif" olarak adlandırılan kan basıncını düşüren diğer ilaçlar (örneğin alfa -
blokerler, beta -blokerler, kalsiyum antagonistleri)  
• Kandaki kolester ol miktarını azaltan ilaçlar  
• Kortikosteroidler (inflamasyon, alerji veya organ transplantasyonu gibi oldukça geniş 
yelpazede kullanılan bir ilaç grubu ) ve adrenokortikotropik hormon  (böbrek üstü bezinin 
fonksiyonunu  kontrol etmede kullanılır .) 
• Ağrı kesici ve steroid olmayan inflamasyon ilaçları (ağrı ve inflamasyona karşı kullanılan 
ilaçlar; ibuprofen, indometazin vb)  
• Amfoterisin (mantar hastalığı tedavisi)  
• İnsülin veya ağız yolundan kullanılan kan şekerini düşürücü ilaçlar (oral antidiyabetik ler) 
• Digoksin ( digitalis preparatları , kalp yetmezliği tedavisinde kullanılır .) 
• Kolestiramin (kanda yağ yüksekliği, hiperlipidemi tedavisinde kullanılır .) 
• Allopurinol (Gut hastalığı tedavisinde, kandaki ürik asit miktarını düşürmede kullanılır .) 
• Amantadin (Parkinson hastalığı için kullanılan bir ilaç)  
• Siklofosfamid, metotreksat gibi sitotoksik ilaçlar (bağışıklık sistemini baskılayan, otoimmün 
bozuklukların veya organ reddine karşı kullanılan ilaçlar)  
• Kürar tipi kas gevşeticiler (genel anestezi ve yoğun ba kım için kullanılan ilaçlar)  
• Antikolinerjik ilaçlar (genelde alerji ve solunum hastalıkların ın tedavi si için kullanılan 
ilaçlardır, bunlardan atropin spazm çözücü ve kalbi hızlandırıcı olarak kullanılır  biperiden  
ise şizofreni ilaçlarının yan etkilerini önlemede kullanılır .) 
• D vitamini ve kalsiyum tuzları  
• Siklosporin (vücudun kendisine karşı gelişen bağışıklık bozukluklarının veya organ nakli 
reddi tedavisinde kullanılır .) 
• Altın tedavisi (sodyum aurotiyomalat) (romatoid artrit gibi eklem hastal ıklarında kullanılır .) 
• Karbamazepin (sara hastalığı, epilepsi nöbeti tedavisinde kullanılır .) 
• Rasekadotril  (ishal tedavisinde kullanılır) , mTOR inhibitörleri (örneğin; böbrek nakli 
yapıldıktan sonra vücudun bağışıklık sistemini kontrol etmeye yardımcı olan  sirolimus ; 
vücudun nakledilen bir böbreği, kalbi ya da karaciğeri reddetmesini engellemeye yardımcı  7/13 olmak için kullanılan everolimus ; böbrek hücresi kanserinin tedavisinde kullanılan 
temsirolimus) ve vildagliptin  (şeker hastalığının tedavisinde kullanılan  bir antidiyabetik)  
• Heparin  (kanın damar içinde pıhtılaşmasını önlemek için kullanılan bir ilaç)  
 
CİBADREX ile steroid yapıda olmayan yangı giderici ilaçların birlikte kullanılması (eş zamanlı 
tedavi) antihipertansif etkinin azalmasına neden olabilir ve özellikle daha önce böbrek 
fonksiyonları kısıtlanmış hastalarda olası akut böbrek yetmezliği ve kanda potasyum 
seviyelerinin artması da dahil olmak üze re böbrek fonksiyonlarının kötüleşme riskinin 
artmasına yol açabilir. Bu tür kombinasyon özellikle yaşlılarda dikkatle uygulanmalıdır. 
Hastaların yeterince sıvı aldıklarından emin olunmalı ve birlikte tedavi uygulanırken tedavi 
başlangıcında böbrek fonksiy onlarının izlenmesinin dikkate alınması gerekir.  
 
Doktorunuzun dozunuzu değiştirmesi ve/veya başka önlemler alması gerekebilir.  
 
Tansiyon düşürücü ilaçlardan olan, anjiyotensin II reseptör blokeri (ARB) veya aliskiren 
alıyorsanız “CİBADREX’i aşağıdaki duru mlarda KULLANMAYINIZ” ve “CİBADREX’i 
aşağıdaki durumlarda DİKKATLİ KULLANINIZ” bölümlerine bakınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakk ında bilgi veriniz.  
 
3. CİBADREX nasıl kullanılır ? 
• Uygun kullanım ve doz/uygulama sıklığı için talimatlar:  
Dozaj istenilen kan basıncı düşürücü etkiye ve hastanın ilaca vereceği cevaba bağlıdır. 
CİBADREX tedavisi uzun süreli bir tedavidir. Almanız gereken CİBADREX dozunu ve 
tedavinin süresini doktorunuz size belirtecektir . 
 
Olağan başlangıç dozu, hafif ve orta şiddetteki yüksek kan basıncı olanlarda günde 1 tablet 
CİBADREX 5/6,25 mg’dır. Yeterli olmaz ise günde bir seferde 2 tablet CİBADREX 5/6,25 mg 
veya günde 1 tablet CİBADREX 10/12,5 mg ile devam edebilirsiniz. Eğer kan basıncında 
istenen düşme sağlanamaz ise  doktorunuz CİBADREX dozunu 3 -4 haftalık aralıklarla 
artırmanızı belirtecektir.  
 
İzin verilen maksimum günlük doz , iki doza bölünmüş şekilde  4 adet CİBADREX 10/ 12,5 mg 
tablettir.  
 
Beraberinde başka bir diüretik ilaç kullanmayınız. Gerektiğinde doktorunuz ek olarak diğer kan 
basıncı düşürücü ilaçlardan almanızı belirtebilir.  
 
Yüksek kan basıncı, genellikle belirli belirtilerle kendini göstermez. Bu nedenle doktor 
talimatlarını titiz likle takip edin ve doktor tarafından önerilen ilaç miktarını veya yöntemleri 
değiştirmeyin.  
 
  8/13 • Uygulama yolu ve metodu:  
- CİBADREX Tabletleri her gün, günün aynı zamanında ağızdan alın (yemeklerden önce, 
yemekle birlikte ya da yemekten sonra).  
- Tabletleri bir miktar sıvı ile yutunuz, çiğnemeyiniz.  
- Tabletler bütün olarak veya yarıdan bölünmüş olarak alınabilir (bölünebilir tabletler).  
 
• Değişik yaş grupları:  
Çocuklarda kullanımı:  
CİBADREX’in 18 yaşın altındaki  çocuklarda güvenliliği ve etkililiği tespit edilmemiştir.  
 
Yaşlılarda (65 yaş ve üzeri) kullanımı:  
CİBADREX ile tedavi edilen yaşlı hastalar ile genç hastalar arasında etkililik veya güvenlilik 
açısından fark gözlenmemiştir. Doktorunuz tedavi nizin  başlangıç dozunu azaltabilir ve 
tedavinizi kademeli olarak ayarlayabilir.  Orta şiddetli böbrek yetmezliği olan yaşlı hastalarda 
doktorunuz uygun dozu belirleyecektir.  
 
• Özel  kullanım  durumları  
Diüretik (idrar söktürücü) kullanıyorsanız:  
CİBADREX tedavisine başlanmadan en az 3 gün önce diüretik ilacı kesmeniz veya en azından 
diüretik dozunu n doktorunuz tarafından azaltılması gerekebilir.  
 
Böbrek yetmezliği:  
Böbrek fonksiyonlarınız değerlendirildikten sonra yetmezliğin ağırlığına göre tedavinizin 
ayarlanması gerekebilir. Hafif ve orta derece yetmezlik durumunuz var ise doktorunuz günde 1 
tablet CİBADREX 5/6,25 mg almanızı söyleyecektir.  
Şiddetli böbrek yetmezliğiniz varsa CİBADREX kullanmayınız.  
 
Karaciğer yetmezliği:  
Karaciğer fonksiyonlarınız değerlendirildikten sonra yetmezliğin ağırlığına göre tedavinizin 
ayarlanması gerekebilir. Hafif ve orta derece karaciğer bozukluğunuz var ise doktorunuz günde 
1 tablet CİBADREX 5/6,25 mg gibi düşük dozla başlamanızı isteyebilir.  Şiddetli karaciğer 
bozukluğunuz var ise CİBADREX kullanmayınız.  
 
Eğer CİBADREX’in etkisinin çok güçlü veya zayıf olduğuna dair bir izle niminiz var ise, 
doktorunuz ve eczacınız ile konuşunuz.  
 
Kullanmanız gerekenden daha fazla CİBADREX  kullandıysanız  
CİBAD REX’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Çok yüksek dozlarda CİBADREX alınması halinde şiddetli baş dönmesi ve/veya bayılma; 
şiddetli veya inatçı bulantı, kusma veya ishal; olağandışı yorgunluk, halsizli k, kas krampları; 
kalp atımında düzensizlikler ile karşılaşabilirsiniz. Derhal doktorunuzla iletişime geçin. 
Dokto ru beklerken kusmaya çalışmak, daha sonra bir yere uzanıp , bacakları yukarı kaldırmak 
uygundur .  9/13 CİBADREX ’i kullanmayı unutursanız  
Eğer CİBADREX  almayı unutursanız, unuttuğunuzu fark eder etmez bu dozu alın ve sonraki 
dozu her zamanki saatte alınız. Unuttuğunuzu farkettiğinizde, sonraki doz saatine 
yaklaştıysanız, o zaman unuttuğunuz dozu atlayınız.  
Unutulan dozları dengelemek için çift d oz almayınız.  
 
CİBADREX  ile tedavi sonlandırıldığında oluşabilecek etkiler  
CİBADREX ’i doktorunuz söylemediği sürece kullanmayı bırakmayınız.  
 
4. Olası yan etkiler nelerdir ? 
Tüm ilaçlar gibi, CİBADREX ’in içeriğinde bulunan maddelere duyarlı olan kişilerde yan 
etkileri olabilir.  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinde veya birinden fazla 
görülebilir.  
Seyrek: 1.000 hastanın birinden az, fakat 10.000 hastanın birinde veya birinden fazla 
görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, CİBADREX 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzünüzde, dudaklarınızda, boğaz ınızda yutmayı ve nefes almayı zorlaştıracak derecede 
şişme bununla birlikte şiddetli kaşıntı  ve kızarıklık varsa,  
• Döküntü, ağızda ülser, mevcut deri hastalıklarının kötüleşmesi, kızarma, kabarma , deride 
içi sıvı dolu kesecikler  ve deri dökülmesini kapsayan şiddetli ciddi deri reaksiyonları 
(Stevens -Johnson sendromu, toksik epidermal nekro liz, pemfigus ). Bu durumlar 
CİBADREX ’e karşı ciddi alerjik reaksiyon belirtisi olabilir.  
• Cildin ve gözün beyaz kısmının sarımtırak bir renk alm ası (sarılık) . 
 
Bunların hepsi çok ciddi yan etkilerdir . Acil tıbbi müdahaleye veya hastaneye yatırılmanıza 
gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildirin iz veya size 
en yakın hastanenin acil bölümüne başvurunuz:  
• Kalp rahatsızlıkları (kalp atış hızının artması, düzensiz ya da şiddetli kalp atışı, göğüs 
ağrısı, kalp krizi)  
• Aşırı baş dönmesi , düşecekmiş gibi hissetme  (özellikle tedavinin ilk günlerinde)  ve 
bayılma (kan basıncı çok fazla düşmüş olabilir .) 
• Pankreas iltihaplanması ( karın üst bölümünde, özellikle sırta ve kuşak tarzında bele yayılan 
şiddetli ağrı ile birlikte, bulantı, kusma ve ateş ile seyreder .)  10/13 • Eller, ayaklar veya dudaklarda uy uşukluk veya karıncalanma  
• Kaşıntılı veya kaşıntısız deri döküntüleri ve bazen ağrılı deri reaksiyonları  
• Kan ve lenf damarlarının iltihabına bağlı rahatsızlık  
• Zatürre  (pnömoni)  ve akciğer ödemi (yüksek ateş, nefes almada zorluk, öksürük, nefes 
darlığı ve dudaklarda morarma benzeri belirtilerle seyreder .) 
• Hepatit  ve sarılık (karaciğer safra yollarında tıkanmayla halsizlik, iştahsızlık, mide 
bulantısı, karnın sağ üst tarafında ağr ı, derinin ve gözakının sararması ve idrarın 
koyulaşması gibi belirtilerle seyreder .) 
• Kolay morarma ve normalden fazla kanama, normalden çabuk enfeksiyon kapma , boğazda 
iltihaplanma, ateş, yorgunluk, bitkinlik, sersemlik hissi varsa ya da deriniz solgunsa,  bu 
belirtiler kemik iliği ve kanla ilgili problemlerin birer göstergesi olabilir.  
• Hemolitik anemi (kanda düşük hemoglobin konsantrasyonu)  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdak ilerden herhangi birini fark ederseniz doktorunuza söyleyiniz:  
CİBADREX kullanımı ile bildirilen yan etkiler  
Yaygın : 
• Kuru ve inatçı öksürük (özellikle geceleri)  
• Karın bölgesi  rahatsızlıkları  
• Hızlı kalp atışı , çarpıntı  
• Aniden ayağa kalkarken baş dönmesi, sendeleme  
• Ciltte döküntü, kaşıntı, kızarma  
• Baş ağrısı  
• Sersemlik hissi  
• Yorgunluk  
• Sık idrara çıkma ihtiyacı  
• Cildin güneş ışığına daha yüksek hassasiyeti  
 
Seyrek:  
• Dudaklarda, göz kapaklarında ve/veya yüzde ödem  
• Kanda potasyum düzeyinin azalması (hipokalemi)  
• Sinirlilik  
• Uyku bozuklukları  
• Normalden daha fazla sinirlilik ya da iç gerginliği  
• Denge bozuklukları (vertigo)  
• Uyuşma, karıncalanma veya hissizlik gibi normal olmayan deri hassasiyeti  
• Bayılma hissi  
• Göğüs ağrısı  
• Tansiyon düşmesi  
• İshal , kabızlık , karın ağrısı  
• Eklem ağrısı ve eklemlerde şişlik  
• Kas ağrıları   11/13 Çok seyrek:  
• Kanda sodyum azalması (hiponatremi)  
• Tat alma kaybı  
• Kulak çınlaması (tinnitus)  
 
Bilinmiyor:  
• Bayılma  
 
CİBADREX içeriğinde bulunan benazepril ile ilişkili yan etkiler:  
Seyrek:  
• Göğüste ağrı, sıkışma ve baskı hissi (Anjina pektoris)  
• Ciltte ve göz akında sararma  
• Kalpte ritm bozukluğu  
• Pemfigus (çoğunlukla deride ve ağızda olan ancak bazen burun içerisinde, boğazda, 
gözlerde ve cinsel organlarda da olabilen, yanık benzeri içi sıvı dolu kabarcıklar şeklinde 
başlayıp bunların kısa sürede patlayıp açılması ile üzeri kabuklanan yüzeysel yaralar 
şeklinde seyreden bir deri hastalığı)  
 
Çok seyrek:  
• Kan hücrelerinde azalma (trombositopeni , anemi ) 
• Kalp krizi  
• Pankreatit (pank reas iltihabı)  
• Böbrek yetmezliği  
• Stevens -Johnson sendromu  (döküntü, ağızda ülser, mevcut deri hastalıklarının 
kötüleşmesi, ciltte kızarma, kabarma  gibi şiddetli deri reaksiyonları ) (bkz. “CİBADREX’i 
aşağıdaki durumlarda DİKKATLİ KULLANINIZ” ve Bölüm 4 “ Olası Yan Etkiler 
Nelerdir?”)  
 
Bilinmiyor:  
• Kanda potasyum düzeyinin artması (hiperkalemi)  
• Agranülositoz (vücutta ani ve sık gelişebilen akyuvar sayısının azalması durumu)  
• Nötropeni (kandaki nötrofillerin sayısının anormal derecede azalması)  
• Anafilaktoid re aksiyonlar  (Aniden başlayan , yüzde , dudaklarda, boğazda yutmayı ve nefes 
almayı zorlaştıracak derecede şişme , bununla birlikte şiddetli kaşıntı ve kızarıklık ve acil 
tıbbi müdahale gerektiren alerjik reaksiyonlar)  
• İnce bağırsaklarda ödem oluşması  
• Psoriyazi sin (sedef hastalığı  – en yaygın olarak dizlerde, dirseklerde, gövdede ve kafa 
derisinde kırmızı, kaşıntılı pullu kabartılara  neden olan cilt hastalığı ) şiddetlenmesi  
 
CİBADREX içeriğinde bulunan hidroklorotiyazid  ile ilişkili yan etkiler:  
Yaygın:  
• Bulantı ve kusma  
• Aniden ayağa kalkarken baş dönmesi, sendeleme   12/13 • Ciltte döküntü  
• İştahsızlık  
• Sertleşme bozukluğu (erektil disfonksiyon)  
 
Yaygın olmayan:  
• Ani gelişen böbrek yetmezliğ i 
 
Seyrek:  
• Deride küçük kırmızı purpura adı verilen döküntülerle birlikte kan pulcuklarında azalma 
(trombositopeni)  
• Uyku bozuklukları  
• Depresyon  (sürekli bir üzüntü  ve ilgi kaybına neden olan bir duygu durum bozukluğu ) 
• Baş ağrısı  
• Sersemlik hissi  
• Uyuşma, karıncalanma veya hissizlik gibi normal olmayan deri hassasiyeti  
• Görme bozuklukları (özellikle tedavinin ilk birkaç haftasında)  
• Kalpte ritm bozukluğu  
• İshal, kabızlık, karın ağrısı  
• Ciltte ve göz akında sararma  
• Cildin güneş ışığına daha yüksek hassasiyeti  
 
Çok seyrek:  
• Kanda bulunan lökosit (akyuvar veya beyaz kan hücresi) s ayısının azalması (lökopeni)  
• Vücutta ani ve tehlikeli lökopeni (akyuvar sayısının azalması)  gelişimi (agranülositoz)  
• Kemik iliği yetersizliği (k emik iliğinde kan hücrelerini üreten öncül kan elemanlarının 
anormal yapı kazanarak belirgin azalması veya kaybo lmasına bağlı kan hücreleri olan 
alyuvarlar, lökositler ve trombositlerin azalması ile karakterize bir hastalık ) 
• Alyuvarların (kırmızı kan hücrelerinin) yıkıma uğrayarak kan dolaşımından uzaklaşması 
(hemolitik anemi ) 
• Akut solunun sıkıntısı ( belirtiler şiddetli nefes darlığı, ateş, halsizlik ve kafa karışıklığını 
içerir ) 
• Kan damarlarında ağrılı iltihaplanma (nekrotizan vaskülit)  
• Solunum güçlüğü, pnömoni ve akciğer ödemi  
• Pankreatit (pankreas iltihabı)  
• Böbrek yetmezliği  
• Aşırı duyarlılık reaksiyo nları 
• Toksik epidermal nekrozis, kutanöz lupus -eritematozus benzeri reaksiyonlar (bkz. 
“CİBADREX’i aşağıdaki durumlarda DİKKATLİ KULLANINIZ” ve Bölüm 4 “ Olası Yan 
Etkiler Nelerdir?”)  
 
 
 
  13/13 Bilinmiyor:  
• Kanda klor düzeyinin azalmasıyla kanın pH’sının artması ( hipokloremik alkaloz), kanda 
şeker yüksekliği (hiperglisemi), idrarda şeker yüksekliği (glikozüri), şeker hastalarında 
metabolik durumun kötüleşmesi  
• Aplastik anemi (kemik iliğinin yeteri kadar veya hiç yeni hücre üretememesi durumu)  
• Cilt ve dudak kanseri ( Melanom dışı cilt kanseri)  
• Yüksek basınç sebebiyle görme keskinliğinde azalma veya göz ağrısı ( bunlar, gözün 
vasküler tabakasında sıvı birikmesi (koroidal efüzyon) veya akut açı kapanması 
glokomunun (göz içi basıncının sıklıkla yükselmesi nedeniyle görme s inirinin zarar 
görmesi, göz tansiyonu) olası belirtileridir)  
• Eritema multiforme (bir cilt hastalığı)  
• Kas spazmı  
• Pireksi (yüksek ateş), asteni (halsizlik)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi  durumunda 
doktorunuz , eczacınız veya hemşireniz ile konuşunuz. Aynca karşılaştığınız yan etkiler i 
www.titck.gov.tr sitesinde yer  alan "İlaç Yan Etki Bildirimi" ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Far makovijilans Merkezi 
(TÜFAM )'ne bildiriniz. Me ydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. CİBADREX ’in saklanması  
CİBADREX ’i çocukların göremeyeceği , erişemeyeceği yerlerde ve ambalajında saklayınız.  
30oC altındaki oda sıcaklığında saklayınız ve nemden koruyunuz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CİBADREX ’ikullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi : Meda  Pharma İlaç San. ve Tic. Ltd. Şti . Ortaköy/Beşiktaş/İstanbul  
Üretim yeri: Abdi İbrahim İlaç San. ve Tic. A.Ş. Esenyurt/ İstanbul  
 
Bu kullanma talimatı      tarihinde onaylanmıştır.  