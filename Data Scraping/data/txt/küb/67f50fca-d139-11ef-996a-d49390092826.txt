KISA ÜRÜN BİLGİSİ
1. BEŞERİ TIBBİ ÜRÜNÜN ADI
RASDROP® 150 mg film kaplı tablet
2. KALİTATİF VE KANTİTATİF BİLEŞİM
Etkin madde :
Aliskiren hemifumarat 165.75 mg (150mg aliskirene eşdeğer bazda)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tabletler.
Açık pembe renkli, bikonveks, yuvarlak, bir yüzünde ‘IL’, diğer yüzünde ‘NVR’ basılı
tabletler.
4. KLİNİK ÖZELLİKLER
4.1. Terapötik endikasyonlar
RASDROP, esansiyel hipertansiyonun tedavisinde endikedir.
4.2. Pozoloji ve uygulama şekli
Pozoloji:
RASDROP için önerilen doz, günde bir kez 150 mg’dır. Kan basıncı yeterli derecede kontrol
edilemeyen hastalarda doz, günde bir kez 300 mg’a çıkarılabilir.
Uygulama sıklığı ve süresi:
Tedavi günde bir kez 150 mg ile başlatıldıktan sonra antihipertansif etki, 2 hafta içinde büyük
ölçüde (%85-90) sağlanır.
Uygulama şekli:
RASDROP tek başına ya da başka antihipertansif ajanlarla kombine edilerek kullanılabilir.
RASDROP, hafif bir öğün ile birlikte günde bir kez ve tercihen her gün aynı saatte
alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Hafif ila ciddi derecede böbrek ya da karaciğer yetmezliği
(bkz. bölüm 4.4 ve 5.2) olan hastalarda başlangıç dozunun ayarlanması gerekli değildir.
Pediyatrik popülasyon: Güvenlilik ve etkililikle ilgili verilerin yetersiz olması nedeniyle
RASDROP’un çocuklarda ve 18 yaşın altındaki erişkinlerde kullanılması önerilmez (bkz.
bölüm 5.2).
1Geriyatrik popülasyon: Yaşlı hastalarda başlangıç dozunun ayarlanması gerekli değildir.
4.3. Kontrendikasyonlar
• Etkin madde aliskirene ya da yardımcı maddelerinden herhangi birine karşı alerjisi
olanlarda,
• Gebelikte (bkz. bölüm 4.6) kontrendikedir.
4.4. Özel kullanım uyarıları ve önlemleri
Renin-anjiyotensin sistemini (RAS) inhibe eden diğer ilaçları kullanmakta olan hastalar
ve/veya böbrek fonksiyonları azalmış ve/veya diyabeti olanlar, aliskiren tedavisi süresince
artmış bir hiperkalemi riski altındadırlar.
Klinik etkililik ve güvenlilik verilerinin sınırlı oluşundan dolayı aliskiren kalp yetersizliği
olan hastalarda dikkatle kullanılmalıdır.
Şiddetli ve inatçı diyare olması durumunda RASDROP tedavisi durdurulmalıdır.
Sodyum ve/veya hacim kısıtlaması bulunan hastalar:
Belirgin düzeyde hacim ve/veya tuz kısıtlaması uygulanan hastalarda, (örneğin yüksek
dozlarda diüretik alanlar) RASDROP tedavisine başlandıktan sonra semptomatik
hipotansiyon ortaya çıkabilir. Bu durum RASDROP uygulanmadan önce düzeltilmeli ya da
tedaviye yakın tıbbi gözetim altında başlanmalıdır.
Böbrek yetmezliği:
Klinik çalışmalarda RASDROP; şiddetli böbrek yetmezliği (kadınlarda kreatinin ≥150
µmol/L ya da 1.70 mg/dl ve erkeklerde ≥177 µmol/L ya da 2.00 mg/dl ve/veya tahmini
glomerüler filtrasyon oranı (GFR) <30 ml/dak), diyaliz öyküsü, nefrotik sendrom ya da
renovasküler hipertansiyonu olan hipertansif hastalarda araştırılmamıştır. RASDROP ile ilgili
olarak elde bulunan güvenlilik bilgileri sınırlı olduğundan, şiddetli böbrek yetmezliği olan
hastalarda dikkatli kullanılmalıdır.
Renal arter stenozu:
Tek ya da çift taraflı renal arter stenozu, tek bir böbrekte stenoz bulunan hastalarda
RASDROP kullanımı ile ilgili veri mevcut değildir.
Siklosporin A ile eş zamanlı kullanım:
Aliskirenin yüksek derecede potent bir P glikoprotein inhibitörü olan siklosporin ile eş
zamanlı olarak kullanılması önerilmemektedir (bkz. bölüm 4.5).
4.5. Diğer tıbbi ürünler ile etkileşimler ve diğer etkileşim şekilleri
RASDROP’un, hipertansiyon ve diyabet tedavisinde yaygın olarak kullanılan ilaçlarla bilinen
bir klinik etkileşimi bulunmamaktadır.
Klinik farmakokinetik çalışmalarda araştırılan bileşikler arasında asenokumarol, atenolol,
selekoksib, pioglitazon, allopurinol, isosorbid-5-mononitrat, ramipril ve hidroklorotiyazid yer
almaktadır. Bu bileşiklerle herhangi bir etkileşim tanımlanmamıştır.
Aliskirenin valsartan (↓%28), metformin (↓%28), amlodipin (↑%29) ya da simetidin (↑%19)
2ile birlikte uygulanması, aliskirenin C ya da EAA değerinde %20 ila %30 arasında
maks
değişikliğe neden olmuştur. Atorvastatin ile birlikte uygulandığında, kararlı durumdaki
aliskiren EAA ve C değerleri %50 oranında artış göstermiştir. Aliskiren ile birlikte
maks
uygulama, atorvastatin, valsartan, metformin ya da amlodipinin farmakokinetik özellikleri
üzerinde anlamlı bir etkiye yol açmamıştır. Sonuç olarak, aliskiren ya da aliskirenle birlikte
uygulanan ilaçlar için doz ayarlaması gerekli değildir.
Digoksin biyoyararlanımı, RASDROP ile hafif düşebilir.
İlk veriler, irbesartanın RASDROP için EAA ve C değerlerini düşürebileceğini
maks
düşündürmektedir.
Deney hayvanlarında RASDROP biyoyararlanımının başlıca belirleyicilerinden birinin P-gp
olduğu gösterilmiştir. Bu nedenle P-gp indüksiyonu yapan ajanlar (St.John’s wort, rifampisin)
RASDROP biyoyararlanımını azaltabilirler.
CYP 450 etkileşimleri:
Aliskiren, CYP450 izoenzimlerini (CYP1A2, CYP2C8, CYP2C9, CYP2C19, CYP2D6,
CYP2E1 ve CYP3A) inhibe etmez. Aliskiren, CYP3A4’ü indüklemez. Aliskiren, sitokrom
P450 enzimleri tarafından minimum düzeyde metabolize edildiğinden, aliskirenin bu
enzimleri inhibe eden, indükleyen ya da bu enzimler tarafından metabolize edilen maddelerin
sistemik maruziyetini etkilemesi beklenmemektedir. Sonuç olarak aliskiren dozunda herhangi
bir ayarlamaya gerek yoktur.
P glikoprotein etkileşimleri:
Klinik öncesi çalışmalarda, MDR1/Mdr1a/1b (Pgp)’nin aliskirenin emilimine ve tertibine
katılan en önemli dışa pompalama sistemi (efluks pompası) olduğu saptanmıştır. Pgp
bölgesinde ilaç etkileşimi ile ilgili potansiyel, muhtemelen bu taşıyıcının inhibisyon
derecesine bağlı olacaktır.
Pgp substratları ya da zayıf-orta güçte inhibitörleri: Atenolol, digoksin, amlodipin ve
simetidin ile anlamlı herhangi bir etkileşim gözlemlenmemiştir.
Potent Pgp inhibitörleri: Atorvastatin (80 mg) ile birlikte uygulandığında, kararlı durumda
aliskiren (300 mg) EAA ve C değerleri %50 artmıştır. Aliskiren (300 mg) ile birlikte
maks
ketokonazol (200 mg) uygulaması, aliskiren plazma düzeylerinde (EAA ve C ) %80’lik bir
maks
artış sağlamıştır. Klinik öncesi çalışmalar, aliskiren ve ketokonazolun birlikte uygulanmasının
aliskirenin gastrointestinal emilimini artırdığını ve safra yoluyla atılımını azalttığını
göstermiştir. Atorvastatin ya da ketokonazol varlığında aliskiren plazma düzeylerindeki
değişikliğin aliskiren dozunun iki katına çıkarıldığı durumda elde edilecek olan aralığın içinde
olması beklenir; 600 mg’a kadar aliskiren dozlarının (önerilen en yüksek terapötik dozun iki
katı) kontrollü klinik çalışmalarda iyi tolere edildiği saptanmıştır. Sonuç olarak, aliskiren için
herhangi bir doz ayarlaması gerekli değildir.
Yüksek derecede potent Pgp inhibitörleri: Sağlıklı gönüllülerde yapılan tek dozlu bir ilaç
etkileşim çalışması, siklosporinin (200 ve 600 mg) aliskiren 75 mg’ın C değerini yaklaşık
maks
2.5 katına, EAA değerini ise yaklaşık 5 katına çıkardığını göstermiştir. Bu nedenle, iki ilacın
eş zamanlı olarak kullanılması önerilmemektedir (bkz. bölüm 4.4).
Potasyum ve potasyum tutucu diüretikler:
3Renin-anjiyotensin sistemini etkileyen diğer maddelerin kullanımıyla olan deneyimlere
dayanılarak, potasyum tutucu diüretikler, potasyum takviyeleri, potasyum içeren tuz katkıları
ya da serum potasyum düzeylerini yükseltebilecek diğer maddelerin (ör. heparin) aliskiren ile
eş zamanlı kullanımı serum potasyum düzeylerinde yükselmeye sebep olabilir. Eş zamanlı
ilaç kullanımının gerekli olduğu düşünülürse, dikkat edilmesi tavsiye edilir (bkz. bölüm 4.8.).
Furosemid:
Aliskiren furosemid ile birlikte uygulandığında, furosemidin EAA ve C değerleri sırasıyla
maks
%28 ve %49 oranında düşmüştür. Bu nedenle, aşırı sıvı yüklemesi durumlarında olası yetersiz
kullanımı önlemek için, furosemid tedavisi başlatılırken ya da dozu ayarlanırken etkilerin
izlenmesi önerilir.
Varfarin:
Aliskirenin, varfarinin farmakokinetiği üzerindeki etkisi değerlendirilmemiştir.
Gıda alımı:
Yüksek yağ içerikli besinlerin RASDROP emilimini önemli ölçüde azalttığı gösterilmiştir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Renin-anjiyotensin sistemi (RAS) üzerinde etkili olan herhangi bir ilacı reçete eden sağlık
profesyonelleri, çocuk sahibi olma potansiyeli olan kadınlara bu ajanların gebelik sırasındaki
olası risklerini anlatmalıdırlar. Tedavisi sırasında gebelik tespit edilirse RASDROP
kesilmelidir.
Gebelik dönemi
Aliskirenin gebe kadınlarda kullanımına ilişkin veri mevcut değildir. RASDROP sıçanlarda
ya da tavşanlarda yapılan araştırmalar teratojenik olmadığını göstermiştir (bkz. bölüm 5.3).
İnsanlara yönelik potansiyel risk bilinmemektedir. RAS üzerinde doğrudan etkili olan diğer
ilaçların, ciddi fetal malformasyonlar ve yenidoğan ölümleriyle ilişkili olduğu görülmüştür.
RASDROP, gebe kalmayı planlayan kadınlarda ve gebelik süresince kullanılmamalıdır (bkz.
bölüm 4.3).
Laktasyon dönemi
Aliskirenin insan sütüyle atılıp atılmadığı bilinmemektedir. RASDROP, emziren sıçanların
sütüne geçmiştir. Bu nedenle emziren annelerde önerilmemektedir.
Üreme yeteneği / Fertilite
Sıçanlarda 250 mg/kg/güne kadar dozlarda üremeyi, prenatal gelişimi ve postnatal gelişimi
etkilenmemiştir (bkz. bölüm 5.3).
44.7. Araç ve makine kullanımı üzerindeki etkiler
Araç ve makine kullanımı üzerindeki etkisi üzerine herhangi bir çalışma yapılmamıştır.
Ancak araç kullanırken ya da makine işletirken, antihipertansif tedavi sırasında nadiren
sersemlik ya da yorgunluk görülebileceği unutulmamalıdır. Bu nedenle araç ve makine
kullanırken dikkatli olunmalıdır.
4.8. İstenmeyen etkiler
RASDROP 2300’den fazlası 6 aydan uzun bir süre, 1200’den fazlası 1 yıldan uzun bir süre
tedavi görmüş olan 7800’den fazla hastada güvenlilik açısından değerlendirilmiştir. Advers
olayların insidansı ile cinsiyet, yaş, vücut kütle indeksi, ırk ya da etnik köken arasında ilişki
gözlenmemiştir. RASDROP ile tedavi, 300 mg’a kadarki plaseboya benzer bir advers olay
genel insidansı ile sonuçlanmıştır. Advers olaylar genellikle hafif ve geçici nitelikte olmuş ve
tedavinin kesilmesini ender olarak gerektirmiştir. En sık görülen advers ilaç reaksiyonu
ishaldir.
Öksürük insidansının plasebo (%0.6) ve RASDROP (%0.9) ile tedavi edilen hastalarda benzer
olduğu gözlenmiştir.
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Gastrointestinal hastalıklar
Yaygın:
Diyare
Deri ve deri altı doku hastalıkları
Yaygın olmayan:
Döküntü
RASDROP tedavisi sırasında anjiyoödem görülmüştür. Kontrollü klinik çalışmalarda,
RASDROP tedavisi sırasında ve plasebo ya da hidroklorotiyazid tedavisine benzer oranlarda
ve nadiren anjiyoödem görülmüştür. Allerjik reaksiyonu düşündüren herhangi bir belirti
(özellikle solunum ya da yutkunma güçlüğü veya yüzde, ekstremitelerde, gözlerde,
dudaklarda ve/veya dilde şişme) görüldüğünde hastalar tedaviyi kesmeli ve hekimle irtibata
geçmelidirler.
Laboratuar test anormallikleri:
Kontrollü klinik çalışmalarda, standart laboratuar parametrelerinde meydana gelen klinik
açıdan ilgili değişikliklerin RASDROP uygulamasıyla ender olarak ilişkili olduğu
görülmüştür. Hipertansif hastalarda yapılan klinik çalışmalarda RASDROP, total kolesterol,
yüksek yoğunluklu lipoprotein kolesterol (HDL-C), açlık trigliseridi, açlık şekeri ya da ürik
asit düzeyleri üzerinde klinik açıdan önemli bir etki göstermediği saptanmıştır.
5Hemoglobin ve hematokrit:
Hemoglobin ve hematokrit değerlerinde küçük düşüşler (ortalama düşüşler sırasıyla yaklaşık
0.05 mmol/l ve 0.16 hacim yüzdesi) gözlenmiştir. Tedavinin anemi nedeniyle kesildiği hiçbir
hasta olmamıştır. Bu etki, renin-anjiyotensin sistemi üzerinde etkili olan anjiyotensin
dönüştürücü enzim inhibitörleri ve anjiyotensin reseptör blokerleri gibi diğer ajanlarda da
görülmektedir.
Serum potasyum:
Tek başına RASDROP ile tedavi edilen esansiyel hipertansiyonlu hastalarda serum potasyum
düzeylerindeki artışların önemsiz olduğu ve ender olarak gerçekleştiği gözlenmiştir
(plaseboya kıyasla %0.6’ya %0.9).
Ancak, diyabetik bir popülasyonda yapılan ve RASDROP’un bir anjiyotensin dönüştürücü
enzim inhibitörüyle (ADEI) kombinasyon halinde kullanıldığı bir çalışmada, serum potasyum
düzeylerindeki artışların daha sık ortaya çıktığı görülmüştür (%5.5). Bu nedenle, RASDROP
kullanımında, RAS sistemi üzerinde etkili olan tüm ajanlarla olduğu gibi diyabetli hastalarda,
böbrek hastalığında ve kalp yetmezliğinde elektrolitlerin ve böbrek fonksiyonlarının rutin
takibi endikedir.
4.9 Doz aşımı ve tedavisi
İnsanlarda doz aşımıyla ilgili olarak elde bulunan veriler sınırlıdır. Doz aşımının en olası
göstergesi, aliskirenin antihipertansif etkisiyle ilgili olarak ortaya çıkan hipotansiyondur.
Semptomatik hipotansiyon görüldüğü takdirde destekleyici tedaviye başlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Renin inhibitörü
ATC kodu: C09XA02
Renin enzimini inhibe eden aliskiren, anjiyotensinojenin anjiyotensin I’e dönüşümünü bloke
ederek ve anjiyotensin I ve anjiyotensin II düzeylerini düşürerek RAS’ı aktivasyon noktasında
inhibe eder. RAS’ı inhibe eden diğer ajanlar (ADEI ve anjiyotensin II reseptör blokerleri
(ARB) plazma renin aktivitesinde (PRA) kompanse edici bir yükselişe neden olurken,
aliskiren tedavisi hipertansif hastalarda PRA’yı %50-80 oranında düşürür. Aliskiren, diğer
antihipertansif ajanlarla kombine edildiğinde de benzer sonuçlar elde edilmiştir. Artmış PRA,
hipertansif ve normotansif hastalarda artmış kardiyovasküler riskten bağımsız olarak sorumlu
tutulmuştur. PRA üzerindeki etkilerin farklarının klinik göstergesi şu an için bilinmemektedir.
Hipertansiyon
Hipertansif hastalarda günde bir kez 150 mg ve 300 mg dozlarda RASDROP uygulanması
hem sistolik, hem de diyastolik kan basıncında, 300 mg dozda diyastolik yanıt için tepe
noktası %98’e varan (sabahın erken saatlerinde de yararını sürdürerek) 24 saatlik doz
aralığının tamamını kapsayan doza bağlı bir azalma oluşturmuştur. Maksimum kan basıncı
düşürücü etkinin %85-90’ı 2 hafta sonra gözlenmiştir. Yaş, cinsiyet, vücut kitle indeksi ve
etnik kökenden bağımsız olarak kan basıncını düşürücü etki uzun süreli tedavide de devam
etmiştir. RASDROP 65 yaş ve üzerindeki 1864 hastada ve 75 yaş üzerindeki 426 hastada
çalışılmıştır.
6RASDROP monoterapi çalışmaları ADEI ve ARB gibi diğer antihipertansif ajan sınıfları ile
benzer kan basıncı düşürücü etki olduğunu göstermiştir. Bir diüretikle [hidroklorotiyazid
(HCTZ)] karşılaştırıldığında, 12 haftalık tedaviden sonra RASDROP 300 mg
sistolik/diyastolik kan basıncını 17.0/12.3 mmHg düşürmüş, 25 mg HCTZ ise 14.4/10.5
mmHg düşürmüştür. Diyabetik hipertansif hastalarda RASDROP monoterapisi güvenli ve
etkili bulunmuştur.
Bir diüretik olan hidroklorotiyazide, ADE inhibitörü ramiprile, kalsiyum kanal blokeri
amlodipine, anjiyotensin reseptör antagonisti valsartana ve beta blokeri atenolole RASDROP
eklenerek yapılmış kombinasyon tedavisi çalışmaları mevcuttur. Bu kombinasyonlar iyi tolere
edilmiştir. RASDROP, hidroklorotiyazid ve ramiprile eklendiğinde kan basıncını düşürmede
ilave etki sağlamıştır. 5 mg kalsiyum kanal blokeri amlodipine yeterli yanıt vermeyen
hastalarda, RASDROP 150 mg eklenmesi amlodipin dozunun 10 mg’a yükseltilmesine benzer
bir etki sağlamış, ancak ödem insidansı daha düşük olmuştur (aliskiren 150 mg/amlodipin 5
mg ile %2.1 iken amlodipin 10 mg ile %11.2). Anjiyotensin reseptör antagonisti valsartanla
kombine edilen RASDROP, spesifik olarak kombinasyon tedavisinin etkisini araştırmak üzere
tasarlanmış bir çalışmada ilave antihipertansif etki göstermiştir.
25 mg HCTZ ile yeterli yanıt alınamayan obez hipertansif hastalarda, RASDROP 300 mg ile
yapılan ekleme tedavisi kan basıncında irbesartan 300 mg ya da amlodipin 10 mg ile yapılan
ekleme tedavisine benzer ilave bir azalma sağlamıştır. Diyabetik hipertansif hastalarda,
ramiprile eklenen RASDROP, kan basıncında ilave bir azalma sağlamış, öksürük insidansı
RASDROP ve ramipril kombinasyonunda (%1.8) ramiprile (%4.7) göre daha az olmuştur.
Kontrollü klinik çalışmalarda tedavi edilen hastalarda, ilk doz hipertansiyonu ve nabız hızı
üzerinde herhangi bir etki görülmemiştir. Tek başına RASDROP ile tedavi edilen komplike
olmayan hipertansiyon hastalarında aşırı hipotansiyon nadiren görülmüştür (%0.1). Diğer
antihipertansif ajanlarla yapılan kombinasyon tedavileri süresince de hipotansiyon nadir
görülmüştür (<%1). Tedavinin kesilmesiyle kan basıncı birkaç hafta içinde kademeli olarak
başlangıç düzeylerine dönmüş ve kan basıncı ya da PRA için herhangi bir geri tepme
(rebound) etkisi görülmemiştir.
RASDROP’un ölüm oranı, kardiyovasküler morbilite üzerindeki yararlı etkileri ve hedef
organa zararı şu an için bilinmemektedir.
Kardiyak elektrofizyoloji
Standart ve Holter elektrokardiyografinin kullanıldığı randomize, çift kör, plasebo ve aktif
kontrollü bir çalışmada QT aralığı üzerinde herhangi bir etki bildirilmemiştir.
5.2. Farmakokinetik özellikler
Genel özellikler
Aliskiren bir renin inhibitörüdür ve esansiyel hipertansiyonun tedavisinde kullanılır.
Aliskiren beyaz ila hafif sarımsı arası renkli bir tozdur. Fosfat tamponunda ve n-oktanolde
çözünnür, suda çokça çözünür.
Emilim:
Aliskiren doruk plazma konsantrasyonlarına oral emilimi takiben 1-3 saat sonra ulaşır.
Aliskirenin mutlak biyoyararlanımı %2-3’tür. Yüksek yağ içerikli öğünler C değerini
maks
7%85’e ve EAA değerini %70’e düşürmektedir. Kararlı durum plazma konsantrasyonlarına
günde bir kez uygulamayı takiben 5-7 gün içinde ulaşılır ve kararlı durum düzeyleri başlangıç
dozunda elde edilenlerin yaklaşık iki katıdır.
Dağılım:
İntravenöz uygulamayı takiben kararlı durumdaki ortalama dağılım hacmi olan yaklaşık 135
litredir; bu da aliskirenin damardışı boşluğa büyük ölçüde dağıldığını göstermektedir.
Aliskiren, plazma proteinlerine bağlanması orta düzeydedir (%47-51) ve konsantrasyondan
bağımsızdır.
Biyotransformasyon:
Ortalama yarı ömür yaklaşık 40 saattir (34-41 saat aralığında). Toplam oral dozun yaklaşık
%1.4’ü CYP 3A4 ile metabolize olur.
Eliminasyon:
Aliskirenin büyük kısmı (%78), değişikliğe uğramamış ilaç halinde dışkı yoluyla atılır. Oral
uygulamayı takiben dozun yaklaşık %0.6’sı idrardan geri kazanılır. İntravenöz uygulamayı
takiben, ortalama plazma klerensi yaklaşık 9 litre/saat olarak saptanmıştır.
Doğrusallık/Doğrusal Olmayan Durum:
75 ila 600 mg doz aralığında tek doz uygulamasından sonra dozdaki 2 katlık artış, EAA ve
C ’da sırasıyla yaklaşık 2.3 ve 2.6’lık bir artış meydana getirir. Kararlı durumda iken
maks
doğrusal olmama durumu daha belirgin olabilir. Doğrusallıktan sapmada sorumlu olan
mekanizmalar teşhis edilmemiştir. Emilim bölgesindeki ya da hepatobiliyer klerens
yolağındaki taşıyıcıların doygunluğa erişmesi muhtemel bir mekanizma olabilir.
Hastalardaki karakteristik özellikler
Böbrek yetmezliği:
Aliskirenin farmakokinetik özellikleri, çeşitli derecelerde böbrek yetmezliği olan hastalarda
değerlendirilmiştir. Tek doz uygulamasını takiben ve kararlı durumda, aliskirenin bağıl EAA
ve C değerlerinin böbrek yetmezliği olan hastalarda, sağlıklı deneklerdeki düzeyin 0.8 ila
maks
2 katı arasında değiştiği görülmüştür. Ancak gözlenen bu değişikliklerle böbrek yetmezliğinin
şiddeti arasında korelasyon bulunmamıştır. Hafif ila orta şiddette böbrek yetmezliği olan
hastalarda başlangıçta doz ayarlaması gerekli değildir, fakat şiddetli böbrek yetmezliği olan
hastalarda RASDROP dikkatle kullanılmalıdır (bkz. bölüm 4.2.)
Karaciğer yetmezliği:
Hafif ila orta derecede karaciğer hastalığı olan hastalarda aliskirenin farmakokinetik
özellikleri anlamlı düzeyde etkilenmemiştir. Dolayısıyla, hafif ila orta derecede karaciğer
hastalığı olan hastalarda başlangıç dozunun ayarlanması gerekli değildir (bkz. bölüm 4.2.).
Pediyatrik popülasyon:
RASDROP çocuklarda ve 18 yaşın altındaki erişkinlerde kullanılması önerilmez.
Geriyatrik popülasyon:
EAA yaşlı hastalarda (<65 yaş) gençlere göre %50 daha yüksektir. Yaşlı hastalarda başlangıç
dozunun ayarlanmasına gerek yoktur.
8Irk:
Irk farklılığı aliskiren farmakokinetiği üzerinde klinik açıdan bir etki göstermemektedir.
RASDROP, erişkin hastalarda günde bir kez uygulandığında ırktan bağımsız olarak etkili bir,
tek-doz antihipertansif tedavisidir.
Cinsiyet:
Cinsiyet farklılığı aliskiren farmakokinetiği üzerinde klinik açıdan bir etki göstermemektedir.
RASDROP, erişkin hastalarda günde bir kez uygulandığında cinsiyetten bağımsız olarak etkili
bir, tek-doz antihipertansif tedavisidir.
Kilo:
Kilo farklılığı aliskiren farmakokinetiği üzerinde klinik açıdan bir etki göstermemektedir.
RASDROP, erişkin hastalarda günde bir kez uygulandığında vücut kütle indeksinden
bağımsız olarak etkili bir, tek-doz antihipertansif tedavisidir.
5.3. Klinik öncesi güvenlilik verileri
Karsinojenik potansiyel, sıçanlarda yapılan 2 yıllık bir çalışmayla ve transgenik farelerde
yapılan 6 aylık bir çalışmayla değerlendirilmiştir. Herhangi bir karsinojenik potansiyel
saptanmamıştır. 1500 mg/kg/gün dozda sıçanlarda kaydedilen bir kolon adenomu ve bir
çekum adenokarsinomu istatistiksel olarak anlamlı değildir. Aliskirenin iritasyon potansiyeli
olduğu bilinmesine karşın, insanlarda sağlıklı gönüllüler üzerinde yapılan bir çalışma
sırasında 300 mg dozda elde edilen güvenlilik sınırları, sıçanlardaki karsinojenik
çalışmalarındaki 250 mg/kg/gün ile karşılaştırıldığında fekal konsantrasyonlara göre 9-11 kat
ya da mukoza konsantrasyonlarına göre 6 kat için uygun kabul edilmiştir.
In vitro ve in vivo mutajenite çalışmalarında, aliskiren herhangi bir mutajenik potansiyel
göstermemiştir. Tayinler arasında; sıçanlarda yapılan in vivo değerlendirmeler ve bakteri ve
memeli hücrelerinde yapılan in vitro miktar tayinleri yer almaktadır.
Aliskirenle yapılan üreme toksisitesi çalışmalarında, sıçanlarda 600 mg/kg/gün’e ya da
tavşanlarda 100 mg/kg/gün’e kadar dozlarda embriyofötal toksisite ya da teratojenite ile ilgili
hiçbir kanıt bulunmamıştır. Sıçanlarda 250 mg/kg/güne kadar dozlarda üreme, prenatal
gelişim ve postnatal gelişim etkilenmemiştir. Sıçan ve tavşanlardaki dozlar, önerilen
maksimum insan dozundan (300 mg) sırasıyla 1-4 ve 5 kat daha fazla sistemik maruziyet
sağlamıştır.
Güvenlilik farmakolojisi çalışmaları, merkezi sinir sistemi, solunum fonksiyonları ya da
kardiyovasküler fonksiyonlar üzerinde herhangi bir advers etki ortaya çıkarmamıştır.
Hayvanlarda tekrarlanan doz toksisite çalışmaları sırasındaki bulgular, aliskirenin bilinen
lokal iritasyon potansiyeli veya beklenen farmakolojik etkileri ile uyumludur.
6. FARMASÖTİK ÖZELLİKLER
6.1. Yardımcı maddelerin listesi
Krospovidon
Magnezyum stearat
Mikrokristalin selüloz
Povidon
9Kolloidal susuz silika
Hipromelloz
Makrogol
Talk
Siyah demir oksit (E 172)
Kırmızı demir oksit (E 172)
Titanyum dioksit (E 171)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
PA/Alu/PVC blisterler
28, 56 ve 98 tablet içeren blister ambalaj.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Farmanova Sağlık Hizmetleri Ltd. Şti.
Barbaros Bulvarı No:83
Beşiktaş/İstanbul
Tel no: 0 212 326 91 16
Faks no: 0 212 236 45 91
8. RUHSAT NUMARASI
125/74
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.09.2008
Ruhsat yenileme tarihi: -
10. KÜB’ÜN YENİLENME TARİHİ
-
10