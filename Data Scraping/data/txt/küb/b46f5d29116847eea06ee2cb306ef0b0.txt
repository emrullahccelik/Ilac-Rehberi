KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
 
HİDROX PLUS %5 / %0,5 krem  
 
2. KALİTATİF  VE KANTİTATİF  BİLEŞİM  
Etkin  maddeler:  1 g kremde;  
Dekspantenol  50 mg  
Klorheksidin hidroklorür  5 mg 
 
Yardımcı  maddeler:  
Stearil  alkol  60 mg  
 
Yardımcı  maddelerin  tam listesi için 6.1’e  bakınız.  
 
3. FARMASÖTİK  FORM  
Krem  
Homojen yumuşak kıvamda, yabancı partikül içermeyen beyaz veya beyazımsı krem. 
 
4. KLİNİK  ÖZELLİKLER  
4.1 Terapötik  endikasyonlar  
 Enfeksiyon riski olan tüm yüzeysel  yara türleri:  örn. sıyrıklar,  kesikler,  çizikler, 
çatlaklar, yanıklar, yaralar, dermatit,  
 Bacak  ülserleri  ve dekübitus  ülserleri  gibi kronik yaralar,  
 Cilt enfeksiyonları, örn. ikincil enfekte egzama ve nörodermatit,  
 Emziren  annelerde çatlak  meme  uçlarının  tedavisi,  
 Minör  cerrahi; doku harabiyeti ve  cerrahi yaralar.  
 
4.2 Pozoloji  ve uygulama şekli 
Pozoloji  / uygulama sıklığı ve süresi:  
Temizlenmiş yaralara veya enfeksiyonlu deri  bölgelerine günde  bir veya birden fazla, gerekli 
görülen miktarda ince bir tabaka şeklinde uygulanır. 
 
Uygulama şekli:  
Haricen  kullanılır.  
 
 
Kapağı  ters çevirerek  tüpü deliniz.  
Geniş  cilt bölgelerine  uygulamaktan kaçınılmalıdır.  
Sargı  bezi ve pedler zorunlu olmamakla  birlikte  kullanılabilir.  
 Özel  popülasyonlara ilişkin  ek bilgiler:  
Böbrek/Karaciğer yetmezliği  
Böbrek ve karaciğer  yetmezliği  olan hastalar  için özel kullanım  bilgisi mevcut  değildir.  
 
Pediyatrik  popülasyon:  
Doz ayarlanmasına gerek  yoktur.  
 
Geriyatrik  popülasyon:  
Doz ayarlanmasına gerek  yoktur.  
 
4.3 Kontrendikasyonlar  
HİDROX PLUS, dekspantenole, klorheksidin hidroklorüre ya da içerdiği yardımcı 
maddelerden herhangi birine (bkz. bölüm 6.1) karşı aşırı duyarlılığı olduğu bilinen kişiler 
tarafından kullanılmamalıdır. Klorheksidin içerdiğinden dolayı deli nmiş kulak zarına 
uygulanmamalıdır.  
 
4.4 Özel  kullanım  uyarıları  ve önlemleri  
Göz,  kulak ve mukoz  membranlar  ile temasından  kaçınınız.  
 
Tahriş olmuş deride enfeksiyon riski  bulunmuyorsa (örneğin güneş yanıkları) HİDROX 
PLUS kullanılması tavsiye edilmez. Bu gibi durumlarda dekspantenol krem veya losyon kullanılması önerilir. Eğer enfeksiyon devam ederse veya durum kötüleşirse doktora danışılmalıdır.  
 
Klorheksidin içeren antiseptik ürünlerin kullanımı  ile anafilaksi de dah il olmak üzere nadir 
fakat  ciddi  alerjik reaksiyonlar  bildirilmiştir. Ciddi bir alerjik reaksiyona  ilişkin semptomların 
(örneğin hırıltılı solunum veya nefes  almada güçlük, yüzün şişmesi, kısa sürede daha ciddi 
semptomlara dönüşebilen ürtiker, şiddetli döküntü veya şok) oluşması durumunda, HİDROX 
PLUS kullanımı derhal durdurulmalı ve doktora danışılmalıdır. 
 
Stearil  alkol  içerdiğinden lokal  deri reaksiyonlarına  (örneğin, kontakt  dermatite)  sebebiyet  
verebilir.  
 
4.5 Diğer tıbbi  ürünler  ile etkileşimler  ve diğer etkileşim  şekilleri  
Klorheksidin hidroklorür, sabunlar  ve diğer  anyonik bileşikler  ile geçimsizdir. Bir  etkileşim 
olasılığına karşı önlem olarak HİDROX PLUS başka antiseptik maddeler ile aynı zamand a 
kullanılmamalıdır.  
 
Klorheksidin veya  dekspantenolün topikal  uygulanan dozaj  formları  için yiyecek  veya içecek 
ile etkileşimi bildirilmemiştir.  
 Özel  popülasyonlara ilişkin  ek bilgiler  
Böbrek/Karaciğer yetmezliği:  
Böbrek ve karaciğer  yetmezliği  olan  hastalar için  diğer tıbbi ürünlerle etkileşim bilgisi mevcut  
değildir.  
 
Geriyatrik  popülasyon:  
Diğer tıbbi ürünlerle etkileşim bilgisi mevcut değildir.  
 
Pediyatrik  popülasyon:  
Diğer tıbbi ürünlerle etkileşim bilgisi mevcut değildir.   
4.6 Gebelik  ve laktasyon  
Genel  tavsiye  
Gebelik  kategorisi:  B 
 
Çocuk  doğurma potansiyeli  bulunan kadınlar/Doğum  kontrolü  (Kontrasepsiyon)  
Çocuk  doğurma  potansiyeli  bulunan  kadınlar  HİDROX PLUS’ı  kullanabilirler. 
Herhangi bir doğum kontrolünün uygulanması gerekmez.  
 
Gebelik  dönemi  
HİDROX PLUS için, gebeliklerde maruz kalmaya  ilişkin klinik veri mevcut değildir. 
Hayvanlar  üzerinde  yapılan  çalışmalar,  gebelik/embriyonal  /fetal  gelişim/ doğum  ya da 
doğum  sonrası  gelişim ile ilgili olarak  doğrudan ya da dolaylı  zararlı  etkiler  olduğunu 
göstermemektedir (bkz. Bölüm 5.3). 
 
Bu nedenle  gebe  kadınlara verilirken  tedbirli olunmalı  ve gebelik  döneminde  geniş  deri 
alanlara  uygulamaması  önerilmelidir.  
 
Laktasyon  dönemi  
Emziren anneler  tarafından  kullanılabilir  ancak  aşırı miktarda uygulanmamalıdır. Meme başı 
çatlaklarının tedavisi için kullanılıyorsa emzirmeden önce meme başı temizlenmelidir.  
 
Üreme yeteneği/Fertilite  
Üreme yeteneğini  azaltıcı etkisinin  olduğuna  dair kanıt  bulunmamaktır.  
 
4.7 Araç ve makine  kullanımı  üzerindeki  etkiler  
Otomobil  ve makine  kullanma  kabiliyetiyle  ilgili bir etki gözlenmemiştir.  
 
4.8 İstenmeyen  etkiler  
İstenmeyen  etkilerin  değerlendirilmesi aşağıdaki  sıklıklara  dayanarak  yapılır:  
 
Çok yaygın (≥1/10);  yaygın (≥1/100 ila <1/10);  yaygın olmayan (≥1/1.000  ila <1/100);  seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).  
 Listelenen  istenmeyen  etkiler  spontan raporlara  dayanmaktadır. Bu sebeple,  her biri için sıklık  
bilgisi verilmesi mümkün değildir.  
 
Bağışıklık  sistemi  hastalıkları  
Çok seyrek:  Aşırı  duyarlılık, anafilaktik  reaksiyonlar  ve ilgili laboratuvar/klinik göstergeleri  
ile anafilaktik şok (potansiyel olarak hayatı tehdit edici); astım sendromu ve döküntü, ürtiker, ödem, kaşıntı ve kardiyo- respiratuvar distres gibi semptomlar veren potansiyel olarak cilt, 
solunum  yolu, gastrointestinal  ve kardiyovasküler  sisteme  etki eden  hafif  ila orta düzey 
alerjik reaksiyonlar.  
 
Deri  ve deri altı doku hastalıkları  
Bilinmiyor: Kontakt  dermatit,  alerjik  dermatit,  kaşıntı,  eritem,  egzama,  döküntü, ürtiker,  cilt 
tahrişi ve kabarcıklar  gibi alerjik  cilt reaksiyonları.   
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama  yapılması, ilacın yarar / risk dengesinin sürekli  olarak izlenmesine 
olanak sağlar. Sağlık mesleği mensuplarının herhang i bir şüpheli  advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;e - 
posta: tufam@titck.gov.tr; tel: 0 800 314 00 08; faks: 0 312 218 35 99). 
 
4.9 Doz aşımı  ve tedavisi  
Dekspantenol  yüksek  dozda  uygulansa bile iyi  tolere edilir  ve bu nedenle literatürde toksik 
olmayan bir madde olarak kabul edilmektedir. Hipervitaminoz vakası bilinmemektedir.  
 
Klorheksidinle  zehirlenmeden  sonra  aminotransferaz yükselmesi  tanımlanmıştır.  
 
Aynı bölgeye  sık sık tekra rlanan  topikal uygulama  cildin  tahriş olmasına neden olabilir. 
Ürün minör cilt travmalarında kullanıma yöneliktir; fazla miktarlarda maruz kalmadan kaçınılmalıdır.  
 
5. FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik  grup:  Dermatolojikler,  yara ve ülser  tedavisi  için müstahzarlar,  sikatrizanlar  
ATC  Kodu:  D03AX03  
 
Etki mekanizması  
HİDROX PLUS’ın etkin maddelerinden biri olan dekspantenol, hücrelerde hızlı bir şekilde 
pantotenik aside dönüştürülür ve  dolayısıyla vitaminle  aynı etkiye  sahiptir.  Bununla birlikte, 
dekspantenol topikal yolla uygulandıktan sonra daha kolay emilme avantajına sahiptir.  
 
Pantotenik asit, temel koenzim A’nın (CoA)  bir bileşenidir. Asetilkoenzim A formunda CoA, 
tüm hücrelerin metabolizmasın da merkezi bir rol oynar.  
 Dolayısıyla pantotenik asit cilt ve mukoza oluşumu ve rejenerasyonu açısından vücut için vazgeçilmez bir maddedir. 
 
Klorheksidin hidroklorür, cilt enfeksiyonlarına en sık karışan organizmalar olan Staphylococcus aureus ’un duyarlı  suşları başta olmak üzere gram -pozitif bakterilere karşı 
bakterisidal  aktivite  gösteren iyi bilinen ve iyi tolere edilen bir antiseptiktir. Biraz daha dar 
bir kapsamda, gram negatif  patojenlere karşı da etkindir. Bazı Pseudomonas ve Proteus 
türleri dirençlidir. Yalnızca zayıf antifungal etkinliğe sahiptir ve virüslere karşı etkisizdir.  
 
5.2. Farmakokinetik  özellikler  
Genel  özellikler  
Emilim:  
Dekspantenol  cilt tarafından  hızlı bir şekilde  emilmesinin  ardından hemen  pantotenik  aside  
dönüştürülür  ve bu vitaminin  endojen havuzuna  eklenir.  
 
Klorheksidinin, sağlam  yetişkin  cildinden, perkütan emilimini gösteren  hiçbir  kanıt  yoktur.  
%4 klorheksidin glukonat  deterjan  çözeltisinde  yıkanan infantlarda, kanda  düşük klorheksidin konsantrasyonları (1 mcg/mL) gösterilmiştir.  
 
Dağılım:  
Pantotenik asit kanda plazma proteinlerine bağlanır (birincil olarak beta- globülinler ve 
albümin). Sağlıklı  yetişkinlerde tam kan ve serumda sırasıyla  yaklaşık  500 - 1000 mcg/L ve 
100 mcg/L konsantrasyonları bulunmaktadır.  
 
Cilt yoluyla minimum düzeyde emilmesi nedeniyle, organ veya dokular içerisinde 
klorheksidin dağılımı hakkında çok az şey bilinmektedir. Sağlıklı yetişkinlerde oral yolla 
uygulandığında (300 mg) 30 dakika sonra 0,2 mcg/mL m aksimum plazma düzeyleri 
saptanabilir.  
 
Biyotransformasyon:  
Emilim sonrasında  dekspantenol  hızla  koenzim  A’nın  bir parçası  olan pantotenik asite 
dönüşür;  pantotenik asit sonrasında  metabolize  olmaksızın  değişmeden  atılır.  
 
Eliminasyon:  
Pantotenik asit insan  vücudunda  bozunmaz. Oral dozun %60-70’i idrarla,  geri kalanı  da 
dışkıyla atılmaktadır. Yetişkinler idrarla günde  2-7 mg, çocuklar ise 2- 3 mg atmaktadır.  
 
Cilde  uygulanan klorheksidin hemen  hemen  hiç emilmez.  Oral yolla  uygulandığında, 
klorheksidin ne redeyse tamamen dışkı ile atılır.  
 
5.3 Klinik öncesi güvenlilik verileri  
Akut toksisite  
Pantenol, pantotenik asit ve tuzları  toksik olmayan  maddeler  olarak  tanımlanmaktadır.  
 Farelere oral yolla uygulanan dekspantenolün LD
50 düzeyi 15 g/kg’dır. Diğer iki akut oral 
dekspantenol çalışmasında 10 g/kg dozu ölüme neden olmazken 20 g/kg dozu tüm hayvanların ölümüne neden olmuştur. Klorheksidin
 tuzları  için oral LD 50 düzeyi, farelerde ve sıçanlarda 2 g/kg’dan yüksek  
olmuştur.  
 
Tekrarlı  doz toksisitesi  
3 ay süreyle sıçanlara oral  yolla uygulanan günlük 20 mg  dekspantenol  dozu ve köpeklere 
uygulanan 500 mg/gün dekspantenol  dozu toksik etki  veya  histopatolojik değişikliklere  neden 
olmamıştır.  
 
2 mg dekspantenol  6 ay boyunca 24 sıçana oral  yolla uygulanmıştır.  Histopatolojik değişiklik 
bildirilmemiştir.  
 
6 aylık bir dönem boyunca köpeklere diyetle birlikte günlük olarak verilen 50 mg/kg  
kalsiyum pantotenat ve aynı dönemde  maymunlara  verilen 1 g kalsiyum pantotenat herhangi 
bir toksik semptom veya histopatolojik değişikliğe neden olmamıştır. 
 
Bir yıl boyunca  içme suyunun içerisinde %0,05 klorheksidin asetat  alan sıçanlarda herhangi 
bir toksik etki gözlenmemiştir. 12 ay boyunca günde 0,5 mg/kg oral doz uygulanan köpeklerde herhangi bir toksik etki ortaya çıkmamıştır. 
 Dekspantenol  ve klorheksidin için fertilitede  bozulmaya  veya gelişim toksisitesine  ilişkin  bir 
kanıt  bildirilmemiştir.  
 
 
Mutajenite  
Klorheksidin ve pantotenik asidin  mutajenik potansiyeline ilişkin çalışmalar, klinik olarak 
anlamlı etkilere dair hiçbir kanıt sağlamamıştır.  
 
Pantenol  ve klorheksidin içeren  bu ürün iyi lokal  tolerabilite  göstermektedir. 
 
6. FARMASÖTİK  ÖZELLİKLER  
6.1  Yardımcı maddelerin  listesi  
Polietilen glikol- 6 stearat , etilen glikol palmitostearat ve polietilen glikol -32 stearat karışımı  
Oktildodesil miristat  
Jojoba yağı  
Stearil alkol 
Vazelin  
Mineral yağ (sıvı parafin)  
Magnezyum stearat  
Lavanta esansı  
Saf su  
 
6.2  Geçimsizlikler  
Klorheksidin hidroklorür, sabunlar  ve diğer  anyonik bileşikler  ile geçimsizdir.  
 6.3  Raf ömrü  
24 ay 
 
6.4  Saklamaya yönelik  özel tedbirler  
25ºC ’nin altındaki  oda sıcaklığında  saklayınız.  
 
6.5  Ambalajın  niteliği ve içeriği  
Kutuda; lastik HDPE kapaklı, dareksli ve laklı  30 gramlık alüminyum tüpte  
 
6.6 Beşeri  tıbbi üründen arta kalan maddelerin imhası  ve diğer özel  önlemler 
Kullanılmamış  olan ürünler  ya da atık materyaller  “Tıbbi  Atıkların Kontrolü Yönetmeliği”  ve 
“Ambalaj  Atıklarının  Kontrolü Yönetmeliği”ne uygun olarak  imha  edilmelidir.  
 7. RUHSAT  SAHİBİ  
NOBEL İLAÇ PAZARLAMA VE SANAYİİ LTD. ŞTİ.  
İnkılap Mah. Akçakoca Sok. No:10 34768 Ümraniye / İstanbul  
(216) 633 60 00  
(216) 633 60 01  
 
8. RUHSAT  NUMARASI  
2016/217 
 9. İLK RUHSAT  TARİHİ/  RUHSAT  YENİLEME TARİHİ  
İlk ruhsatlandırma tarihi:  11.03.2016 
Ruhsat yenileme tarihi: - 
 
10. KÜB’ÜN YENİLENME  TARİHİ  
 