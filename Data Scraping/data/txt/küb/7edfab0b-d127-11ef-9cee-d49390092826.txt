KISA ÜRÜN BİLGİSİ
1. BEŞERİ TIBBİ ÜRÜNÜN ADI
VAQTA 25U./0.5 ml çocuklar için enjeksiyonluk süspansiyon içeren kullanıma hazır enjektör
Hepatit A Aşısı (inaktif, adsorbe)
Çocuklar ve ergenler için.
Steril
2. KALİTATİF VE KANTİTATİF BİLEŞİM
Etkin madde:
1 doz (0.5 mL) aşağıdaki etkin maddeyi içerir:
Hepatit A virüsü (CR 326F suşu) (inaktif)1, 2 ………………. 25 U3
1 İnsan diploid (MRC–5) fibroblast hücrelerinde üretilmiştir.
2 Amorf alüminyum hidroksifosfat sülfat adjuvanına adsorbe edilmiştir (0.225 mg Al 3+).
3 Birimler, üretici Merck Sharp &Dohme Corp.'ın kurum içi yöntemlerine göre ölçülmüştür.
Yardımcı maddeler:
Bu aşı üretim prosesinde kullanılan neomisin ve formaldehidi eser miktarda içerebilir.
Sodyum borat…………………………….0.035mg
Sodyum klorür…………………………... 4.5 mg
Yardımcı maddeler için 6.1'e bakınız.
3. FARMASÖTİK FORM
Enjeksiyon için süspansiyon içeren kullanıma hazır enjektör
İntramüsküler kullanım içindir.
4. KLİNİK ÖZELLİKLER
4.1. Terapötik endikasyonlar
VAQTA (25U/0.5mL), hepatit A virüsünün neden olduğu hastalığa karşı maruziyet öncesi
aktif profilaksi için endikedir. VAQTA (25U/0.5mL), enfeksiyona yakalanma ya da
enfeksiyonu bulaştırma riski taşıyan ya da enfekte ise yaşamı tehdit edici hastalık açısından
risk altında olan (örneğin, tanı konmuş karaciğer hastalığıyla birlikte hepatit C olanlar), 12
aydan 17 yaşa kadar olan bireyler için önerilir.
VAQTA kullanımı resmi önerilere dayanmalıdır.
Optimum antikor yanıtı için birincil immünizasyon, hepatit A virüsüne beklenen maruziyetten
en az 2 hafta ve tercihen 4 hafta öncesinde uygulanmalıdır.
VAQTA, hepatit A virüsü dışındaki enfeksiyöz ajanların neden olduğu hepatiti önlemez.
4.2. Pozoloji ve uygulama şekli
Pozoloji/uygulama sıklığı ve süresi:
Aşılama dizisi, aşağıdaki plana göre verilen bir başlangıç dozu ve bir rapel dozundan oluşur:
Başlangıç dozu:
12 ay-17 yaş arası bireylere belirlenen bir tarihte tek doz 0.5 mL (25 U) uygulanmalıdır.
112 aydan küçük infantlarda güvenliliği ve etkinliği incelenmemiştir.
Toplumsal aşılamalarda Sağlık Bakanlığı tarafından önerilen resmi aşılama takvimine dikkate
alınmalıdır.
Rapel doz:
Başlangıç dozunu 12 ay-17 yaş arası alan bireylere, başlangıç dozundan 6 -18 ay sonra
0.5mL’lik rapel dozu (25 U) uygulanmalıdır.
Hepatit A virüsü (HAV) antikorları, ikinci (rapel) dozdan sonra en az 10 yıl boyunca kalıcıdır.
Rapel dozunun değiştirilebilirliği:
VAQTA’nın rapel dozu 18 – 83 yaş arasındaki yetişkinler için verilerde gösterildiği üzere,
diğer inaktif hepatit A aşılarının başlangıç dozunu takiben 6 - 12 ay arasında verilebilir.
VAQTA pediyatrik formu(25U/0,5 mL) için buna benzer veri bulunmamaktadır.
Uygulama şekli:
VAQTA, İNTRAMÜSKÜLER yoldan enjekte edilmelidir. Deltoid kas, tercih edilen
enjeksiyon yeridir. İnfantlarda üst kolun deltoid bölgesi yeterince gelişmemişse, anterolateral
kasık bölgesi kullanılabilir. Bu yollar ile uygulama optimum yanıta göre yetersiz bir yanıtla
sonuçlanacağından, aşı subkütan yada intradermal olarak uygulanmamalıdır.
Kanama bozukluğu görülen, intramüsküler enjeksiyon sonrası hemoraji riski taşıyan
bireylerde (örn. hemofili hastaları), antihemofili veya diğer bir benzer tedavi sonrasında veya
baskı uygulanarak intramüsküler aşı uygulaması gibi önlemler alınabilir. Bu kişilerde bu aşı
subkütan yoldan uygulanmalıdır.
VAQTA damar içine uygulanmamalıdır.
Özel popülasyonlara ilişkin ek bilgiler:
Pediyatrik popülasyon:
VAQTA'nın 12 aydan küçük infantlarda güvenliliği ve etkinliği incelenmemiştir. Ancak,
''Pozoloji/uygulama sıklığı ve süresi'' bölümünde de belirtildiği gibi VAQTA’nın rapel dozu
18 – 83 yaş arasındaki yetişkinler için verilerde gösterildiği üzere, diğer inaktif hepatit A
aşılarının başlangıç dozunu takiben 6 - 12 ay arasında verilebilir. VAQTA pediyatrik
formu(25U/0,5 mL) için buna benzer veri bulunmamaktadır.
Geriyatrik popülasyon:
VAQTA'nın 18-83 yaşındaki yetişkinlerde güvenliliği ve etkinliği incelenmemiştir
.
4.3. Kontrendikasyonlar
Aşının bileşenlerinden herhangi birine karşı aşırı duyarlılık olan hastalarda kontrendikedir.
Neomisin veya formaldehite aşırı duyarlılığı olan hastalarda kontrendikedir.
Şiddetli febril enfeksiyonu bulunan kişilerde aşılama ertelenmelidir.
4.4. Özel kullanım uyarıları ve önlemleri
Tüm aşılarda olduğu gibi, anafilaktik veya anafilaktoid reaksiyon oluşma ihtimaline karşı
epinefrin (adrenalin) dahil uygun tedavi gereçleri bulundurulmalıdır.
VAQTA enjeksiyonunun ardından aşırı duyarlılığa işaret eden semptomlar geliştiren kişiler,
aşının başka enjeksiyonlarını almamalıdır (bkz. bölüm 4.3).
2Enjektörün piston tapası ve uçtaki kapağı, alerjik reaksiyonlara neden olabilecek doğal kuru
lateks kauçuk içerdiğinden, latekse duyarlı kişilere aşıyı uygularken dikkatli olunmalıdır.
İmmünizasyon öncesinde hepatit A’ya karşı geliştirilen antikorlara ilişkin kalitatif testlerde,
yüksek endemisite olan bölgelerde yetişen ve/veya sarılık hikayesi olan hastalarda önceki
hepatit A virüsü enfeksiyonu olasılığı esas alınmalıdır.
VAQTA, hepatit A’ya karşı hemen koruma sağlamaz ve antikorlar saptanabilir düzeye erişene
kadar 2-4 hafta geçebilir.
VAQTA, hepatit A virüsü dışındaki enfeksiyöz ajanların neden olduğu hepatiti önlemez.
Hepatit A’ya yönelik uzun inkübasyon dönemi nedeniyle (yaklaşık 20-50 gün), aşı verildiği
sırada fark edilmeyen hepatit A enfeksiyonu bulunması mümkündür. Aşı, bu gibi kişilerde
hepatit A’yı önleyemeyebilir.
Tüm aşılarda olduğu gibi VAQTA ile aşılamada, aşı uygulanan duyarlı kişilerin tümünde
koruyucu yanıt alınamayabilir.
Bu aşıda, imalat prosesinde kullanılan neomisin ve formaldehid eser miktarlarda bulunabilir.
VAQTA’nın 0,5 mL’lik 1 dozu 1 mmol’den az sodyum (1.77 mg) içerir, yani aslında "sodyum
içermez".
4.5. Diğer tıbbi ürünler ile etkileşimler ve diğer etkileşim şekilleri
VAQTA, maligniteleri olan kişilerde veya bağışıklık sistemini baskılayıcı tedavi alanlarda ya
da bağışıklık sistemi başka şekillerde zayıflamış olanlarda kullanılırsa beklenen bağışıklık
yanıtı alınamayabilir.
HAV’a bilinen ya da varsayılan maruziyet/endemik bölgelere seyahat
İmmün globulin (IG) ile kullanımı
Maruziyet sonrası profilaksi veya kombine derhal ve uzun süreli koruma gerektiren kişilerde
(örn. acilen endemik bölgelere seyahat edecek olanlar), IG’nin mevcut olduğu ülkelerde
VAQTA, ayrı bölgeler ve enjektörler kullanılarak IG ile eşzamanlı uygulanabilir. Bununla
birlikte, elde edilen antikor titresinin, aşının tek başına verildiği durumlara göre daha düşük
görülmesi olasıdır. Bu gözlemin klinik geçerliliği belirlenmemiştir.
VAQTA’nın diğer aşılarla eşzamanlı kullanımı
VAQTA tek başına veya kızamık, kabakulak, kızamıkçık, suçiçeği, pnömokok 7 valan
konjugat, inaktive çocuk felci, difteri toksoidi, tetanos toksoidi, hücresiz boğmaca veya
Haemophilus influenzae b aşısı ile eşzamanlı olarak uygulandığında Hepatit A cevabının
benzer olduğu görülmüştür. Kızamık, kabakulak, kızamıkçık, suçiçeği, pnömokok 7 valan
konjugat, inaktive çocuk felci, difteri toksoidi, tetanos toksoidi, hücresiz boğmaca ve
Haemophilus influenzae b cevapları, VAQTA ile eşzamanlı uygulamadan etkilenmemiştir. 18-
54 yaşlarındaki yetişkinler üzerinde yapılan çalışmalar, VAQTA’nın sarıhumma ve
polisakkarid tifo aşılarıyla eşzamanlı uygulanabileceğini göstermiştir.
VAQTA, aynı enjektör içerisinde diğer aşılar ile karıştırılmamamlıdır. Eşzamanlı uygulama
gerektiğinde, her aşı için farklı enjeksiyon bölgeleri ve ayrı enjektörler kullanılmalıdır.
4.6. Gebelik ve laktasyon
Genel tavsiye
Gebelik kategorisi C'dir.
3Çocuk doğurma potansiyeli bulunan kadınlar/Dogum kontrolü
VAQTA’nın gebe kadınlarda kullanımına ilişkin yeterli veri mevcut degildir.
Hormonal kontraseptifler ile VAQTA’nın birlikte kullanımının karşılıklı olarak birbirlerinin
etkinliklerini değiştirdiklerine dair herhangi bir veri yoktur.
Gebelik dönemi
VAQTA ile hayvan üreme çalışmaları gerçekleştirilmemiştir.
VAQTA’nın gebe bir kadına uygulandığında fetal zarara neden olup olmayacağı ya da üreme
kapasitesini etkileyip etkilemeyeceği bilinmemektedir. VAQTA, yüksek hepatit A
enfeksiyonu riski bulunmadığı ve müdahalede bulunan hekim, aşılamanın olası faydalarının
fetüse yönelik risklerden ağır bastığına karar vermediği sürece gebelikte önerilmez.
Laktasyon dönemi
VAQTA’nın insan sütüne geçip geçmediği bilinmemektedir ve annelere VAQTA
uygulanmasını takiben emzirilen bebeklerdeki etkisi araştırılmamıştır. Dolayısıyla VAQTA,
emziren kadınlarda dikkatle kullanılmalıdır.
Üreme yeteneği/Fertilite
VAQTA’nın üreme yeteneğini etkileyip etkilemediğine dair veri bulunmamaktadır.
4.7. Araç ve makine kullanımı üzerindeki etkiler
VAQTA’nın araç veya makine kullanma yeteneğini etkilediğini gösteren özel veri yoktur.
Ancak astheni/yorgunluk ve başağrısı yaptığına dair raporlamalar mevcuttur.
4.8. İstenmeyen etkiler
Klinik Çalışmalar
12 - 23 aylık çocuklar
Birleştirilmiş 5 klinik çalışmada, 12-23 aylık 4374 çocuk bir veya iki 25U doz VAQTA
almıştır. VAQTA alan 4374 çocuktan, 3885 (%88.8) çocuk 2 doz VAQTA ve 1250 (%28.6)
çocuk diğer aşılarla eşzamanlı VAQTA almıştır. Çocuklar, aşılamadan sonra 5 gün boyunca
yüksek vücut ısısı ve enjeksiyon yerinde advers reaksiyonlar ve aşılamadan sonraki 14 gün
boyunca ateş gibi sistemik advers olaylar için takip edilmiştir.
Aşılamadan sonra 1.-5.gün arasında günlük olarak özellikle enjeksiyon yerinde kızarıklık,
ağrı/hassasiyet ve şişme için istenen beş protokolün üçünde, herhangi bir VAQTA dozundan
sonra enjeksiyon yerinde en sık raporlanan advers reaksiyon, enjeksiyon yerinde
ağrı/hassasiyet olmuştur.
VAQTA alanlar arasındaki en yaygın sistemik advers olaylar ateş ve iritabilite olmuştur.
Sistemik advers olayların toplanmasında benzer yöntemler kullanıldığından beş protokolden
alınan veriler birleştirilmiştir.
VAQTA’nın tek başına uygulanmasında aşıyla ilgili olarak raporlanan advers olaylar, aşağıda
her bir sistem organ sınıflandırması içinde azalan sıklık sırasında listelenmektedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: çoklu alerji.
4Metabolizma ve beslenme bozuklukları
Yaygın olmayan: iştah azalması, anoreksi (iştahsızlık).
Seyrek: dehidrasyon.
Psikiyatrik bozukluklar
Yaygın olmayan: uykusuzluk, huzursuzluk.
Seyrek: gerginlik, asabiyet, yersiz korku, çığlık, uyku düzensizliği.
Sinir sistemi bozuklukları
Yaygın olmayan: uykululuk hali, ağlamak, letarji, aşırı uyku, kalitesiz uyku.
Seyrek: baş dönmesi, baş ağrısı, ataksi.
Göz bozuklukları
Seyrek: göz kapağı kenarında kabuklanma.
Solunum, göğüs bozuklukları ve mediastinal hastalıkları
Yaygın olmayan: rinore, öksürük, burun tıkanıklığı.
Seyrek: solunum yolu tıkanıklığı, hapşırma, astım, alerjik rinit, orofaringeal ağrı.
Gastrointestinal bozukluklar
Yaygın: ishal.
Yaygın olmayan: kusma.
Seyrek: midede gaz, karın şişliği, üst karın ağrısı, soluk renkli dışkı, sık olarak dışkılama,
bulantı, mide rahatsızlığı, kabızlık, geğirme, bebeklerde hafif derecede kusma.
Deri ve deri altı doku hastalıkları
Yaygın olmayan: kurdeşen; bebek bezi dermatiti (pişik).
Seyrek: ürtiker, soğuk terleme, egzema, genel kızarıklık, popüler kurdeşen, blister, kızarıklık,
genel kurdeşen, ısıya bağlı döküntü, aşırı terleme; deride sıcaklık.
Kas-iskelet bozuklukları, bağ doku ve kemik hastalıkları
Seyrek: sinovit.
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesinde ağrı/hassasiyet, enjeksiyon bölgesinde kızarıklık.
Yaygın: enjeksiyon bölgesinde şişlik, ateş, iritabilite, enjeksiyon bölgesinde sıcaklık,
enjeksiyon bölgesinde morarma.
Yaygın olmayan: enjeksiyon bölgesinde hematom, enjeksiyon bölgesinde nodül, kırıklık,
enjeksiyon bölgesinde döküntü.
Seyrek: ağrı, enjeksiyon bölgesinde kanama, enjeksiyon bölgesinde kaşıntı, rahatsızlık,
yorgunluk, yürüme güçlüğü; enjeksiyon bölgesinde renk değişimi, enjeksiyon bölgesinde
papül, enjeksiyon bölgesinde ürtiker, sıcak basması.
Çocuklar/Ergenler (2 -17 yaş)
Bir veya birden fazla dozda hepatit A aşısı yapılan 2595 sağlıklı çocuk (2 yaşında ve 2
yaşından büyük) ve ergenler üzerindeki klinik çalışmalarda, gönüllüler aşılama sonrası 5 gün
boyunca yüksek vücut ısısı ve lokal reaksiyonlar ve aşılama sonrası 14 gün boyunca ateş gibi
sistemik advers deneyimler için takip edilmiştir. En sık raporlanan advers deneyimler,
genellikle hafif ve geçici enjeksiyon yeri reaksiyonları olmuştur.
Aşıyla ilgili olarak raporlanan advers deneyimler, aşağıda her bir sistem organ sınıflandırması
içinde azalan sıklık sırasında listelenmektedir.
5Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme bozuklukları
Seyrek: iştahsızlık.
Psikiyatrik bozukluklar
Yaygın olmayan: iritabilite (uyaranlara karşı aşırı duyarlı olma durumu, tepki gösterme
yeteneği).
Seyrek: sinirlilik.
Sinir sistemi bozuklukları
Yaygın: baş ağrısı.
Yaygın olmayan: baş dönmesi.
Seyrek: uykululuk hali; uyuşma.
Kulak ve iç kulak hastalıkları
Seyrek: kulak ağrısı.
Vasküler bozukluklar
Seyrek: sıcak basması.
Solunum, göğüs bozuklukları ve mediastinal hastalıklar
Seyrek: burun tıkanıklığı, öksürük, rinore.
Gastrointestinal bozukluklar
Yaygın olmayan: karın ağrısı, kusma, ishal, bulantı.
Deri ve deri altı doku bozuklukları
Yaygın olmayan: kurdeşen, kaşıntı.
Seyrek: ürtiker, terleme.
Kas-iskelet bozukluklar, bağ doku ve kemik hastalıkları
Yaygın olmayan: kol ağrısı (enjeksiyon uygulanan kolda), eklem ağrısı, kas ağrısı.
Seyrek: sertlik.
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesinde ağrı ve hassasiyet.
Yaygın: enjeksiyon bölgesinde sıcaklık, kızarıklık ve şişlik, ateş, enjeksiyon bölgesinde
morarma.
Yaygın olmayan: halsizlik/yorgunluk, enjeksiyon bölgesinde kaşıntı ve ağrı/acı.
Seyrek: enjeksiyon bölgesinde sertleşme, grip benzeri rahatsızlık, göğüs ağrısı, ağrı, ısı
hassaslığı, enjeksiyon bölgesinde kabuklanma, sertlik/gerginlik ve kaşıntı.
Tüm aşılarda olduğu gibi, nadir durumlarda şoka yol açan alerjik reaksiyonlar görülebilir (bkz.
bölüm 4.4).
Pazarlama deneyimi
Aşağıdaki ek advers reaksiyonlar, pazarlanan aşının kullanımında bildirilmiştir.
Kan ve lenf sistemi hastalıkları
Çok seyrek: trombositopeni (trombosit kan pulcuğu sayısında azalma).
6Sinir sistemi bozuklukları
Çok seyrek: Guillain-Barré Sendromu (Viral enfeksiyon sonrası gelişen bir rahatsızlık).
Pazarlama Sonrası Güvenlilik Çalışması
Pazarlama sonrası bir güvenlilik çalışmasında, 2-17 yaşı arasındaki toplam 12.523 kişi 1 ya da
2 VAQTA dozu almıştır. Ciddi, aşıyla ilgili, tanımlanmış bir advers olay olmamıştır. Ayakta
tedavi edilen hastalarda ciddi olmayan, aşıyla ilgili, advers olay ile sonuçlanan herhangi bir
durum yoktur.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Ürünün tek dozluk enjektör şeklinde hazır olması nedeniyle doz aşımına ilişkin hiçbir veri
mevcut değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Viral Aşı
ATC kodu: J07BC
VAQTA, insan MRC–5 diploid fibroblast hücrelerinde üretilen hepatit A virüsünden elde
edilmektedir. VAQTA, ilk olarak tanımlanmış zayıflatılmış bir suşun ek seri pasajı yoluyla
orijinal olarak türetilmiş bir inaktif virüs suşu içerir. Virüs çoğaltılır, harmanlanır, yüksek
düzeyde saflaştırılır, formalinle inaktive edilir ve daha sonra amorf aluminyum hidroksifosfat
sülfatta adsorbe edilir.
VAQTA’nın etkinliği: Monroe Klinik Çalışması
Klinik çalışmalar, yaklaşık 12 aylık çocuklarda serokonversiyon oranının önerilen başlangıç
doz sonrasındaki 6 hafta içinde %96 olduğunu ve çocuklarda (2 yaş ve üzeri) ve ergenlerde
serokonversiyon oranının önerilen başlangıç doz sonrasındaki 4 hafta içinde %97 olduğunu
göstermiştir. Tek doz VAQTA sonrası serokonversiyon başlangıcının, klinik hepatit A
hastalığından korunmanın başlangıcıyla paralel olduğu görülmüştür. Nükseden hepatit A
salgınları görülen bir ABD toplumunda 2-16 yaşındaki 1037 çocuk ve ergenlere uygulanan tek
doz VAQTA sonrası koruyucu etkinlik kanıtlanmıştır (Monroe Etkinlik Çalışması). Aşılama
sonrası 4 hafta içinde aşı olanların %99’undan fazlasında serokonversiyon elde edilmiştir. Tek
doz VAQTA’nın, aşılamadan 2 hafta sonra başlayan maruziyet öncesi koruyucu etkinliğinin
%100 olduğu gözlenmiştir. Aşılananların çoğuna başlangıç dozdan 6, 12 veya 18 ay sonra
rapel bir doz uygulanmıştır. VAQTA’nın bu toplumda kullanıma uygun etkinliği, çalışma
bittikten sonra 9 yıldır, aşılananların hiçbirinde hepatit A vakası görülmemiş olmasıyla
kanıtlanmıştır.
İmmünolojik hafızanın kalıcılığı, çocuklar (2 yaş ve üzerindeki) ve ergenlere uygulanan
başlangıç dozdan 6-18 ay sonra verilen rapel doza karşı anamnestik antikor cevabıyla
kanıtlanmıştır. 9 yıla yakın gözlem altında bulundurulan Monroe Etkinlik Çalışmasında
aşılananlarda, şu ana kadar aşılama sonrası 50 gün ve sonrası boyunca klinik olarak
onaylanmış hiçbir hepatit A hastalığı vakası meydana gelmemiştir.
712 -23 aylık çocuklarda immünojenisite çalışmaları
İmmünojenisitenin değerlendirildiği birleştirilmiş üç klinik çalışmada, başlangıçta seronegatif
olan 1022 gönüllü tek başına veya diğer aşılarla (birleştirilmiş difteri toksoidi-tetanos toksoidi-
hücresiz boğmaca ve/veya Haemophilus influenzae b ve/veya birleştirilmiş kızamık-
kabakulak-kızamıkçık-suçiçeği ve/veya birleştirilmiş kızamık-kabakulak-kızamıkçık ve/veya
suçiçeği ve/veya pnömokok 7-valan konjugan aşı) eşzamanlı olarak 2 doz VAQTA almıştır.
Başlangıçta seronegatif olan gönüllülerin %99,9’unda serokonversiyon elde edilmiştir. Aşılar
ayrı ayrı veya eşzamanlı olarak uygulandığında anlamlı bir fark gözlenmemiştir.
Maternal hepatit A antikorları olan çocuklarda kullanım
Eşzamanlı kullanım çalışmasında, yaklaşık 12 aylık ve yaklaşık 18 aylık çocuklar diğer
pediyatrik aşıların eşliğinde veya tek başına VAQTA (25U) almıştır. Her VAQTA dozunun
(25U) ardından, başlangıçta hepatit A’ya seropozitif olan çocuklarla başlangıçta hepatit A’ya
seronegatif olan çocuklar arasındaki hepatit A titreleri benzerlik göstermiştir. Bu veriler,
yaklaşık 12 aylık çocuklardaki maternal hepatit A antikorunun, VAQTA’nın immün cevabını
etkilemediğini öne sürmektedir.
Antikor kalıcılığı
0. günde başlangıç olarak 25U doz ve 6- 18 ay sonra tekrar 25U doz VAQTA alan sağlıklı
çocuklar (2 yaş ve üzerindeki) ve ergenler üzerinde yapılan çalışmalarda, hepatit A
antikorunun bugüne kadar devam eden cevabının en az 10 yıllık kalıcılığa sahip olduğu
görülmüştür. Geometrik ortalama titreler (GMTler) zaman içinde azalma eğilimi göstermiştir.
Geometrik ortalama titreler (GMTler) ilk 5-6 yıl azalmış, ama 10 yıl içinde yükseldiği
görülmüştür.
Sağlıklı, bağışıklığı yeterli 41 yaşa kadarki gönüllülerde 2 doz VAQTA uygulamasının
ardından HAV antikorlarının kalıcılığına ilişkin 10 yılı bulan uzun süreli çalışmalardan elde
edilen veriler, gönüllülerin en az %99’unun aşılamadan sonra en az 25 yıl seropozitif
(≥10mLU anti-HAV/mL) kalacağına ilişkin matematiksel modelleme esaslı tahmin mümkün
değildir.
Bu analize dayanarak, 2 dozla tam birincil immünizasyonun ardından ek aşılamanın gereksiz
olduğu görülmektedir. Bununla birlikte, ek aşılamaya ilişkin kararlar, kişi açısından risk-
faydaya dayanmalıdır.
Pazarlama sonrası güvenlilik çalışması
Amerika Birleşik Devletleri’nde sağlık hizmetleri veren büyük bir kuruluşta gerçekleştirilen
pazarlama sonrası bir güvenlilik çalışmasında, 2-17 yaş arasındaki toplam 12.523 kişi 1 ya da
2 VAQTA dozu almıştır. Acil servis ve ayakta hasta vizitleri, hastaneye yatış ve ölümlerin
izlendiği tıbbi kayıtlar incelenerek güvenliliği izlenmiştir. Bu çalışmada 12.523 kişi arasında
ciddi, aşıyla ilgili, tanımlanmış bir advers olay olmamıştır. VAQTA ile önceki klinik
çalışmalarda bildirilmemiş, aşıyla ilgili, tanımlanmış hiçbir advers olay görülmemiştir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Klinik öncesi güvenlilik insanlar için özel bir tehlike ortaya çıkarmamıştır.
86. FARMASÖTİK ÖZELLİKLER
6.1. Yardımcı maddelerin listesi
Sodyum borat
Sodyum klorür
Enjeksiyonluk Su
(Adjuvan için bkz bölüm 2)
6.2. Geçimsizlikler
Geçimlilik çalışmalarının bulunmamasından dolayı bu aşı diğer ilaçlarla karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC - 8ºC arasındaki sıcaklıklarda (buzdolabında) saklayınız. Dondurmayınız. Donmuş
ürünleri çözüp kullanmayınız. Kullanıma hazır enjektörü ışıktan korumak için kutusunda
saklayınız.
6.5. Ambalajın niteliği ve içeriği
Piston tıpalı (klorobutil izopren karışımı) ve uç kapaklı (klorobutil izopren karışımı) kullanıma
hazır enjektör (Tip 1 cam) içinde 0.5mL süspansiyon bulunan tekli ambalajlar halinde
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Aşı tedarik edildiği şekilde kullanılmalıdır, sulandırma gerektirmez.
Kullanmadan önce iyice çalkalayınız. Aşının süspansiyon halinin korunması için iyice
çalkalanması gerekir. İğne takılı olmayan enjektörlerde, enjektör haznesini tutunuz ve iğne
enjektöre sağlam bir şekilde oturana kadar iğneyi saat yönünde çevirerek takınız.
Parenteral ürünler uygulanmadan önce yabancı partikül madde ve renk değişikliği açısından
görsel olarak incelenmelidir. VAQTA, çalkalama sonrası hafif opak beyaz bir süspansiyon
halini alır.
Her bir birey için ayrı bir steril enjektör ve iğne kullanılması, insandan insana hastalık
geçişinin önlenmesi açısından önemlidir.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: 0212 336 10 00
Faks: 0212 355 02 02
8. RUHSAT NUMARASI
2016/708
99. İLK RUHSAT TARİHİ / RUHSAT YENİLEME TARİHİ
04.10.2016
10. KÜB’ÜN YENİLENME TARİHİ
10