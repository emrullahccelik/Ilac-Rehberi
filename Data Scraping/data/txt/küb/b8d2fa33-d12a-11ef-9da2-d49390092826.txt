KISA ÜRÜN BİLGİSİ
1. BEŞERİ TIBBİ ÜRÜNÜN ADI
PURİNOL 250 mg+615 mg/5 g efervesan granül
2. KALİTATİF VE KANTİTATİF BİLEŞİM
Etkin madde: Bir ölçek için (5 gram)
Metenamin 250 mg
Metenamin anhidrometilensitrat 615 mg
Yardımcı maddeler:
Sakkaroz 158 mg
Sodyum bikarbonat 2092 mg
Yardımcı maddeler için bölüm 6.1’ e bakınız.
3. FARMASÖTİK FORM
Efervesan granül.
Beyaz renkli, silindirik granüller
4. KLİNİK ÖZELLİKLER
4.1. Terapötik endikasyonlar
PURİNOL üriner sistem enfeksiyonlarının profilaksisi ve tedavisinde endikedir.
1. Akut enfeksiyonların antibiyotiklerle başarılı başlangıç tedavisinden sonra idame
tedavisinde
2. Tekrarlayan sistitin önlenmesinde uzun süreli tedavi olarak
3. Kalıcı kateterli hastalarda üriner enfeksiyonların baskılanmasında ve kateter tıkanma
vakalarının azaltılmasında
4. Enstrümental prosedürler sırasında üriner sistemde oluşabilecek enfeksiyona karşı
profilaksi sağlanmasında
5. Asemptomatik bakteriüri
4.2. Pozoloji ve uygulama şekli
Pozoloji/Uygulama sıklığı ve süresi:
1 / 8Doktor tarafından başka şekilde tavsiye edilmediği takdirde:
Yetişkinlerde; 4 defa 1-2 ölçek suda eritilerek içilir.
6-12 yaş arasındaki çocuklarda; günde 4 defa 1 ölçek
6 yaşın altındaki çocuklarda; 50 mg/kg/gün şeklinde olan doz 3’e bölünerek uygulanır.
Uygulama şekli:
Yemeklerden sonra veya yatmadan önce alınabilir.
Methenamin alınırken yeterli hidratasyon ve idrarda yeterli asidite için daha fazla su
ve/veya belirli bazı meyve suları (örneğin, kızılcık, erik) içilmeli ve hastanın diyetinde
daha fazla protein alımı önerilmelidir. Ayrıca metenaminle tedavi sırasında narenciye ve
sularından (örneğin, portakal, greyfurt, limon), süt ve süt ürünleriden ve antiasidlerden
kaçınılmalıdır. Bu ürünler metenaminin etkinliğini azaltabilir.
Özel popülasyonlara ilişkin ek bilgiler:
Böbrek yetmezliği
Ciddi böbrek yetmezliği olanlarda kullanılmamalıdır.
Karaciğer yetmezliği:
Karaciğer fonksiyon bozukluğu olan hastalarda dozun ayarlanması gerekli değildir.
Ancak periyodik olarak karaciğer fonksiyon testleri yapılması tavsiye edilir.
Etken maddenin hidrolizinden açığa çıkan amonyak yüzünden karaciğer yetmezliği olan
hastalara verilmemelidir.
Pediyatrik popülasyon:
Çocuklarda alışılmadık toksisite gözlenmemiştir.
Geriyatrik popülasyon:
Erişkinlerle aynı doz uygulanır.
4.3. Kontrendikasyonlar
Hepatik disfonksiyon, renal parenkimal enfeksiyon, ciddi dehidrasyon, metabolik
asidoz, ciddi böbrek yetmezliği (kreatinin klirensi ya da GFR<10 mL/dak.) ya da gut
(idrardaki ürat kristalleri yüzünden) hastalarında kontrendikedir. PURİNOL hafif (20-50
mL/dak.) ya da orta (10-20 mL/min.) derecede böbrek yetmezliği olan hastalarda
kullanılabilir. (Eğer GFR değeri bilinmiyorsa serum kreatinin konsantrasyonu rehber
olarak kullanılabilir.)
PURİNOL, kristalüri oluşma olasılığı nedeniyle sülfonamidlerle ya da potasyum sitrat
gibi alkalileştirici ajanlarla birlikte uygulanmamalıdır.
2 / 84.4. Özel kullanım uyarıları ve önlemleri
Ağır vakalarda ARDS (Acute Respiratory Distress Syndrome: Akut Solunum Sıkıntısı
Sendromu), methemoglobinemi, hipotansiyon, koagülopati, pankreatit gelişebilir.
Gastrointestinal yangıları takiben striktür ve mide obstrüksiyonu gecikmiş
komplikasyonlar olarak ortaya çıkabilir.
Kronik veya subakut alınımda, kronik manganes maruziyetinde gözlemlenen etkilere
benzer nörolojik etkiler (Örneğin; tremor, parkinsonizm) ortaya çıkabilir.
Önemli maruziyeti bulunan hastalarda karaciğer ve böbrek fonsiyon testleri
izlenmelidir. Ciddi toksisitesi bulunan hastalarda INR veya PT, PTT, CBC ve pleatat
sayımı izlenmelidir.
Solunumla ilgili semptomları bulunan hastalarda pulse oksimetre veya arteriyel kan
gazları ve göğüs röntgenleri izlenmelidir.
Bu tıbbi ürün her bir ölçeğinde (5 gram) 572,6 mg sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
PURİNOL, sakkaroz içerdiği için nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Metenamin, kristalüri oluşma olasılığı nedeniyle sülfonamidlerle ya da potasyum sitrat
gibi alkalileştirici ajanlarla birlikte uygulanmamalıdır. Metenaminin beklenen etkisi
kaybolacağından asetazolamid ile birlikte kullanmaktan kaçınılmalıdır.
Laboratuvar testleri ile etkileşim:
- Asit idrarda açığa çıkan formaldehit, hatalı yüksek sonuçlara neden olarak, idrar
katekolaminlerinin ve vanilmandelik asidin (VMA) florometrik yollardan tespit
edilmesini önler.
- Formaldehit asit hidroliz tekniği kullanıldığında estriol ile reaksiyona girerek idrardaki
estriol seviyesini hatalı olarak düşük gösterir (Enzimatik hidroliz metodu ile çalıştığında
böyle bir risk yoktur).
- Formaldehit, Porter–Silber metodu kullanıldığında 17-hidroksi kortikostereoid
seviyesini hatalı olarak yüksek, nitrozonaftol metodu kullanıldığında renk gelişimini
önleyerek, 5-hidroksiindolasetikasit (5HIAA) seviyesini de hatalı olarak düşük gösterir.
Özel popülasyonlara ilişkin ek bilgiler
3 / 8Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Konu ile ilgili veri bulunmamaktadır.
Gebelik dönemi
Gebe kadınlarda ilacın güvenliliğiyle ilgili yeterli kanıt yoktur ancak kötü bir sonuca
yol açmadan uzun yıllardır geniş çapta kullanılmaktadır. Hayvan çalışmalarında
herhangi bir hasar tespit edilmemiştir. (bkz. Bölüm 5.3)
Tedbir olarak, gebelik sırasında PURİNOL kullanımından kaçınılması önerilir.
Laktasyon dönemi
Metenamin anne sütüne geçmektedir ancak bebeğe geçen miktar önemsenmeyecek
kadar azdır. Bu nedenle doktor tarafından yarar/risk ilişkisi değerlendirilerek karar
verilir.
Üreme yeteneği/ Fertilite
İnsanlarda üreme yeteneğine etkisi ile ilişkili veri bulunmamaktadır. Sıçanlarda
gerçekleştirilen çalışmalar ilacın kadın fertilitesi üzerine herhangi bir etkisine işaret
etmez; erkek fertilitesi üzerine etkileri ise yeteri kadar çalışılmamıştır. (bkz. Bölüm 5.3)
4.7. Araç ve makine kullanımı üzerindeki etkiler
Araç ve makine kullanımını engelleyecek bir etkisi yoktur.
4.8. İstenmeyen etkiler
İstenmeyen etkilerin görülme sıklığı aşağıdaki gibi derecelendirilmiştir:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100);
seyrek (≥1/10.000 ila ≤1/1.000); çok seyrek (≤1/10.000); bilinmiyor (eldeki verilerden
hareketle tahmin edilemiyor.)
Gastrointestinal hastalıklar
Yaygın: Bulantı, dispepsi
4 / 8Seyrek: Gastrik iritasyon, mide bulantısı, kusma
Bilinmiyor:Diyare,abdominal ağrı
Deri ve deri altı doku hastalıkları
Yaygın: Raş
Seyrek: Döküntü, prürit
Böbrek ve idrar hastalıkları
Yaygın: Disüri
Seyrek: Mesane iritasyonu
Bütün yan etkiler, ilacın bırakılmasıyla ortadan kalkar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0800 314 00 08; faks: 0312 218 35
99)
4.9. Doz aşımı ve tedavisi
Kusma ve hematüri meydana gelir. Bunlar sırasıyla antiemetik alınması ve bol miktarda
su içilmesi ile tedavi edilebilir. İdrar torbası semptomları bol miktarda su ve 2-3 çay
kaşığı sodyum bikarbonat alınmasıyla tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller, diğer antibakteriyeller
ATC kodu: J01XX05
PURİNOL gram negatif ve gram pozitif organizmaları kapsayan geniş antibakteriyel
spektrumlu üriner bir antibakteriyel ajandır. Üriner antibakteriyel aktivite uygulamadan
sonra 30 dakika içinde gözlenebilir.
Metenamin ve metenamin anhidrometilensitrat aktivitelerini asit idrarda açığa
çıkardıkları formaldehitten sağlarlar. Alkali idrarda formaldehit açığa çıkmadığından
dolayı, idrar pH' ı 5.5 veya daha az olmalıdır.
5 / 8PURİNOL’ün formülündeki tartarik asit ve diğer etken madde olan helmitol asitliliği
arttırırak antimikrobiyal aktiviteyi sağlar. Helmitol hem idrarı asit yapar hem de
bünyesindeki metenamin sayesinde bakteriyostatik etki gösterir. Böylece asitliliği iki
ayrı fonksiyona hizmet eder. PURİNOL; Escherichia coli, Staphylococcus aureus,
Klebsialla aerobacter, Proteus mirabilis, Pseudomonas aeruginosa' ya antibakteriyal
aktivite gösterir.
5.2. Farmakokinetik özellikler
Genel özellikler:
Emilim:
Metenamin ve metenamin anhidrometilensitrat gastrointestinal sistemden hızla emilir.
Dağılım:
Gastrointestinal sistemden absorbe olan metenamin ve helmitol değişime uğramadan
vücut sıvılarına dağılır.
Biyotransformasyon:
Oral uygulamadan sonra dozun %10-30’u mide asiditesiyle formaldehit ve amonyağa
hidrolize edilir.
Eliminasyon:
24 saat içinde alınan tek bir dozun ≥70-90’ı glomerüler filtrasyon ve tübüler sekresyonla
değişmeden atılır. Eğer idrar asidikse metenamin formaldehit ve amonyağa hidrolize
olur; maksimum hidroliz idrar pH’ı ≤5.5 olduğunda gerçekleşir.
Doğrusallık/ Doğrusal olmayan durum:
Konu ile ilgili veri bulunmamaktadır.
5.3. Klinik öncesi güvenlilik verileri
Tekrarlanan doz toksisite çalışmalarına dayalı klinik olmayan veriler insanlar için özel
bir tehlike olmadığını göstermektedir. Metenamin hippurat için karsinojenisite veya
genotoksisite ile ilişkili veri bulunmamaktadır.Methenamin’in, kemirgenler üzerinde
gerçekleştirilen uzun süreli çalışmalarında herhangi bir karsinojenik potansiyel
görülmemiştir.
Metenamin hippuratın gebe tavşanlarla vücut yüzey alanına göre klinik dozun yaklaşık
3 katı verilerek gerçekleştirildiği sınırlı çalışmalarda, implantasyon sonrasında daha
düşük hayvan boyutlarında ve kuyruk kısalığı ve uzuvların malrotasyonu da dahil olmak
6 / 8üzere sınırlı bir fetal deformite oluşumunda artış görülmüştür. Klinik doza eşdeğer
dozlarda gelişim üzerinde herhangi bir etki görülmedi.Vücut yüzey alanına göre klinik
dozun yaklaşık 3 katı dozda uygulanan metenamin hippurat, dişi sıçanların
doğurganlığını olumsuz yönde etkilememiştir.Erkek doğurganlığı üzerindeki etkileri
yeterince araştırılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Povidon K30
Sakkaroz
Sodyum bikarbonat
Tartarik asit
6.2. Geçimsizlikler
Yoktur.
6.3. Raf ömrü
24 ay
6.4. Saklamaya yönelik özel uyarılar
25C altında kuru yerde, ağzı sıkı kapalı olarak saklayınız.
6.5. Ambalajın niteliği ve içeriği
Renkli cam şişelerde 70 g ve 140 g efervesan granül
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Gerekli olduğu taktirde kullanılmamış olan ürünler ya da atık
materyaller ‘Tıbbi atıkların kontrolü yönetmeliği’ ve ‘Ambalaj ve Ambalaj Atıklarının
Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Adı : Recordati İlaç San. ve Tic. A.Ş.
Adresi : Ç.O.S.B. Karaağaç Mah. Atatürk Cad.
No: 36 Kapaklı / TEKİRDAĞ
7 / 8Tel : 0 282 999 16 00
8. RUHSAT NUMARASI
121/50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.05.1975
Ruhsat yenileme tarihi: 29.07.2009
10. KÜB’ ün YENİLENME TARİHİ
../../....
8 / 8