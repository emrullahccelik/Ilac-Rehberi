 
 1 KULLANMA TALİMATI  
 
BRICANYL® 2,5 mg tablet  
Ağız yoluyla kullanılır.  
 
• Etkin maddeler:  Her tablette 2,5 mg terbütalin sülfat bulunur.  
• Yardımcı maddeler:  Laktoz monohidrat  (sığır sütünden elde edilmiştir) , mısır 
nişastası, Povidon, mikrokristalin selüloz ve magnezyum stearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.   
 
Bu Kullanma Talimatında:  
 
1. BRICANYL® nedir ve ne için kullanılır?  
2. BRICANYL® kullanmadan önce dikkat edilmesi gerekenler  
3. BRICANYL® nasıl kullanılır?  
4. Olası yan etkiler nelerdir?  
5. BRICANYL®’in saklanması  
 
Başlıkları yer almaktadır.  
 
1. BRICANYL® nedir ve ne için kullanılır?  
 
BRICANYL®, solunum yolunu genişleterek nefes almayı kolaylaştırır.  
 
BRICANYL® astımlı hastalarda veya diğer benzer durumlarda nefes daralması gibi belirtileri 
rahatlatmak için kullanılır. BRICANYL® astım tedavisinde beklenen solunum problemlerini 
önlemek için kortikosteroid içeren tedavinin yanında düzenli tedavi olarak kullanılır . Ancak, 
BRICANYL®, başlamış olan akut bir astım atağını iyileştirmez.  
 
2. BRICANYL® kullanmadan önce dikkat edilmesi gerekenler  
 
BRICANYL®’ i aşağıdaki durumlarda KULLANMAYINIZ  
 
Terbütalin’e veya BRICANYL® içeriğindeki maddelerden herhangi birine karşı duyarlılığınız 
olması durumunda kullanılmamalıdır.  
   
 2  
BRICANYL®’i aşağıdaki durumlarda DİKKATLİ KULLANINIZ  
 
• Hamile iseniz ve hamileliğiniz ile ilgili sorun yaşıyorsanız,  
• Tiroid bezi fonksiyonunda artış (hiper tiroidi),  
• Diyabet (kan şekeri bozukluğu),  
• Kalp hastalığı, düzensiz kalp ritmi veya anjina pektoris (damar spazmı),  
 
BRICANYL®’in etkisinin azaldığını ve normalden fazla doz alma ihtiyacınız olduğunu fark 
ederseniz doktorunuzla iletişime geçmeniz gerekmektedir. Tedavinizin izlenmesi gerekebilir. 
Doktorunuzla konuşmadan BRICANYL® dozunuzu arttırmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorun uza 
danışınız.  
 
Hamilelik  
İlacı kullanmadan önce doktorunuza veya eczacınıza danışınız.   
 
BRICANYL®  ile tedaviye başlamadan önce, doktorunuzu hamile olduğunuz veya hamile 
kalmayı planladığınız konusunda bilgilendiriniz. BRICANYL hamileliğin ilk üç ayında dikkatli 
bir şekilde uygulanmalıdır.  
 
Hamileyseniz, ilaç kullanımı konusunda her zaman çok dikkatli olmalısınız. BRICANYL®  
rahim kaslarını rahatlattığından gebeliğin son döneminde dikkatle kullanılmalıdır.  
 
BRICANYL®  anne ve bebekte kalp ve akciğer problemlerine yol açabilir. Bu nedenle gebelik 
ve doğumla ilgili durumlarda doktorunuz tarafından kesinlikle gerekli olduğu söylenmedikçe 
kullanılmamalıdır.  
 
Tedaviniz sırasında hamile olduğunuzu fark ederseniz hemen doktoru nuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
BRICANYL® ile tedaviye başlamadan önce, doktorunuza emzirmekte olduğunuzu söyleyiniz. 
Emzirme durumunda, ilaç kullanımı konusunda her zaman çok dikkatli olmalısınız.  
 
Araç ve makine kullanımı  
BRICANYL®’in sizin araç veya makine kullanımınızı etkilemesi muhtemel de ğildir.  
 
BRICANYL®’in içeriğinde bulunan bazı yardımcı maddeler hakkında önemli bilgiler  
BRICANYL®, bir tür şeker olan laktoz içerir. Eğer daha önceden doktorunuz tarafından bazı 
şekerlere  karşı intoleransınız  (dayanıksızlığınız) olduğu söylenmişse bu tıbbi ürünü almadan 
önce doktorunuzla temasa geçiniz.   
 
Diğer ilaçlar ile birlikte kullanımı  
 
Herhangi başka bir ilaç alıyorsanız, yakın zamanda aldıysanız veya almayı planlıyorsanız 
doktorunuza veya eczacınıza sö yleyiniz. Bu, reçetesiz satın aldığınız ilaçları ve bitkisel ilaçları 
da içerir. Bazı ilaçlar BRICANYL® tedavisini etkileyebilir veya BRICANYL® tedavisi bazı 
ilaçları etkileyebilir, örneğin:   
 3  
• Steroid ilaçlar (prednizolon gibi).  
• Ksantin türevi ilaçları (teofilin veya aminofilin gibi).  
• Göz damlaları (timolol gibi) de dahil olmak üzere beta blokör ilaçlar (atenolol veya 
propranolol gibi).  
• Diüretik olarak da bilinen su tabletleri (fu rosemid gibi).  
 
Cerrahi bir işlem öncesi genel anestezi almadan ön ce doktorunuzu BRICANYL® aldığınızdan 
haberdar edin. Genel anestezikler düzensiz kalp atışlarına neden olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınız a bunlar hakkına bilgi veriniz.  
 
3. BRICANYL® nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman doktorunuzun size söylediği şekilde alınız. Nasıl kullanacağınızdan emin 
değilseniz, doktorunuza veya eczacınıza danışınız. Etiket üzerindeki talimatlar size doktorun 
söylediğini hatırlatmalıdır.  
 
Astım ve solunum problemleri için  
 
BRICANYL®, 7 ila 8 saatlik bir etki süresine sahiptir. Bu nedenle en az 7 saat ara verilerek 
kullanılmalıdır  
 
Erişkinler:    
İlk 1-2 hafta içinde günde 3 defa 2,5 mg (1 tablet) önerilir. Doz, gerekiyorsa daha sonra günde 
3 defa 5 mg’a (2 tablet) yükseltilebilir.  
 
Uygulama yolu ve metodu:  
Ağızdan alınır.  
 
Aşağıdaki durumlarda doktorunuza danışın:  
• Solunumunuz daha da kötüleşiyorsa.  
• Sıklıkla astımlı bir şekilde uyanıyorsanız.  
• Göğüs sıkışmaları başladıysa.  
• Şu andaki dozunuzdan rahatlayamıyorsanız.  
 
Bu bulgular, astımın kontrol altına alınmadığı anlamına gelir ve hemen farklı veya ek 
tedaviye ihtiyacın ız olabilir.  
 
Değisik yaş gruplar ı: 
Çocuklarda Kullanım ı (7-15 yaş) : 
Başlangıç dozu normalde 24 saatte 2 kez 2,5 mg (1 tablet) olmalıdır. Bununla birlikte, bazı 
hastalarda ilacın dozu 24 saatte 3 kez 2,5 mg (1 tablet) uygulanabilir.  
 
Yaşlılarda Kullanım ı: 
Yetişkinlerle aynı doz kullanılır.  
 
  
 4 Özel kullan ım durumlar ı: 
Böbrek/Karaciğer yetmezliği:  Veri yoktur.  
Eğer BRICANYL®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BRICANYL® kullandıysanız  
BRICANYL®’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
Doktorunuzun size reçete ettiğinden daha fazla tablet kullanmayınız.   
 
Eğer BRICANYL® dozunu almayı unutursanız  
Unutulan dozları dengelemek için çift doz almayınız.  
 
Eğer bir doz almayı unutmuşsanız, dozu almayı unuttuğunuzu hatırlar hatırlamaz alınız. Ancak 
eğer bu, bir sonraki doz zamanına çok yakınsa, bir sonraki doza kadar bekleyiniz.   
 
BRICANYL® ile tedavi sonlandırıldığında oluşabilecek etkiler:   
İlacınızı doktorunuza danışmadan  kullanmayı bırakmayın ız. 
Bu ilacın kullanımı hakkında başka sorularınız varsa, doktorunuza veya eczacınıza danışınız .  
 
4. Olası yan etkiler nelerdir?  
Tüm ilaçlar gibi BRICANYL®’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa BRICANYL®'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar. Belirtiler; şişmiş yüz, deri döküntüleri, nefes darlığı problemleri, 
düşük kan basıncı (bayılma hissi) ve ani çöküş içere bilir. Bunun ne sıklıkta gerçekleştiği 
bilinmiyor. Bu gibi durumlarla karşılaşırsanız, BRICANYL® almayı bırakın ız ve hemen 
bir doktora danışınız . 
• BRICANYL® aldıktan hemen sonra hırıltılı gelişebilir. Bunun ne sıklıkta gerçekleştiği 
bilinmiyor. Bu gibi duru mlarla karşılaşırsanız, BRICANYL® almayı bırakın ız ve hemen 
bir doktora danışınız . 
 
BRICANYL®' e başladıktan sonra kan şekerinizi daha sık ölçmeniz gerekebilir.  
 
Bunların hepsi çok ciddi yan etkilerdir.  
Eğer bunlardan  biri  sizde mevcut ise, sizin BRICANYL® 'e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Diğer yan etkiler:   
Görülebilecek diğer yan etkiler aşağıdaki kategorilerde gösterildiği şekil de sınıflandırılmıştır:  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1’inde görülebilir.  
Yaygın  :  10  hastanın  birinden  az,  fakat  100  hastanın  birinden  fazla  görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden har eketle tahmin edilemiyor.   
 5  
Çok yaygın  
• titreme  
• baş ağrısı  
  
Yaygın   
• kalbinizin hızlı atması (çarpıntı  ve çarpıntı hissi (palpitasyon) ) 
• kas krampları  
• kandaki potasyum seviyelerinde azalma, kas güçsüzlüğüne, susama ya da 
karıncalanmalar  oluşturabilir.  
 
Bilinmiyor*  
• kalp ritim bozuklukları (Atrial fibrilasyon, supraventriküler taşikardi ve ekstrasistoller 
dahil kardiyak aritmiler)  
• göğüs ağrısı ( angina gibi kalp problemlerine bağlı olarak). BRICANYL® ile tedavi 
gördüğünüzde bu semptomu geliştirirseniz doktorunuza bildirin, fakat söylenmediği 
sürece bu ilacı kullanmayı bırakmayın.  
• mide bulantısı (hasta hissetme)  
• ağız ve boğaz tahrişi  
• uyuşukluk hissi, huzursuzluk veya "hiperaktif" gibi uyku düzenindeki değişiklikler ve 
davranış değişiklikleri.  
• döküntü, kurdeşen (ürtiker)  
• kol ve bacak damarlarında genişleme (Periferik vazodilatasyon)  
• kalp kasının bir kısmının oksijensiz kalması  
 
*Bu yan etkiler pazarl ama sonrası raporlardan elde edilmiştir ve bu sebeple yaygınlığı 
bilinmemektedir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
5. BRICANYL®’in saklanması  
BRICANYL®’i çocukların göremeyeceği, erişemeyeceği yerlerde ve ambalajında saklayınız.  
 
30°C’nin altındaki oda sıcaklığında saklanmalıdır.  
 
Son kullanma tarihiyle uyumlu olarak kullanınız. BRICANYL®’i etiketinde ve dış 
ambalajında belirtilen son kullanma tarihinden sonra kullanmayınız.   
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca beli rlenen toplama sistemine veriniz.     
 6  
Ruhsat Sahibi:  
AstraZeneca PLC, İngiltere lisansı ile  
AstraZeneca İlaç San. ve Tic.Ltd.Şti.  
Büyükdere Cad.Yapı Kredi Plaza B Blok Kat 4  
Levent - İstanbul  
 
Üretim Yeri:  
Zentiva  Sağlık Ürünleri San. ve Tic. Ltd. Şti.  
Büyükkarıştıran 39780 Lüleburgaz -Kırklareli  
 
Bu kullanma talimatı __/__/____  tarihinde onaylanmıştır.  
 