1 / 20 KULLANMA TALİMATI  
 
ACTILYSE® 10 mg IV Enjeksiyonluk/İnfüzyonluk Çözelti İçin Toz ve Çözücü  
Toplardamar içine damla damla enjeksiyon yöntemiyle uygulanır (intravenöz infüzyon)  
Steril  
 
• Etkin madde: Alteplaz.  
Her bir ACTILYSE 10 miligram IV Enjeksiyonluk/İnfüzyonluk Çözelti İçin Toz ve 
Çözücü  (ilaç şişesi), 10 mg rekombinant insan doku tipi  plazminojen aktivatörü (rt -PA) 
= Alteplaz (INN) içerir.  
*Alteplaz, Çin hamsteri over  hücre dizisi kullanılarak, rekombinant DNA tekniğiyle 
üretilmektedir.  
 
• Yardımcı  maddeler: L-Arjinin,  fosforik  asit (pH ayarlaması  için),  polisorbat 80, steril  
enjeksiyonluk su.  
 
 
Bu Kullanma Talimatında:  
 
1. ACTILYSE nedir ve ne için  kullanılır?  
2. ACTILYSE’i kullanmadan önce dikkat edilmesi  gerekenler  
3. ACTILYSE nasıl  kullanılır?  
4. Olası yan etkiler  nelerdir?  
5. ACTILYSE’in  saklanması  
 
Başlıkları yer almaktadır. 
 
1. ACTILYSE nedir ve ne için  kullanılır?  
 
ACTILYSE’in etkin maddesi olan alteplaz, “trombolitikler” adı verilen bir ilaç grubuna 
aittir. Bu  grup ilaçlar, kan damarları içindeki kan pıhtılarının çözülmesini sağlar.  
 
ACTILYSE 10 mg IV Enjeksiyonluk/İnfüzyonluk Çözelti İçin Toz ve Çözücü (ilaç şişesi), 
enjeksiyonluk su ile sulandırılarak kullanıma hazırlanmak üzere, liyofilize ürün şeklinde 
üretilmektedir.  
 
ACTILYSE 10 mg IV Enjeksiyonluk/İnfüzyonluk Çözelti İçin Toz ve Çözücü , içeriği 
aşağıda verilen ambalajlar halinde piyasaya  sunulmaktadır:  
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
•Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
•Eğer ilave sorularınız olursa, lütfen doktorunuza veya eczacınıza danışınız. 
•Bu ilaç kişisel olarak sizin için reçete edilmiştir, başkalarına vermeyiniz.  
•Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
•Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz kullanmayınız. 2 / 20 - 1 adet 10 mg etkin madde içeren enjeksiyon flakonu, 
- 1 adet 10 mL enjeksiyonluk su içeren çözücü  flakonu. 
 
ACTILYSE, kan damarlarının içinde oluşan kan pıhtılarına bağlı olarak ortaya çıkan 
aşağıdaki durumların tedavisi için kullanılmaktadır:  
- Kalp  arterlerindeki  kan pıhtısı nedeniyle  ortaya çıkan  kalp krizleri  (akut miyokard  
enfarktüsü)  
- Akciğer arterlerindeki kan pıhtıları (akut masif pulmoner  embolizm)  
- Bir beyin arterindeki kan pıhtısı nedeniyle ortaya çıkan inme (akut iskemik  inme)  
 
2. ACTILYSE’ i kullanmadan önce dikkat edilmesi  gerekenler  
 
ACTILYSE’ i aşağıdaki durumlarda KULLANMAYINIZ  
 
Aşağıdaki durumlardan herhangi biri sizin için geçerli ise, doktorunuz bu ilacı tedavinizde  
kullanmayacaktır:  
- Eğer, alteplaz ya da ACTILYSE içindeki yardımcı maddelerden herhangi birine karşı 
alerjiniz (aşırı duyarlılık) varsa (Bakınız: “ yardımcı maddeler ”) 
- Eğer, halen var olan veya yakın zamanda geçirdiğiniz, kanama riskinizi arttıran bir hastalığınız varsa. Örneğin;  
• Bir kanama bozukluğu veya kanamaya  eğilim 
• Vücudunuzun herhangi bir yerinde şiddetli veya tehlikeli bir  kanama  
• Beyin veya kafatası içinde bir  kanama  
• Kontrol altında olmayan çok yüksek kan basıncı (yüksek tansiyon)  
• Kalpte bakterilerin neden olduğu bir enfeksiyon veya iltihaplanma (endokardit)  veya  
kalbin etrafını kaplayan zarın iltihaplanması (perikardit)  
• Pankreas iltihabı (akut  pankreatit)  
• Mide veya bağırsaklarda ülser  
• Yemek borusunda toplardamarların varisleşmesi  
• Kan damarlarında anormallikler (bir arterin belli bir yerde şişmesi, yani anevrizma  
gibi)  
• Bazı tümörler  
• Şiddetli karaciğer  hastalığı 
- Eğer,  ağız yoluyla alınan  bir pıhtı engelleyici  ilaç (oral  kan sulandırıcı)  kullanıyorsanız  
(uygun testlerle bu ilaçların klinik olarak önemli bir etkisinin olmadığının gösterildiği 
durumlar hariç)  
- Eğer, daha önce herhangi bir beyin veya omurilik ameliyatı  geçirdiyseniz  
- Eğer, son 3 ay içinde büyük bir ameliyat veya önemli bir yaralanma  yaşadıysanız 
- Eğer, son zamanlarda ana kan damarlarınızdan birine iğne ile  girildiyse  
- Eğer, son 10 gün içinde size dıştan kalp masajı  uygulandıysa  
- Eğer, son 10 gün içinde doğum  yaptıysanız  
 
Aşağıdaki durumlardan herhangi biri sizin için geçerli ise, doktorunuz, kalp krizi veya 
akciğer  arterlerinizdeki kan pıhtılarının tedavisi için size ACTILYSE uygulamayacaktır:  
 
Eğer;  
- Beyninizdeki  bir kanama nedeniyle  daha  önce inme  geçirdiyseniz  veya  inme  
geçiriyorsanız  (hemorajik inme)  
- Bilinmeyen bir nedene bağlı olarak daha önce inme geçirdiyseniz veya inme  geçiriyorsanız  3 / 20 - Tedavisine başlanmak üzere olan durum hariç, son 6 ay içinde beyin arterinizdeki bir  kan 
pıhtısı nedeniyle inme (iskemik inme) geçirdiyseniz  
 
Ek olarak, aşağıdaki durumlardan herhangi biri sizin için geçerli ise, doktorunuz, bir beyin  
arterinizdeki kan pıhtısının neden olduğu inmenin (akut iskemik inme) tedavisinde 
ACTILYSE  kullanmayacaktır:  
- Eğer, inme semptomlarınız 4,5 saatten daha uzun bir süre önce başlamışsa veya 
semptomların ortaya çıkış zamanı bilinmiyorsa ve 4,5 saatten daha uzun bir süre önce başlamış olma olasılığı varsa  
- Eğer, inmeniz sadece çok hafif semptomlara neden  oluyorsa 
- Eğer, beyin kanaması belirtileri  varsa  
- Eğer, son 3 ay içinde inme  geçirdiyseniz  
- Eğer, ACTILYSE kullanmaya başlamadan önce semptomlarınız hızla  iyileşiyorsa  
- Eğer, inmeniz çok şiddetli ise  
- Eğer, inme başladığında kramplarınız olduysa  (konvülziyonlar)  
- Eğer, tromboplastin zamanınız (kanınızın pıhtılaşma durumunun nasıl olduğunu gösteren bir kan testi) normal değilse. Eğer, son 48 saat içinde heparin (kanı incelten bir ilaç) kullandıysanız bu test anormal çıkabilir.  
- Eğer, diyabetikseniz ve daha önce bir inme  geçirdiyseniz  
- Eğer, kanınızdaki kan pulcuklarının (trombosit) sayısı çok düşükse  
- Eğer, tansiyonunuz, sadece ilaç enjeksiyonu ile düşürülebilecek kadar yüksekse (185/110 değerinin üzerinde)  
- Eğer, kanınızdaki şeker (glikoz) miktarı çok düşükse (50 mg/dl değerinden daha  az) 
- Eğer, kanınızdaki şeker (glikoz) miktarı çok yüksekse (400 mg/dl değerinden daha  
fazla)  
- Eğer, 16 yaşından küçükseniz (16 yaş ve daha büyük adolesanlar için “ACTILYSE’i aşağıdaki durumlarda dikkatli kullanınız” bölümüne  bakınız).  
 
ACTILYSE’ i aşağıdaki durumlarda DİKKATLİ KULLANINIZ  
 
Eğer;  
- Etkin madde alteplaz ya da ACTILYSE içindeki yardımcı maddelerden herhangi 
birine karşı (Bakınız: “ yardımcı maddeler ”), yaşamı tehdit edici ani bir alerjik 
reaksiyonun dışında (şiddetli bir aşırı duyarlılık durumu), herhangi bir alerjiniz  varsa  
- Halen var olan veya son zamanlarda geçirdiğiniz, kanama riskinizi arttıran  bir 
durumunuz varsa. Örneğin;  
• Küçük yaralanmalar  
• Biyopsi (doku örneği elde etmek için uygulanan bir  yöntem)  
• Ana damarlara iğne ile girilmiş  olması  
• Kas içine enjeksiyon 
• Dıştan kalp masajı  
- Eğer, daha önce ACTILYSE  kullandıysanız  
- Eğer, 65 yaşından daha  büyükseniz  
- Eğer, 80 yaşından daha büyükseniz, ACTILYSE tedavisinden bağımsız olarak durumunuz daha kötüye gidebilir. Bununla birlikte, 80 yaşın üstündeki hastalarda ACTILYSE’in genel yarar -zarar oranı pozitiftir ve yaş, tek başına ACTILYSE 
tedavisi için bir engel teş kil etmez.  
- 16 yaşında  veya  daha büyük bir ergenseniz,  akut iskemik  inmenin  tedavisi  için 
bireysel  olarak dikkatli bir yarar -risk değerlendirmesi yapılmalıdır.  
 4 / 20 Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
ACTILYSE’in yiyecek ve içecek ile kullanılması:  
ACTILYSE uygulama yolu nedeniyle, yiyecek ve içeceklerle etkileşmez.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız tavsiye almak için doktorunuza danışınız .  
 
Hamilelik durumunda doktorunuz sadece olası yararın bebeğiniz için olası riskten daha fazla 
olması halinde size ACTILYSE verecektir.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız  tavsiye almak için doktorunuza danışınız .  
 
Doktorunuz sadece olası yararın bebeğiniz için olası riskten daha fazla olması halinde size 
ACTILYSE verecektir.  
 
Araç ve makine kullanımı  
Özel veri bulunmamaktadır.  ACTILYSE’ in içeriğinde bulunan bazı yardımcı maddeler hakkında önemli bilgiler  
Uyarı gerektirecek yardımcı madde bulunmamaktadır. 
 
Diğer ilaçlar ile birlikte kullanımı  
Eğer, reçetesiz satılan ilaçlar da dahil, başka bir ilaç kullanıyorsanız veya yakın zamanda kullandıysanız, doktorunuza bilgi veriniz. Aşağıda belirtilen ilaçları kullanıyorsanız veya yakın zamanda kullandıysanız doktorunuzu özellikle bilgilendiriniz. Şu ilaçları alıyorsanız veya yakın tarihlerde aldıysanız doktorunuza söylemeniz özellikle önem t aşır: 
 
- Aşağıda belirtilen ilaçlar dahil, kanı sulandıran herhangi bir ilaç  kullandıysanız;  
• Asetilsalisilik  asit 
• Varfarin  
• Kumarin  
• Heparin  
- Yüksek kan basıncı (yüksek tansiyon) tedavisinde kullanılan belirli ilaçlar (anjiyotensin dönüştürücü enzim (ADE)  inhibitörleri)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise, lütfen doktorunuza veya eczacınıza bunlar hakkında bilgi veriniz. 
 
  5 / 20 3. ACTILYSE nasıl  kullanılır?  
 
Uygun kullanım ve doz/uygulama sıklığı için talimatlar:  
ACTILYSE, sadece doktorunuz veya uygun bir sağlık mesleği mensubu tarafından 
hazırlanacak ve size uygulanacaktır. ACTILYSE, kendi kendinize uygulayacağınız bir ilaç değildir. 
 
ACTILYSE tedavisine, semptomlarınızın başlamasından sonra mümkün olduğu kadar çabuk 
şekilde başlanmalıdır.  
 
Bu ilaç size 3 farklı durumda uygulanabilir:  
Kalp krizi (akut miyokard enfarktüsü)  
İlacınızın dozu vücut ağırlığınıza bağlıdır. En yüksek doz 100 miligramdır. Ancak, eğer vücut ağırlığınız 65 kilogramın altında ise, size daha düşük doz verilecektir. 
 
Bu ilaç iki farklı yolla kullanılabilir:  
 
a) Tedaviye semptomların başlamasını izleyen 6 saat içinde başlanabilen hastalarda, 90 dakika süreli uygulama  şekli: 
- ACTILYSE dozunun bir kısmının toplardamara uygulanmasını içeren bir  başlangıç  
enjeksiyonu 
- Kalan dozun izleyen 90 dakika içinde verildiği infüzyonlar  şeklinde  
 
b) Tedaviye semptomların başlamasını izleyen 6 -12 saatte başlanabilen hastalarda, 3 saat 
süreli uygulama  şekli: 
- ACTILYSE  dozunun bir kısmının  toplardamar  içine  uygulanmasını  içeren  bir başlangıç  
enjeksiyonu 
- Kalan dozun izleyen 3 saat içinde verildiği infüzyonlar  şeklinde  
 
Doktorunuz, ACTILYSE’ e ek olarak, kan pıhtılaşmasını durduracak başka bir ilacı daha size verecektir. Bu ilaç, göğüs ağrılarınız başlar başlamaz mümkün olduğunca çabuk bir şekilde uygulanacaktır.  
 
Akciğer arterlerindeki kan pıhtıları (akut masif pulmoner embolizm)  
İlacınızın dozu vücut ağırlığınıza bağlıdır. En yüksek doz 100 miligramdır. Ancak, eğer vücut ağırlığınız 65 kilogramın altında ise, size daha düşük doz verilecektir. 
 
İlaç genellikle şöyle uygulanır:  
• ACTILYSE  dozunun bir kısmının  toplardamar  içine  uygulanmasını  içeren  bir başlangıç  
enjeksiyonu 
• Kalan dozun izleyen 2 saat içinde verildiği bir infüzyon şeklinde  
 
ACTILYSE tedavisinden sonra doktorunuz, heparin (kan sulandırıcı bir ilaç) tedavisine başlayacak veya heparin tedavisini devam ettirecektir. 
 
Bir beyin arterindeki kan pıhtısının neden olduğu inme (akut iskemik inme)  
ACTILYSE, ilk semptomlardan itibaren 4,5 saat içinde verilmelidir. ACTILYSE ne kadar çabuk uygulanırsa, tedaviden sağlayacağınız yarar o kadar büyük olur, zararlı yan etkilerin ortaya çıkma olasılığı da azalır. İlacınızın dozu vücut ağırlığınıza bağlıdır. En yüksek doz 90 
miligramdır. Ancak, eğer vücut ağırlığınız 100 kilogramın altında ise size daha düşük doz 6 / 20 verilecektir.  
 
ACTILYSE şu şekilde uygulanacaktır:  
• ACTILYSE  dozunun bir kısmının  toplar  damar  içine  uygulanmasını  içeren  bir 
başlangıç  enjeksiyonu  
• Kalan dozun izleyen 60 dakikada verildiği bir infüzyon şeklinde  
 
İnme için uygulanan ACTILYSE tedavisinden sonra ilk 24 saatte asetilsalisilik asit 
kullanmamalısınız. Eğer gerekirse doktorunuz, size bir heparin enjeksiyonu verebilir.  
 
Değişik yaş grupları:  
Çocuklarda kullanımı: ACTILYSE' in çocuklarda ve ergenlerde kullanımı hakkında sınırlı 
deneyim vardır. ACTILYSE' in çocuklar ve 16 yaşından küçük ergenlerde akut inme tedavisinde kullanılması kontrendikedir.  
 
Yaşlılarda kullanımı: ACTILYSE, 80 yaşın üzerindeki hastalarda, bireysel yarar -risk 
değerlendirmesi yapılarak kullanılabilir. 80 yaşından daha büyük iseniz doktorunuz, durumunuzu değerlendirerek bu ilacın kullanılıp kullanılmayacağına karar verecektir.  
 
Özel kullanım durumları:  
Böbrek yetmezliği: Veri bulunmamaktadır. 
 
Karaciğer yetmezliği: ACTILYSE, karaciğer yetmezliği, siroz, portal hipertansiyon 
(özellikle karaciğer olmak üzere karındaki bazı organlarda kan basıncının yüksek olması) ve aktif hepatit (karaciğer iltihabı) gibi şiddetli karaciğer fonksiyon bozukluğu durumlarında 
kullanılmama lıdır.  
 
Eğer ACTILYSE’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ACTILYSE kullandıysanız  
ACTILYSE’den kullanmanız gerekenden fazlasını kullanmışsanız, bir doktor veya eczacı ile konuşunuz. 
 
Böyle bir durumda pıhtılaşma faktörlerinde klinik açıdan önemli bir azalma ortaya çıkabilir. Çoğu durumda, ACTILYSE tedavisi durdurulduktan sonra bunların doğal olarak yenilenmesini beklemek yeterlidir. Eğer, yine de şiddetli kanama görülecek olursa, taze donmuş plazma infüzyonu önerilir ve gerekirse sentetik antifibrinolitikler (kanamayı önlemek için kullanılan ilaçlar) verilebilir.  
 
ACTILYSE’i kullanmayı unutursanız  
Bu ilacı size doktorunuz uygulayacaktır. Bu nedenle kullanımının unutulması olası değildir. 
 
ACTILYSE ile tedavi sonlandırıldığında oluşabilecek etkiler  
Bu ilacı doktorunuz sizin için uygun olan dozlarda uygulayacaktır. Tedaviden sonra herhangi bir özel etki beklenmemektedir. Ancak her ilaçta olduğu gibi, tedavi sırasında ya da tedavi bittikten sonra bazı istenmeyen etkiler görülebilir. Bunlar için aşağıda ki “Olası yan etkiler 
nelerdir?” bölümüne bakınız. 
 
 7 / 20 Bu ilacın kullanımıyla ilgili başka sorularınız olursa, doktorunuza ya da sağlık personeline  
sorunuz.  
 
4. Olası yan etkiler  nelerdir?  
 
Tüm ilaçlar gibi, ACTILYSE’in  içeriğinde bulunan maddelere duyarlı olan kişilerde yan 
etkiler olabilir. Ancak bu yan etkiler herkeste ortaya çıkmayabilir.  
 
Aşağıdakilerden biri olursa, ACTILYSE ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Aşırı duyarlılık  reaksiyonlar ı (örneğin; döküntü, ürtiker , bronkospazm, anjiyoödem,  
hipotansiyon, şok)  (seyrek )  
- Şiddetli anaf laksi (çok seyrek) Eğer  şiddetli bir hipersensitivite reaksiyonu (örneğin, 
anjiyoödem) ortaya çıkarsa, infüzyon durdurulmalı ve derhal uygun tedaviye 
başlanmalıdır. Bu tedavi entübasyonu da kapsayabilir.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ACTILYSE’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.
 
 
Verilen yan etkiler şu sıklık derecelerine göre sınıflandırılmıştır:  
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Aşağıda bildirilen yan etkiler, ACTILYSE verilen hastalarda ortaya çıkmıştır. 
Çok yaygın  
- Kalp yetmezliği -  tedavinin kesilmesi gerekebilir  
- Beyindeki bir atardamarda kan pıhtısının neden olduğu inme (akut iskemik inme) tedavi 
edildikten sonra, beyin kanaması (serebral hemoraji) – tedavinin durdurulması  gerekebilir  
- Akciğerlerde sıvı (pulmoner  ödem)  
- Hasar görmüş kan damarlarının kanaması (hematom  gibi)  
- Düşük kan basıncı  (hipotansiyon)  
- Göğüs ağrısı (angına pektoris)  
 
Yaygın  
- Başka bir kalp krizi,  
- Kalp  krizleri  (miyokard  enfarktüsü)  tedavi  edildikten  sonra  beyin kanaması  (serebral  
hemoraji) – tedavinin durdurulması gerekebilir  
- Kalp atışlarının durması (kardiyak arrest) – tedavinin durdurulması  gerekebilir  
- Kalp  yetmezliğine  bağlı  şok (kan basıncının  aşırı düşmesi)  – tedavinin durdurulması  8 / 20 gerekebilir  
- Boğazda  kanama  
- Mide ya da bağırsaklarda kanama, kan kusma (hematemez) ya da dışkıda kan (melena ya 
da rektal hemoraji), diş etinde kanama  görülebilir  
- Mor lekelere yol açan doku içi kanamaları  (ekimoz)  
- İdrar yollarında ya da üreme organlarında kanama, idrarınızda kan çıkmasına (hematüri)  
yol açabilir  
- Enjeksiyonun yapıldığı yerde kanama veya morarma  (hematom)  
 
Yaygın olmayan  
- Akciğer ile ilgili kanama, örneğin, kan lekeli balgam (hemoptizi) ya da solunum  
yollarında  kanama – tedavinin durdurulması gerekebilir  
- Burun kanaması  (epistaksis)  
- Kalbe kan akışının iyileştirilmesinden sonra düzensiz kalp atışları  
- Kalp kapakçıklarında harabiyet (mitral yetmezliği) ya da kalbin bölümlerini ayıran  
duvarda  harabiyet (ventriküler septal defekt) – tedavinin durdurulması gerekebilir  
- Arterdeki ani tıkanma - akciğerde (pulmoner emboli), beyinde (serebral emboli) ve 
vücudun diğer tüm alanlarında (sistemik emboli)  
- Kulakta  kanama  
- Kan basıncında  düşme  
 
Seyrek  
- Kalbi  çevreleyen  zarımsı  kese içine  kanama (hemoperikard)  – tedavinin  durdurulması  
gerekebilir  
- Karnın  arka bölümünde  iç kanama (retroperitoneal  kanama)  – tedavinin  durdurulması  
gerekebilir  
- Kan damarlarında,  vücuttaki  başka  organlara gidebilecek  kan pıhtılarının
 oluşması (embolizm). Belirtiler etkilenen organla ilişkili olacaktır  
- Alerjik reaksiyonlar, örneğin, kurdeşen (ürtiker) ve döküntüler, astıma kadar nefes almada 
zorluk (bronkospazm), deri altında ve mukoza zarında sıvı toplanması (anjiyoödem), kan 
basıncının düşmesi ya da şok – tedavinin durdurulması  gerekebilir  
- Gözlerde kanama (göz hemorajisi)  
- Midede huzursuzluk hissi  (bulantı)  
 
Çok seyrek  
- Ciddi alerjik reaksiyon (örneğin, yaşamı tehdit eden anafilaksi) – tedavinin  durdurulması  
gerekebilir.  
Bu, çok ciddi bir yan etkidir. Eğer bu etkilerden biri sizde mevcut ise, sizin ACTILYSE ’ye 
karşı ciddi alerjiniz  var demektir. Acil tıbbi müdahaleye ve hastaneye yatırılmanıza gerek 
olabilir.  
Bu çok ciddi yan etkiler çok seyrek görülür.  
- Aşağıdakiler gibi sinir sitemini etkileyen  olaylar:  
• Kramplar (konvülsiyonlar, nöbetler)  
• Konuşma  problemleri  
• Konfüzyon ve hezeyan (çok şiddetli  konfüzyon)  
• Huzursuzluk ile birlikte korku ve endişe hali  (ajitasyon)  9 / 20 • Depresyon  
• Düşünce bozukluğu (ruh hastalığı/psikoz)  
 
Bu bozukluklar sıklıkla, beyin içinde bir kan pıhtısı ya da kanamanın neden olduğu bir inme 
ile ilişkili olarak ortaya çıkmaktadır.  
 
Bilinmiyor  
- İç organlarda kanama,  örneğin, karaciğer  kanaması  (hepatik  hemoraji)  – tedavinin 
durdurulması gerekebilir  
- Vücuttaki başka organlara gidebilecek kolesterol kristal pıhtılarının oluşması (kolesterol 
kristal embolizasyonu). Belirtiler etkilenen organla ilişkili olacaktır – tedavinin 
durdurulması gerekebilir. 
- Kan nakli gerektiren  kanama  
- Kusma  
- Vücut sıcaklığında artış  (ateş)  
 
Beyindeki kanamaların veya diğer ciddi kanama olaylarının ardından ölüm veya kalıcı sakatlık  meydana gelebilir. 
 
Bu yan etkilerden herhangi birinin sizde ortaya çıktığını düşünüyorsanız, derhal doktorunuza  
bildiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne  bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. ACTILYSE’in  saklanması  
 
Normal koşullarda doktor tarafından uygulanacağı için ACTILYSE’i saklamanız sizden  
istenmeyecektir.  
 
ACTILYSE’i çocukların göremeyeceği, erişemeyeceği yerlerde ve ambalajında saklayınız. 
 
25°C ’nin altındaki sıcaklıkta saklayınız. Işıktan korumak için orijinal ambalajında 
saklayınız.  
 
ACTILYSE, şişe etiketinde ve karton kutu üzerinde belirtilen son kullanma tarihinden sonra kullanılmamalıdır. Son kullanma tarihi o ayın son gününü gösterir.  
 
Sulandırılmış çözelti  
Sulandırılarak hazırlanan çözeltinin 2°C - 8°C' de 24 saat, 25°C' de ise 8 saat stabil olduğu 10 / 20 gösterilmiştir.  
 
Mikrobiyolojik açıdan, ürün sulandırıldıktan hemen sonra kullanılmalıdır. Eğer hemen 
kullanılmazsa, kullanım- sırası saklama süreleri ve kullanımdan önceki koşulların 
sorumluluğu kullanıcıya aittir ve sulandırılan ilacın saklama süresi, normalde 2- 8 ° C' de  24 
saatten daha uzun olmamalıdır. 
 
Son kullanma tarihiyle uyumlu olarak kullanınız. 
 Ambalajdaki son kullanma tarihinden sonra ACTILYSE’i kullanmayınız. 
 
Eğer üründe ve/veya ambalajında bozukluklar fark ederseniz ACTILYSE’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:  
Boehringer Ingelheim İlaç Tic. A.Ş.  
Esentepe Mah. Harman 1 Sok.  
Nidakule Levent No:7/9 Kat: 15  34394 Şişli / İstanbul  
 
Tel: (0 212) 329 1100  
Faks: (0 212) 329 1101  
 
 
Üretim y eri: 
Boehringer Ingelheim Pharma GmbH&Co. KG  
Birkendorfer Str. 65  
D-88400 Biberach an der Riss 1 / Almanya  
 
Bu kullanma talimatı … /…/… tarihinde onaylanmıştır . 11 / 20 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
İzlenebilirlik  
Biyolojik tıbbi ürünlerin izlenebilirliğini arttırmak için, uygulanan ürünün ticari ismi ve seri  
numarası hasta dosyasına net bir şekilde kaydedilmelidir. 
 
Uygun kullanım ve doz/uygulama sıklığı için talimatlar:  
Alteplazın 2 mg'lık flakonu akut miyokard enfarktüsü, akut masif pulmoner embolizm veya 
akut iskemik inme (masif düşük doz riskine bağlı) için endike değildir. Bu endikasyonlarda, 
sadece 10 mg, 20 mg veya 50 mg flakonlar  endikedir. 
 
Sulandırma  
1 mg/mL alteplaz konsantrasyonu elde etmek için, ambalaj içinde bulunan çözücünün 
tamamı ACTILYSE toz içeren flakona aktarılmalıdır. Bu amaç için, 20 ve 50 mg’ lık ambalaj büyüklükleri içine, kullanılacak olan transfer kanülü de eklenmiştir. 10 mg’lık ambalaj büyüklüğü için bir enjektör  kullanılmalıdır.  
 
2 mg/mL alteplaz konsantrasyonu elde etmek için, ambalaj içinde bulunan çözücünün 
yalnızca yarısı kullanılmalıdır (aşağıdaki tabloya göre). Bu gibi durumlarda, gerekli miktardaki çözücüyü ACTILYSE toz içeren flakona aktarmak için her zaman bir enjektör  
kullanılmalıdır.  
Aseptik koşullar altında, ACTILYSE enjeksiyonluk flakon içeriği (10 mg veya 20 mg veya 50 mg) enjeksiyonluk su ile aşağıdaki tabloya göre, final konsantrasyon 1 mg alteplaz/ mL 
veya 2 mg alteplaz/ mL elde etmek için çözülür:  
 
ACTILYSE kuru madde  10 mg 20 mg 50 mg 
(a) Kuru maddeye 
eklenecek enjeksiyonluk sterilize su miktarı  
10 mL   
20 mL   
50 mL  
Final konsantrasyon  1 mg alteplaz/ mL 1 mg alteplaz/ mL 1 mg alteplaz/ mL 
(b) Kuru maddeye 
eklenecek enjeksiyonluk 
sterilize su miktarı  
5 mL   
10 mL   
25 mL  
Final konsantrasyon  2 mg alteplaz/ mL 2 mg alteplaz/ mL 2 mg alteplaz/ mL 
 
Sonra sulandırılmış çözelti intravenöz olarak uygulanmalıdır. 1 mg alteplaz/ mL 
sulandırılmış çözelti, steril sodyum klorür 9 mg/ mL (% 0,9) enjeksiyonluk çözelti ile 0,2 
mg/mL düzeyindeki bir minimal konsantrasyona kadar seyreltilebilir, çünkü sulandırılmış 
çözeltide bulanıklık ortaya çıkması göz ardı  edilemez. 1 mg alteplaz/ mL sulandırılmış 
çözeltinin enjeksiyonluk steril su ile daha fazla seyreltilmesi, ya da genel olarak örneğin, 
dekstroz gibi karbonhidratlı infüzyon solüsyonlarının kullanılması önerilmez, çünkü sulandırılmış çözeltide bulanıklık oluşumu artar. ACTILYSE, aynı infüzyon flakonu içinde, diğer ilaçlarla (heparin ile bile)  karıştırılmamalıdır.  
 
Saklama koşulları için bu kullanma talimatının Bakınız Bölüm 5 “ACTILYSE’in  
saklanması”. 12 / 20  
Hazırlanmış çözelti yalnızca tek kullanımlıktır. Kullanılmayan çözelti atılmalıdır.  
 
ACTILYSE' in sulandırma talimatları 
 
1 Uygulamadan  hemen  önce  
sulandırınız.  
 
 
2 Steril su ve ACTILYSE kuru 
maddenin bulunduğu iki 
flakondaki koruyucu başlığı baş 
parmakla yukarı kaldırarak çıkarınız.   
 
 
3 Her flakonun  üst kauçuk 
bölümünü alkollü bir bezle  
siliniz.   
 
 
13 / 20 4 Transfer kanülünü* kabından 
çıkarınız. Transfer kanülünü 
dezenfekte etmeyiniz veya sterilize etmeyiniz; sterildir. Kapağı çıkarınız.   
 
 
5 Steril su flakonunu stabil yüzeye 
dik tutunuz. Doğrudan yukarıdan, transfer kanülü ile kauçuk tıpayı, tıpa merkezine 
dikey olarak yavaşça bastırarak ancak dümdüz, bükmeden deliniz.   
 
 
6 Steril su flakonunu ve transfer 
kanülünü, iki taraflı kanadı 
kullanarak bir elinizle sabit 
tutunuz. 
 
Transfer kanülünün üstündeki  
kalan kapağı çıkarınız.   
 
 
 
14 / 20 7 Steril su flakonunu ve transfer 
kanülünü, iki taraflı kanadı 
kullanarak bir elinizle sabit 
tutunuz. 
 
ACTILYSE kuru madde içeren 
flakonu, transfer kanülü üzerinde  dik olarak tutunuz ve 
transfer kanülünün ucunu tıpanın tam ortasına yerleştiriniz.  
 
 
 
 
 
Kuru madde flakonunu, 
yukarıdan doğrudan transfer 
kanülünün üzerine, kauçuk tıpayı dikey olarak ve yavaşça ancak dümdüz, bükmeden 
delerek itiniz.   
 
 
8 İki flakonu ters çeviriniz ve 
suyun tamamen kuru maddeye 
aktarılmasına izin veriniz.   
 
15 / 20 9 Boş su flakonu  ile transfer  
kanülünü çıkarınız.  
Su flakonu ve transfer kanülü 
imha edilebilir.   
 
 
10 Sulandırılmış ACTILYSE  
flakonunu alınız ve geri kalan tozu çözmek için yavaşça 
döndürünüz, ancak sallamayınız, 
çünkü bu köpük üretecektir. 
 
 
 
 
 
 
 
 
 
 
 
Kabarcıklar varsa, kaybolması için, çözeltinin hareketsiz olarak birkaç dakika durmasına izin 
veriniz.   
 
 
 
 
 
 
 
 
 
16 / 20 11 Sulandırılmış ç özelti, 1 mg/ mL alteplazdan  oluşur. Şeffaf ve renksiz ila soluk sarı 
olmalı ve herhangi  bir partikül içermemelidir.  
12 Sadece b ir iğne ve bir şırınga 
kullanarak gereken miktarı 
çekiniz. Sızıntıyı önlemek için transfer kanülünden kalan delik yeri kullanmayınız.   
 
 
13 Derhal kullanınız.  
Kullanılmayan çözeltiyi imha ediniz.  
(*Kit içinde transfer kanülü varsa. Sulandırma işlemi bir şırınga ve iğne ile de 
gerçekleştirilebilir.)  
 
Pozoloji ve uygulama yolu  
 
Akut miyokard enfarktüsü 
 
Pozoloji  
a) Tedaviye,  semptomların  başlangıcını  izleyen  6 saat içinde  başlanabilen  akut miyokard  
enfarktüsü hastalarında, 90 dakikalık (hızlandırılmış) doz rejimi:  
 
Vücut ağırlığı ≥65 kg olan hastalarda:  
 
 Alteplaz  konsantrasyonuna 
göre uygulanması gereken 
hacim  
1 mg/ mL 2 mg/ mL 
İntravenöz bolus olarak 15 mg, hemen sonrasında  ise 15 mL 7,5 mL 
İlk 30 dakika boyunca sabit hızla intravenöz  infüzyon 
şeklinde 50 mg, hemen sonrasında ise  50 mL 25 mL 
17 / 20 60 dakika boyunca sabit hızla intravenöz infüzyon  şeklinde 
35 mg, maksimum toplam doz olan 100 mg'a ulaşıncaya 
kadar  35 mL 17,5 mL 
 
Vücut ağırlığı <65 kg olan hastalarda toplam doz, aşağıdaki tablo doğrultusunda vücut 
ağırlığına göre ayarlanmalıdır:  
 Alteplaz konsantrasyonuna 
göre uygulanması gereken hacim  
1 mg/mL  2 mg/mL  
İntravenöz bolus olarak 15 mg, hemen sonrasında ise  15 mL  7,5 mL  
İlk 30 dakika boyunca sabit hızla  intravenöz infüzyon  
şeklinde  0,75 mg/kg vücut  ağırlığı (va), hemen sonrasında 
ise 0,75 mL/kg 
va 0,375 mL/kg 
va 
60 dakika boyunca sabit hızla intravenöz infüzyon şeklinde 
0,5 mg/kg vücut ağırlığı (va)  0,5 mL/kg va  0,25 mL/kg va  
 
b) Tedaviye, semptomların başlangıcını izleyen 6 -12 saat arasında başlanabilen akut 
miyokard enfarktüslü hastalarda, 3 saatlik doz  rejimi:  
 
Vücut ağırlığı ≥65 kg olan hastalarda:  
 
 Alteplaz konsantrasyonuna 
göre uygulanması gereken hacim  
1 mg/mL  2 mg/mL  
İntravenöz bolus olarak 10 mg, hemen sonrasında ise  10 mL  5 mL  
İlk saat boyunca sabit hızla intravenöz infüzyon şeklinde 50 
mg, hemen sonrasında ise  50 mL  25 mL  
 
2 saat boyunca sabit hızla intravenöz infüzyon şeklinde 40 mg, maksimum toplam doz olan 100 mg’a ulaşıncaya kadar.
 40 mL  20 mL  
 
Vücut ağırlığı <65 kg olan hastalarda:  
 
 Alteplaz konsantrasyonuna 
göre uygulanması gereken hacim  
1 mg/mL  2 mg/mL  
İntravenöz bolus olarak 10 mg, hemen sonrasında ise  10 mL  5 mL  18 / 20 3 saat boyunca, sabit hızla intravenöz infüzyon, maksimum 
toplam doz 1,5 mg/kg va değerine ulaşıncaya kadar  1,5 mL/kg va  0,75 mL/kg va  
 
Yardımcı tedavi: ST yükselmeli miyokard enfarktüsü olan hastaların tedavisine yönelik  
güncel uluslararası kılavuzlar doğrultusunda, yardımcı antitrombotik tedavi uygulaması 
önerilmektedir.  
 
Uygulama şekli  
Sulandırılarak hazırlanmış solüsyon intravenöz yoldan uygulanmalı ve hazırlanan solüsyon 
hemen kullanılmalıdır.  
 
2 mg’lik alteplaz  flakonları bu endikasyonda kullanım için endike  değildir.  
Akut masif akciğer embolisi  
Pozoloji  
 
Vücut ağırlığı ≥65 kg olan hastalarda:  
 Toplam doz olan 100 mg alteplaz, 2 saat içinde uygulanmalıdır. En fazla deneyim aşağıdaki doz rejimi ile mevcuttur:  
 
 Alteplaz konsantrasyonuna 
göre uygulanması gereken 
hacim  
1 mg/mL  2 mg/mL  
1-2 dakikalık intravenöz bolus şeklinde 10 mg, hemen 
sonrasında ise  10 mL  5 mL  
2 saat boyunca sabit  hızla intravenöz  infüzyon şeklinde  90 
mg, maksimum toplam doz olan 100 mg’a ulaşıncaya 
kadar  90 mL  45 mL  
 
Vücut ağırlığı <65 kg olan hastalarda:  
 Alteplaz konsantrasyonuna 
göre uygulanması gereken 
hacim  
1 mg/mL  2 mg/mL  
1-2 dakikalık intravenöz bolus  şeklinde 10 mg, hemen 
sonrasında ise  10 mL  5 mL  
2 saat boyunca sabit hızla intravenöz infüzyon, maksimum 
toplam doz 1,5 mg/kg va değerine ulaşıncaya kadar  1,5 mL/kg va  0,75 mL/kg va  
 
Yardımcı tedavi: ACTILYSE tedavisinden sonra, aPTT değerleri normalin üst sınırının 2 
katından daha düşük bir değere döndüğünde, heparin tedavisine başlanmalıdır (ya da devam edilmelidir). İnfüzyon, aPTT değerini 50 – 70 saniye (referans değerin 1,5 -2,5 katı) arasında 19 / 20 tutacak şekilde ayarlanmalıdır.  
 
Uygulama şekli  
Sulandırılarak hazırlanmış çözelti intravenöz yoldan uygulanmalı ve hazırlanan çözelti 
hemen  kullanılmalıdır.  
 
2 mg’lik alteplaz flakonları bu endikasyonda kullanım için endike değildir. 
 
Akut iskemik inme  
Tedavi sadece nörovasküler bakımda eğitimli ve deneyimli bir doktorun sorumluluğu ve takibi altında gerçekleştirilmelidir, Bakınız: Kısa Ürün Bilgisi Bölüm 4.3. ve Bölüm 4.4.   
ACTILYSE ile tedavi semptomların ortaya çıkmasından sonraki 4,5 saat içinde, 
mümkün olan en erken zamanda başlatılmalıdır (Bkz. Kısa Ürün Bilgisi Bölüm 4.4). 
İnme semptomlarının başlamasını takiben 4,5 saat geçtikten sonra, ACTILYSE uygulamasıyla ilişkili negatif bir yarar/risk oranı vardır ve bu durumda 
uygulanmamalıdır (Bakınız Kısa Ürün Bilgisi Bölüm 5.1.).  
 
Pozoloji  
Önerilen toplam doz, 0,9 mg alteplase/kg va’dır (maksimum 90 mg). Uygulamaya toplam dozun %10’unun intravenöz bolus şeklinde verilmesi ile başlanır, hemen sonrasında, toplam 
dozun kalan kısmı, 60 dakika boyunca intravenöz infüzyon şeklinde uygulanır. 
 
 
AKUT İSKEMİK İNME İÇİN DOZ 
TABLOSU  
Önerilen 1 mg/ mL standart konsantrasyonunun kullanılmasıyla uygulanacak hacim ( mL), 
önerilen doz değerine (mg) eşittir  
Ağırlık  
(kg) Toplam doz  
(mg)  Bolus doz  
(mg)  İnfüzyon dozu*  
(mg)  
40 36 3,6 32,4 
42 37,8 3,8 34 
44 39,6 4 35,6 
46 41,4 4,1 37,3 
48 43,2 4,3 38,9 
50 45 4,5 40,5 
52 46,8 4,7 42,1 
54 48,6 4,9 43,7 
56 50,4 5 45,4 
58 52,2 5,2 47 
60 54 5,4 48,6 
62 55,8 5,6 50,2 
64 57,6 5,8 51,8 
66 59,4 5,9 53,5 
68 61,2 6,1 55,1 
70 63 6,3 56,7 
72 64,8 6,5 58,3 
74 66,6 6,7 59,9 
76 68,4 6,8 61,6 20 / 20 78 70,2 7 63,2 
80 72 7,2 64,8 
82 73,8 7,4 66,4 
84 75,6 7,6 68 
86 77,4 7,7 69,7 
88 79,2 7,9 71,3 
90 81 8,1 72,9 
92 82,8 8,3 74,5 
94 84,6 8,5 76,1 
96 86,4 8,6 77,8 
98 88,2 8,8 79,4 
100+  90 9 81 
*60 dakika boyunca sabit hızla infüzyon şeklinde 1 mg/ mL konsantrasyonda verilir.  
 
Yardımcı tedavi:  
Bu rejimin, semptomların ortaya çıkmasından sonraki ilk 24 saat içinde eş  zamanlı heparin  
veya asetilsalisilik asit gibi platelet agregasyon inhibitörleri ile birlikte uygulanmasının 
güvenlilik ve etkililiği yeterince araştırılmamıştır. Bu nedenle, hemorajik riskin artmasına bağlı olarak, ACTILYSE tedavisinden sonraki ilk 24 saat içinde hepari n veya asetilsalisilik 
asit gibi platelet agregasyon inhibitörlerinin uygulanmasından kaçınılmalıdır. Eğer başka endikasyonlar nedeniyle heparin kullanılması gerekiyorsa (örneğin, derin ven trombozunun önlenmesi), deri altına uygulanan günlük doz 10.000 Ul uslararası Ünite'yi aşmamalıdır.  
 
Uygulama şekli  
Sulandırılarak hazırlanmış çözelti intravenöz yoldan uygulanmalı ve hazırlanan çözelti derhal  kullanılmalıdır.  
 
2 mg’lik alteplaz flakonları bu endikasyon kullanımı için endike değildir. 
 
Pediyatrik popülasyon 
ACTILYSE' in çocuklarda ve ergenlerde kullanımı hakkında sınırlı deneyim vardır. ACTILYSE'in çocuklar ve 16 yaşından küçük ergenlerde akut inme tedavisinde kullanılması kontrendikedir (Bkz. KÜB, Bölüm. 4.3). 16- 17 yaşındaki ergenler için doz, yetişkinlerinki 
ile aynıdır (Önceden uygulanması gereken görüntüleme teknikleri ile ilgili öneriler için Bkz. KÜB, Bölüm 4.4.). 
 
≥16 yaşındaki ergenler, uygun tekniklerle yapılacak görüntüleme ile inmeyi taklit eden durumlar elimine edildikten ve nörolojik sorunla ilişkili arteriyel tıkama teyit edildikten sonra, ürün bilgilerinde yetişkinler için verilen talimatlara  göre tedavi edilir. 