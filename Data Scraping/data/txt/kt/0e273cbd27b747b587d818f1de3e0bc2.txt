 
1/8 
 KULLANMA TALİMATI  
 
SEFAZOL  1 g IM enjektabl toz içeren flakon  
Kas içine uygulanır.  
 
 Etkin madde:  Her flakon da 1000 mg sefazolin (sodyum olarak)  bulunur.   
 Yardımcı maddeler: Lidokain hidroklorür, enjeksiyonluk su  
 
 
Bu ilacı kullanmaya başlamadan önce bu KU LLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun  dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. SEFAZOL  nedir ve ne için kullanılır?  
2. SEFAZOL’u  kullanmadan önce dikkat edilmesi gerekenler  
3. SEFAZOL  nasıl kullanılır?  
4. Olası yan etkiler nelerdir?  
5. SEFAZOL ’un saklanması  
 
Başlıkları ye r almaktadır.  
 
1. SEFAZOL  nedir ve ne için kullanılır?  
SEFAZOL  bir antibiyotiktir. Her flakon 1000 mg sefazolin (sodyum olarak) içerir.  1000 mg 
sefazolin (sodyum olarak) içeren 1 flakon ve 20.0 mg  lidokain hidroklorür  ve 4.0 ml 
enjeksiyonluk su  içeren  1 çözü cü ampul bulunan ambalajlarda sunulmaktadır.  
 
SEFAZOL , duyarlı mikroorganizmaların yol açtığı aşağıdaki enfeksiyonların (iltihap  
oluşturan mikrobik hastalık) tedavisinde kullanılır:  
 Solunum yolu enfeksiyonları  
 İdrar yolu enfeksiyonları  
 Deri ve yumuşak doku  enfeksiyonları  
 Safra yolu enfeksiyonları  
 Kemik ve eklem enfeksiyonları  
 Genital (cinsel organlar) enfeksiyonlar  
 Septisemi (kanda bakteri bulunması)  
 Endokardit (kalp zarının iltihabı)  
 Perioperatif profilaksi (ameliyat öncesi koruma önlemleri için)  
 
  
2/8 
 2.  SEFAZOL ’i kullanmadan önce dikkat edilmesi gerekenler  
SEFAZOL ’i aşağıdaki durumlarda KULLANMAYINIZ  
 Eğer,  
 Ürünün içerisinde bulunan etkin ya da yardımcı maddelerin herhangi birine karşı alerjiniz 
varsa,  
 Bazı tip lokal anesteziklere (ağrı hissedilmemesini sağ layan ilaç) karşı aşırı duyarlılığınız 
varsa,  
 Kalp bloğu denilen bir kalp hastalığınız varsa,  
 Bazı antibiyotiklere (sefazolin, sefalosporin, penisilin veya betalaktam antibiyotikler gibi) 
alerjiniz varsa. Bu gibi durumlarda acil tıbbi müdah ale gerekebilir.  
 İlaç tedavisi sırasında ishal olursanız, (psödomembranöz kolite -bir tür kalın  bağırsak 
iltihabı - neden olabilir.)  
 Bir aylıktan küçük bebeklerde kullanmayınız.  
 
SEFAZOL ’u aşağıdaki durumlarda DİKKATLİ KULLANINIZ  
 
Eğer,  
 Antibiyotik ilaç tedaviniz uzun sür düyse,  
 Böbrek fonksiyonlarınızdaki azalma sonucunda idrar miktarınız azaldıysa daha  dikkatli ve 
düşük dozlarda kullanmalısınız. Yüksek dozlarda nöbetlere (kasılmalara)  neden olabilir.  
 Kolit (bağırsak iltihabı) veya mide -bağırsak problemleriniz varsa.  
 Kanı sulandırmak için bir ilaç alıyorsanız,  
 K vitamini alıyorsanız,  
 Sizde idrarda glukoz arama tetkikleri yapılıyorsa,  
 Ailevi veya kişisel döküntü ve kurdeşen hikayeniz varsa.   
Bu uyarılar geçmişteki herhangi bir dönemde dahi olsa sizin için geçerliys e lütfen 
doktorunuza danışınız.  
 
SEFAZOL ’un yiyecek ve içecek ile kullanılması  
Uygulama yöntemi açısından yiyecek ve içeceklerle etkileşim i yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebelikte zorunlu olmadıkça kullanılmamalı dır. Doktorunuz bu ilacı kullanıp 
kullanamayacağınızı size bildirecektir.   
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Sefazolin  anne sütüne düşük miktarda geçer. Bu nedenle, emziren anneler bu ilacı 
kullanmamalı veya emzirmeyi durdurmalıdır.  
 
  
3/8 
 Araç ve makine kullanımı  
İlacın ar aç veya makine kullanımı üzerinde bilinen bir etkisi yoktur.  
 
SEFAZOL ’in içeriğinde bulunan bazı yardımcı  maddeler hakkında önemli bilgiler  
SEFAZOL  her dozunda 50.21 mg (2.21 mmol) sodyum içerir. Bu durum, kontrollü sodyum 
diyetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Probenesid denilen ilaçla birlikte kullan ılması durumunda ilacınızın böbreklerden atılım ı 
azalarak, ilacın kan düzeylerinin daha yüksek olmasına ve daha uzun süre devam etmesine yol 
açar. İstenmeyen etkiler artabilir.  
Kanı sulandıran bir ilaç (varfarin) ile birlikte kullanıldığında etkisini artır abilir.  
İdrar atılımını artıran (diüretik) bir ilaçla birlikte kullanıldığında, böbrek bozukluğu 
şiddetlenebilir.  
Bazı aşılarla (tifo, BCG gibi) birlikte kullanımı aşının etkisini azaltabilir.  
 
İdrarda yapılan şeker (glukoz arama) testlerinde yalancı pozit if reaksiyona neden olabilir.  
 
Coombs denilen testte pozitif sonuçlara yol açabilir. Doğumdan önce annelerine sefalosporin 
uygulanan yeni doğanlarda da Coombs testinde pozitiflik görülebilir.  Laboratuvar testi 
yaptıracağınız zaman doktorunuza bu ilacı kull andığınızı söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3.  SEFAZOL  nasıl kullanılır?  
 Uygun kullanım ve doz/uygul ama sıklığı için talimatlar:  
Bu ürün yalnızca kas içi yoldan doktorunuz tarafından size uygulanacaktır. Yalnızca çözücü 
olarak su içeren SEFAZOL  damar içi yoldan uygulanabilir. Bu ürün, lidokain hidroklorür 
kullanılarak hazırlandığından, asla damar içi yol dan verilmemelidir.  
 
Erişkinler  
Enfeksiyonun türü  Doz Uygulama sıklığı  
Orta-ağır enfeksiyonlar  500 mg – 1 gram  6-8 saatte bir  
Duyarlı gram pozitif bakterilerin  
yol açtığı hafif enfeksiyonlar  250-500 mg  8 saatte bir  
Akut, komplikasyonsuz idrar yolu 
enfeksiyonları  1 gram  12 saatte bir  
Pnömokoksik pnömoni (bir tür 
akciğer iltihabı)  500 mg  12 saatte bir  
Ağır, hayatı tehdit eden 
enfeksiyonlar (endokardit, 
septisemi gibi)*  1 gram – 1.5 gram  6 saatte bir  
*Nadir durumlarda günde 12 grama kadar kullanılmıştır .  
 
 
  
4/8 
 Operasyon sırasında veya koruyucu amaçlı kullanım:  
Riskli cerrahi girişimlerde ameliyat sonrası enfeksiyonları önlemek için aşağıda belirtilen 
dozlarda doktorunuz tarafından uygulanır:  
 
a. Ameliyat başlamadan ½ -1 saat önce, 1 gram uygulanır.  
b. Uzun süreli cerrahi girişimlerde (örneğin 2 saat ya da daha uzun), ameliyat sırasında 500 
mg-1 gram uygulanır (uygulama cerrahi girişimin süresine göre ayarlanır).  
c. Ameliyattan sonra 24 saat süreyle her 6 -8 saatte bir, 500 mg -1 gram uygulanır.  
 
Operasyon önce si dozun ameliyat başlangıcından tam 1/2 saat – 1 saat önce verilmesi 
önemlidir. Ayrıca, SEFAZOL  gerekirse enfektif mikroorganizmalara en çok maruz kalınacak 
anlarda yeterli antibiyotik düzeyi sağlamak için ameliyat sırasında uygun aralıklarla 
uygulanır.  
Açık kalp ameliyatı ve protez takılması gibi enfeksiyon oluşmasının ciddi bir sorun 
oluşturabileceği cerrahi girişimlerde, koruyucu tedaviye operasyondan sonra 3 -5 gün boyunca 
devam edilebilir.  
 
 Uygulama yolu ve metodu:  
Dozaj ve uygulama yolu, yaşınız ve vü cut ağırlığınız, enfeksiyonun türü ve enfeksiyona yol 
açan organizmanın duyarlılığı göz önüne alınarak doktorunuz tarafından belirlenir.  
  
 Deği şik yaş  grupları:  
Çocuklarda kullanım ı:  
Çocuklarda hafif ve orta şiddetteki enfeksiyonların çoğunda günde toplam  25-50 mg/kg’lık 
doz etkilidir. Doktorunuz bu dozu üç ya da dört eşit doza bölerek uygular. Ağır 
enfeksiyonlarda doktorunuz günlük toplam dozu 100 mg/kg’a yükseltilebilir. Yeni doğan ve 
bir aylıktan küçük bebeklerde etkililiği ve güvenliliği henüz gösteril mediğinden, kullanılması 
önerilmez.  
Çocuklara aşağıdaki tabloda belirtilen dozlarda verilir.  
 
50 mg/kg/gün  
Vücut ağırlığı  8 saatte bir ortalama doz  6 saatte bir ortalama doz  
4.5 kg  75 mg  55 mg  
9.0 kg  150 mg  110 mg  
13.6 kg  225 mg  170 mg  
18.1 kg  300 mg  225 mg  
22.7 kg  375 mg  285 mg  
 
25 mg/kg/gün  
Vücut ağırlığı  8 saatte bir ortalama doz  6 saatte bir ortalama doz  
4.5 kg  40 mg  30 mg  
9.0 kg  75 mg  55 mg  
13.6 kg  115 mg  85 mg  
18.1 kg  150 mg  115 mg  
22.7 kg  190 mg  140 mg  
 
 
  
5/8 
  
Böbrek yetmezliği olan çocuk h astalarda doz  
Öncelikle doktorunuz ilk dozu normal günlük dozda uygulayacaktır. Çocuğunuzda hafif -orta 
arasındaki şiddette böbrek yetmezliği varsa doktorunuz normal günlük dozun %60’ını  ikiye 
bölerek 12 saatte bir uygulayacaktır. Çocuğunuzda orta şiddette böbrek yetmezliği  varsa 
doktorunuz normal günlük dozun %25’ini ikiye bölerek 12 saatte bir uygulayacaktır.  
Çocuğunuzda ağır böbrek yetmezliği varsa doktorunuz normal günlük dozun %10’unu  24 saat 
aralıklarla uygulayacaktır.  
 
Yaşlılarda kullanım ı: 
Doktorunuz klinik gözlemlere dayanarak, yaşınıza göre dozunuzu ayarlayacaktır.  
 
 Özel kullanım durumları:  
Böbrek  yetmezliği : 
Böbrek yetmezliğiniz varsa doktorunuz ilk olarak normal günlük dozu vere cektir. Daha sonra 
böbrek (kreatin klerensi) ölçümlerinizin sonuçlarına göre dozunuzu ayarlayacaktır.  
Kreatinin klerensiniz 55 ml/dakika ya da daha yüksekse veya serum kreatininiz 1.5 mg/dl ya 
da daha az ise doz ayarlamasına gerek yoktur. Kreatinin klerens iniz, 35 -54 ml/dakika ya da 
serum kreatininiz 1.6 -3.0 mg/dl ise de tam doz uygulanabilir, ancak dozlar en az 8 saatlik 
aralıklarla size uygulanacaktır. Kreatinin klerensiniz 11 -34 ml/dakika ya da serum kreatininiz 
3.1-4.5 mg/dl ise normal dozun yarısı 12 s aatte bir size uygulanacaktır. Kreatinin klerensiniz 
10 ml/dakika ya da daha düşük ise veya serum kreatininiz 4.6 mg/dl ya da daha yüksek ise, 
normal dozun yarısı 18 -24 saatlik aralarla size verilecektir.  
 
Karaciğer yetmezliği  
Tedaviniz sırasında karaciğer le ilgili yan etkiler görülürse doktorunuz tedaviyi kesebilir.  
 
Eğer SEFAZOL ’un etkisinin çok güçlü veya zayıf olduğuna dair bir izlenimiz var ise 
doktorunuz veya eczacınız ile konuşunuz.  
 
Kullanmanız gerekenden fazla SEFAZOL  kullandıysanız:  
Doktorunuzun s ize verdiği dozu aşmayınız.  
 
SEFAZOL’de n kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
SEFAZOL ’u kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygul ama zamanı için doktorunuzun talimatlarına uymanız önemlidir.  
 
Unutulan dozları dengelemek için çift doz almayınız.  
 
SEFAZOL  ile tedavi sonlandırıldığında ki oluşabilecek etkiler  
Tedavinizi doktorunuza bildirmeden, kendi kendinize sonlandırmayınız . 
 
 
 
 
  
6/8 
 4.  Olası yan etkiler nelerdir?  
Tüm ilaçlar gibi, SEFAZOL ’un içeriğinde bulunan maddelere duyarlı olan kişilerde yan 
etkiler olabilir.  
 
Yaygın yan etkiler (her 100 kişiden 1 ila 10 kişinin yaşama olasılığı bulunan yan etkiler):  
 Karaciğer enzimlerinde yükselm e (AST, ALT ya da ALP artışı)  
 Ciltte döküntü, kurdeşen, cilt kızarıklığı,  
 Kanda granüler lökositlerin (bir tür akyuvar) normalden az sayıda bulunma durumu 
(granülositopeni), kanda eozinofil (bir tür alerji hücresi) sayısında artış (eozinofili),  
 Kan üre azo tu artışı,  
 Bulantı, kusma.  
 
Seyrek yan etkiler (her 10.000 kişiden 1 ila 10 kişinin yaşama olasılığı bulunan yan etkiler):  
 
 Şok (Kötü hissetme, ağız boşluğunda rahatsızlık, hırıltılı solunum, dışkı yapma isteği, 
kulak çınlaması, ya da terleme),  
 Aşırı duyar lılık reaksiyonları (nefes darlığı, yaygın ani ateş basması, alerji sonucu yüz ve 
boğazda şişme, kurdeşen vb.),  
 Pansitopeni (kanda her türdeki hücrelerin sayıca azalması), agranülositoz (bir tür 
akyuvarın sayısının artması) (Başlangıç belirtileri: ateş, bo ğaz ağrısı, baş ağrısı, halsizlik), 
hemolitik anemi (kansızlık) (Başlangıç belirtileri: ateş, kanlı idrar, kansızlık belirtileri vb.) 
ya da trombositopeni (kan pulcuklarında azalma) (Başlangıç belirtileri: deri altında nokta 
şeklinde veya daha büyük kanama lar vb.),  
 Sarılık,  
 Ciddi böbrek bozukluğu (akut böbrek yetmezliği gibi),  
 Ciddi kolit (bir tür kalın bağırsak iltihabı) Belirtiler: Karın ağrısı ya da sıklaşan ishal,  
 Ciltte ve göz çevresinde kan oturması, şişlik ve kızarıklık ile seyreden iltihap (Stevens -
Johnson sendromu) ya da ciltte yaygın kabarık kanamalar (Lyell sendromu) Belirtiler: 
Ateş, baş ağrısı, artralji (eklem ağrısı), ciltte ya da ağız içinde kızarıklık/kabarıklık ya da 
ciltte gergin his/yanma duygusu/ağrısı,  
 Zatürre (İnterstisyel pnömoni ya da  PIE sendromu) Belirtiler: Ateş, öksürük, nefes  almada 
güçlük, anormal akciğer röntgeni ve eozinofili (bir tür alerji hücre sayısında  artış) ile 
görülür,  
 Kaşıntı, ateş, şişlik,  
 Kan kreatinininde artış (böbrek fonksiyonlarını gösteren bir kan tahlili),  
 İştahsızlık, diyare,  
 Ağız içinde iltihap, mantar enfeksiyonu,  
 K vitamini eksikliği (kanama eğilimi), B vitamini eksikliği (ağız içi ve dilde yaralar,  
iştahsızlık veya sinir iltihabı),  
 Baş ağrısı, sersemlik, genel yorgunluk.  
 
Bilinmiyor (Eldeki verilerden harek etle tahmin edilemiyor)  
 Böbrek yetmezliği olan hastalara yüksek dozlarda verildiğinde havale gibi merkezi  sinir 
sistemi belirtileri ortaya çıkabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya ec zacınızı bilgilendiriniz.  
 
  
7/8 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirere k kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.  SEFAZOL ’in saklanması  
SEFAZOL ’u çocukların göremeyeceği, erişemeyeceği yerlerde ve ambalajında saklayınız.  
25ºC’nin altında ki oda sıcaklığınd a saklayınız.  
 
SEFAZOL, uygun şekilde sulandırıldıktan sonra oda sıcaklığında 24 saat, buzdolabında 
(5ºC’de) 10 gün süreyle saklanabilir.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SEFAZOL ’i kullanmayınız.  
 
 
 
Ruhsat sahibi:  Mustafa Nevzat İlaç San. A.Ş.  
   Pak İş Merkezi, Prof. Dr. Bülent Tarcan Sok. No:5/1  
34349 Gayrettepe, İstanbul  
 
  
Üretim yeri:   Mustafa Nevzat İlaç San. A.Ş.  
   Sanayi Cad. No:13  
34196 Yenibosna/Bahçelievler/İstanbul  
 
 
 
Bu kullanma ta limatı  ../.. /....  tarihinde onaylanmıştır.  
  
8/8 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ  İÇİNDİR.  
 
Parenteral Solüsyonun Hazırlanması ve Uygulama  
Parenteral yoldan kullanılacak ilaçlar, rekonstitüsyondan sonra iyice çalkalanmalı ve 
uygulanm adan önce gözle incelenerek partikül içermediğinden emin olunmalıdır. Hazırlanan 
çözeltide partikül bulunuyorsa kullanılmamalıdır. SEFAZOL , aşağıda belirtildiği şekilde 
hazırlandığında, 25°C altında oda sıcaklığında 24 saat, buzdolabında ( 5°C) 10 gün sürey le 
stabildir. Hazırlanan çözeltinin renginde, etkisinde herhangi bir değişiklik olmaksızın, açık 
sarıdan sarıya kadar değişiklik gösterebilir.  
 
İntramüsküler uygulama  
SEFAZOL  1 g IM flakon, intramüsküler enjeksiyon amacıyla hazırlanırken ambalajda 
bulunan 4 ml %0.5 lidokain hidroklorür solüsyonu ya da en az 3 ml enjeksiyonluk su içinde 
eritilmelidir. Hazırlanan çözelti büyük bir kas kitlesi (örn: kalça) içine enjekte edilmelidir.  
 
İntravenöz uygulama  
Lidokain hidroklorür kullanılarak hazırlanan çözeltiler a sla intravenöz yoldan 
kullanılmamalıdır.  
 
İntravenöz enjeksiyon  
SEFAZOL 1 g , intravenöz uygulama amacıyla hazırlanırken, en az 3 ml enjeksiyonluk su, ya 
da %0.9 sodyum klorür solüsyonu veya  %5 dekstroz solüsyonu içinde çözülmelidir . 
Hazırlanan çözelti, doğ rudan ven içine ya da parenteral sıvı tedavisi gören hastalarda lateks 
tüp aracılığıyla yavaş olarak (3 -5 dakika) enjekte edilebilir.  
 
İntravenöz infüzyon  
SEFAZOL 1 g , intravenöz enjeksiyon bölümünde belirtildiği şekilde hazırlandıktan sonra, 
aşağıdaki sol üsyonlardan herhangi biri ile 50 -100 ml’lik bir hacimde seyreltilerek aralıklı ya 
da sürekli infüzyon seklinde uygulanabilir:  
%0.9 sodyum klorür  
%5 dekstroz laktatlı ringer  
%5 dekstroz + %0.9 sodyum klorür  
%5 dekstroz + %0.45 sodyum klorür  
%5 dekstroz + %0 .2 sodyum klorür  
Laktatlı ringer  
Ringer solüsyonu  
%5 sodyum bikarbonat solüsyonu  
 
 