KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLAMOKS® ES 600 mg/42.9 mg oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 mL’de:
600 mg amoksisiline eşdeğer 671,9 mg amoksisilin trihidrat (buzağı kaynaklı) ve 42,9 mg
klavulanik aside eşdeğer 53,49 mg potasyum klavulanat içerir.
Yardımcı maddeler:
Her 5 mL’de:
Aspartam (E951) ………………………………………………6,25 mg
Granül pudra şekeri (Sukroz)………………………………..218,07 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon hazırlamak için kuru toz.
Krem-beyaz renkli, ahududu kokulu homojen toz karışımı.
4. KLİNİK ÖZELLİKLER
4.1 Terapötik endikasyonlar
KLAMOKS ES, lokal resmi antibiyotik reçeteleme kılavuzları ve duyarlılık verilerine uygun
olarak kullanılmalıdır.
KLAMOKS ES, pediyatrik hastalarda KLAMOKS ES’e duyarlı organizmaların yol açtığı
bakteriyel enfeksiyonların kısa süreli tedavisinde endikedir.
• Üst solunum yolu enfeksiyonları (KBB dahil); örneğin: Streptococcus pneumoniae
(penisilin MİK ≤ 4 mcg/mL), Haemophilus influenzae# ve Moraxella catarrhalis#’ten
kaynaklanan, nükseden veya kronik ortakulak iltihabı. Böyle hastalar çoğunlukla önceki 3 ay
içinde akut orta kulak iltihabı için antibiyotik tedavisi almış, 2 yaşında ve daha küçük olan veya
kreşe giden hastalardır.
• Tipik olarak Streptococcus pneumoniae, Haemophilus influenzae#, Moraxella catarrhalis#
ve Streptococcus pyogenes’in neden olduğu tonsillo-farenjit ve sinüzit.
• Alt solunum yolu enfeksiyonları; örneğin tipik olarak Streptococcus pneumoniae,
Haemophilus influenzae# ve Moraxella catarrhalis#’in neden olduğu lobar pnömoni ve
bronkopnömoni.
KES600/42,9-240229P15
Sayfa 1• Tipik olarak Staphylococcus aureus# ve Streptococcus pyogenes’in neden olduğu deri ve
yumuşak doku enfeksiyonları.
#Bu bakteri türlerinin bazı üyeleri, amoksisiline duyarsız hale gelmelerini sağlayan beta-
laktamaz üretirler (bk. Bölüm 5.1).
KLAMOKS ES’e duyarlılık, coğrafya ve zamana göre değişecektir. Mevcut ise lokal duyarlılık
verilerine danışılmalı ve gerektiğinde mikrobiyolojik örnekleme ve duyarlılık testleri
yapılmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen KLAMOKS ES dozu, 10 gün boyunca, 12 saat arayla, ikiye bölünmüş doz halinde
verilen 90/6,4 mg/kg/gün’dür (aşağıdaki tabloya bakınız). Ağırlığı 40 kg’ın üzerinde olan
pediyatrik hastalar veya yetişkinler üzerinde herhangi bir deneyim yoktur. 3 aylıktan küçük
çocuklarda KLAMOKS ES ile ilgili klinik veri bulunmamaktadır.
Vücut Ağırlığı (kg) 90/6,4 mg/kg/gün dozajını sağlayan KLAMOKS ES miktarı
8 Günde iki kez 3 mL
12 Günde iki kez 4,5 mL
16 Günde iki kez 6 mL
20 Günde iki kez 7,5 mL
24 Günde iki kez 9 mL
28 Günde iki kez 10,5 mL
32 Günde iki kez 12 mL
36 Günde iki kez 13,5 mL
KLAMOKS ES 600 mg/42.9 mg oral süspansiyon hazırlamak için kuru toz diğer amoksisilin-
klavulanat süspansiyonlarıyla aynı miktarda klavulanik asit (potasyum tuzu olarak) içermez.
KLAMOKS ES 600 mg/42.9 mg oral süspansiyon hazırlamak için kuru toz, her 5mL’de 42,9
mg klavulanik asit içerirken, KLAMOKS BID 200/28 mg Oral Süspansiyon hazırlamak için
kuru toz her 5 mL’de 28,5 mg klavulanik asit, KLAMOKS BID Fort 400/57 mg Oral
Süspansiyon hazırlamak için kuru toz ise her 5 mL’de 57 mg klavulanik asit içerir. Bu nedenle,
KLAMOKS BID 200/28 mg Oral Süspansiyon hazırlamak için kuru toz ve KLAMOKS BID
Fort 400/57 mg Oral Süspansiyon hazırlamak için kuru toz, KLAMOKS ES 600 mg/42.9 mg
oral süspansiyon hazırlamak için kuru toz yerine kullanılmamalıdır, çünkü bu ürünler
birbirlerinin yerine kullanılamaz.
Uygulama şekli:
Gastrointestinal intoleransı en aza indirmek için KLAMOKS ES yemekle birlikte alınmalıdır.
Tedavi, gözden geçirilmeden 14 günden fazla uzatılmamalıdır.
Tedavi parenteral olarak başlatılıp bir oral preparat ile sürdürülebilir.
Kullanmadan önce oral süspansiyon iyice çalkalanmalıdır.
KES600/42,9-240229P15
Sayfa 2Özel popülasyonlara ilişkin ek bilgiler:
Böbrek/Karaciğer yetmezliği: Kreatinin klerensi 30 mL/dk veya üzerinde olan çocuklarda
doz ayarlamasına gerek yoktur. Kreatinin klerensi 30 mL/dk altında olan çocuklarda
KLAMOKS ES kullanımı tavsiye edilmemektedir.
Karaciğer yetmezliğinde doz dikkatli bir şekilde ayarlanmalıdır; karaciğer fonksiyonları
düzenli aralıklarla izlenmelidir. Doz önerisinde bulunmaya temel teşkil edecek yeterli veri
bulunmamaktadır.
Pediyatrik popülasyon: Yukarıda belirtilen pozoloji/uygulama sıklığı ve süresi bilgileri
pediatrik popülasyon için geçerlidir.
Geriyatrik popülasyon: Uygulanabilir değildir.
4.3 Kontrendikasyonlar
Etkin maddelere, penisilinlerden herhangi birine ya da bölüm 6.1’de listelenen yardımcı
maddelerin herhangi birine aşırı duyarlılığı olanlarda kontrendikedir.
KLAMOKS ES, diğer beta-laktam ajanlara karşı (ör. sefalosporin, karbapenem veya
monobaktam) aşırı duyarlılık hikayesi (ör. anafilaksi) olan hastalarda kontrendikedir.
KLAMOKS ES, amoksisilin/klavulanik asit ile ilişkili sarılık/karaciğer fonksiyon bozukluğu
geçmişi olan hastalarda kontrendikedir (bk. Bölüm 4.8).
4.4 Özel kullanım uyarıları ve önlemleri
KLAMOKS ES ile tedaviye başlanmadan önce geçmişinde penisilin, sefalosporin ve diğer
beta-laktam ajanlara karşı aşırı duyarlılık hikayesinin varlığı dikkatlice sorgulanmalıdır (bk.
Bölüm 4.3 ve 4.8).
Penisilin tedavisi alan hastalarda ciddi ve bazen ölümcül aşırı duyarlılık reaksiyonları
(anafilaktoid ve şiddetli kutanöz advers reaksiyonlar dahil) bildirilmiştir. Aşırı duyarlılık
reaksiyonları, miyokard enfarktüsü ile sonuçlanabilecek ciddi bir alerjik reaksiyon olan Kounis
sendromuna da ilerleyebilir (bk. Bölüm 4.8). Bu reaksiyonların geçmişinde penisiline karşı aşırı
duyarlılık hikayesi olan ve atopik bireylerde görülmesi daha olasıdır. İlaca bağlı enterokolit
sendromu (DIES) çoğunlukla amoksisilin/klavulanik asit alan çocuklarda bildirilmiştir (bk.
Bölüm 4.8). DIES, alerjik deri veya solunum semptomlarının yokluğunda, başlıca semptomu
uzun süreli kusma (ilaç uygulamasından 1-4 saat sonra) olan alerjik bir reaksiyondur. Diğer
semptomlar karın ağrısı, diyare, hipotansiyon veya nötrofili ile birlikte lökositozdan oluşabilir.
Şoka kadar ilerleyen ciddi vakalar görülmüştür. Alerjik bir reaksiyon meydana gelmesi halinde,
KLAMOKS ES tedavisi kesilmeli ve uygun alternatif tedaviye başlanmalıdır.
Bir enfeksiyonunun amoksisiline duyarlı organizma/organizmalara bağlı olduğu kanıtlanırsa,
resmi kılavuzlara göre amoksisilin/klavulanik asitten amoksisiline geçiş göz önünde
bulundurulmalıdır.
KES600/42,9-240229P15
Sayfa 3Böbrek fonksiyonunda bozukluk olan veya yüksek dozlar alan hastalarda konvülsiyonlar
görülebilir (bk. Bölüm 4.8).
Amoksisilin kullanımını takiben görülen kızamık benzeri döküntü enfeksiyöz mononükleoz ile
ilişkili olabileceğinden eğer enfeksiyöz mononükleoza ilişkin bir şüphe var ise KLAMOKS ES
tedavisinden kaçınılmalıdır.
Amoksisilin ile tedavi sırasında eşzamanlı allopurinol kullanımı alerjik deri reaksiyonları
olasılığını artırabilir.
Uzun süreli kullanım bazen duyarlı olmayan organizmaların aşırı üremesi ile sonuçlanabilir.
Tedavinin başında püstüllerle birlikte ateşli bir genel eritemin oluşması akut jeneralize
eksantematöz püstülozun (AGEP) bir semptomu olabilir (bk. Bölüm 4.8). Bu reaksiyon
KLAMOKS ES’in bırakılmasını gerektirir ve daha sonraki amoksisilin kullanımı kontrendike
hale gelir.
Amoksisilin/klavulanik asit karaciğer fonksiyon bozukluğu bulgusu olan hastalarda dikkatle
kullanılmalıdır (bk. Bölüm 4.2, 4.3 ve 4.8).
Karaciğer olayları daha çok erkeklerde ve yaşlı hastalarda bildirilmiştir ve uzun süreli tedaviyle
ilişkili olabilir. Bu olaylar çocuklarda nadiren bildirilmiştir. Tüm popülasyonlarda belirti ve
semptomlar, genellikle tedavi sırasında ya da tedaviden kısa süre sonra ortaya çıkar ancak bazı
olgularda tedavinin kesilmesinin ardından birkaç haftaya kadar belirgin hale gelmeyebilir.
Bunlar genellikle geri dönüşlüdür. Hepatik olaylar ciddi olabilir ve son derece nadir koşullarda
ölümler bildirilmiştir. Bunlar hemen her zaman altta yatan ciddi hastalığı olanlarda ya da
eşzamanlı olarak karaciğer üzerinde etkili olma potansiyeli bilinen ilaçları kullananlarda
meydana gelmiştir (bk. Bölüm 4.8).
Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir
ve şiddeti, hafiften yaşamı tehdit edici boyuta kadar uzanabilir (bk. Bölüm 4.8). Bu sebeple,
herhangi bir antibiyotik tedavisi sırasında veya sonrasında ishal olan hastalarda bu teşhisin
değerlendirilmesi önemlidir. Antibiyotiğe bağlı kolit gözlendiğinde, amoksisilin/klavulanik asit
tedavisi derhal kesilmeli, bir doktor tarafından değerlendirilmeli ve uygun tedavi
başlatılmalıdır. Bu durumda anti-peristaltik ilaçlar kontrendikedir.
Uzun süreli tedavi sırasında böbrek, karaciğer fonksiyonları ve hematopoetik fonksiyonlar dahil
olmak üzere organ sistemi fonksiyonlarının periyodik olarak değerlendirilmesi tavsiye edilir.
Amoksisilin/klavulanik asit alan hastalarda protrombin zamanında uzama nadiren bildirilmiştir.
Antikoagülanlar ile birlikte reçete edildiğinde uygun şekilde izlenmesi gereklidir. İstenilen
antikoagülasyon düzeyini sürdürebilmek için oral antikoagülan dozunda ayarlama yapılması
gerekebilir (bk. Bölüm 4.5 ve 4.8).
Azalmış idrar çıkışı olan hastalarda, özellikle parenteral tedavide çok seyrek olarak kristalüri
(akut renal hasarı da içeren) görülmüştür. Yüksek doz amoksisilin tedavisi sırasında,
amoksisilin kristalüri olasılığını azaltmak için uygun miktarda sıvı alınması ve idrar miktarının
düzenlenmesi tavsiye edilebilir.
KES600/42,9-240229P15
Sayfa 4Mesane kateterleri olan hastalarda düzenli açıklık kontrolü sürdürülmelidir (bk. Bölüm 4.9).
Amoksisilinle tedavi sırasında idrarda glukozun arandığı testler yapıldığında, enzimatik glukoz
oksidaz yöntemleri kullanılmalıdır, çünkü enzimatik olmayan yöntemlerde yalancı pozitif
sonuçlar görülebilir.
KLAMOKS ES içindeki klavulanik asit varlığı, kırmızı hücre membranlarınca IgG ve
albüminin spesifik olmayan bağlanmasına neden olarak yalancı pozitif Coombs testine yol
açabilir.
Amoksisilin/klavulanik asit alan ve daha sonra Aspergillus enfeksiyonunun bulunmadığı
saptanan hastalarda Bio-Rad Laboratuarları Platelia Aspergillus EIA testi kullanıldığında
pozitif test sonuçları bildirilmiştir. Bio-Rad Laboratuarları Platelia Aspergillus EIA testi ile
Aspergillus-dışı polisakkaridler ve polifuranozlar arasında çapraz reaksiyonlar bildirilmiştir.
Bu nedenle amoksisilin/klavulanik asit alan hastalardaki pozitif test sonuçları dikkatli
yorumlanmalı ve başka tanı yöntemleriyle doğrulanmalıdır.
KLAMOKS ES aspartam içerir. Fenilketonürisi olan insanlar için zararlı olabilir.
Bu tıbbi ürün granül pudra şekeri (sukroz) içerdiğinden, nadir kalıtımsal fruktoz intoleransı,
glukoz-galaktoz malabsorpsiyon veya sukraz-izomaltaz yetmezliği problemi olan hastaların bu
ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Oral antikoagülanlar
Oral antikoagülanlar ve penisilin antibiyotikleri etkileşim raporları alınmaksızın uygulamada
yaygın olarak kullanılmıştır. Bununla birlikte literatürde asenokumarol veya varfarinle idame
ettirilen ve bir amoksisilin kürü reçete edilen hastalarda artmış uluslararası normalize oran
(INR) vakaları mevcuttur. Eşzamanlı uygulama gerekli ise, protrombin zamanı veya
uluslararası normalize oran (INR) amoksisilin ilavesi veya kesilmesi durumunda dikkatlice
izlenmelidir. Ayrıca, oral antikoagülanların dozunda ayarlamalar da gerekli olabilir (bk. Bölüm
4.4 ve 4.8).
Metotreksat
Penisilinler metotreksatın atılımını azaltabilir ve bu da toksisitede potansiyel bir artışa neden
olur.
Probenesid
Probenesid ile birlikte kullanımı önerilmemektedir. Probenesid amoksisilinin renal tübüler
sekresyonunu azaltır. Probenesidin KLAMOKS ES ile birlikte kullanımı amoksisilinin kan
seviyelerinin artışına ve kanda bulunma süresinin uzamasına neden olabilirken, klavulanatı
etkilemez.
Mikofenolat mofetil
Mikofenolat mofetil alan hastalarda, oral amoksisilin artı klavulanik asit başlatılmasını takiben
aktif metabolit mikofenolik asidin doz öncesi konsantrasyonunda yaklaşık %50’lik bir azalma
bildirilmiştir. Doz öncesi düzeydeki değişim, genel mikofenolik asit maruziyetindeki
KES600/42,9-240229P15
Sayfa 5değişimleri doğru şekilde temsil etmeyebilir. Bu nedenle, mikofenolat mofetil dozunda bir
değişiklik normalde klinik greft fonksiyon bozukluğu kanıtı yokluğunda gerekli olmayacaktır.
Öte yandan, kombinasyon sırasında ve antibiyotik tedavisinden kısa süre sonra yakın klinik
takip yürütülmelidir.
Allopurinol
Amoksisilin tedavisi sırasında allopurinol kullanımı alerjik cilt reaksiyonları olasılığını
artırabilir. Allopurinol ve KLAMOKS ES’in birlikte kullanımına ait veri yoktur.
Oral kontraseptifler
Diğer antibiyotiklerde de olduğu gibi KLAMOKS ES, bağırsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır.
Özel popülasyonlara ilişkin ek bilgiler
Etkileşim çalışması yapılmamıştır. Veri bulunmamaktadır.
Pediyatrik popülasyon:
Etkileşim çalışması yapılmamıştır. Yukarıda verilen bilgiler pediyatrik popülasyon için
geçerlidir.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi KLAMOKS ES, bağırsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır. Bu
nedenle tedavi süresince alternatif, etkili ve güvenilir bir doğum kontrol yöntemi
uygulanmalıdır.
Gebelik dönemi
Hayvan çalışmaları gebelik, embriyonal/fetal gelişim, doğum veya postnatal gelişim açısından
doğrudan ya da dolaylı zararlı etkilere işaret etmemektedir (bk. Bölüm 5.3). İnsanlarda gebelik
sırasında amoksisilin/klavulanik asit kullanımına ilişkin kısıtlı veriler artmış konjenital
malformasyonlar riskine işaret etmemektedir. Preterm, prematüre fetal membran rüptürü
görülen kadınlarda yürütülen tekli bir çalışmada, amoksisilin/klavulanik asit ile profilaktik
tedavinin neonatlarda artmış nekrotizan enterokolit riski ile ilişkili olabileceği bildirilmiştir.
Hekim tarafından zorunlu bulunmadıkça gebelik sırasında kullanımdan kaçınılmalıdır.
Gebe kadınlara verilirken dikkatli olunmalıdır.
Oral ve parenteral yolla verildiği hayvanlar (fare ve sıçanlara insanlarda uygulanan dozun 10
katı dozda) üzerinde yapılan reprodüktif çalışmalarda, KLAMOKS ES teratojenik etki
göstermemiştir.
KES600/42,9-240229P15
Sayfa 6Tüm ilaçlarda olduğu gibi, doktor tarafından gerekli görülmedikçe gebelik esnasında özellikle
gebeliğin ilk üç ayında kullanılmamalıdır.
Laktasyon
KLAMOKS ES’in iki etkin maddesi de anne sütüne geçer (klavulanik asidin anne sütü alan süt
çocukları üzerindeki etkisi ile ilgili herhangi bir bilgi yoktur). Dolayısıyla anne sütüyle beslenen
süt çocuklarında ishal ve mukoz mebranlarda mantar enfeksiyonu olasılığı vardır, bu nedenle
emzirmenin kesilmesi gerekebilir. Sensitizasyon olasılığı göz önüne alınmalıdır. Emzirme
döneminde amoksisilin/klavulanik asit sadece tedaviyi uygulayan hekimin fayda/risk
değerlendirmesinden sonra kullanılmalıdır.
Üreme yeteneği/Fertilite
1,200 mg/kg/güne varan oral dozlarda (vücut yüzey alanı temelinde maksimum yetişkin insan
dozunun 5.7 katı) amoksisilin/klavulanik asit kombinasyonunun, 2:1 oranında
amoksisilin:klavulanat formülasyonu ile doz uygulanan dozlanmış sıçanlarda fertilite ve üreme
performansı üzerinde etkisi olmadığı tespit edilmiştir.
4.7 Araç ve makine kullanımı üzerindeki etkiler
KLAMOKS ES’in araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek istenmeyen
etkiler (ör. alerjik reaksiyonlar, sersemlik hali, konvülsiyonlar) oluşabileceği ile ilgili
bilgilendirilmelidir (bk. Bölüm 4.8.).
4.8 İstenmeyen etkiler
En çok raporlanan istenmeyen etkiler diyare, bulantı ve kusmadır.
Amoksisilin/klavulanik asit ile yapılan klinik çalışmalardan ve pazarlama sonrası gözetimden
elde edilen ve MedDRA sistem organ sınıfına göre ayrılan advers ilaç reaksiyonları aşağıda
listelenmektedir.
İstenmeyen etkilerin meydana gelme sıklıklarına göre sınıflandırılması için aşağıdaki
terminolojiler kullanılmıştır:
Çok yaygın ≥ 1/10
Yaygın ≥ 1/100 ila < 1/10
Yaygın olmayan ≥ 1000 ila < 1/100
Seyrek ≥ 1/10.000 ila < 1/1000
Çok seyrek < 1/10.000
Bilinmiyor (mevcut verilerden hareketle tahmin edilemiyor)
Enfeksiyonlar ve enfestasyonlar
Yaygın: Mukokutanöz kandidiazis
Bilinmiyor: Duyarlı olmayan organizmaların aşırı çoğalması
Kan ve lenf sistemi hastalıkları
Seyrek: Geri dönüşümlü lökopeni (nötropeni dahil) ve trombositopeni
KES600/42,9-240229P15
Sayfa 7Bilinmiyor: Geri dönüşümlü agranülositoz, hemolitik anemi, kanama ve protrombin zamanında
uzama1
Bağışıklık sistemi hastalıkları
Bilinmiyor: Anjiyonörotik ödem9, anafilaksi9, serum hastalığı benzeri sendrom9, aşırı duyarlılık
vasküliti9
Sinir sistemi hastalıkları
Yaygın olmayan: Baş ağrısı, baş dönmesi
Bilinmiyor: Geri dönüşümlü hiperaktivite, konvülsiyonlar1, aseptik menenjit
Kalp hastalıkları
Bilinmiyor: Kounis sendromu
Gastrointestinal hastalıklar
Yaygın: Diyare, bulantı2, kusma
Yaygın olmayan: Sindirim güçlüğü
Bilinmiyor: Antibiyotiğe bağlı kolit3, ilaca bağlı enterokolit sendromu, akut pankreatit, siyah
tüylü dil (dildeki papillaların belirginleşip siyah renk alması), dişte renk değişikliği4
Hepato-bilier hastalıklar
Yaygın olmayan: AST ve/veya ALT5’da artış
Bilinmiyor: Hepatit6 ve kolestatik sarılık6
Hepatik olaylar daha çok erkeklerde ve yaşlı hastalarda bildirilmiştir ve uzun süreli tedaviyle
ilişkili olabilir. Bu olaylar çocuklarda nadiren bildirilmiştir.
Tüm popülasyonlarda belirti ve semptomlar, genellikle tedavi sırasında ya da tedaviden kısa
süre sonra ortaya çıkar ancak bazı olgularda tedavinin kesilmesinin ardından birkaç haftaya
kadar belirgin hale gelmeyebilir. Bunlar genellikle geri dönüşlüdür. Hepatik olaylar ciddi
olabilir ve son derece nadir koşullarda ölümler bildirilmiştir. Bunlar hemen her zaman altta
yatan ciddi hastalığı olanlarda ya da eşzamanlı olarak karaciğer üzerinde etkili olma potansiyeli
bilinen ilaçları kullananlarda meydana gelmiştir.
Deri ve deri altı doku hastalıkları7
Yaygın olmayan: Deride döküntü, kaşıntı, ürtiker
Seyrek: Eritema multiforme
Bilinmiyor: Stevens-Johnson sendromu, toksik epidermal nekrolizis, bülloz döküntülü
dermatit, akut generalize ekzantemöz püstüller (AGEP)1,eozinofili ve sistemik semptomların
eşlik ettiği ilaç reaksiyonu (DRESS), lineer IgA rahatsızlığı.
Böbrek ve idrar yolu hastalıkları:
KES600/42,9-240229P15
Sayfa 8Bilinmiyor: İnterstisyel nefrit, kristalüri (akul renal hasarı da içeren)8 (bk. Bölüm 4.9.)
1 bk. Bölüm 4.4
2 Bulantı çoğu kez daha yüksek oral dozlarla ilişkilendirilir. Gastrointestinal reaksiyonlar
belirginse, bunlar amoksisilin/klavulanik asit yemekle birlikte alınarak azaltılabilir.
3 Psödomembranöz kolit ve hemorajik kolit dahil (bk. Bölüm 4.4).
4 Çocuklarda çok nadir olarak yüzeysel dişte renk değişikliği bildirilmiştir. Genellikle fırçalama
ile giderilebildiğinden, iyi bir ağız hijyeni dişte renk değişimini önlemeye yardımcı olabilir.
5 Beta-laktam sınıfı antibiyotikler ile tedavi edilmiş hastalarda AST ve/veya ALT’de orta
düzeyde artış bildirilmekle birlikte bu bulguların anlamı bilinmemektedir.
6 Bu olaylar diğer penisilinler ve sefalosporinler ile not edilmiştir (bk. Bölüm 4.4).
7 Herhangi bir aşırı duyarlılık dermatit reaksiyonu meydana gelirse tedavi bırakılmalıdır (bk.
Bölüm 4.4).
8 bk. Bölüm 4.9
9 bk. Bölüm 4.3 ve 4.4
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99.
4.9 Doz aşımı ve tedavisi
Doz aşımı semptomları ve belirtileri
Gastrointestinal semptomlar ve sıvı ve elektrolit dengesi bozuklukları belirgin olabilir. Bazı
durumlarda böbrek yetmezliğine yol açan amoksisilin kristalürisi gözlenmiştir (bk. Bölüm 4.4).
Böbrek fonksiyonu bozulmuş hastalarda ve yüksek dozları alanlarda konvülsiyonlar meydana
gelebilir.
Amoksisilinin ağırlıklı olarak büyük dozlarının intravenöz uygulanmasından sonra mesane
kateterlerinde çöktüğü bildirilmiştir. Düzenli açıklık kontrolü sürdürülmelidir (bk. Bölüm 4.4).
İntoksikasyon tedavisi
Gastrointestinal semptomlar su/elektrolit dengesine dikkat edilerek semptomatik olarak tedavi
edilebilir.
Amoksisilin/klavulanik asit dolaşımdan hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Beta laktamaz inhibitörlerini de içeren penisilin kombinasyonları
ATC kodu: J01C R02
KES600/42,9-240229P15
Sayfa 9Etki mekanizması
Amoksisilin bakteriyel hücre duvarının bütünleyici bir yapısal bileşeni olan biyosentetik
bakteriyel peptidoglikan yolağındaki bir ya da daha fazla enzimi (sıklıkla penisilin bağlayan
proteinler, PBP’ler olarak adlandırılan) inhibe eden yarı sentetik bir penisilindir (beta-laktam
antibiyotik). Peptidoglikan sentezinin inhibisyonu genellikle hücre duvarının zayıflamasına yol
açar ki bunu genellikle hücre lizisi ve ölüm izler.
Amoksisilin dirençli bakterilerin ürettiği beta-laktamazlarla parçalanmaya duyarlıdır ve bu
nedenle tek başına amoksisilinin aktivite spektrumu bu enzimleri üreten organizmaları içermez.
Klavulanik asit yapısal olarak penisilinlerle ilişkili bir beta-laktamdır. Bazı beta-laktamaz
enzimlerini inaktive ederek amoksisilinin inaktivasyonunu önler. Tek başına klavulanik asit
klinik açıdan faydalı antibakteriyel etki göstermez.
Farmakokinetik/farmakodinamik ilişkisi
Minimum inhibe edici konsantrasyon üzerindeki süre (T>MİK) amoksisilin için ana etkililik
belirleyici etken olarak kabul edilir.
Direnç mekanizmaları
Amoksisilin/klavulanik aside direnç için başlıca iki mekanizma mevcuttur:
• Sınıf B, C ve D dahil kendileri klavulanik asit ile inhibe olmayan bakteriyel beta-laktamazlar
ile inaktivasyon.
• Hedef için antibakteriyel ajanın afinitesini azaltan, PBP’lerde değişiklik
Bakterilerin veya atım pompası mekanizmalarının geçirmezliği özellikle Gram-negatif
bakterilerde bakteriyel dirence neden olabilir veya katkıda bulunabilir.
Kesim noktaları
Amoksisilin/klavulanik asit için MİK kesim noktaları Avrupa Antimikrobiyal Duyarlılık
Testi(EUCAST) kesim noktalarıdır.
Organizma Duyarlılık Kesim Noktaları (mcg/mL)
Duyarlı ≤ Dirençli
Komplike olmayan üriner sistem
enfeksiyonlarında Enterobakterler 321 321
Staphylococcus spp.
Dipnotlara bakınız 2,3,4 Dipnotlara bakınız 2,3,4
Enterococcus spp.5
41,6 81,6
Streptokok grup A, B, C ve G7
Dipnotlara bakınız 8 Dipnotlara bakınız 8
7
Streptococcus pneumoniae 0,51 11
Viridans grubu streptokoklar7 Dipnotlara bakınız 9,10 Dipnotlara bakınız 9,10
Haemophilus influenzae 0,0011 21
Moraxella catarrhalis 11 11
KES600/42,9-240229P15
Sayfa 10Pasteurella multocida 11 11
Burkholderia pseudomallei 0,0011 81
Türlerle ilişkili olmayan kesim noktaları 21 81
KES600/42,9-240229P15
Sayfa 111 Duyarlılık testi amacına yönelik olarak, klavulanik asit konsantrasyonu 2 mg/L’ye sabitlenmiştir.
2 Çoğu S. aureus penisilinaz üretir ve bazıları metisiline dirençlidir. Her iki mekanizma da onları
benzilpenisilin, fenoksimetilpenisilin, ampisilin, amoksisilin, piperasilin ve tikarsiline dirençli
kılar. Testte benzilpenisilin ve sefoksitine duyarlı bulunan stafilokoklar, tüm penisilinlere duyarlı
olarak bildirilebilir. Benzilpenisiline dirençli ancak sefoksitine duyarlı olan stafilokoklar, beta-
laktamaz inhibitörü kombinasyonlarına, izoksazolilpenisilinlere (oksasilin, kloksasilin,
dikloksasilin ve flukloksasilin) ve nafsiline duyarlıdır. Oral olarak verilen ajanlar için, enfeksiyon
bölgesinde yeterli maruziyetin sağlanmasına özen gösterilmelidir. Sefoksitine dirençli olan
izolatlar tüm penisilinlere dirençlidir.
3 Stafilokokların çoğu penisilinaz üretirler ve bazıları metisiline dirençlidir. Her iki mekanizma da
onları benzilpenisilin, fenoksimetilpenisilin, ampisilin, amoksisilin, piperasilin ve tikarsiline
dirençli kılar. Güncel olarak hiçbir yöntem, tüm stafilokok türlerinde penisilinaz üretimini
güvenilir bir şekilde saptayamamaktadır, ancak yukarıda söz edildiği üzere gibi sefoksitin ile
metisilin direnci saptanabilir.
4 Ampisiline duyarlı S. saprophyticus mecA-negatiftir ve ampisilin, amoksisilin ve piperasiline
duyarlıdırlar (beta-laktamaz inhibitörlü veya bir beta-laktamaz inhibitörü olmadan).
5 Enterokoklardaki aminopenisilin kesim noktaları, intravenöz uygulamaya dayanmaktadır. Oral
uygulama sadece üriner sistem enfeksiyonlarında geçerlidir.
6 Ampisilin, amoksisilin ve piperasilin duyarlılığı (beta-laktamaz inhibitörlü veya bir beta-
laktamaz inhibitörü olmadan) çıkarımı ampisilin temel alınarak yapılabilir. Ampisiline direnç E.
faecalis'te yaygın değildir (MİK ile doğrulayın), ancak E. faecium'da yaygındır.
7 Beta-laktamaz inhibitörü eklenmesi ek klinik yarar sağlamaz.
8 Streptokok grup A, B, C ve G’nin penisiline duyarlılığı çıkarımında, benzilpenisiline duyarlılık
temel alınmaktadır (menenjit dışındaki endikasyonlarda) ancak streptokok grup B için
fenoksimetilpenisilin ve izoksazolpenisilin buna istisnadır.
9 Benzilpenisilin (MİK veya disk difüzyon), viridans grubu streptokoklarda beta-laktam direncini
taramak için kullanılabilir. Tarama negatif olarak kategorize edilen izolatların, klinik kesim
noktalarının listelendiği beta-laktam ajanlara duyarlı olduğu bildirilebilir (“Not” ile bildirilenler
dahil). Tarama pozitif olarak sınıflandırılan izolatlar, her bir ajana duyarlılık açısından test
edilmelidir.
10 Benzilpenisilin taraması negatif izolatlar için (inhibisyon zonu ≥18 mm ya da MİK ≤0,25 mg/L),
benzilpenisilin veya ampisilin temel alınarak duyarlılık çıkarımı yapılabilir. Benzilpenisilin
taraması pozitif izolatlar için (inhibisyon zonu <18 mm ya da MİK >0,25 mg/L), duyarlılık çıkarımı
için ampisilin temel alınır.
KES600/42,9-240229P15
Sayfa 12Direnç prevalansı seçili türler için coğrafik açıdan ve zamanla çeşitlilik gösterebilir ve dirence
ilişkin yerel bilgiler özellikle şiddetli enfeksiyonlar tedavi edilirken arzu edilir. Gerektiğinde
yerel direnç prevalansı enfeksiyonların en azından bazı tiplerinde ajanın faydasından şüphe
edilmesine yol açacak şekilde olduğunda uzman tavsiyesi alınmalıdır.
Genellikle duyarlı türler
Aerobik Gram-pozitif mikroorganizmalar
Staphylococcus aureus (metisiline duyarlı)$
Streptococcus pneumoniae1
Streptococcus pyogenes ve diğer beta hemolitik streptokoklar
Aerobik Gram-negatif mikroorganizmalar
Haemophilus influenzae2
Moraxella catarrhalis
Edinilmiş direncin bir sorun oluşturabileceği türler
Aerobik Gram-negatif mikroorganizmalar
Klebsiella pneumoniae
Doğası gereği dirençli organizmalar
Aerobik Gram-negatif mikroorganizmalar
Legionella pneumophila
Diğer mikroorganizmalar
Chlamydophila pneumoniae
Chlamydophila psittaci
Coxiella burnetii
Mycoplasma pneumoniae
$ Metisiline dirençli tüm stafilokoklar amoksisilin/klavulanik aside dirençlidir.
1 Yalnızca onaylı endikasyonlarda penisiline dirençli olan Streptococcus pneumoniae’nin
amoksisilin/klavulanik asidin bu sunumuyla tedavisi uygundur (bk. Bölüm 4.1).
2 Bazı AB ülkelerinde duyarlılığı azalmış suşlar, %10’dan daha yüksek bir sıklıkta bildirilmiştir.
5.2 Farmakokinetik özellikler
Genel özellikler
Emilim:
KLAMOKS ES’in her iki bileşeni, hem amoksisilin hem de klavulanik asit, fizyolojik pH’da
sulu çözeltilerde tamamen ayrışırlar. İki bileşen de oral uygulama sonrası hızla ve iyi absorbe
olur. Oral uygulamayı takiben amoksisilin ve klavulanik asit yaklaşık %70 oranında serumda
serbest halde bulunur. Her iki bileşenin plazma profilleri benzer olmakla birlikte, pik plazma
konsantrasyonlarına ulaşma süresi (T ) her durumda yaklaşık bir saattir.
maks
Aşağıda, pediyatrik hastalara her 12 saatte bir 45 mg/3,2 mg/kg olarak uygulanan
Amoksisilin/Klavulanik asit için farmakokinetik parametreler yer almaktadır.
KES600/42,9-240229P15
Sayfa 13Formülasyon C T * EAA T
maks maks 1/2
(mcg/mL) (saat) (mcg.sa/mL) (saat)
12 saatte bir Amoksisilin
45 mg/kg AMK
15,7 2 59,8 1,4
ve
± 7,7 (1– 4) ± 20 ± 0,35
3,2 mg/kg KA
Klavulanik asit
olarak uygulanan
Amoksisilin/Klavulanik 1,7 1,1 4 1,1
asit ± 0,9 (1– 4) ± 1,9 ± 0,29
AMK: Amoksisilin, KA: Klavulanik asit
*Ortanca (medyan)
Amoksisilin/klavulanik asit ile elde edilen amoksisilin ve klavulanik asit serum
konsantrasyonları, amoksisilin ve klavulanik asidin tek başlarına oral yolla verilişi ile elde
edilen konsantrasyonlarla benzerlik göstermektedir.
Dağılım:
Toplam plazma klavulanik asidinin %25 ve toplam plazma amoksisilinin %18 kadarı proteine
bağlanır. Görünürdeki dağılım hacmi amoksisilinde 0,3-0,4 L/kg ve klavulanik asitte 0,2 L/kg
dolayındadır.
İntravenöz uygulamadan sonra safra kesesinde, abdominal dokularda, deri, yağ, kas
dokularında, sinoviyal ve peritoneal sıvılarda, safra ve iltihapta hem amoksisilin hem de
klavulanik asit bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle
önemli doku tutulumuna ilişkin kanıt yoktur. Penisilinlerin çoğu gibi amoksisilin de anne
sütünde saptanabilir. Anne sütünde eser miktarda klavulanik asit de saptanabilmektedir (bk.
Bölüm 4.6).
Hem amoksisilin hem de klavulanik asidin plasenta bariyerini geçtiği gösterilmiştir (bk. Bölüm
4.6).
Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik
asit şeklinde atılır. Klavulanik asit insanda büyük oranda metabolize olur, idrar ve feçes içinde
ve karbondioksit şeklinde hava ile atılır.
Eliminasyon:
Amoksisilinin başlıca eliminasyon yolu böbreklerdir, buna karşılık klavulanik asit hem renal
hem de renal olmayan mekanizmalarla atılır.
Amoksisilin/klavulanik asidin ortalama eliminasyon yarılanma ömrü yaklaşık bir saattir ve
ortalama total klerens sağlıklı kişilerde yaklaşık 25 L/saattir. 250 mg/125 mg ya da 500 mg/125
KES600/42,9-240229P15
Sayfa 14mg’lık tek bir amoksisilin/klavulanik asit tabletinin uygulanmasından sonraki ilk 6 saatte
amoksisilinin yaklaşık %60-70’i ve klavulanik asidin yaklaşık %40-65’i idrarla değişikliğe
uğramadan atılır. Çeşitli çalışmalarda, 24 saatlik bir dönemde amoksisilinin idrarla atılım
miktarının %50-85 ve klavulanik asidin %27-60 arasında olduğu bulunmuştur. Klavulanik
asitte, ilacın en büyük miktarı uygulamadan sonraki ilk 2 saatte atılmaktadır.
Eşzamanlı probenesid kullanılması, amoksisilin atılmasını geciktirmekle birlikte klavulanik
asidin böbreklerden atılmasını geciktirmez (bk. Bölüm 4.5).
Hastalardaki karakteristik özellikler
Böbrek yetmezliği:
Böbrek işlevinin azalmasıyla doğru orantılı olarak amoksisilin/klavulanik asidin total serum
klerensi de azalır. İlaç klerensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu yüzden,
böbrek yetmezliğinde dozlar, amoksisilinin fazla birikmesini önlerken, yeterli klavulanik asit
düzeylerinin sürdürülmesini sağlamalıdır (bk. Bölüm 4.2).
Karaciğer yetmezliği:
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
Yaş:
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha
büyük çocuklarda aynıdır. Yaşamın ilk haftasındaki çok küçük çocuklar için (preterm yeni
doğanlar dahil) uygulama aralığı renal eliminasyon yolağının gelişmemiş olmasından dolayı
günde iki kez uygulamayı aşmamalıdır. Yaşlı hastalarda böbrek işlevlerinde azalma olasılığı
daha fazla olduğundan, doz seçiminde dikkatli olunmalıdır ve böbrek işlevinin izlenmesi yararlı
olabilir.
Cinsiyet:
Sağlıklı erkek ve kadınlara oral yoldan amoksisilin/klavulanik asit uygulanmasından sonra
cinsiyetin amoksisilin ya da klavulanik asidin farmakokinetikleri üzerinde önemli bir etkisi
görülmemiştir.
Doğrusallık/Doğrusal olmayan durum:
Amoksisilin, terapötik doz aralığında doğrusal farmakokinetiğe sahiptir.
5.3 Klinik öncesi güvenlilik verileri
Klinik öncesi veriler, farmakoloji, genotoksisite ve üreme toksisitesi güvenliliğine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında,
gastrik tahriş, kusma ve dilde renk bozukluğu görülmüştür.
Amoksisilin/klavulanik asit ile karsinojenisite çalışmaları yapılmamıştır.
6. FARMASÖTİK ÖZELLİKLER
KES600/42,9-240229P15
Sayfa 156.1 Yardımcı maddelerin listesi
Susuz sitrik asit (pH ayarlayıcı)
Sodyum benzoat (E211)
Mikrokristalin selüloz + Sodyum karboksimetil selüloz
Sodyum sitrat dihidrat (pH ayarlayıcı)
Ksantan zamkı
Kolloidal susuz silika
Silikon dioksit
Ahududu esansı
Aspartam (E951)
Granül pudra şekeri (Sukroz)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
48 ay
6.4 Saklamaya yönelik özel tedbirler
Sulandırılmadan önce 25°C’nin altındaki oda sıcaklığında ve kuru bir yerde saklayınız.
Süspansiyon hazırlandıktan sonra 10 gün buzdolabında (2-8ºC) saklanabilir.
Dondurulmamalıdır.
Nem çekeceğinden, şişelerin ağzı kapalı tutulmalıdır.
6.5 Ambalajın niteliği ve içeriği
Karton kutuda, HDPE kapak ile kapatılmış, üzerinde 100 mL ve 150 mL seviye çizgisi bulunan
amber renkli Tip III cam şişelerde, 2,5 – 5 mL işaretli kaşık ve kullanma talimatıyla birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve “Ambalaj
Atıklarının Kontrolü Yönetmeliği” ne uygun olarak imha edilmelidir.
KLAMOKS ES süspansiyonun hazırlanması:
KLAMOKS ES toz halindedir, bu yüzden ilk önce sulandırmak gerekir. KLAMOKS ES’i
sulandırmak için aşağıdaki talimatları takip ediniz:
Tüm toz serbestçe akana kadar şişeye hafifçe vurunuz.
KES600/42,9-240229P15
Sayfa 161. KLAMOKS ES 600 mg/42.9 mg Oral Süspansiyonu hazırlamak için
önce şişe üzerindeki sulandırma çizgisinin yarısına denk gelecek kadar
su ekleyiniz ve tozu süspansiyon haline getirmek için şişeyi iyice
çalkalayınız (Süspansiyon hazırlamak için önceden kaynatılmış ve
soğutulmuş su tercih edilmelidir).
2. İlk sulandırılışta tam bir dağılma sağlamak için 5 dakika dinlendiriniz.
3. Kalan suyu (1/2) şişe üzerindeki işaretli çizgiye kadar doldurunuz ve şişeyi yeniden
çalkalayınız. Süspansiyon hazırlamak için önceden kaynatılmış ve soğutulmuş su tercih
edilmelidir.
4. Doktorunuzun her uygulama için önerdiği miktarda ilacı 5 mL’lik ölçü
kaşığını kullanarak hastaya veriniz.
Her dozdan önce şişeyi iyice çalkalayınız.
Kullanım sonrası şişeyi hemen ve sıkıca kapatınız.
KLAMOKS ES 600 mg/42.9 mg Oral Süspansiyon’un rengi, kullanımı sırasında hafifçe
sararma gösterebilir. Bu durumun ilacın etkililiği üzerinde herhangi bir etkisi yoktur.
Eğer KLAMOKS ES’i 2 yaşından küçük bir çocuğa verecekseniz, süspansiyonu vermeden
hemen önce uygulanacak miktardaki süspansiyonu ayrı bir kaşık veya bardakta su kullanarak
çalkalayıp seyreltebilirsiniz. İlk kullanıma hazırlanma sırasında yapılan dışında, ilaç şişesinde
ilave sulandırma yapmayınız.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
244/100
9. RUHSAT TARİHİ/RUHSAT YENİLEME TARİHİ
İlk ruhsat tarihi: 24.09.2012
Ruhsat yenileme tarihi: 20.03.2020
10. KÜB’ÜN YENİLENME TARİHİ
KES600/42,9-240229P15
Sayfa 17