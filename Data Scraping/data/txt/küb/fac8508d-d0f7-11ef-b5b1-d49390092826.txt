KISA ÜRÜN BİLGİSİ
1. BEŞERİ TIBBİ ÜRÜNÜN ADI
TETAVAX 0,5 mL IM/SC enjeksiyon için süspansiyon içeren kullanıma hazır enjektör
Arıtılmış Tetanoz Toksoidi (alüminyum hidroksite adsorbe)
Steril
2. KALİTATİF VE KANTİTATİF BİLEŞİM
Etkin maddeler:
Bir doz (0,5 mL) aşağıdakileri içerir:
Tetanoz toksoidi .......................................................................................................... ≥ 40 IU
Hidrate (sulu) alüminyum hidroksit üzerine adsorbe edilmiş ............................... .......0,6 mg Al+3
Yardımcı maddeler:
− Sodyum klorür ......................................................................................................4,5 mg
− Disodyum dihidrat fosfat.......................................................................................6 mcg
− Monopotasyum fosfat............................................................................................30 mcg
Yardımcı maddeler için Bölüm 6.1’e bakınız.
3. FARMASÖTİK FORM
Kullanıma hazır enjektörde enjeksiyonluk süspansiyon.
TETAVAX, beyazımsı ve bulanık beyaz ila hafif bej arasında steril bir süspansiyondur.
4. KLİNİK ÖZELLİKLER
4.1 Terapötik endikasyonlar
Tetanozdan koruma ve özellikle:
• Daha önce hiçbir birincil aşılama uygulanmayan veya birincil aşılaması eksik ya da
uygulanıp uygulanmadığı belirsiz olan kişilerdeki tetanoz sporlarının bulaşmış olabileceği yeni
yaralarda maruziyet sonrası tetanoz profilaksisi,
• Neonatal (yenidoğan) tetanoz vakalarının sıklıkla görüldüğü ülkelerde doğurganlık
çağında olan veya gebelik yaşayan bağışıklanmamış kadınlarda neonatal tetanoz profilaksisi,
• Birincil aşılama,
• Rapel enjeksiyonları.
4.2. Pozoloji ve uygulama şekli
Pozoloji / uygulama sıklığı ve süresi:
Tetanoza maruziyet sonrası profilaktik aşılama:
Küçük yaralarla ilgilenirken, yaralanan bölgedeki Clostridium tetani enfeksiyonu riski doktor
tarafından değerlendirilmelidir.
Yaranın dezenfekte edilmesi, debridmanı ve aşı uygulamasına ek olarak bazı durumlarda hasta
farklı bir enjeksiyon bölgesi kullanılarak insan tetanoz immünoglobülini ile pasif olarak
1bağışıklanmalıdır (Aşağıdaki tabloya bakınız).
Tetanoza maruziyet sonrası profilaksi ile ilgili tavsiyeler aşağıda özetlenmektedir:
HASTA TAMAMEN
HASTA BAĞIŞIKLANMIŞ
BAĞIŞIKLANMAMIŞ Son rapelden itibaren geçen süre
YARA TİPİ
VEYA
KISMEN BAĞIŞIKLANMIŞ
5 ila 10 yıl > 10 yıl
Aşılamayı başlatın veya Yok Tetanoz toksoidi:
tamamlayın: 0,5 mL’lik bir doz
Küçük-Temiz
Tetanoz toksoidinin 0,5 mL’lik bir
dozu
Bir kol için: 250 IU’luk* insan Tetanoz toksoidi: Bir kol için: 250
tetanoz immünoglobülini IU’luk* insan tetanoz
Büyük–Temiz immünoglobülini
veya Tetanoza
Eğilimli Diğer kol için: Tetanoz 0,5 mL’lik bir Diğer kol için:
toksoidinin** 0,5 mL’lik bir dozu doz Tetanoz toksoidinin**
0,5 mL’lik* bir dozu
Tetanoza Bir kol için: 500 IU’luk* insan Bir kol için: 500
Eğilimli tetanoz immünoglobülini IU’luk* insan tetanoz
immünoglobülini
Gecikmiş veya Diğer kol için: Tetanoz Tetanoz toksoidi:
Eksik toksoidinin** 0,5 mL’lik bir dozu 0,5 mL’lik bir Diğer kol için:
Debridman doz Tetanoz toksoidinin**
0,5 mL’lik* bir dozu
Antibiyotik tedavisi
Antibiyotik Antibiyotik tedavisi
tedavisi
2* Ayrı enjektörler, iğneler ve enjeksiyon bölgeleri kullanınız.
** Aşılamayı, aşılama programına uygun olarak tamamlayınız.
Tetanoz hastalığı geçirmiş kişilere mutlaka bir birincil bağışıklama yapılmalıdır zira söz
konusu bu hastalık tarafından klinik olarak oluşturulan antikor yanıtı yeterli değildir.
Neonatal tetanoz profilaksisi:
Doğurganlık çağında olan veya gebelik yaşayan henüz bağışıklanmamış kadınlar, birincisi
tercihen doğumdan 90 gün veya daha uzun bir süre önce uygulanmak kaydıyla, en az dört hafta
arayla peş peşe iki enjeksiyon almalıdır.
Birincil bağışıklama:
Yetişkinlerin aşılanması gerektiğinde, aşılama programı birbirinden bir veya iki ay arayla
uygulanan peş peşe iki enjeksiyonu ve ikinci enjeksiyondan 6 ila 12 ay sonra uygulanan bir rapel
enjeksiyonunu içermektedir.
Rapel enjeksiyonu:
Birincil bağışıklamadan 10 yıl sonra ve bunu izleyen her 10 yılda bir defa olmak üzere 0,5 mL’lik
bir doz.
Uygulama şekli
Aşının adsorbe yapısı dikkate alındığında, lokal reaksiyonları en aza indirgeyebilmek adına
intramusküler (kas içi) yoldan uygulanması tavsiye edilmektedir. Enjeksiyon için tavsiye edilen
bölgeler, uyluğun veya kolun anterolateral tarafıdır.
Derin subkütanöz (deri altı) yol da kullanılabilir.
İntradermal (deri içi) yol kesinlikle kullanılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Yeterli veri mevcut değildir.
Pediyatrik popülasyon:
Geçerli değildir.
Geriyatrik popülasyon:
Yeterli veri mevcut değildir.
4.3. Kontrendikasyonlar
Tetanozla ilişkilendirilen ölümcül risk, her türlü potansiyel kontrendikasyonu göz ardı
etmektedir ve yaralanma sonrası maruziyet profilaksisini zorunlu kılmaktadır.
Diğer durumlarda ise:
• Bu aşının herhangi bir bileşenine karşı aşırı duyarlılık.
3• Tüm aşılamalara ilişkin olağan kontrendikasyonlar: ateş, akut hastalık veya kronik
ilerleyen hastalık durumlarında, aşılama tercihen ertelenmelidir.
• Bu aşının daha önceki bir enjeksiyonu sonrasında yaşanan aşırı duyarlılık reaksiyonu
veya nörolojik rahatsızlık.
4.4. Özel kullanım uyarıları ve önlemleri
Bu aşıyı intravasküler (damar içi) yoldan uygulamayınız: İğnenin bir kan damarına
girmediğinden emin olunuz. Bu aşıyı intradermal (deri içi) yoldan enjekte etmeyiniz.
Eğer tetanoz toksoidi içeren bir aşı ile daha önceki aşılanma sonrasında Guillain-Barré sendromu
veya brakiyal nevrit vakası meydana gelmişse, tetanoz toksoidi içeren herhangi bir aşıyı
uygulama kararı potansiyel faydalara ve muhtemel risklere ilişkin dikkatli bir değerlendirmeyi
esas almalıdır. Birincil bağışıklama programları eksik (yani aşının üç dozundan daha azı
alınmıştır) olduğunda, aşılama kararı genelde doğrudur.
Enjekte edilebilir tüm aşılarda olduğu gibi bu aşı uygulamasının ardından oluşabilecek bir
anafilaktik reaksiyona karşı uygun tıbbi tedavi yöntemleri her zaman hazır olarak bulundurulmalı
ve gözetim sağlanmalıdır.
İğne enjeksiyonuna psikojenik bir tepki olarak herhangi bir aşılamanın ardından veya hatta
öncesinde senkop (bayılma) meydana gelebilir. Bayılmaya bağlı yaralanmaları önlemek ve senkop
reaksiyonlarını yönetmek için gerekli prosedürler uygulanmalıdır.
Bağışıklık baskılayıcı tedavi veya bağışıklık yetmezliği, aşıya verilen bağışıklık yanıtında bir
azalmaya neden olabilir. Dolayısıyla aşılama için tedavinin bitmesinin beklenmesi veya hastanın
iyi korunduğundan emin olunması tavsiye edilmektedir. Ancak HIV enfeksiyonu gibi kronik
bağışıklık zayıflığı (immünodepresyon) yaşayan kişilerin aşılanması, altta yatan hastalık sınırlı
olsa da bir antikor yanıtına izin veriyorsa tavsiye edilmektedir.
Aşırı duyarlılık reaksiyonlarını önlemek amacıyla, son beş yıl içinde tam bir birincil aşılama veya
bir rapel dozu alan kişilere bu aşının uygulanmasından kaçınılmalıdır.
Çok erken doğmuş bebeklere (gebeliğin 28. haftasında ya da daha erken doğumlarda) ve özellikle
de solunum yollarında ya da beyindeki solunum merkezinde gelişmemişlik (solunum sisteminin
olgunlaşmaması) hikayesi olanlara birincil bağışıklama serileri uygulandığında potansiyel apne
riski ve 48-72 saatlik solunum izlemesinin gerekliliği düşünülmelidir. Bu grup bebeklerde
aşılamanın yararı fazla olduğu için aşılamadan vazgeçilmemeli ya da ertelenmemelidir.
TETAVAX aşısının 0,5 mL’lik bir dozu 23 miligramdan daha az sodyum ve 39 miligramdan
daha az potasyum içermektedir yani bu aşı aslında “potasyum ve sodyum içermez”.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Bir aşılama seansı sırasında farklı enjeksiyon bölgeleri kullanılarak bu aşının diğer yaygın
aşılarla birlikte uygulanmasıyla ilgili olarak hiçbir kontrendikasyon bildirilmemiştir.
4Eğer tetanoz immünoglobulini ile birlikte aktif immünizasyonun uygulanması gerekirse, ayrı
enjektörlerle, ayrı anatomik bölgeden uygulanmalıdır.
Bağışıklık baskılayıcı bir tedavi TETAVAX aşısının immünojenisitesini azaltabileceğinden
dolayı aşılamadan önce söz konusu tedavinin bitimine kadar beklenilmesi tavsiye edilmektedir.
Antikoagülan tedavi alan kişilerde aşı subkütan yolla uygulanmalıdır.
Özel popülasyonlara ilişkin ek bilgiler:
Pediyatrik popülasyon:
Bu aşının pediatrik popülasyona özgü diğer tıbbi ürünlerle etkileşimi ve diğer etkileşim
şekilleri bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bu konuda şu ana kadar herhangi bir bilgiye rastlanmamıştır.
Gebelik dönemi
Gebelikte maruz kalma olgularına iliskin sınırlı sayıdaki veriler, TETAVAX’ın gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemistir.
Gebe kadınlara verilirken tedbirli olunmalıdır.
Elde mevcut olan deneysel ve klinik veriler dikkate alındığında, bu aşı gebeliğin herhangi bir
aşamasında reçete edilebilir.
Laktasyon dönemi
Tetanoz aşısı anne ve emen bebeği üzerinde güvenlilik riski oluşturmaz. Emzirme annenin
immün sistemini olumsuz etkilemez ve emzirmenin aşı cevabı üzerinde etkisi olmaz.
Tetanoz antikorları anne sütüyle atılmaktadır ve dolayısıyla yeni doğmuş bebeklere koruyucu
antikorların aktarılmasına katkıda bulunabilir.
TETAVAX, emzirme döneminde kullanılabilir.
Üreme yeteneği / Fertilite
Bu konuda şu ana kadar herhangi bir bilgiye rastlanmamıştır.
4.7. Araç ve makine kullanımı üzerindeki etkiler
Geçerli değildir.
54.8. İstenmeyen etkiler
Advers vakalar aşağıdaki kural kullanılarak sıklık derecelerini belirten başlıklar altında
sınıflandırılmaktadır:
• Çok yaygın: ≥ 1/10
• Yaygın: ≥ 1/100 ila < 1/10
• Yaygın olmayan: ≥ 1/1.000 ila < 1/100
• Seyrek: ≥ 1/10.000 ila < 1/1.000
• Çok seyrek: < 1/10.000
• Bilinmiyor (eldeki verilerden hareketle tahmin edilemiyor).
Kendiliğinden bildirimlere bakıldığında, TETAVAX aşısının ticari kullanımı sırasında aşağıdaki
advers vakalar bildirilmiştir.
Söz konusu bu vakalar, çok seyrek olarak (< % 0,01) bildirilmiştir ancak bu vakaların kesin
oluşum oranları tam olarak hesaplanamamaktadır.
Kan ve lenf sistemi hastalıkları
• Lenfadenopati
Bağışıklık sistemi hastalıkları
• Tip I aşırı duyarlılık reaksiyonları
Sinir sistemi hastalıkları
• Sefalalji (baş ağrısı), baş dönmesi
Vasküler hastalıklar
• Düşük tansiyon (Tip I aşırı duyarlılık reaksiyonu bağlamında)
Deri ve deri altı doku hastalıkları
• Ürtiker, yaygın pruritus veya eritem gibi alerji benzeri reaksiyonlar
Kas-iskelet bozuklukları, bağ doku ve kemik hastalıkları
• Miyalji, artralji
Genel bozukluklar ve uygulama bölgesine ilişkin hastalıklar
• Aşılamayı izleyen 48 saat içinde ortaya çıkan ve bir veya iki gün süren ağrı, döküntü, indürasyon
ve ödem gibi enjeksiyon bölgesi reaksiyonları. Söz konusu bu reaksiyonlara bazen bir
subkütanöz nodül de eşlik edebilir. Aseptik apse vakaları ise istisnai olarak bildirilmiştir. Lokal
reaksiyonların oluşum oranı ve şiddeti, enjeksiyon bölgesinden, uygulama yönteminden ve
yolundan ve daha önce alınan doz sayısından etkilenebilmektedir.
• Geçici ateş
• Halsizlik
Tüm bu reaksiyonlar, hiper-bağışıklanmış (belli bir antijene karşı normal antikor sayısının çok
daha üzerinde bir miktardaki antikor varlığı [hiperimmünizasyon]) kişilerde ve özellikle de aşırı
sıklıkta rapel alanlarda daha sık olarak gözlemlenmiştir.
Potansiyel advers vakalar (yani doğrudan TETAVAX ile ilgili olarak bildirilmeyen ancak
6TETAVAX aşısının içeriğindeki bir veya daha fazla antijenik bileşeni içeren diğer aşılarla ilgili
olarak bildirilen advers vakalar):
• Bir tetanoz toksoidi içeren aşı uygulamasının ardından meydana gelen brakiyal nevrit ve
Guillain-Barré sendromu.
• Çok erken doğmuş bebeklerde (gebeliğin ≤ 28 haftasında doğanlar) apne (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-posta:
tufam@titck.gov.tr, tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belgelendirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tetanoz toksoidi
ATC Kodu: J07AM01
Bu aşı, tetanoz toksinin formaldehit ile detoksifiye edildikten sonra saflaştırılması ile
hazırlanmaktadır.
Bağışıklık yanıtı, ikinci enjeksiyondan itibaren harekete geçirilir ve üçüncü enjeksiyonun
ardından güçlendirilir ve dördüncü enjeksiyondan sonra ise 5 ila 10 yıl boyunca sürdürülür.
5.2. Farmakokinetik Özellikler
Geçerli değildir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
• Sodyum klorür
• Disodyum dihidrat fosfat
• Monopotasyum fosfat
• Enjeksiyonluk su içeren tampon tuz çözeltisi
6.2. Geçimsizlikler
Elde geçimlilik çalışmaları bulunmadığından dolayı bu tıbbi ürün diğer tıbbi ürünlerle
karıştırılmamalıdır.
76.3. Raf ömrü
36 aydır.
6.4. Saklamaya yönelik özel tedbirler
TETAVAX buzdolabında (+2 °C ila +8 °C) saklanmalıdır. Bu aşı dondurulmamalıdır. Aşı
donmuş ise çözüp kullanmayınız. Bu aşıyı ışıktan korumak üzere dış ambalajında saklayınız.
6.5. Ambalajın niteliği ve içeriği
Piston tıpalı (klorobütil) kullanıma hazır enjektörde (cam) 0,5 mL'lik süspansiyon. 1’lik kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış her türlü tıbbi ürün ya da atık materyal “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
Enjeksiyon öncesinde homojen bir süspansiyon elde edene kadar enjektörü çalkalayınız.
Kullanıma hazır enjektör sadece tek kullanımlıktır ve kesinlikle birden fazla kişide
kullanılmamalıdır.
7. RUHSAT SAHİBİ
Sanofi Pasteur Aşı Tic. A.Ş.
Şişli / İstanbul
8. RUHSAT NUMARASI
2014/180
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.02.2014
Ruhsat yenileme tarihi :
10. KÜB’ÜN YENİLENME TARİHİ
8