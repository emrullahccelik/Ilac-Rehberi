  1 
 
 
 KULLANMA TALİMATI  
 
 
REAMPLA 75 mg film kaplı tablet  
Ağızdan alınır.  
 
• Etkin madde: Her bir tablet  75 mg palbosiklib içerir. 
• Yardımcı maddeler: Mikrokristalin selüloz (E460), kolloidal silikon dioksit (E551) , 
krospovidon, magnezyum stearat (E572) ve süksinik asit  
Film kaplama : Hipromelloz (E464) , titanyum dioksit (E171) , triasetin, FD&C Mavi No.2/ 
indigo karmin alüminyum lake (E132) ve kırmızı demir oksit (E172) .  
            
    Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 Bu kullanma talimatında:  
 1. REAMPLA nedir ve ne için kullanılır?  
2. REAMPLA’ yı kullanmadan önce dikkat edilmesi gerekenler  
3. REAMPLA nasıl kullanılır?  
4. Olası yan etkiler nelerdir? 
5. REAMPLA’ nın saklanması  
 Başlıkları yer almaktadır.  1. REAMPLA nedir ve ne için kullanılır?  
 REAMPLA , palbosiklib adı verilen etkin maddeyi içeren bir ilaçtır.  
 Her tablet  75 mg palbosiklib içerir. 
 REAMPLA, yuvarlak, açık mor, bir tarafında  “Pfizer” ve diğer tarafında  “PBC 75” baskılı  film 
kaplı tablet . Her bir kutu 7 veya 21 tablet  içerir.  
 Palbosiklib hücre büyüme ve bölünmesini yöneten siklin bağımlı kinaz 4 ve 6 olarak adlandırılan proteinleri bloke ederek etki gösterir. Bu proteinlerin bloke edilmesi kanser hücrelerinin büyümesini yavaşlatabilir ve kanserinizin ilerlemesini geciktirebilir . 
 
  2 
 
 
 REAMPLA, özel bir tipte [Hormon Reseptörü (HR) pozitif, insan epidermal büyüme faktörü 2 
(HER2) negatif] m enopoz öncesi (premenopozal), menopoza geçiş (perimenopozal) ve  
menopoz sonrası (postmenopozal)  meme kanseri  olan, koruyucu yardımcı tedavinin (adjuvan 
tedavinin) tamamlanmasından 12 ay sonra hastalığı tekrarlayan ya da ileri evre meme kanseri için daha önce hiçbir endokrin tedavi almamış hastalarda letrozol (östrojen miktarını azaltarak meme kanserinin ilerlemes ini önler) isimli ilaç ile kombine olarak  kullanılır.  
 REAMPLA, pre/peri/ postmenopozal özel bir tipte (östrojen hormon reseptörü en az %10 pozitif 
ve insan epidermal büyüme hormonu reseptörü negatif) yayılmış meme kanseri olan ve daha önce fulvestrant (östrojenin bağlanarak aktifleştirdiği birtakım proteinleri inhibe eder) isimli ilacı kullanmamış hastalarda:    
 
1. Yayılmış hastalık tedavisi için daha önce bir sıra ve en az 6 ay aromataz inhibitörü grubundaki ilaçları (östrojen hormonlarının yapılması için gerekli olan aromataz isimli madde ile etkileşerek vücuttaki östrojen hormonu düzeylerini azaltan ve hormona bağımlı meme kanseri tedavisinde kullanılan ilaçlar) alırken hastalığı 
ilerleyenlerde fulvestrant isimli ilaç ile birlikte kullanılır.  
2. Aromataz inhibitörü grubundaki ilaçlarla en az 12 ay tedavi sonrasında veya 
aromataz inhibitörü grubundaki ilaçlarla tedaviyi tamamladıktan sonraki 12 ay 
içinde hastalığı tekrarlayan veya yayılan hastalarda fulvestrant ile birlikte kullanılır.  
3. Aromataz inhibitörü grubundaki ilaçları alırken ilk 12 ay içinde hastalığı 
tekrarlayan hastalarda kullanılamaz.  
4. Yayılan hastalık nedeniyle bir sıradan daha fazla aromataz inhibitörü tedavisi almış hastalarda kullanılamaz.  
 
Pre/perimenopozal  kadınlarda endokrin tedavisi, lüteinize edici hormon salgılatıcı hormon 
(LHRH) agonisti adı verilen bir ilaç grubu ile birleştirilmelidir.  
 2. REAMPLA’yı kullanmadan önce dikkat edilmesi gerekenler  
 REAMPLA’yı aşağıdaki durumlarda KULLANMAYINIZ  
 Eğer,  
• Palbosiklibe veya REAMPLA’nın içeriğindeki diğer maddelere karşı alerjiniz varsa  
• Hafif depresyon veya anksiyete tedavisinde kullanılan ve bitkisel bir ürün olan s arı kantaron 
otu kullanıyorsanız. 
 REAMPLA’yı aşağıdaki durumlarda DİKKATLİ KULLANINIZ  
İlacı kullanmadan önce doktorunuza veya eczacınıza danışınız.  
 REAMPLA, akyuvarların (hastalığa ve enfeksiyona karşı savaşmaya yardımcı olur) sayısını azaltabilir ve bağışıklık sisteminizi zayıflatabilir. Bu nedenle, REAMPLA kullanırken bir enfeksiyona  yakalanma riskiniz daha yüksek olabilir. 
 Ateşiniz varsa, ürperme hissediyorsanız veya enfeksiyon geliştiğine dair herhangi bir belirti  
geçmişteki herhangi bir dönemde dahi olsa sizin için geçerliyse lütfen doktorunuza danışınız . 
 Tedavi sırasında REAMPLA’nın kan hücrelerini (akyuvarlar, alyuvarlar (akciğerden aldıkları oksijeni hücrelere taşır) ve trombositler i (kan pulcukları; kanın pıhtılaşmasında görev alır) ) 
etkileyip etkilemediğini kontrol etmek için düzenli kan testleri yaptıracaksınız. 
  3 
 
 
 REAMPLA  damarlarda kan pıhtılaşmasına neden olabilir. Ağrı veya sertlik, etkilenen bacakta 
(veya kolda) şişlik ve kızarıklık, göğüs ağrısı, nefes darlığı veya baş dönmesi gibi damarlarda 
kan pıhtılaşması belirti veya semptomları yaşarsanız doktorunuza, eczacınıza  veya hemşirenize 
danışınız.  
REAMPLA  akciğerlerde tedavi sırasında ölüme yol açabilecek olan şiddetli veya yaşamı tehdit 
eden iltihaplanmaya neden olabilir. Aşağıdakileri içeren herhangi bir yeni ya da kötüleşen 
semptomunuz varsa hemen doktorunuza bilgi veriniz:  
• Nefes almada güçlük veya nefes darlığı  
• Kuru öksürük  
• Göğüs ağrısı  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  REAMPLA’nın yiyecek ve içecek ile kullanılması 
REAMPLA’yı yiyeceklerle beraber veya ayrı olarak alabilirsiniz .  
 REAMPLA ’nın yan etkilerini arttırabileceğinden,  tedaviniz sırasında greyfurt suyu içmemeli 
veya greyfurt yememelisiniz.   Hamilelik  
İlacı kullanmadan önce doktorunuza veya eczacınıza danışınız . 
 
Hamileyseniz REAMPLA kullanmamalısınız.  
 REAMPLA alırken hamile kalmaktan kaçınmalısınız . 
 Hamileyseniz veya hamile kalmayı planlıyorsanız REAMPLA doğmamış bebeğinize zarar verebilir. Sizin için uygun olabilecek doğum kontrol yöntemleri konusunda doktorunuzla konuşunuz.  Doğurma potansiyeli olan kadınların veya erkek partnerlerinin REAMPLA tedavisi sırasında ve tedavinin bitiminden kadınların en az 3 hafta, erkeklerin en az 14 hafta sonrasına kadar etkili bir doğum kontrol (gebelikten korunma) yöntemi (çift bariyer yöntemi ; prezervatif ve diyafram 
gibi) kullanmaları şarttır.  
 Tedaviniz sırasında hamile olduğunuzu fark ederseniz doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız . 
 REAMPLA kullanıyorsanız emzirmemelisiniz.  
 REAMPLA’nın anne sütüne geçip geçmediği bilinmemektedir. Emziriyorsanız veya emzirmeyi planlıyorsanız, tedaviye veya emzirmeye devam etme konusunda kararı doktorunuz 
ile birlikte veriniz. Her ikisini beraber yapmamalısınız.  
  
  4 
 
 
 Erkek üreme fonksiyonu (fertilite)  
Palbosiklib erkek üreme fonksiyonunu (fertilitesini) azaltabilir. Bu nedenle erkekler 
REAMPLA alımından önce sperm saklama yöntemini düşünmelidir.  
 Araç ve makine kullanımı  
Yorgunluk çok sık görülen bir yan etkidir . Eğer alışılmadık şekilde yorgun hissederseniz, araç 
ya da alet ve makine kullan ırken özel dikkat göster melisiniz . 
 REAMPLA’nın içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde bulunmamaktadır. 
 Diğer ilaçlar ile birlikte kullanımı  
Reçeteli ilaçlar, reçetesiz ilaçlar, vitaminler ve bitkisel takviyeler dahil olmak üzere kullandığınız tüm ilaçları doktorunuza bildiriniz. REAMPLA ve diğer kullandığınız ilaçlar birbirlerini etkileyerek yan etkilere sebep olabilir.  
 
Özellikle aşağıdakiler REAMPLA ile görülen yan etkilerin riskini arttırabilir:  
• HIV enfeksiyonu/AIDS tedavisinde kullanılan lopinavir, indinavir, nelfinavir, ritonavir, 
telaprevir ve sakinavir  
• Bakteriyel enfeksiyon tedavisinde kullanılan antibiyotikler olan klaritromisin ve 
telitromisin  
• Mantar enfeksiyonlarının tedavisinde kullanılan vorikonazol, itrakonazol, ketokonazol ve 
posakonazol  
• Depresyonun tedavisinde kullanılan nefazodon  
 
REAMPLA ile birlikte verildiğinde aşağıdaki ilaçların yan etki riskinde artış olabilir:  
• Kalp ritim problemlerinin tedavisinde kullanılan kinidin  
• Gut tedavisinde kullanılan kolşisin  
• Yüksek kolesterol seviyelerini tedavi etmek için kullanılan pravastatin , simvastatin, 
atorvastatin, fluvastatin  ve rosuvastatin  
• Romatoid artrit tedavisinde kullanılan sulfasalazin 
• Cerrahi müdahalelerde anestezik olarak kullanılan alfentanil ve cerrahi prosedürler öncesinde ağrı kesici ve anestezik olarak kullanılan fentanil  
• Organ naklinde organ reddini önlemek amacıyla kullanılan siklosporin, everolimus, takrolimus ve sirolimus  
• Migren tedavisinde kullanılan dihidroergotamin ve ergotamin  
• Şizofreni ve kronik psikoz tedavisinde kullanılan pimozid 
 Aşağıdaki ilaçlar REAMPLA’nın etkililiğini azaltabilir:  
• Nöbet veya krizleri durdurmak amacıyla kullanılan karbamazepin ve fenitoin  
• Prostat kanseri tedavisinde kullanılan enzalutamid 
• Tüberküloz tedavisinde kullanılan rifampin 
• Hafif depresyon veya anksiyete tedavisinde kullanılan ve bitkisel bir ürün olan sarı kantaron (St. John’s Wort) ( Hypericum perforatum ) 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz . 
  
  5 
 
 
 3. REAMPLA nasıl kullanılır?  
 
Uygun kullanım ve doz/uygulama sıklığı için talimatlar:  
REAMPLA’yı her zaman doktorunuzun size bildirdiği şekilde kullanınız. Emin değilseniz 
doktorunuza veya eczacınıza danışınız.  
 
• Doktorunuz tarafından aksi belirtilmedikçe önerilen doz günde 1 kere alınan 125 mg’lık 
bir tablettir . Tedavi 21 gün boyunca ilaç kullanımı ve takip eden 7 gün temizlenme 
süresi ile toplam 28 günlük dönemlerden oluşur. Doktorunuz size kaç tane REAMPLA  
tablet almanız gerektiğini söyleyecektir.  
• REAMPLA alırken belli yan etkiler yaşarsanız (bkz. Bölüm 4  “Olası yan etkileri 
nelerdir?”), doktorunuz geçici veya kalıcı olarak dozunuzu azaltabilir veya tedaviyi 
durdurabilir.  
• REAMPLA letrozol ile birlikte kullanılırken letrozolün önerilen dozu 28 günlük dönem  
boyunca ağızdan alınan günde 2,5 mg’dır.  
• REAMPLA fulvesterant ile birlikte kullanılırken fulvestrant için önerilen doz 500 
mg’dır. Önerilen fulverstrant dozu 1., 15., ve 29. günlerde ve daha sonra ayda bir alınmalıdır. Tabletlerin  her gün aynı saatte alınması gerekir. REAMPLA’yı her gün aynı 
saatte almanız tabletleri  almayı hatırlamanıza yardımcı olacaktır. Palbosiklib ve 
fulvestrant kombinasyonu ile tedaviye başlamadan önce ve tedavi süresi boyunca, pre/perimenopozal kadınlar yerel klinik uygulamaya göre LHRH agonisti adı verilen ilaçlar ile teda vi edilmelidir.  
 
Doktorunuz söylediği sürece REAMPLA’yı her gün almaya devam ediniz.   
Doktorunuz söylemedikçe dozunuzu değiştirmeyiniz veya tedaviyi bırakmayınız.  Uygulama yolu ve metodu:  
• REAMPLA tabletleri her gün aynı saatte yemeklerle beraber veya ayrı olarak alabilirsiniz . 
REAMPLA’yı her gün aynı saatte almanız tabletleri almayı hatırlamanıza yardımcı olacaktır.  
• REAMPLA ile tedaviniz sırasında greyfurt suyu veya greyfurt meyvesinden uzak durun.  
• REAMPLA tabletleri bir bardak su ile  bütün olarak yutun. 
• Tabletleri  çiğnemeyin, ezmeyin veya bölmeyin.  
• Kırılmış, çatlamış veya başka bir şekilde hasarlı görünen tabletleri kullanmayın.  
 Değişik yaş grupları:  
 Çocuklarda kullanımı:  
REAMPLA’nın çocuklarda güvenli ve etkili olup olmadığı bilinmemektedir. Çocuklarda ve ergenlerde kullanımı önerilmemektedir.  
 Yaşlılarda kullanımı:  
Yaşlı hastalar ile daha genç hastalar arasında, güvenlilik veya etkililik bakımından herhangi bir fark gözlenmemiştir. Fakat bazı yaşlı hastalardaki yüksek duyarlılık göz ardı edilemez.  
     
  6 
 
 
 Özel kullanım durumları:  
 
Karaciğer/Böbrek yetmezliği:  
REAMPLA, hafif veya orta karaciğer yetmezliği olan hastalarda doz ayarlaması gerektirmez. Ciddi  karaciğer yetmezliği olan hastalar için önerilen REAMPLA dozu günde bir kez 75 
mg’dır . 
 Hafif, orta veya ciddi böbrek yetmezliği olan hastalar için REAMPLA doz ayarlaması gerekli değildir. Hemodiyaliz (zararlı maddelerin ve fazla suyun vücuttan uzaklaştırılmasını sağlayan 
bir tedavi şekli) gereken hastalardaki  veriler, bu popülasyonda herhangi bir doz ayarlaması 
önerisi yapmak için yetersizdir . 
 Eğer REAMPLA’nın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 Kullanmanız gerekenden daha fazla REAMPLA kullandıysanız:  
Gerektiğinden fazla REAMPLA alınması durumunda, hemen doktora başvurulmalı veya en 
yakın sağlık kuruluşuna gidilmelidir.  
 
REAMPLA’dan kullanmanız gerekenden fazlasını kullanmışsanız bir doktor veya eczacı ile konuşunuz.  REAMPLA’yı kullanmayı unutursanız:  
Unutulan dozları dengelemek için çift doz almayınız.  
Bir dozu unuttuğunuzu fark ettiğinizde, sadece sonraki dozu zamanında alınız, unuttuğunuz dozu almayınız.  
 Eğer REAMPLA aldıktan sonra kusarsanız, fazladan bir doz almayınız. Bir sonraki dozunuzu zamanı geldiğinde alınız.  
 REAMPLA ile tedavi sonlandırıldığında oluşabilecek etkiler  
Doktorunuz tarafından belirtilmedikçe REAMPLA kullanmayı bırakmayınız. REAMPL A 
kullanımı ile ilgili herhangi bir sorunuz varsa doktorunuz veya eczacınıza danışınız.  4. Olası yan etkileri nelerdir?  
 Tüm ilaçlar gibi REAMPLA’nın içeriğinde bulunan maddelere duyarlı olan kişilerde yan etkiler olabilir.  
 Aşağıdaki belirtilerden herhangi birini görürseniz hemen doktorunuzla iletişime geçiniz:  
• Ciddi bir kan hastalığınız olduğunun belirtisi olabilen a teş, üşüme , halsizlik , nefes 
darlığı , kanama ve h afif travma ile ciltte k olay morarma  
• Akciğerlerde iltihabın belirtisi olabilen n efes almada zorluk, kuru öksürük, göğüs ağrısı  
• Ağrılı şiş bacak, göğüs ağrısı, nefes darlığı, hızlı nefes alma veya hızlı kalp atış hızı, 
damardaki kan pıhtılaşmasının belirtileri olabilir (10 kişiden en fazla 1'ini etkileyebilir)  
 Bunlar ciddi bir kan hastalığının belirtileri olabilir.   
  7 
 
 
 Yan etkiler aşağıdaki kategorilerde gösterildiği şekilde sıralanmıştır. 
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın 
olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Diğer yan etkiler  
 Çok yaygın:  
• Enfeksiyonlar 
• Kanda lökosit (akyuvar), eritrosit (alyuvar ) ve trombosit sayısında düşme  
• Yorgun hissetme  
• İştahta azalma  
• Ağız ve dudaklarda iltihap (stomatit) , bulantı, kusma, ishal  
• Döküntü 
• Saç dökülmesi  
• Zayıflık (güçsüzlük) 
• Ateş 
• Karaciğer kan testlerinde anormallikler  
• Kuru cilt  
 
Yaygın:  
• Lökosit sayısında düşme ile birlikte ateş (febril nötropeni)  
• Bulanık görme, gözyaşında artış, göz kuruluğu  
• Tat değişiklikleri (disguzi)  
• Burun kanaması  
• Avuç içlerinde ve/veya ayak tabanlarında kızarıklık, ağrı, soyulma, şişme ve kabarma (Palmar Plantar Eritrodisestezi Sendromu [PPES])  (el ayak sendromu) 
• Anormal böbrek kan testi sonucu (kanda yüksek kreatinin seviyesi)  
 Yaygın olmayan:  
• Pullu kırmızı lekelere neden olan, muhtemelen eklemlerde ağrı ve yüksek ateşle birlikte 
görülen deri iltihabı (Kutanöz lupus eritematozus 
[KLE ]) 
• Ciltte, soluk kırmızı halkalarla çevrili koyu kırmızı bir merkeze sahip bir nokta veya 
“boğa gözü” gibi görünebilen kırmızı lekelere veya yamalara neden olan bir cilt 
reaksiyonu (eritema multiforme)  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
  8 
 
 
 (TUFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   5. REAMPLA’nın saklanması  
 REAMPLA’yı çocukların göremeyeceği, erişemeyeceği yerlerde ve ambalajında saklayınız.  
 30°C’nin altındaki oda sıcaklığında saklayınız. Nemden korumak için orijinal ambalajında 
saklayın.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra REAMPLA’yı kullanmayınız.  
 
Ruhsat sahibi:   Pfizer PFE İlaçları A.Ş. Şişli / İstanbul  
 
Üretim yeri:    Pfizer Manufacturing Deutschland GmbH  
    Betriebsstatte Freiburg  
      Mooswaldallee 1  
    79090 Freiburg  
    Almanya  
 Bu kullanma talimatı  ........... ta rihinde onaylanmıştır.  
