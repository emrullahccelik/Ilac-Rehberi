KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİLVERDİN %1+%5 krem
2. KALİTATİF VE KANTİTATİF BİLEŞİM
1 g krem içeriği;
Etkin madde:
Gümüş sülfadiazin 10 mg
Lidokain 50 mg
Yardımcı madde(ler):
Setil alkol 40 mg
Propilen glikol 70 mg
Yardımcı maddeler için Bölüm 6.1’e bakınız.
3. FARMASÖTİK FORM
Beyaz, kokusuz, yumuşak kıvamlı, su ile karışabilen homojen görünüşlü krem.
4. KLİNİK ÖZELLİKLER
4.1 Terapötik endikasyonlar
• Gümüş sülfadiazine duyarlı gram-pozitif ve gram negatif mikroorganizmalarla enfekte
olan yanıkların profilaksi ve tedavisinde,
• Bacak ülserleri ve bası yaralarında enfeksiyonun kısa süreli tedavisinde yardımcı olarak,
• Deri nakli yapılan yerlerde ve geniş ölçülü yıpranmaların enfeksiyon profilaksisinde
yardımcı olarak,
• Parmağın etli kısmı, tırnak kaybı ve/veya distal falanksın parsiyel kaybının olduğu
parmak ucu yaralanmalarında koruyucu olarak
• Ciltteki bakteriyel enfeksiyonların ve dermal ülserlerin profilaksi ve tedavisinde
endikedir.
4.2 Pozoloji ve uygulama şekli
Topikal uygulama içindir. Oküler uygulanmamalıdır.
Pozoloji/uygulama sıklığı ve süresi:
Bir seferde uygulanan lidokain dozu 250 mg’ı aşmamalıdır. Bu miktar 5 gram SİLVERDİN’e
karşılık gelir. Günlük 17-20 g SİLVERDİN (850-1000 mg lidokaine eşdeğer) dozu
aşılmamalıdır.
Çok geniş yüzeye, çok sık uygulama ile hipersensitivite ortaya çıkabileceğinden bu şekilde
kullanılması önerilmez.
1 / 12Uygulama Şekli:
Yanıklarda:
Yara ve yanık olan bölge uygun hijyenik kurallara göre temizlendikten sonra 3-5 mm
kalınlığında bir tabaka halinde SİLVERDİN uygulanmalıdır.
Steril eldiven ve/veya steril spatülle uygulanması önerilir. Gerekli olduğunda hasta hareketi
nedeniyle kremin uzaklaştırıldığı bölgelere tekrar uygulama yapılmalıdır.
Yanıklarda SİLVERDİN günde en az bir kez uygulanmalıdır. Eksüda volümünün fazla
olduğu durumlarda daha sık uygulanabilir.
El yanıklarında:
SİLVERDİN yanık olan bölgeye uygulandıktan sonra tüm el şeffaf plastik bir torba veya
eldiven içerisine konup bilek kısmından kapatılabilir.
Hasta el ve parmaklarını hareket ettirme konusunda teşvik edilmelidir. Torbada aşırı miktarda
eksüda toplandığında pansuman değiştirilmelidir.
Bacak ülserleri/Bası yaraları:
Ülser boşluğu en az 3-5 mm kalınlığında bir tabaka halinde SİLVERDİN ile doldurulmalıdır.
SİLVERDİN’in normal deriyle uzun süreli teması maserasyona neden olabileceğinden, ülser
olmayan alanlara kremin bulaşmamasına dikkat etmek gerekmektedir.
SİLVERDİN’den sonra absorban ped veya gazlı bez pansumanı uygulanmalıdır. Ek olarak
ülser yarasının gerektirdiği durumlarda baskı pansumanı uygulanabilir.
Normal şartlar altında pansumanın her gün değiştirilmesi gerekir ancak eksüdanın daha az
olduğu yaralarda daha seyrek pansuman değişimini (48 saatte bir) uygun olabilir.
SİLVERDİN uygulanmadan önce uygulama yeri temizlenmeli ve yabancı cisimler
uzaklaştırılmalıdır.
Eksüdanın çok fazla olduğu bacak ve bası ülserlerinde SİLVERDİN kullanımı
önerilmemektedir.
Parmak ucu yaralanmaları:
Yaranın kanaması durdurulduktan sonra 3-5 mm kalınlığında bir tabaka halinde SİLVERDİN
uygulanmalıdır. Olağan pansuman kullanılabilir. Alternatif olarak plastik veya steril olmayan
cerrahi eldivenin parmak kısmı kullanılarak su geçirmez bantla sabitlenebilir. Pansuman 2-3
günde bir değiştirilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek veya karaciğer yetmezliği olan hastalarda dikkatli kullanılmalıdır. Gümüş
sülfadiazin karaciğer ve böbrek fonksiyonları bozuk olan hastalarda birikim yapabilir.
2 / 12Lidokain karaciğerde metabolize olduğundan, karaciğer fonksiyon bozukluğu olan hastalarda
lidokainin yarı ömrü uzayabilir. Hepatite neden olabileceğinden karaciğer yetmezliği
meydana gelmesi halinde tedaviye ara verilmelidir. Şiddetli karaciğer yetmezliğinde ilacın
daha küçük alanlara uygulanması düşünülebilir.
Renal eliminasyonda azalma ile birlikte böbrek yetmezliği görülmesi halinde tedaviye ara
verilmelidir.
Pediyatrik popülasyon:
Prematürelerde ve iki aylıktan küçük bebeklerde kullanılmamalıdır. Çocuklara uygulanacak
doz daha düşük olmalı; çocuğun yaşı, kilosu ve fiziksel durumuna uygun olmalıdır.
Geniş ve zarar görmüş yüzeylere uygulanırken, SİLVERDİN’in sistemik absorpsiyonunun
artabileceği göz önünde bulundurulmalıdır.
Geriyatrik popülasyon:
Bu popülasyona özel bir kullanım şekli yoktur.
4.3 Kontrendikasyonlar
• Gümüş sülfadiazin, lidokain, amid tipi anestezikler veya ilacın bileşimindeki diğer
maddelere karşı aşırı duyarlılığı olduğu bilinen hastalarda,
• Sülfonamidlerin kernikterus ihtimalini artırdığı bilindiğinden, hamileliğin son döneminde,
• Prematürelerde ve iki aylıktan küçük bebeklerde kullanımı kontrendikedir.
• Metenamin ve sülfonamidlerin beraber kullanımı kristal üre oluşumu sebebiyle
kontrendikedir.
4.4 Özel kullanım uyarıları ve önlemleri
Uzun süreli anti-infektif kullanımı, uygulanan anti-infektife dirençli organizmalara bağlı
süperenfeksiyon gelişimine neden olabilir. Yara kabuğu içinde veya altında mantar üremesi
görülebilir. Ancak klinik veriler mantar süper enfeksiyon olasılığının çok düşük olduğunu
göstermektedir.
Solunum yetmezliği, şiddetli böbrek veya karaciğer yetmezliği olan hastalarda SİLVERDİN
dikkatli kullanılmalıdır. Karaciğer veya böbrek yetmezliği sonucu ilaç eliminasyonunun
azaldığı durumlarda, birikim gerçekleşebilir; hedeflenen terapötik yarar göz önünde
bulundurularak SİLVERDİN tedavisinin devam ettirilip ettirilmeyeceğine karar verilmelidir.
Gümüş sülfadiazinin emilimi uygulanan yüzeyin genişliğine ve doku hasarına göre değişir.
Çok az sayıda raporlanmış olmasına rağmen sülfonamidlerle ilişkili advers reaksiyonlar
gelişebilir. Sülfonamidlerle ilişkilendirilen reaksiyonların bazıları şunlardır: agranülositoz,
aplastik anemi, trombositopeni, lökopeni ve hemolitik anemi dahil kan düzensizlikleri;
Stevens-Johnson sendromu (SJS), toksik epidermal nekroliz (TEN) ve eksfolyatif dermatit
gibi hayatı tehdit edici kütanoz reaksiyonlar dahil dermatolojik ve alerjik reaksiyonlar;
gastrointestinal reaksiyonlar; hepatit ve hepatoselüler nekroz; merkezi sinir sistemi
reaksiyonları ve toksik nefroz.
3 / 12Gümüş sülfadiazin ve diğer sülfonamidler arasında çapraz duyarlılık potansiyeli vardır.
Tedaviden dolayı alerjik reaksiyonlar görülmesi halinde alerjik reaksiyonun potansiyel
tehlikeleri göz önünde bulundurularak tedavinin devam ettirilip ettirilmeyeceğine karar
verilmelidir.
Gümüş sülfadiazin, glukoz-6-fosfat dehidrogenaz eksikliği bulunan hastalarda hemolize
neden olabileceğinden zararlı olabilir. Bu hastalarda dikkatli kullanılmalıdır.
SİLVERDİN ile birlikte topikal proteolitik enzimlerin beraber kullanımının düşünüldüğü
durumlarda içeriğindeki gümüşün bu gibi enzimleri inaktive edebileceği göz gönünde
bulundurulmalıdır.
SİLVERDİN kullanımı yara kabuğu atılımını geciktirebilir ve yanık yaralarının görünümünü
değiştirebilir.
Vücudun geniş yüzeyini kaplayan yanık yaralarının tedavisinde serum sülfa konsantrasyonları
erişkin terapötik seviyelerine (%8 – 12 mg) ulaşabilir. Bu nedenle bu gibi hastalarda serum
sülfa konsantrasyonlarının takibi önerilir. Böbrek fonksiyonu yakından takip edilmeli ve
idrarda sülfa kristali varlığı kontrol edilmelidir. Propilen glikol emiliminin serum
osmolalitesini ve laboratuvar test sonuçlarını etkilediği rapor edilmiştir.
Sepsis ve ilacın uygulandığı mukozanın ciddi olarak hasar görmesi durumunda, ani sistemik
emilim riski olabileceğinden, SİLVERDİN uygulanırken dikkatli olunmalıdır.
Yüksek plazma düzeyleri ve ciddi yan etkileri önlemek amacıyla yeterli etkinin sağlandığı,
mümkün olan düşük dozlar kullanılmalıdır. Tekrarlanan dozlarda ilacın veya metabolitlerinin
birikmesi nedeniyle kan düzeylerinde artış görülebilir. Yüksek kan düzeylerine gösterilen
tolerans hastanın durumuna göre değişir. Yaşlılarda, çocuklarda ve akut hastalarda hastanın
yaşı ve fiziksel durumuyla ilişkili olarak azaltılmış doz verilmelidir.
SİLVERDİN bilinen ilaç alerjisi olan hastalarda dikkatli kullanılmalıdır. Para-aminobenzoik
asit türevlerine (prokain, tetrakain, benzokain gibi) alerjisi olan hastalarda lidokaine karşı
çapraz duyarlılık görülmemiştir. Özellikle geniş deri yüzeylerine ve bilhassa da oklüzyon
altında uygulandığında kalp ritm bozuklukları, nefes alma zorluğu, koma ve hatta ölüme yol
açabilmektedir.
1 gramlık SİLVERDİN’in içerisinde 40 mg setil alkol bulunur. Setil alkol, lokal deri
reaksiyonlarına (örneğin, kontak dermatitte ) neden olabilir.
1 gramlık SİLVERDİN’in içerisinde 70 mg propilen glikol bulunur. Propilen glikol, deride
tahrişe (irritasyona) neden olabilir.
4 / 124.5 Diğer tıbbi ürünler ile etkileşimler ve diğer etkileşim şekilleri
SİLVERDİN içindeki gümüş enzimatik ölü doku atıcı ajanları inaktive edebileceğinden,
birlikte kullanımı uygun olmayabilir.
Geniş yüzeylere uygulandığında, serum sülfadiazin terapötik düzeylere ulaşabilir ve özellikle
oral hipoglisemik ilaçlar ve fenitoin ile etkileşebilir. Birlikte kullanıldıklarında hipoglisemik
ilacın ve fenitoinin kan düzeylerinin izlenmesi önerilir.
Amonyak ve sonrasında formaldehide dönüşen üriner sistem antibakteriyel ajanı metenamin,
sülfonamidler ile asidik ürede çözünmeyen çökelti oluşumuna sebep olabilir. Metenamine ve
sülfonamidlerin beraber kullanımı kristal üre oluşumu riskini arttırması sebebiyle
kontrendikedir.
Papain ve gümüş sülfadiazin gibi gümüş tuzu içeren formülasyonların beraber kullanılması
papainin enzimatik debridman etkisini inaktive edebilir. Papain aracılı kimyasal debridmanın
etkinliğinin azalmasıyla sonuçlanır.
Lidokainin lokal uygulanmasıyla ilgili olarak, literatürlerde herhangi bir ilaçla etkileşim
bildirilmemiştir.
Özel popülasyonlara ilişkin ek bilgiler
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü üzerine etkileri ile ilgili veri bulunmamaktadır.
Gebelik dönemi
Tüm sülfonamidler kernikterus riskini arttırdığından, SİLVERDİN hamileliğin son
döneminde kullanılmamalıdır.
SİLVERDİN’deki konsantrasyonun üç ila on katı düzeyde gümüş sülfadiazinin tavşanlara
uygulandığı bir üreme çalışmasında gümüş sülfadiazine bağlı fetüs üzerinde zararlı etkiye dair
belirtiye rastlanmamıştır. Ancak, hamileler üzerinde bu tip çalışmalar olmadığından ve
hayvanlar üzerinde yapılan üreme çalışmaları insan üzerinde aynı sonuçları vermediğinden,
hamilelerde ancak çok gerekli olduğunda kullanılmalıdır. Gebeliğin sonlarına doğru
kullanılması sakıncalıdır.
5 / 12Gebe kadınlara verilirken tedbirli olunmalıdır.
Hamilelerde ancak çok gerekli olduğunda kullanılmalıdır. Gebeliğin son döneminde
kullanılmamalıdır.
Laktasyon dönemi
SİLVERDİN’in anne sütü ile atılıp atılmadığı bilinmemektedir. Sistemik sülfadiazinin
serumda bulunan konsantrasyonlarının %15-35’i süte geçebilmektedir. Sülfonamidlerin süte
geçtiği bilindiğinden ve tüm sülfonamidler kernikterus riskini arttırdığından emziren
annelerde kullanımında dikkatli olunmalıdır.
Üreme yeteneği/Fertilite
Lidokainin sıçan ve tavşanlarda yapılan deneylerde fetusa herhangi bir zararı olmadığı tespit
edilmiş olmasına rağmen kadınlarda fetus üzerine etkisi bilinmediğinden özellikle gebeliğin
erken dönemlerinde dikkatli olunmalıdır.
4.7 Araç ve makine kullanımı üzerindeki etkiler
Araç ve makine kullanma yetisi üzerine olumsuz bir etki bildirilmemiştir.
4.8 İstenmeyen etkiler
Topikal olarak kullanılan gümüş sülfadiazin absorbsiyonu tedavi edilecek yüzeyin
büyüklüğüne ve meydana gelmiş doku hasarının şiddetine bağlıdır. Geniş alanlara
uygulandığında bazı sistemik yan etkiler görülebilir.
Her bir sistem organ sınıfı içinde advers etkiler, aşağıdaki tanımlamalara uygun olarak
sınıflandırılmıştır:
Çok yaygın (> 1/10)
Yaygın (>1/100 ila <1/10)
Yaygın olmayan (>1/1.000 ila<l/100)
Seyrek (>1/10.000 ila <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor).
Gümüş sülfadiazin kullanımında görülen advers etkiler şunlardır:
Kan ve lenf sistemi hastalıkları
Bilinmiyor: Agranülositoz, aplastik anemi, glukoz-6-fosfat dehidrogenaz eksikliği anemisi,
hemolitik anemi, gümüş zehirlenmesi (arjiroz), trombositopeni, lökopeni (simetidin ile
beraber kullanımı lökopeni insidansıyla ilişkilendirilmiştir.)
Bağışıklık sistemi hastalıkları
Seyrek: Hipersensitivite reaksiyonları
Metabolizma ve beslenme hastalıkları
Bilinmiyor: Serum hiperosmolarite, su ve elektrolit dengesizliği
6 / 12Sinir sistemi hastalıkları
Bilinmiyor: Ateş nöbetleri
Gastrointestinal hastalıklar
Bilinmiyor: Oral mukozada gümüş birikimi, psödomembranöz enterokolit, toksik megakolon
Hepato-bilier hastalıklar
Bilinmiyor: Hepatik nekroz, hepatit
Deri ve deri altı doku hastalıkları
Yaygın: Prurit, egzama ve kontakt dermatit dahil uygulama bölgesinde döküntü
Seyrek: Yanma hissi, deride renk değişikliği, eritema multiforme, deri nekrozu,
Bilinmiyor: Yaraların düzgün iyileşmemesi, arjiri, hiperpigmentasyon, eritroderm, eksfoliatif
dermatit, mantar enfeksiyonu, Stevens-Johnson sendromu, toksik epidermal nekroliz
Böbrek ve idrar yolu hastalıkları
Seyrek: İnterstisyel nefrit
Çok seyrek: Böbrek yetmezliği
Bilinmiyor: Kristalüre, nefrotoksisite
Lidokain kullanımında görülen advers etkiler şunlardır:
Lidokainin yan etkileri diğer amid tipi lokal anesteziklerin yan etkilerine benzerdir. Bu yan
etkiler genellikle doza bağımlıdır ve yüksek dozda uygulama veya hızlı absorpsiyon nedeniyle
yüksek plazma konsantrasyonlarının ortaya çıkması sonucu meydana gelebilir. Ciddi yan
etkiler genellikle sistemiktir.
Bağışıklık sistemi hastalıkları
Yaygın olmayan: Alerjik reaksiyonlar (genellikle parenteral tedavi sonrası görülür). Uzun
dönem topikal kullanım sonrası hipersensitivite oluşabilir.
Bilinmiyor: Tolerans azalmasına bağlı reaksiyonlar
Sinir sistemi hastalıkları
Bilinmiyor: Sinirlilik, baş dönmesi, tremor, konvülsiyonlar
Göz hastalıkları
Bilinmiyor: Görme bozuklukları
Deri ve deri altı doku hastalıkları
Yaygın: Ciltte irritasyon, kızarıklık, kaşıntı veya döküntü.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
7 / 12Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Gümüş sülfadiazinin topikal uygulaması ile doz aşımı beklenmez.
Lidokain’in topikal kullanımında aşırı doz mümkün olmamakta birlikte ortaya çıkması
halinde nefes yolunu açık bulundurmak gerekir. Konvülsiyonlara karşı antikonvülsif ajanlar
kullanılabilir. Bir tüp ilacın kazara yutulması halinde, oral biyoyararlanım düşüktür ancak
hipotansiyon ve kalp bloğu görülebilir. Bu durumda uygun resüsitasyon önlemleri
uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan sülfonamid kombinasyonları
ATC kodu: D06BA51
Etki Mekanizması
Gümüş sülfadiazin geniş bir anti-bakteriyel aktiviteye sahiptir. Gram-negatif ve gram-pozitif
birçok bakteriye bakterisidal olmasının yanı sıra mantarlara karşı da etkilidir. İn vitro
testlerden elde edilen sonuçlar aşağıda verilmektedir.
Gümüş sülfadiazinin diğer antimikrobiyel ajanlara dirençli bakterileri inhibe ettiği ve
bileşenin sülfadiazine göre üstünlüğü ile ilgili yeterli veri bulunmaktadır.
Radyoaktif mikronize gümüş sülfadiazin, elektron mikroskobu ve biyokimyasal tekniklerin
kullanıldığı çalışmalar gümüş sülfadiazinin etki mekanizmasının gümüş nitrat ve sodyum
sülfadiazinden farklı olduğu göstermiştir. Gümüş sülfadiazin bakterisidal etkisini
gerçekleştirmek için yalnızca hücre zarı ve hücre duvarında etki göstermektedir.
Gümüş sülfadiazin kremiyle yapılan in vitro testlerin sonuçları
Gümüş sülfadiazin konsantrasyonu
Duyarlı suşlar/Test edilen toplam suş
Sınıf/Tür 50 mcg/mL 100 mcg/mL
Pseudomonas aeruginosa 130/130 130/130
Xanthomonas (Pseudomonas) maltophilia 7/7 7/7
Enterobacter türleri 48/50 50/50
Enterobacter cloacae 24/24 24/24
Klebsiella türleri 53/54 54/54
Escherichia coli 63/63 63/63
Serratia türleri 27/28 28/28
Proteus mirabilis 53/53 53/53
Morganella morganii 10/10 10/10
8 / 12Providencia rettgeri 2/2 2/2
Providencia türleri 1/1 1/1
Proteus vulgaris 2/2 2/2
Citrobacter türleri 10/10 10/10
Acinobacter calcoaceticus 10/11 11/11
Staphylococcus aureus 100/101 100/101
Staphylococcus epidermidis 51/51 51/51
β-Hemolitik Streptococcus 4/4 4/4
Enterococcus türleri 52/53 53/53
Corynebacterium-diphtheriae 2/2 2/2
Clostridium perfringens 0/2 0/2
Candida albicans 43/50 50/50
Gümüş sülfadiazin karbonik anhidraz inhibitörü değildir ve bu tür ajanların kontrendike
olduğu durumlarda kullanımı uygun olabilir.
SİLVERDİN krem topikal anestezik bir madde olan lidokain ihtiva eder. Lidokain uyarının
başlaması ve iletilmesi için gereken iyon akışını inhibe ederek sinir hücresi membranını
stabilize eder ve lokal anestezi oluşumunu sağlar. Etkinin başlaması 3-5 dk içinde olur.
Lidokainin yüksek plazma düzeylerine ulaşması kalp debisi, total periferik direnç ve ortalama
kan basıncında değişikliklere neden olur. Bu değişiklikler, lokal anestezik ilacın
kardiyovasküler sistemin çeşitli bileşenleri üzerine doğrudan depresan etkili olarak otonomik
sinir liflerinin bloke edilmesine bağlı olabilir.
5.2 Farmakokinetik özellikler
Genel özellikler
Gümüş sülfadiazin:
Emilim:
Geniş yüzeylere ve/veya uzun süreli uygulanmasında gümüşün sistemik absorbsiyonu sonucu
klinik arjiri oluştuğuna dair bulgular mevcuttur.
Sülfadiazin yaraya kolaylıkla difüze olur ve dolaşıma girer.
Geçiş miktarı büyük ölçüde yaranın durumuna ve uygulanan doza bağlıdır.
Gümüş sistemik olarak emilmese de, sülfadiazin özellikle geniş bir alana uygulandıysa
ve/veya uzun süre kullanıldıysa kana geçebilir. Radyoaktif gümüş sülfadiazin ile yapılan
çalışmalar, gümüşün topikal uygulamalarda emilmediğini göstermiştir.
Dağılım:
Emilimi gerçekleşen herhangi bir gümüş miktarı özellikle karaciğerde olmak üzere vücutta
uzun süreler kalabilir.
9 / 12Serum sülfonamid seviyesi yanmış alanın genişliğiyle ve uygulanan kremin miktarı ile doğru
orantılıdır. Vücudun geniş alanlarında uzun süreli yara tedavisinde, pediyatrik serum
sülfonamid seviyesi erişkin serum sülfonamid seviyesine ulaşabilir (8-12 miligram/desilitre).
Gümüş sülfadiazin alan ağır yanık oluşmuş hastaların serumunda, topikal uygulamayı takip
eden 24 saat içinde 9,1 mg/dl’ye varan sülfadiazin konsantrasyonları bildirilmiştir.
Biyotransformasyon:
Sülfadiazin karaciğerde asetillenir ve okside olur. Sülfadiazin kanda %40 varan oranda asetil
türevi olarak bulunur.
Eliminasyon:
Sülfadiazin böbreklerden %60 oranında değişmeden idrarla atılır.
İlacın yarılanma ömrü 10 saat olup anürik hastalarda 22 saate kadar uzayabilir.
Doğrusallık/ Doğrusal Olmayan Durum:
Geçerli değildir.
Lidokain:
Emilim:
Lidokain topikal uygulamayı takiben mukoz membranlardan emilebilir. Emilim hızı ve
miktarı; uygulama bölgesi, süresi, konsantrasyon ve toplam dozaja bağlıdır. Lidokain, aynı
zamanda gastrointestinal kanaldan da iyi emilir, ancak bir miktar değişmemiş ilaç karaciğerde
biyotransformasyon nedeniyle dolaşımda tespit edilmiştir.
Dağılım:
Lidokain’in plazma proteinlerine bağlanması, ilaç konsantrasyonu ile ilişkilidir ve bağlı
fraksiyon artan ilaç konsantrasyonu ile düşer. 1-4 mcg/ml serbest baz konsantrasyonunda,
%60-80 oranında lidokain proteinlere bağlı bulunur. Bağlanma aynı zamanda
alfa-1-asit-glikoprotein plazma konsantrasyonuna bağlıdır. Lidokain, kan-beyin ve plasental
bariyerleri büyük ihtimalle pasif difüzyon ile geçer.
Biyotransformasyon:
Lidokain, karaciğerden hızla biyotransformasyona uğrar ve metabolitleri ile değişmemiş ilaç
böbrekler yolu ile atılır. Yaklaşık % 90’ı çeşitli metabolitleri şeklinde karaciğerde metabolize
olur.
Eliminasvon:
Lidokainin yaklaşık %10’u böbrekler yoluyla değişmeden atılır. İdrarda rastlanan başlıca
metaboliti 4-hidroksi-2,6-dimetilanilinin bir konjugatıdır. Lidokain metabolizmasına ilişkin
çalışmalarda, intravenöz bolus lidokain enjeksiyonunu takiben lidokainin eliminasyon yarı
ömrü 1,5-2 saat olarak gösterilmiştir.
Doğrusallık / Doğrusal Olmayan Durum:
Geçerli değildir.
10 / 12Hastalardaki karakteristik özellikler
Böbrek / karaciğer yetmezliği:
Lidokain karaciğerden hızlı bir şekilde metabolize olduğundan, karaciğer fonksiyonlarının
etkilenmesi durumunda lidokainin kinetiği değişebilir.
Böbrek yetmezliği lidokain kinetiğini etkilemez ancak metabolitlerin vücutta birikimini
artırabilir.
5.3 Klinik öncesi güvenlilik verileri
SİLVERDİN’deki konsantrasyonun üç ila on katı düzeyde gümüş sülfadiazinin uygulandığı,
sıçanlarda 24 aylık ve farelerde 18 aylık uzun dönem dermal toksisite çalışmalarında
karsinojenite belirtisi bulunmamıştır.
Lidokainin mutajenik ve kanserojenik potansiyelini ve fertilite üzerine etkilerini
değerlendirmek için yeterli çalışma yapılmamıştır.
Lidokain’in mutajenik potansiyeli Ames Salmonella/mammalian mikrozom testiyle, insan
lenfositindeki yapısal kromozom sapmasının in vitro analiziyle ve in vivo fare mikronükleus
analizi ile test edilmiştir. Bu testlerde herhangi bir mutajenik etki belirtisi görülmemiştir.
2,6-ksilidinin ve lidokain metabolitinin mutajenisitesi karma sonuçlu farklı testlerle
çalışılmıştır. Sadece metabolik aktivasyon şartlarındaki Ames testinde bileşik zayıf mutajenik
bulunmuştur. İlave olarak, aktivasyonlu veya aktivasyonsuz timidin kinaz yerinde
indüklenmiş kromozom sapmasında ve solüsyon konsantrasyonunun 1,2 mg/ml olduğu kardeş
kromatografik değişimlerde, 2,6-ksilidinin mutajenik olduğu gözlenmiştir. In vivo
denemelerinde genotoksisite kanıtı bulunmamıştır.
6. FARMASÖTİK ÖZELLİKLER
6.1 Yardımcı maddelerin listesi
Setil alkol
Gliserol monostearat
Parafin likit
Propilen glikol
Polisorbat 60
Polisorbat 80
Susuz sitrik asit
Sodyum sitrat dihidrat
Saf su
6.2 Geçimsizlikler
SİLVERDİN’in herhangi bir ilaç ya da madde ile bilinen herhangi bir geçimsizliği
bulunmamaktadır.
6.3 Raf ömrü
24 ay
11 / 126.4 Saklamaya yönelik özel tedbirler
25°C altındaki oda sıcaklığında saklayınız. Işıktan koruyunuz.
6.5 Ambalajın niteliği ve içeriği
Gövdesi %92 LDPE, %8 LLDPE; kafası %100 LDPE olan ve kapağı %100 PP olan ağız
kısmı folyolu 50 g’lık tüp.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Fax: 0212 697 00 24
E-mail: deva@devaholding.com.tr
8. RUHSAT NUMARASI(LARI)
255 / 77
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2013
Ruhsat yenileme tarihi:
10. KÜB’ÜN YENİLENME TARİHİ
12 / 12