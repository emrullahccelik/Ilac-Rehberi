1 / 8 
 KULLANMA TALİMATI  
 
PROTİNUM® 20 mg enterik t ablet  
Ağızdan alınır.  
  
•   Etkin madde: Her bir enterik tablet 20 mg pantoprazole eşdeğer 22,55 mg pantoprazol 
sodyum seskihidrat içerir. 
• Yardımcı maddeler: Sodyum karbonat, mannitol (E 421), krospovidon, PVP K 30, 
magnezyum stearat, titanyum dioksit (E 171), polietilen glikol, hipromelloz, hidroksipropil metil selüloz (HPMC 2910 3 cps) , kinolin sarısı lake  (E 104), eudragit -L 100- 55, dibütil ftalat.
  
Bu ilacı kullanmaya başlamadan önce bu KULL ANMA TALİMATINI dikkatlice  
okuyunuz , çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında      
yüksek veya düşük doz kullanmayınız.  
 
Bu Kullanma Talimatında:  
 1. PROTİNUM
® nedir ve ne için kullanılır?  
2. PROTİNUM®’u kullanmadan önce dikkat edilmesi gerekenler  
3 PROTİNUM® nasıl kullanılır?  
4. Olası yan etkiler nelerdir?  
5. PROTİNUM®’un saklanması  
 Başlıkları yer almaktadır.  1. PROTİNUM
® nedir ve ne için kullanılır?  
• PROTİNUM®, ilaçların midede çözülmesini engelleyen özel bir madde ile kaplı (enterik 
kaplı)  tabletler şeklinde kullanıma sunulmuştur. Her bir tabletin içinde etkin madde olarak 
20 mg  pantoprazol e eşdeğer 21,146 mg pantoprazol sodyum seskihidrat içermektedir.  
 
• PROTİNUM®’un etkin maddesi olan pantoprazol, “proton pompası inhibitörü” olarak  
isimlendirilen bir ilaç grubuna dahildir. Etkisini midenizde üretilen asit miktarını azaltarak  
gösterir. Midenin ve bağırsakların asitle ilişki rahatsızlıklarının tedavisinde kullanılır.  
• PROTİNUM
®, 28 tabletlik kutular halinde piyasaya sunulmaktadır. Tabletler sarı renkli, 
yuvarlak , enterik kaplı tabletlerdir.  
 PROTİNUM
®; 
5 yaşın üzerindeki çocuklarda ve erişkinlerde:  
• Gastroözofa jiyal reflü (yemeklerin ve asidin mideden yemek borusuna kaçması) birlikteliği  
ile oluşan erozif özofajitin (yemek borusunun yüzeyinde zamanla doku hasarı oluşumu) kısa  
süreli (en fazla 8 haftaya kadar) tedavisinde ve belirtilerinin iyileştirilmesinde, 2 / 8 
 • Reflü öz ofajitin (yemeklerin ve asidin mideden yemek borusuna kaçması sonucu yemek  
borusunun iltihabı) uzun süreli tedavisinde ve nüksünün önlenmesinde kullanılır. 
 
Erişkinlerde:  
• Hafif derecede reflü hastalığı (yemeklerin ve asidin mideden yemek borusuna kaçması) ve 
hastalığa bağlı belirtilerin tedavisinde,  
• Sürekli nonsteroidal antienflamatuvar ilaç (NSAİİ, örneğin ibuprofen) tedavisi gören ve onikiparmak bağırsağı ülserleri olduğu endoskopik olarak kanıtlanan hastalarda kullanılır . 
 2. PROTİNUM
®’u kullanmadan önce dikkat edilmesi gerekenler  
 PROTİNUM
®’u aşağıdaki durumlarda KULLANMAYINIZ  
 
Eğer;  
• Pantoprazol etkin maddesine veya PROTİNUM®’un bileşiminde bulunan yardımcı 
maddelerden  birine, benzimidazollere (mantar hastalıkları için kullanılan ilaçlar) karşı alerjiniz 
(aşırı  duyarlılığınız) var ise  
• Proton pompası inhibitörü içeren diğer ilaçlara alerjiniz var ise, PROTİNUM®’u 
kullanmayınız.  
 
PROTİNUM®’u aşağıdaki durumlarda DİKKATLİ KULLANINIZ  
 
Eğer;  
• Ağır karaciğer bozukluğunuz varsa, karaciğeriniz ile ilgili herhangi bir probleminiz olduysa, 
doktorunuza bildiriniz. PROTİNUM® ile tedavi sırasında, özellikle de uzun süreli kullanımda,  
doktorunuz karaciğer enzimlerinizi düzenli olarak kontrol edecektir. Karaciğer enzim lerinin  
yükselmesi durumunda PROTİNUM® kullanımı kesilmelidir.  
• Vücudunuzdaki B12 vitamini depoları azalmış ya da B12 vitamini eksikliği açısından risk 
faktörleri taşıyorsanız dikkatli olmalısınız. Pantoprazol, tüm diğer mide asidi azaltıcı ilaçlar  
gibi, B12 vitamini emilimini azaltabilir.  
• Atazanavir (HIV enfeksiyonunun tedavisi için) gibi HIV proteaz inhibitörlerini pantoprazol 
ile aynı zamanda kullanıyorsanız, tavsiye için doktorunuza danışınız.  
• Pantoprazol gibi bir proton pompası inhibitörünün, özellikle de bir yıldan uzun süreli 
kullanılması kalça, bilek veya omurga kırığı riskinizi artırabilir. Kemik erimeniz (o steoporoz) 
varsa veya kortikosteroid (osteoporoz riskini artırabilmektedir) kullanıyorsanız doktorunuza 
söyleyiniz.  
• Üç aydan uzun süredir P ROTİNUM® kullanıyorsanız, kanınızdaki magnezyum düzeyleri 
düşebilir. Düşük magnezyum düzeyleri yorgunluk, istemsiz kas kasılmaları, oryantasyon  
bozukluğu, konvülziyonlar (sarsılmalar), baş dönmesi, artan kalp hızı ile kendini gösterebilir. 
Bu semptomlardan herhangi birini yaşarsanız, lütfen derhal doktorunuza söyleyiniz. Düşük 
magnezyum düzeyleri ayrıca kanınızdaki potasyum veya kalsiyum düzeylerinde bir azalmaya yol açabilir. Doktorunuz magnezyum düzeylerinizi izlemek üzere düzenli kan testleri 
yapılmasına  karar verebilir.  
• Tedavi sırasında alkol kullanımından kaçınılması gerekmektedir.  
• Mide asidini azaltan, PROTİNUM
®’a benzer bir ilaç ile tedavi sonrasında deri reaksiyonu 
geçirmişseniz.  
• Derinizde, özellikle güneşe maruz kalan bölg elerde döküntü görülürse, PROTİNUM® ile 
tedavinizin durdurulması gerekebileceğinden en kısa zamanda doktorunuza söyleyiniz.  
Eklemlerinizde ağrı gibi başka rahatsızlıklarınız varsa bunlardan da bahsetmeyi unutmayınız. 3 / 8 
 • Nöroendokrin tümör tanı testleri yaptırıyorsanız dokt orunuza söyleyiniz, çünkü tüm proton 
pompası inhibitörleri gibi PROTİNUM® bu testlerin sonucunu etkileyebilir.  
• Tüm proton pompası inhibitörleri gibi PROTİNUM® üst mide -bağırsak yolunda, normalde 
de var olan bazı bakterilerin sayısını ve dolayısıyla enfeksiyon riskini ( Salmonellla ve 
Campylobacter  ve C. difficile ) az da olsa arttırabilir. 
• Non-steroidal anti- inflamatuar (steroid yapısında olmayan ağrı kesici, enflamasyon önleyici)  
ilaçların (NSAİ İ) tetiklediği ülserleri önlemek amacıyla kullanılıyorsa, PROTİNUM® 
kullanımı,  sürekli NSAİ İ ilaç kullanımına ihtiyaç duyan, mide -bağırsak sisteminde istenmeyen 
olay gelişme riski yüksek olan (örn. 65 yaş üstü, ülser veya mide kanaması geçmişi olan) 
hastalarla sınırlı olmalıdır.  
 
• Spesifik bir kan tes ti (kromogranin A) yaptıracaksınız,  
 
Aşağıdakilerden birini fark ederseniz DERHAL  doktorunuza başvurunuz:  
- Beklenmeyen kilo kaybı,  
- Kusma, özellikle t ekrarla nıyorsa , 
- Kanlı kusma, kusmuğunuzda koyu kahve telvesi gibi görünür  
- Dışkıda kan görülmesi; görünüşü siyah veya katran gibi olabilir  
- Yutma zorluğu veya yutarken ağrı duyma , 
- Solgun görül me ve kendini güçsüz hissetme (anemi/kansızlık)  
- Göğüs ağrısı  
- Mide ağrısı  
- Ağır ve sürekli ishal durumlarında  
 Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza  
danışınız.  
 PROTİNUM
® ile tedavi, kanserle ilişkili belirtileri baskılayabilir ve sonuçta teşhisi 
geciktirebilir. Bu nedenle P ROTİNUM® tedavisinden önce, doktorunuz kanser hastası 
olmadığınızdan emin olmak için size bazı testler yapabilir. Eğer tedaviniz sırasında semptomlarınız devam ederse, başka incelemeler gerekebilir.  
 1 yıldan uzun süredir P ROTİNUM
® kullanıyorsanız doktorunuz muhtemelen sizi düzenli 
gözlem altında tutacaktır. Yeni ve olağandışı belirtiler görürseniz doktorunuza gittiğinizde 
bunları mutlaka söylemelisiniz.  
 
PROTİNUM®’un yiyecek ve içecek ile kullanılması  
PROTİNUM®’u yemekten 1 saat ön ce, çiğnemeden veya kır madan bir miktar su ile bütün  
olarak yutunuz . 
 Hamilelik  
İlacı kullanmadan önce doktorunuza veya eczacınıza danışınız.  
 Pantoprazolün hamilelerde kullanımına ilişkin yeterli veri mevcut değildir. Eğer hamileyseniz  
veya hamile olduğunuzu düşünüyorsanız, ancak doktorunuz, ilacın sizin için öngörülen  
yararının, henüz doğmamış bebeğiniz e olası  zarar ından fazla olduğunu düşünüyor  ise 
pantoprazolü kullanmalısınız.  
 Tedaviniz sırasında hamile olduğunuzu fark ederseniz, hemen doktorunuza veya eczacınıza  
danışınız.  4 / 8 
 Emzirme  
İlacı kullanmadan önce doktorunuza veya eczacınıza danışınız.  
Pantoprazolün anne sütüne geçtiği bildirilmiştir. Emziren annelerde ancak ilacın anneye yararı,  
bebeğe olan zarar ından fazla ise  ilaç kullanılmalıd ır. 
 
Araç ve makine kullanımı  
PROTİNUM®’un araç ve makine kullanma yeteneği üzerinde etkisi yoktur veya ihmal edilebilir 
düzeydedir.  
 Baş dönmesi ve gör me bozukluklar ı gibi durumlar yaşıyorsanız, araç veya makine 
kullanmayınız.  
 PROTİNUM
®’un içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
 Diğer ilaçlar ile birlikte kullanımı PROTİNUM
® diğer ilaçların etkililiğini bozabilir, bu nedenle aşağıdaki ilaçları alıyorsanız 
doktorunuza söyleyiniz. 
 
• Pantoprazol, emilimi midedeki asit düzeyine (pH’ya) bağlı olan, ketokon azol, itrakonazol 
ve posakonazol gibi mantar enfeksiyonlarını önlemeye yönelik ilaçların, ya da erlotinib gibi 
bazı kanser ilaçlarının emilimini azaltarak etkisini zayıflatabilir.  
• Kan kalınlaşması veya incelmesin i etkileyen varfarin ve fenprokumon kullanıyorsanız daha 
fazla kontrole ihtiyaç duyabilirsiniz. 
• Atazanavir gibi HIV (AIDS) enfeksiyonu tedavisinde kullanılan ilaçlar,  
• Metotreksat (romatoid artrit, sedef hastalığı ve  kanser tedavisinde kullanılır) -eğer 
metotreksat alıyorsanız pantoprazol kandaki metotreksat düzeyini arttırabileceğinden,  
doktorunuz PROTİNUM® tedavisini geçici olarak durdurabilir,  
• Fluvoksamin (depresyon ve diğer psikiyatrik hastalıkların tedavisinde kullanılan) -
kullanıyorsanız doktorunuz pantoprazol dozunu azaltabilir,  
• Rifampisin (enfeksiyonların tedavisinde kullanılır), 
• Sarı kantaron ( Hypericum perforatum ) (hafif depresyonun tedavisinde kullanılır). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  3. PROTİNUM
® nasıl kullanılır?  
 Uygun kullanım ve doz/uygulama sıklığı için talimatlar:  
 5 yaşın üzeri ndeki  çocuklarda ve erişkinlerde:  
• Gastroözofa jiyal reflü (yemeklerin ve asidin mideden yemek borusuna kaçması) birlikteliği 
ile oluşan erozif özofajitin (yemek borusunun yüzeyinde zamanla doku hasarı oluşumu) kısa  
süreli (en fazla 8 haftaya kadar) tedavisinde ve belirtilerinin iyileştirilmesinde :  
Önerilen doz günde 1 adet PROTİNUM® 20 mg’dır. 40 kilonun altındaki çocuklarda günde 
20 mg’lık PROTİNUM® dozu aşılmamalıdır.  
 
• Reflü özofajitin (yemeklerin ve asidin mideden yemek borusuna kaçması sonucu ye mek 
borusunun iltihabı) uzun süreli tedavisinde ve nüksünün önlenmesinde :  5 / 8 
 Uzun süreli tedavi için, günde bir kez PROTİNUM® 20 mg idame dozu tavsiye edilir; nüks  
meydana gelirse doz günde 40 mg pantoprazole çıkartılır. Nüksün iyileşmesinden sonra doz  
tekrar 20 mg pantoprazole düşürülebilir. 40 kilonun altındaki çocuklarda günde 20 mg’lık  
PROTİNUM® dozu aşılmamalıdır.  
 
Erişkinlerde:  
• Hafif derece reflü hastalığı (yemeklerin ve asidin mideden yemek borusuna kaçması) ve 
hastalığa bağlı belirtilerin (örneğin; mide ekşimesi, mide asidinin yemek borusuna kaçması, 
yutkunurken ağrı) tedavisinde :  
Semptomların giderilmesi genellikle 2 -4 hafta içinde gerçekleşir ve ilişkili özofajitin  
iyileşmesi için genellikle 4 haftalık bir tedavi süresi gerekir. Eğer bu yeterli gelmezse,  
normalde bunu izleyen 4 haftalık dönem içinde iyileşme sağlanır. Semptomların giderilmesi sağlandığında, gerektiğinde ihtiyaca göre günde bir kez PROTİNUM
® 20 mg’lık bir tedavi  
rejimi uygulanarak semptomların tekrarlaması kontrol altına a lınabilir. İhtiyaca göre  
uygulanan bu tedavi rejimi ile yeterli semptom kontrolü sağlanamadığı durumda sürekli  
tedaviye geçiş düşünülebilir.  
• Sürekli nonsteroidal antiinflamatuvar ilaç (NSAİİ, örneğin ibuprofen) tedavisi gören ve 
onikiparmak bağırsağı ülserleri olduğu endoskopik olarak kanıtlanan hastalarda :  
Tavsiye edilen doz günde bir adet PROTİNUM® 20 mg’dır.  
 Uygulama yolu ve metodu:  
PROTİNUM
® çiğnenmemeli veya kırılmamalı; yemekten bir saat önce bir miktar su ile bütün 
olarak  yutulmalıdır.  
 Değişik yaş grupları:  
 
Çocuklarda kullanım:  
5 yaşından küçük çocuklarda kullanılmamalıdır.  
 
Yaşlılarda kullanım:  
PROTİNUM
® yaşlılarda doz ayarlaması yapılmadan kullanılabilir.  
 Özel kullanım durumları:  
 Böbrek yetmezliği:  
PROTİNUM
® böbrek yetmezliği olan kişilerde doz ayarlaması yapılmadan kullanılabilir. 
 Karaciğer yetmezliği:  
Ağır karaciğer bozukluğu olan hastalarda günlük 20 mg pantoprazol dozu aşılmamalıdır.  Eğer PROTİNUM
®’un etkisinin çok güçlü ya da çok zayıf olduğuna dair bir izleniminiz var ise  
doktorunuz veya eczacınız ile konuşunuz.  Kullanmanız gerekenden daha fazla P ROTİNUM
® kullandıysanız  
Doz aşımının bilinen belirtileri bulunmamaktadır.  
 PROTİNUM
®’dan kullanmanız gerekenden fazlasını kullanmışsanız, bir doktor veya eczacı ile  
konuşunuz.  6 / 8 
 PROTİNUM®’u kullanmayı unutursanız  
İlacınızı almayı unutursanız, unutulan dozu telafi etmek için çift doz almayınız. Tedavinizi,  
doktorunuzun verdiği doz şemasına göre, bir sonraki dozdan itibaren sürdürünüz. 
 Unutulan dozları dengelemek için çift doz almayınız.  PROTİNUM
® ile tedavi sonlandırıldığında oluşabilecek etkiler  
PROTİNUM® ile tedavinizin ne kadar süreceği konusunda doktorunuz size bilgi verecektir.  
Tedaviye erken son vermeyiniz, çünkü hastalığınızın belirtileri geri dönebilir veya ağırlaşabilir.  4. Olası yan etkiler nelerdir?  Tüm ilaçlar gibi PROTİNUM
®’un içeriğinde bulunan maddelere duyarlı olan kişilerde yan 
etkiler  olabilir.  
 Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın     : 10 hastanın en az birinde görülebilir.  
Yaygın      : 10 hastanın birinden az fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek      : 1.000 hastanın birinden az, fakat 10.000 hastanın birinden fazla görülebilir . 
Çok seyrek     : 10.000 hastanın birinden az görülebilir. 
Bilinmiyor     : Eldeki verilerden hareketle tahmin edilemiyor.  
 Aşağıdakilerden biri olursa , PROTİNUM
®’u kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne başvurunuz:  
 
• Çok ciddi alerjik rahatsızlıklar: Dil ve/veya boğazda şişme,  yutma/yutkunma güçlüğü, 
kurdeşen (ürtiker), nefes alma güçlüğü, yüzde alerjik şişme (Quincke ödemi /anjiyoödem), 
çok hızlı kalp atımı ve terlemeyle seyreden b aş dönmesi. 
 
• Çok ciddi deri rahatsızlıkları: Deride ani gelişen, yaygın, kabarcıklar şeklinde, ağrılı 
döküntüler, genel sağlık durumunun hızla kötüye gitmesi, göz, burun, ağız/dudak ve cinsel 
organda tahriş (hafif kanlanma) (bunlar Steven Johnson Sendromu, Eritema multiforme ve 
Lyell Sendromu gibi ciddi cilt reaksiyonlarının belirtileri  olabilir) ve ışığa hassasiyet . 
 
• Diğer çok ciddi rahatsızlıklar: Deride veya gözlerin beyaz  kısmında sarılaşma (karaciğer 
hücrelerinde ağır hasar, sarılık) veya ateş , kurdeşen ve  muhtemelen böbrek yetmezliğine yol 
açan ağrılı idrar ve bel ağrısı ile birlikte böbreklerde genişleme  (ciddi böbrek iltihabı)  
 
Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin PROTİNUM
®’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fark e derseniz, doktorunuza söyleyiniz:  
• Yaygın:  
Midede iyi huylu polipler  7 / 8 
 • Yaygın olmayan :  
Baş ağrısı; baş  dönmesi; ishal; kendini iyi hissetmeme; kusma; midede şişkinlik ve gaz;  
kabızlık; ağızda kuruluk; karın ağrısı; kızar ıklık, kaşıntı ve deri döküntüsü gibi alerjik 
rahatsızlıklar; halsizlik, uyku bozuklukları   
Kalça, el bileği veya omurgada kırık  
 
• Seyrek :  
Tat alma duyusunun bozulması veya tamamen yok olması; bulanık görme gibi görme  
bozuklukları; kurdeşen (ürtiker); eklem ağrıları; kas ağrıları; kilo alma/verme; vücut  
sıcaklığının artması; yüksek ateş; el ve ayaklarda şişme (periferal ödem); alerjik 
reaksiyonlar;  depresyon; erkeklerde göğüs büyümesi (jinekomasti)  
 
• Çok seyrek :  
Oryantasyon bozukluğu  
 
• Bilinmiyor :  
Özellikle eğilimli olan h astalarda, gerçekte var olmayan şeyleri görme ya da işitme 
(halüsinasyon), zaman ve mekan uyumunun kaybı ve zihin karmaşası hali (konfüzyon); kan  
sodyum seviyesinde düşme (hiponatremi) , kan magnezyum düzeyinde düşme (bkz. “2. 
PROTİNUM®’u kullanmadan önce dikkat edilmesi gerekenler), döküntü, muhtemelen 
eklemelerde ağrı ile birlikte.   
 
Kan testleriyle teşhis edilebilen yan etkiler:  
• Yaygın olmayan : 
Karaciğer enzimlerinde artış  
 
• Seyrek : 
Kanda bilirubin seviyesinde artış; kanda trigliserid (yağ) seviyesinde artış, beyaz kan  
hücrelerinin (akyuvar) sayısında ani düşüş (yüksek ateşle birlikte gözlenir).  
• Çok seyrek : 
Kanda pıhtılaşmayı sağlayan kan hücresi (trombosit) sayısında azalma (bu durum, normalden daha fazla kanamaya neden olabilir); beyaz kan  hücrelerinin (akyuvar) sayısında 
azalma (bu  durum, daha sık enfeksiyona yakalanmanıza neden olabilir); kırmızı kan hücresi 
(alyuvar),  beyaz kan hücresi (akyuvar) ve pıhtılaşmayı sağlayan kan hücresi (trombosit) 
sayılarının  hepsinde birden anormal derecede  azalma da söz konusu olabilir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını  arayarak Türkiye Farmakovijilans Merkezi 
(TÜFAM)'ne  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı sağlamış olacaksınız.  
 5. PROTİNUM
®’un saklanması  
 8 / 8 
 PROTİNUM®’u çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız.  Son kullanma tarihiyle uyumlu olarak kullanınız. Ambalajdaki son kullanma tarihinden sonra PROTİNUM
®’u kullanmayınız. 
 Eğer üründe ve/veya ambalajında bozukluklar fark ederseniz PROTİNUM
®’u kullanmayınız.  
 Orijinal ambalajında saklayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 Ruhsat sahibi :  
ALİ RAİF İLAÇ SANAYİ A.Ş.  
Yeşilce Mahallesi Doğa Sokak No: 4 
34418 Kağıthane/İstanbul  
 Üretim yeri :  
ALİ RAİF İLAÇ SANAYİ A.Ş.  
İkitelli OSB Mahallesi,  
10. Cadde No: 3/1A  
Başakşehir/İstanbul  
 
Bu kullanma talimatı ……… tarihinde onaylanmıştır.  