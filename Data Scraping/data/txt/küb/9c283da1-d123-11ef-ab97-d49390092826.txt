KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİPOKORT % 0,5 krem
2. KALİTATİF VE KANTİTATİF BİLEŞİM
Etkin madde:
Her 1 g krem içerisinde;
Hidrokortizon asetat 5 mg
Yardımcı maddeler:
Her 1 g krem içerisinde;
Bütil hidroksianizol (E320) 0,1 mg
Setostearil alkol 50 mg
Yardımcı maddeler için 6.1’e bakınız.
3. FARMASÖTİK FORM
Su içinde yağ (Y/S) emülsiyonu.
Beyaz, homojen görünümlü, kokusuz krem.
4. KLİNİK ÖZELLİKLER
4.1. Terapötik endikasyonlar
Kontakt dermatit, meslek ekzeması, nümmüler-dejeneratif ve seboreik ekzema, dishidrotik
ekzema, variköz sendromda ekzema, çocuk ekzeması, nörodermit, anal ekzema, atopik
dermatit, lichen ruber planus, psoriasis, böcek sokmaları, 1. derece yanıklar, güneş yanıkları
gibi yerel tedaviye cevap veren alerjik ve iltihabi deri hastalıklarının tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Genellikle gerekli görülen bölgeye, günde 1-2 kez ince bir tabaka halinde uygulanır.
Yetişkinlerde ve 6 yaşın üstündeki çocuklarda kullanım süresi 2 haftayı geçmemelidir.
6 yaşın altındaki çocuklarda hekim kontrolünde kullanılmalıdır.
Uygulama şekli:
Sadece topikal olarak uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlamasına gerek yoktur.
Karaciğer yetmezliği olan hastalarda, hipotalamik-pituiter-adrenal (HPA) aks fonksiyonları
düzenli olarak takip edilmelidir (idrar testi, plazma serbest kortizol ve adrenokortikotropik
hormon (ACTH) stimülasyon testi).
1/6Pediyatrik popülasyon:
Süt çocuğu ve küçük çocuklarda zorunlu kalınmadıkça kullanımı önerilmemektedir.
Bebeklerde ve 6 yaşın altındaki çocuklarda hekim kontrolünde kullanılmalı ve kullanım süresi
5-7 günü geçmemelidir. HİPOKORT pediyatrik hastalarda kullanılırken, HPA aks
fonksiyonları düzenli olarak takip edilmeli (idrar testi, plazma serbest kortizol ve ACTH
stimülasyon testi) ve uzun süreli kullanımdan kaçınılmalıdır.
Geriyatrik popülasyon:
HİPOKORT’un yaşlı hastalardaki güvenilirlik ve etkinliği incelenmemiştir.
4.3. Kontrendikasyonlar
Hidrokortizon asetat veya HİPOKORT’un herhangi bir bileşenine alerjisi veya aşırı
duyarlılığı olan hastalarda kontrendikedir.
Bütün topikal kortikosteroid preparatları; deri tüberkülozlarında, frenginin deri lezyonlarında,
viral enfeksiyonlarda (Vaccina ve Varicella dahil), mikotik rahatsızlıklarda kontrendikedir.
Gözler, yüz, genital bölgeler, yaralı veya enfekte deriyle (soğuk çarpması, akne, atlet ayağı)
temas ettirmeyiniz.
4.4. Özel kullanım uyarıları ve önlemleri
 HİPOKORT haricen kullanılır.
 Çocuklardan uzak tutunuz.
 Bazı hastalar ve özellikle çocuklar, topikal kortikosteroidlerin oluşturduğu HPA aks
baskılanmasına karşı daha duyarlıdırlar. Bu tip hastalarda, HPA aks fonksiyonları
düzenli olarak takip edilmelidir (idrar testi, plazma serbest kortizol ve ACTH
stimülasyon testi). Topikal kortikosteroidler, uzun süreyle geniş yüzeylere
uygulanmamalı ve mümkünse tekrarlanan bandaj uygulamalarından kaçınılmalıdır.
 Dermatolojik bir enfeksiyon varlığında, tedaviye uygun bir antifungal veya
antibakteriyel eklenmelidir.
 Deri kıvrımlarında, yüzde ve çocuklarda kısa süreli kullanılmalıdır.
 Yanlışlıkla küçük miktarlarda yutulursa, herhangi bir zararlı etki beklenmemektedir.
Eğer yüksek miktarlarda yutulursa, doktorunuza veya bir hastaneye başvurunuz.
HİPOKORT’un içeriğinde bulunan,
 Bütil hidroksianizol (E320) nedeniyle, lokal deri reaksiyonlarına (örneğin, kontakt
dermatite) ya da gözlerde ve mukoz membranlarda iritasyona,
 Setostearil alkol nedeniyle ise lokal deri reaksiyonlarına (örneğin, kontakt dermatite)
neden olabilir.
4.5. Diğer tıbbi ürünlerle etkileşimler ve diğer etkileşim şekilleri
HİPOKORT, uzun süreyle geniş alanlarda kullanıldığında sistemik absorpsiyonu artacağından
Fenitoin, Barbitüratlar ve Rifampisin ile beraber kullanıldığı takdirde Hidrokortizon’un
hepatik eliminasyonu hızlanabilir, buna paralel olarak farmakolojik etkide azalma görülebilir.
Antikoagülanlara cevap azalabilir.
2/6Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik veya laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan Hidrokortizon asetat’ın, çocuk doğurma potansiyeli bulunan
kadınlar ve doğum kontrolü üzerinde etkisini gösteren bir veri bulunmamaktadır.
Gebelik dönemi
Hidrokortizon asetat’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
HİPOKORT, gerekli olmadıkça gebelik döneminde kullanılmamalıdır.
Laktasyon dönemi
Hidrokortizon asetat’ın insan sütüyle atılıp atılmadığı bilinmemektedir. Hidrokortizon
asetat’ın süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da HİPOKORT tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve HİPOKORT tedavisinin emziren anne açısından
faydası dikkate alınmalıdır.
HİPOKORT, emzirmeden önce meme üzerine uygulanmamalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Cilt üzerine topikal olarak uygulanan HİPOKORT ile ilgili olarak, bu konuda yapılmış bir
çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle
tahmin edilemiyor).
3/6Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Endokrin hastalıkları
Bilinmiyor: Geri dönüşümlü HPA aks baskılanması, Cushing sendromu
Deri ve deri altı doku hastalıkları
Seyrek: Yanma, batma, kuruluk, tahriş, folikülit, hipertrikoz, hipopigmentasyon, perioral
dermatit, alerjik kontakt dermatit, maserasyon, ikincil enfeksiyon, atrofi, striae (deri
çatlakları), miliaria (isilik).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı sonucunda, topikal kortikosteroidler sistemik yan etkilere neden olabilecek oranda
emilebilirler. Bu açıdan dikkatli kullanılmaları gerekir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Zayıf etkili kortikosteroidler (grup I)
ATC Kodu: D07AA02
Dermokortikosteroidler; antienflamatuvar, antipruritik ve vazokonstriktif etkilere sahiptirler.
Dermokortikosteroidlerin vazokonstriktif etkilerinin mekanizması bilinmemektedir. Ancak,
insanlardaki terapötik etki ile vazokonstriktif potens arasında kabul edilebilir bir korelasyon
olduğunu gösterir bulgular mevcuttur.
Hidrokortizon asetat gibi halojensiz kortikosteroidler, basamaklı tedavi (akut sendromlar
düzelinceye kadar kuvvetli etkili steroid kullanıp, subakut fazda zayıf etkili steroid ile devam
edip, semptomlar ortadan kalktıktan sonra sadece sıvağ kullanılarak tedaviyi bitirme) için
elverişli özelliklere sahiptir.
5.2. Farmakokinetik özellikler
Emilim:
Topikal kortikosteroidlerin perkütan absorpsiyonları, kortikosteroidin konsantrasyonuna,
uygulama sırasında oklüzyon yapılıp yapılmamasına bağlı olarak değişir. Sağlıklı deriye
uygulandığında sistemik absorpsiyon, deriden emilim minimum oranda olduğu için oldukça
düşüktür. Enflamasyon ve/veya diğer deri hastalıklarının varlığı gibi etkenler emilimin
artmasına neden olur.
4/6Dağılım:
Ciltten absorbe olduktan sonra, sistemik kortikosteroidlere benzer farmakokinetik özelliklere
sahiptir.
Biyotransformasyon:
Karaciğerde biyolojik olarak inaktif maddelere metabolize olur.
Eliminasyon:
Metabolitler böbrek yoluyla atılır. Az miktarda metabolize olmamış olarak idrarla atılır.
Doğrusallık/Doğrusal olmayan durum:
Bu konuda yapılmış bir çalışma bulunmamaktadır.
5.3.Klinik öncesi güvenlilik verileri
Doz aşımı sonucu, topikal kortikosteroidler sistemik yan etkilere neden olabilecek oranda
emilebilir. Bu açıdan dikkatli kullanılmaları gerekir.
6. FARMASÖTİK ÖZELLİKLER
6.1.Yardımcı maddelerin listesi
Zeytinyağı
Siklometikon
Setostearil alkol
Sıvı parafin
Beyaz yumuşak vazelin
Polisorbat 20
İzopropilmiristat
Gliserinmonostearat
Polisorbat 80
Bütil hidroksianizol (E320)
Triklozan
Klorheksidin hidroklorür
Disodyum EDTA
Saf su
6.2. Geçimsizlikler
Uzun süreyle geniş alanlara uygulandığında sistemik absorpsiyonu artacağından, Fenitoin,
Barbitüratlar ve Rifampisin ile beraber kullanıldığı takdirde Hidrokortizon’un hepatik
eliminasyonu hızlanabilir. Buna paralel olarak farmakolojik etkide azalma görülebilir ve
antikoagülanlara cevap azalabilir.
6.3. Raf ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
5/66.5. Ambalajın niteliği ve içeriği
Ağzı plastik kapakla kapatılmış, alüminyum tüpte 30 g krem.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.,
Atatürk Organize Sanayi Bölgesi / Çiğli / İzmir
8. RUHSAT NUMARASI
175-65
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.10.1995
Ruhsat yenileme tarihi: 23.10.2012
10. KÜB’ÜN YENİLENME TARİHİ
6/6