KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirme-
leri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
CEPROTIN 500 IU IV enjeksiyonluk çözelti için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
İnsan plazmasından elde edilen Protein C, fare monoklonal antikorlarıyla saflaştırılmaktadır.
CEPROTIN 500 IU* her bir flakonda nominal olarak 500 IU insan protein C içeren toz
olarak hazırlanmaktadır.
5 mL steril enjeksiyonluk suyla çözüldüğünde yaklaşık 100 IU/mL insan protein C içerir.
Ürünün potensi (IU) Dünya Sağlık Örgütü (WHO) uluslararası standardına göre yapılan bir
kromojenik substrat yöntemiyle belirlenmiştir.
* Bir IU (Uluslararası Ünite; International Unit) protein C, 1 mL normal plazmada
amidolitik olarak ölçülen protein C miktarına karşılık gelir.
Yardımcı maddeler:
Sodyum klorür: 8.8 mg/mL
Trisodyum sitrat dihidrat: 4.4 mg/mL
Sodyum hidroksit: Yeterli miktarda
Yardımcı maddeler için bölüm 6.1’e bakınız.
3. FARMASÖTİK FORM
İnsan Protein C, enjeksiyon için kuru toz ve çözücü.
Beyaz veya krem rengi liyofilize toz ya da kolay ufalanabilen katı madde.
Sulandırıldıktan sonra oluşan çözeltinin pH’sı 6.7 ile 7.3 arasındadır ve ozmolalitesi
240 mosmol/kg‘ın üzerindedir.
4. KLİNİK ÖZELLİKLER
4.1. Terapötik endikasyonlar
CEPROTIN, ağır konjenital protein C eksikliği bulunan hastalarda ortaya çıkan purpura
fulminans ve kumarine bağlı deri nekrozunun tedavisinde endikedir.
CEPROTIN aşağıdakilerden bir ya da birkaçının bulunduğu ağır konjenital protein C
eksikliği hastalarında kısa süreli profilaktik kullanım için de endikedir:
• Yakın zamanda invazif tedavi ya da cerrahi girişim uygulanacaksa
• Kumarin tedavisine başlarken
• Tek başına kumarin tedavisinin yetersiz kaldığı durumda
• Kumarin tedavisi uygun değilse
14.2. Pozoloji ve uygulama şekli
CEPROTIN tedavisi, koagülasyon faktörleri/inhibitörleri ile yerine koyma tedavisi
konusunda uzman bir hekim tarafından, protein C aktivitesinin izlenmesinin mümkün
olduğu bir merkezde başlatılmalıdır.
Pozoloji / uygulama sıklığı ve süresi:
Uygulanacak doz laboratuvar değerlendirmesi sonucuna göre her bir hasta için bireysel
olarak belirlenmelidir.
Tedavinin başlangıcında %100 protein C aktivitesi sağlanmalı ve tedavi boyunca aktivite
%25'in üzerinde olacak şekilde tutulmalıdır.
İyileşmenin ve yarılanma ömrünün belirlenmesi için başlangıçta 60-80 IU/kg'lık bir doz
önerilir.
CEPROTIN ile tedaviye başlamadan önce ve tedavi süresince hastanın plazma protein C
düzeylerinin belirlenmesi için kromojenik substrat yöntemleriyle protein C aktivitesinin
ölçümü önerilir.
Uygulanacak doz, protein C aktivitesinin laboratuvar ölçümüne göre belirlenmelidir. Akut
trombotik bir olayda hastanın durumu stabil hale gelene kadar bu testlerin 6 saatte bir, ondan
sonra günde iki defa ve her zaman bir sonraki enjeksiyondan hemen önce gerçekleştirilmesi
gerekir. Protein C'nin yarılanma ömrünün akut tromboz, purpura fulminans ve deri nekrozu
gibi klinik durumlarda önemli şekilde kısalabileceği akılda tutulmalıdır.
Hastalıklarının akut fazı için tedavi uygulanan hastalarda protein C aktivitesinde çok daha
az oranda artış ortaya çıkabilir. Bireysel yanıtlar arasında büyük farklılıklar olabilmesi,
CEPROTIN'in koagülasyon parametreleri üzerinde etkisinin düzenli olarak kontrol
edilmesini gerektirir.
Seyrek ve istisnai vakalarda, intravenöz uygulama olanağı olmayan hastalarda
250-350 IU/kg'lık subkütan infüzyonla plazmada terapötik protein C düzeyleri elde
edilebilmiştir.
Eğer hastada oral antikoagülanlarla devamlı profilaksiye geçiliyorsa, protein C replasmanı
ancak stabil antikoagülasyon sağlandığında sonlandırılmalıdır (bkz. Bölüm 4.5). Ayrıca, oral
antikoagülanlarla tedaviye başlanırken, standart bir yükleme dozu yerine düşük bir dozla
başlanarak, dozun aşamalı olarak arttırılması önerilir.
Profilaktik olarak protein C uygulanan hastalarda tromboz riskinin artığı bir durumun
(örneğin enfeksiyon, travma veya cerrahi girişim) varlığında, çukur plazma düzeyleri daha
yüksek tutulabilir.
2Kombine ağır konjenital protein C eksikliği ve APC (Aktive Protein C) direnci olan
hastalarda CEPROTIN'in etkililiğini ve güvenliliğini destekleyen klinik veriler kısıtlıdır.
Uygulama şekli:
CEPROTIN kuru toz, steril enjeksiyonluk su ile sulandırıldıktan sonra intravenöz enjeksiyon
yoluyla uygulanır.
Uygulama hızı:
CEPROTIN vücut ağırlığı 10 kg'dan az olan çocuklar dışında dakikada maksimum 2 mL
hızında uygulanmalıdır. Vücut ağırlığı 10 kg'dan az olan çocuklarda maksimum uygulama
hızı 0.2 mL/kg/dakika olmalıdır.
İntravenöz yoldan uygulanan herhangi bir protein ürününde olduğu gibi alerjik tipte aşırı
duyarlılık reaksiyonları görülebilir. Akut ve yaşamı tehdit edebilecek yapıda alerjik
semptomlar oluşabileceğinden, uygulama yaşam destek olanakları bulunan bir merkezde
gerçekleştirilmelidir.
Uygulamadan önce ilaçların sulandırılarak kullanıma hazır hale getirilmesiyle ilgili bölüm
6.6'ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ve/veya karaciğer yetmezliği olan hastaların daha yakından monitorizasyonu gerekir
(bkz. Bölüm 4.4).
Pediyatrik popülasyon:
Çocuklardaki 83 hastayı içeren çalışmalar ve bildirimlerden elde edilen sınırlı klinik
deneyime göre erişkinler için geçerli dozaj önerileri yenidoğan ve pediyatrik popülasyon için
de geçerlidir (bkz. Bölüm 5.1).
Geriyatrik popülasyon:
Hiçbir veri bulunmamaktadır.
4.3. Kontrendikasyonlar
Yaşamı tehdit eden trombotik komplikasyonların kontrolü dışında etkin maddeye ya da
bölüm 6.1’de listelenen yardımcı maddelerden herhangi birine, fare proteinlerine veya
heparine karşı aşırı duyarlılığı bulunan hastalarda kullanımı kontrendikedir.
34.4. Özel kullanım uyarıları ve önlemleri
Virüs güvenliği
CEPROTIN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. CEPROTIN’de
Varyant Creutzfeldt-Jacob hastalığının bulaşma riski teorik olarak mimimumken,
klasik Creutzfeldt-Jacob hastalığının bulaşma riski hiçbir kanıtla desteklenmez.
Alınan önlemlere rağmen, bu tür ürünler halen potansiyel olarak hastalık
bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasında dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Aşırı duyarlılık
Alerjik tipte bir aşırı duyarlılık reaksiyonu gözardı edilemeyeceğinden hastalar, aralarında
ürtiker, yaygın ürtiker, göğüste sıkışma hissi, hırıltılı solunum, hipotansiyon ve anafilaksinin
de bulunduğu aşırı duyarlılık reaksiyonlarının erken belirtileri konusunda
bilgilendirilmelidir. Hastalar bu belirtiler görülür görülmez hemen hekimlerine
başvurmalıdır. Uygulamaya hemen son verilmesi önerilir.
Şok gelişmesi durumunda, şok tedavisi için mevcut medikal standartlar gözlemlenecektir.
4Böbrek ve/veya karaciğer yetmezliği
CEPROTIN ile böbrek ve/veya karaciğer yetmezliği olan hastaların tedavisinde herhangi bir
deneyim bulunmadığından bu tür hastaların daha yakından monitorizasyonu gerekir.
İnhibitörler
Preparasyon şiddetli konjenital protein C eksikliği olan hastalarda kullanılırsa, protein C’yi
inhibe eden antikorlar gelişebilir.
Bulaşıcı ajanlar
İnsan kanı veya plazmasından hazırlanan tıbbi ürünlerin kullanımından kaynaklanan
enfeksiyonları önlemek için standart önlemler arasında; donörlerin seçimi, bireysel
bağışların ve spesifik enfeksiyon belirteçleri için plazma havuzlarının taranması ve
virüslerin inaktivasyonu/uzaklaştırılması için etkili üretim aşamalarının dahil edilmesi yer
almaktadır. Buna rağmen, insan kanından veya plazmasından hazırlanan tıbbi ürünler
uygulandığında, enfektif ajanların bulaşma olasılığı tamamen göz ardı edilemez. Bu aynı
zamanda bilinmeyen veya yeni ortaya çıkan virüsler ve diğer patojenler için de geçerlidir.
Alınan önlemlerin, HIV, HBV ve HCV gibi zarflı virüsler ve zarfsız virüs HAV için etkili
olduğu kabul edilmektedir.
Alınan önlemler parvovirüs B19 gibi zarfsız virüslere karşı sınırlı değerde olabilir.
Parvovirüs B19 enfeksiyonu hamile kadınlar (fetal enfeksiyon) ve immün yetmezliği olan
veya artan eritropoezi (örneğin hemolitik anemi) olan kişiler için ciddi olabilir.
İnsan plazmasından elde edilen Protein C ürünlerini düzenli/tekrarlı kullanan hastalar için
uygun aşılama (Hepatit A ve B) düşünülmelidir.
Heparine bağlı trombositopeni
CEPROTIN eser miktarda heparin içerebilir. Trombosit sayısında hızlı bir azalmayla ilgili
olan heparine bağlı alerjik reaksiyonlar (heparine bağlı trombositopeni; heparin induced
thrombocytopenia [HIT]) gözlenebilir. HIT gelişen hastalarda arteriyel ve venöz tromboz,
yaygın damar içi pıhtılaşma (DIC), purpura, peteşi ve gastrointestinal kanama (melena) gibi
semptomlar görülebilir. HIT geliştiğinden kuşkulanıldığında hemen trombosit sayımı
yapılmalı ve gerekirse, CEPROTIN uygulamasına son verilmelidir. Bu semptomlar ağır
konjenital protein C eksikliği olan hastaların akut dönemlerinde de görülebildiğinden olası
bir HIT durumunun tanımlanması zordur. HIT gelişen hastalar ileride heparin kullanımından
kaçınmalıdır.
Eşzamanlı antikoagülan ilaç kullanımı
Klinik deneyim sırasında kanama atağı gözlenen birkaç vaka gözlenmiştir. Bu kanama
ataklarından eşzamanlı kullanılan antikoagülan ilaçlar (heparin gibi) sorumlu olabilir. Buna
rağmen CEPROTIN uygulamasının bu kanama ataklarına katkısı tümüyle gözardı edilemez.
5Yardımcı maddelerle ilgili bilgi:
Bu tıbbi ürün her flakonda 22.5 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Bu miktar, bir yetişkin için Dünya Sağlık Örgütü (WHO) tarafından önerilen maksimum
günlük 2 g sodyum alımının %1.1'ine eşdeğerdir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünler ile bilinen bir etkileşimi bulunmamaktadır.
K vitamini antagonistleri ile etkileşim
Tedavisine K vitamini antagonistleri sınıfından (örn. varfarin) oral antikoagülanlarla
başlanmış hastalarda arzulanan antikoagülan etki ortaya çıkmadan geçici bir
hiperkoagülabilite durumu oluşabilir. Bu geçici etki, kendisi de K vitamini bağımlı bir
plazma proteini olan protein C'nin yarılanma süresinin, diğer K vitamini bağımlı plazma
proteinlerinin (yani faktör II, IX ve X) yarılanma süresinden daha kısa olmasıyla
açıklanabilir. Bunun sonrasında tedavinin başlangıç fazında protein C aktivitesi, diğer
prokoagülan faktörlerden daha hızlı olarak baskılanmaktadır. Bu nedenle hastanın tedavisine
oral antikoagülanlarla devam edilecekse, stabil bir antikoagülasyon sağlanana kadar protein
C replasmanına devam edilmelidir.
Oral antikoagülan tedavinin başlangıcında her hastada varfarine bağlı deri nekrozu
oluşabilmesine rağmen, konjenital protein C eksikliği olan bireyler özellikle risk altındadır
(Bkz. Bölüm 4.2).
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
Herhangi bir çalışma yapılmamıştır.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
6CEPROTIN protein C eksikliği olan gebe kadınlarda güvenli bir şekilde kullanılmış
olmasına rağmen insanlarda gebelik döneminde kullanımdaki güvenilirliği kontrollü klinik
çalışmalarla kanıtlanmamıştır. Bu nedenle gebelik sırasında CEPROTIN kullanımının
faydası gebe ve doğacak bebek için riskiyle karşılaştırılmalı ve ancak çok gerekliyse
kullanılmalıdır.
Parvovirüs B19 enfeksiyonu hakkında bilgi için Bölüm 4.4'e bakınız.
Laktasyon dönemi
Protein C’nin insan ya da hayvan sütü ile atılmasına ilişkin yetersiz/sınırlı bilgi mevcuttur.
Bu nedenle emzirme döneminde CEPROTIN kullanımının faydası emziren anne ve bebek
için riskiyle karşılaştırılmalı ve ancak çok gerekliyse kullanılmalıdır.
Üreme yeteneği / Fertilite
CEPROTIN ile hayvan üreme çalışmaları yapılmamıştır.
4.7. Araç ve makine kullanımı üzerindeki etkiler
CEPROTIN'in araç ve makine kullanımı üzerine bir etkisi bulunmaz ya da ihmal edilebilir
bir etkisi bulunmaktadır.
4.8. İstenmeyen etkiler
Güvenlilik profilinin özeti
İntravenöz yoldan uygulanan herhangi bir üründe olduğu gibi, alerjik tipte aşırı duyarlılık
reaksiyonları görülebilir. Hastalar aralarında anjiyoödem, enjeksiyon uygulanan yerde
yanma ve batma hissi, titreme, yüzde ve boyunda kızarma, deri döküntüsü, prurit, yaygın
ürtiker, baş ağrısı, kurdeşen, hipotansiyon, letarji, bulantı, huzursuzluk, taşikardi, göğüste
sıkışma hissi, karıncalanma, kusma ve hırıltılı solunumun da bulunduğu aşırı duyarlılık
reaksiyonlarının erken belirtileri konusunda bilgilendirilmelidir. Hastalara bu semptomların
meydana gelmesi durumda derhal hekimleri ile görüşmeleri önerilmelidir (Bkz. Bölüm 4.4).
Advers ilaç reaksiyonları
CEPROTIN ile gerçekleştirilen klinik araştırmalar sırasında, çalışmaya dahil edilen 67
hastanın birinde (döküntü ve prurit (aşırı duyarlılık olarak gruplanan) ve baş dönmesi) olmak
üzere toplamda 3 adet ciddi olmayan advers ilaç reaksiyonu bildirilmiştir. Toplam 6,375
CEPROTIN uygulaması yapılmıştır.
Advers ilaç reaksiyonlarının sıklık sınıflandırması şu şekildedir: Çok yaygın (1/10); yaygın
(1/100 ila <1/10); yaygın olmayan (1/1.000 ila <1/100); seyrek (1/10.000 ila <1/1.000),
çok seyrek, (<1/10.000); bilinmiyor (eldeki verilerden hareketle tahmin edilemiyor).
7Klinik araştırmalarda görülen advers ilaç reaksiyonları aşağıda listelenmiştir:
Bağışıklık sistemi hastalıkları
Seyrek: Aşırı duyarlılık: Kaşıntı, Döküntü
Sinir sistemi hastalıkları
Seyrek: Baş dönmesi / sersemlik hali
Pazarlama sonrası deneyim
Pazarlama sonrası bildirilen advers ilaç reaksiyonları ise aşağıda gösterilmektedir ve bu
advers reaksiyonların sıklığı bilinmemektedir:
Psikiyatrik hastalıklar
Bilinmiyor: Huzursuzluk / yerinde duramama
Deri ve deri altı doku hastalıkları
Bilinmiyor: Hiperhidrozis
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon yerinde reaksiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
CEPROTIN'le doz aşımına ilişkin bildirilen bir semptom bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Antitrombotik grup
ATC kodu: B01AD12
Etki mekanizması
Protein C karaciğerde sentezlenen K vitamini bağımlı bir antikoagülan glikoproteindir.
Endotel yüzeyinde trombin/trombomodulin-kompleksi tarafından aktif protein C'ye (APC)
dönüştürülür. APC, özellikle kofaktörü olan protein S varlığında güçlü antikoagülan etkileri
olan bir serin proteazdır. APC etkisini faktör V ve faktör VIII'in aktif formlarını inaktive
8ederek ve bu şekilde trombin oluşumunu azaltarak gösterir. APC'nin profibrinolitik özellikleri
olduğu da gösterilmiştir.
CEPROTIN'in intravenöz uygulamasıyla protein C plazma düzeylerinde hızlı ancak geçici
bir yükselme sağlanır. Protein C eksikliği olan hastalarda uygulanan protein C replasmanının
trombotik komplikasyonları kontrol altına alması veya - profilaktik olarak verildiğinde -
önlemesi beklenir.
Klinik etkililik ve güvenlilik
Etkililik analizlerine 12 cerrahi ya da invazif girişim öncesi kısa süreli profilaksi dönemi ile
7 farklı uzun süreli profilaksi dönemi dahil edilmiştir.
Ağır konjenital protein C eksikliği olan pediyatrik ve yenidoğan hasta grubunda
gerçekleştirilmiş resmi klinik çalışmalar mevcut değildir. Ancak bu popülasyonda diğer
klinik kullanım alanlarını araştıran birkaç küçük retrospektif ve prospektif çalışma
yayınlanmıştır. Endikasyon 2 günlükten adölesan çağa kadar olan 14 pediyatrik kayıtlı
hastada purpura fulminans ve trombotik hastalığın tedavisi ve önlenmesidir.
Pediyatrik popülasyon
CEPROTIN ile diğer klinik deneyimler arasında, kazanılmış protein C eksikliği olan toplam
69 pediyatrik hastayla ilgili vaka bildirimleri ve bir klinik çalışma bulunmaktadır.
Çalışma meningokok sepsisine bağlı gelişen kazanılmış protein C eksikliği endikasyonunda
randomize, çift-kör, plasebo kontrollü bir doz belirleme çalışmasıdır (IMAG 112). Raporlar
CEPROTIN'in çocuk ve küçük bebeklerde iyi tolere edildiğini ortaya koymaktadır.
Yukarıdaki bu 83 hastayı içeren çalışmalardaki dozajlar erişkinler için geçerli dozaj
önerilerinin yenidoğan ve pediyatrik popülasyon için de geçerli olduğuna işaret etmektedir.
Seyrek ve istisnai vakalarda, intravenöz uygulama olanağı olmayan hastalarda 250-350
IU/kg'lık subkütan infüzyonla plazmada terapötik protein C düzeyleri elde edilebilmiştir.
5.2. Farmakokinetik özellikler
Genel özellikler
Farmakokinetik veriler homozigot veya çift heterozigot protein C eksikliği olan 21
asemptomatik hastada değerlendirilmiştir. Protein C plazma aktivitesi kromojenik tayin ile
ölçülmüştür.
Emilim:
Akut trombozlu hastalarda hem protein C’nin plazma düzeylerindeki yükselme, hem de
yarılanma süresi büyük ölçüde azalabilir.
Dağılım:
9Bireysel yarılanma ömürleri kompartman modeliyle 4,4 ile 15,8 saat arasında, non
kompartman modeliyle de 4,9 ile 14,7 saat arasında değişkenlik gösterir. Bireysel artımlı geri-
kazanımlar ise 0,50'dan 1,76'ya [(IU/dL)/(IU/kg)] değişmiştir.
Biyotransformasyon:
Endotel yüzeyinde trombin/trombomodulin-kompleksi tarafından aktif protein C'ye
dönüştürülür.
Eliminasyon:
Güçlü antikoagülan etkileri olan bir serin proteaz olan aktif protein C plazmada faktör V ve
faktör VIII'in aktif formlarını inaktive ederek etkisini gösterir ve elimine olur.
Doğrusallık/ doğrusal olmayan durum:
Bu konuda herhangi bir bilgi bulunmamaktadır.
Hastalardaki karekteristik özellikler
Hastalar yaş, vücut ağırlığı ve plazma hacmi bakımından önemli derecede farklılık
göstermektedir.
5.3. Klinik öncesi güvenlilik verileri
CEPROTIN'in bileşimindeki protein C insan plazmasının normalde de bulunan bir
bileşenidir ve endojen protein C gibi etki gösterir. Bu nedenle karsinojen tümörojen ya da
mutajenik etkileri -özellikle heterolog türlerde- araştıran deneysel çalışmaların yapılmasına
gerek duyulmamıştır.
Tek doz toksisite çalışmalarında, insanlarda vücut ağırlığı başına önerilen dozun birkaç kat
üzerinde (10 kat) uygulanmasının kemirgenlerde toksik etkiyle sonuçlanmadığı
görülmüştür.
Uygulanan Ames testinde CEPROTIN mutajen potansiyel göstermediği kanıtlanmıştır.
Daha önce koagülasyon preparatlarıyla gerçekleştirilen çalışmaları tekrarlayan doz toksisite
çalışmalarının sınırlı değerde olduğunu gösterdiğinden bu çalışmalar yapılmamıştır. Alıcı
türler ve insan Protein C arasındaki farklılıklar kaçınılmaz şekilde, antikor oluşumunun
olduğu bir bağışıklık yanıtıyla sonuçlanacaktır.
6. FARMASÖTİK ÖZELLİKLER
6.1. Yardımcı maddelerin listesi
Kuru toz
İnsan albumini
Sodyum klorür
Trisodyum sitrat dihidrat
Hidroklorik asit
Sodyum hidroksit
10Çözücü
Steril enjeksiyonluk su
6.2. Geçimsizlikler
Geçimlilik çalışmaları olmadığından bu ilaç başka ilaçlarla karıştırılmamalıdır.
6.3. Raf ömrü
36 ay.
Sulandırılarak kullanıma hazır hale getirilmiş çözelti hemen kullanılmalıdır.
6.4. Saklamaya yönelik özel tedbirler
Buzdolabında 2 - 8°C’de saklanmalıdır. Dondurulmamalıdır. Işıktan korumak amacıyla
karton dış ambalajı içerisinde saklanmalıdır.
Sulandırılarak kullanıma hazır hale getirilmiş ilacın saklanması için bkz. Bölüm 6.3.
6.5. Ambalajın niteliği ve içeriği
CEPROTIN kuru toz Tip I hidrolitik nötral camdan flakonlar içinde sunulmaktadır.
Çözücü Tip I nötral hidrolitik camdan flakonlar içinde sunulmaktadır.
Ürün ve çözücü flakonlar, bütil kauçuk tıpa ile kapalıdır.
Her bir ambalaj içeriğinde ayrıca aşağıdakiler bulunur:
­ 1 adet transfer iğnesi
­ 1 adet filtreli iğne
6.6. Beşeri tıbbi üründen arta kalan maddelerin imhası ve diğer özel önlemler
CEPROTIN kuru tozu sulandırmak için yalnızca ambalajında bulunan çözücüyü (steril
enjeksiyonluk su) ve steril transfer iğnesini kullanınız. Flakonu tüm toz içeriği çözünene
kadar yavaşca çalkalayınız. Sulandırıldıktan sonra oluşan çözelti renksiz ya da hafif sarı
renkli ve berrak ya da hafif bulanık görünümdedir ve esas olarak gözle görülen partikül
içermez.
Sulandırılarak kullanıma hazır hale getirilen çözelti steril filtreli iğne kullanılarak steril tek
kullanımlık bir enjektöre çekilir. Her bir CEPROTIN flakonu içindeki çözeltiyi enjektöre
çekmek için daha önce kullanılmamış ayrı bir filtreli iğne kullanılmalıdır. Partikül içeren
çözeltiler kullanılmamalıdır.
Sulandırılarak kullanıma hazır hale getirilmiş çözelti hemen intravenöz enjeksiyonla
kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
117. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI
2016/318
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.04.2016
Ruhsat yenileme tarihi:
10. KÜB’ÜN YENİLENME TARİHİ
12