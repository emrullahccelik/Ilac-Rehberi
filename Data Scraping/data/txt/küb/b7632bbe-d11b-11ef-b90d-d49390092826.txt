KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8. Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
ELLEACNELLE 2000 mcg/35 mcg kaplı tablet
2. KALİTATİF VE KANTİTATİF BİLEŞİM
Etkin madde:
Siproteron asetat………………...…2 mg
Etinilestradiol ……………….........0,035 mg
Yardımcı maddeler:
Laktoz monohidrat (buzağı kaynaklı)………….31,115 mg
Sukroz…………………….……….19,637 mg
Yardımcı maddelerin tam listesi için 6.1’e bakınız.
3. FARMASÖTİK FORM
Kaplı tablet
Beyaz renkte, bikonveks, yuvarlak tablet
4. KLİNİK ÖZELLİKLER
4.1 Terapötik endikasyonlar
• Doğurganlık çağındaki kadınlarda androjen duyarlılığına bağlı orta dereceli ila şiddetli
akne (sebore ile birlikte veya tek başına) ve/veya hirsutizm tedavisi.
• Akne tedavisinde yalnızca topikal veya sistemik antibiyotik tedavisinin başarısız
olduğu durumlarda.
• Hormonal kontraseptif gibi etki gösterdiğinden, diğer hormonal kontraseptiflerle
birlikte kullanılmamalıdır (bkz. Bölüm 4.3).
4.2 Pozoloji ve uygulama şekli
Pozoloji/uygulama sıklığı ve süresi:
ELLEACNELLE ovülasyonu inhibe eder ve böylece gebeliği önler. ELLEACNELLE
kullanan hastalarda ek bir hormonal kontraseptif, hasta aşırı doz hormona maruz kalacağından
ve aşırı doz alımı etkili kontrasepsiyon için gerekli olmadığından kullanılmamalıdır.
Kullanım süresi:
Semptomların hafiflemesine kadar geçen süre en az üç aydır. Tedaviyi sürdürme ihtiyacı,
tedavi eden hekim tarafından düzenli olarak değerlendirilmelidir.
1 / 19Uygulama şekli:
Oral kullanım
İlk tedavi kürü: Menstrual siklusun ilk gününde başlanmak üzere 21 gün boyunca, her gün 1
tablet (menstruasyonun ilk günü 1. gün olarak sayılır) alınır.
Sonraki kürler: Sonraki her küre, ilk tedavi kürü olan 21 günlük uygulamayı takiben, tablet
kullanılmadan geçen 7 günün ardından başlanır.
ELLEACNELLE’in kontraseptif olarak kullanıldığı durumlarda, yukarıdaki koşullara kesin
olarak uyulmalıdır. Tablet alınmayan dönemde beklenen çekilme kanaması görülmezse,
sonraki pakete geçilmeden önce gebelik olasılığı ortadan kaldırılmalıdır.
Kontraseptif etkinlik için, oral yolla kullanılan bir kontraseptiften ELLEACNELLE’e geçiş
durumunda aşağıdaki talimatlara uyulmalıdır:
21 günlük kombine oral kontraseptiflerden (KOK) geçiş: İlk ELLEACNELLE önceki oral
kontraseptif kürünün bitimini takiben, ilk gün hemen alınmalıdır. Ek kontraseptif önlemler
gerekli değildir. ELLEACNELLE’in ilk paketi kullanılırken kanama meydana gelmeyecektir.
İlk paketin bitiminden sonra kanama başlayacaktır.
28 günlük KOK’lardan geçiş: ELLEACNELLE, günlük hap paketindeki son aktif hap alımını
takip eden gün alınmalıdır. Ek kontraseptif önlemler gerekli değildir.
Yalnızca progesteron içeren haplardan geçiş: İlk ELLEACNELLE tablet, o gün progesteron
içeren hap alınmış bile olsa, kanamanın başladığı ilk gün alınmalıdır. Ek kontraseptif
önlemler gerekli değildir. Kalan progesteron içeren haplar atılmalıdır.
Doğum veya düşük sonrası kullanım: Gebelik sonrasında hasta tamamen yürüyebilir
durumdaysa ve doğumsal bir komplikasyonu yoksa, ELLEACNELLE kullanımına,
doğumdan 21 gün sonra başlanılabilir. İlacın alındığı ilk 7 gün, ek kontraseptif önlemler
alınmalıdır. Doğum sonrası ilk ovulasyon, ilk kanamadan önce gerçekleşebileceği için,
doğum ve ilk tedavi kürü arasındaki dönemde başka bir kontrasepsiyon yöntem
kullanılmalıdır. ELLEACNELLE laktasyon süresince kontrendikedir. İlk trimester
düşüğünden sonra ELLEACNELLE’e hemen başlanılabilir. Bunun anlamı ilk tabletin
alınmasıyla birlikte doğum kontrolü başlamış olacağıdır. Bu durumda ek bir kontraseptif
önlem gerekli değildir. Doğumu veya ikinci trimestr düşüğünü takiben 21-28. günlerde
başlanması önerilir. Daha sonra başlandığı takdirde tablet alımının ilk 7 günü ek bir bariyer
yöntemi kullanılmalıdır. Eğer o zamana kadar ilişki gerçekleştiyse, ELLEACNELLE
kullanımına başlamadan önce gebelik ekarte edilmeli veya ilk menstrüel kanama
beklenmelidir.
İlave kontrasepsiyonun gerekli olduğu özel durumlar:
Yanlış uygulama: Tablet alımı unutulduğunda, alımı geciken tablet hemen alınmalıdır. Tablet
12 saatlik doğru süre içerisinde alınabilirse, tabletin kontraseptif koruyucu özelliği değişmez.
Ancak daha uzun süreli gecikmelerde, ek kontrasepsiyon gerekir. Bu durumda yalnızca en
yakın zamanlı gecikmiş tablet alınmalı, daha önce unutulan tablet/tabletler atlanmalı ve
sonraki 7 gün boyunca tablet alımına devam ederken, ek olarak hormonal olmayan
kontrasepsiyon metodu (ritim veya sıcaklık metodu dışındaki) uygulanmalıdır. Ek olarak,
paket içerisindeki son 7 günlük tablet/tabletlerin alımı unutulursa, sonraki pakete geçmeden
önceki ara verilmemelidir. Bu durumda çekilme kanamasının yeni paket bitene kadar olması
2 / 19beklenmez. Tabletlerin alındığı günlerde bazı ara kanamalar oluşabilir fakat bu klinik olarak
önemli değildir. Hastada, ikinci paket bitimini takiben, tablet kullanılmayan ara dönemde
beklenen çekilme kanaması gerçekleşmezse, sonraki pakete geçilmeden önce, gebelik olasılığı
ortadan kaldırılmalıdır.
Gastrointestinal bozukluk: Kusma ve diyare hali oral kontraseptiflerin tam emilimini
engelleyerek etkilerini azaltabilir. Böyle bir durumda mevcut paketteki tabletlerin kullanımına
devam edilmelidir. Ek olarak, hormonal olmayan kontrasepsiyon metodu (ritim veya sıcaklık
metodu dışındaki) gastrointestinal bozukluğun devam ettiği sürece ve onu takip eden 7 gün
boyunca kullanılmalıdır. Eğer bu 7 günlük süre içerisinde paketteki tüm tabletler biter ise, bir
sonraki pakete ara verilmeden başlanmalıdır. Bu durumda çekilme kanamasının ikinci paket
bitimine kadar olması beklenmez. Hastada, ikinci paket bitimini takiben, tablet kullanılmayan
ara dönemde beklenen çekilme kanaması gerçekleşmezse, sonraki pakete geçilmeden önce,
gebelik olasılığı ortadan kaldırılmalıdır. Gastrointestinal bozukluğun uzadığı durumlarda,
diğer kontrasepsiyon yöntemleri düşünülmelidir.
Özel popülasyonlara ilişkin ek bilgiler:
Böbrek yetmezliği: ELLEACNELLE böbrek yetmezliği olan hastalarda özel olarak
araştırılmamıştır. Mevcut veriler bu hasta popülasyonu için tedavide bir değişiklik yapılmasını
göstermemektedir.
Karaciğer yetmezliği: ELLEACNELLE şiddetli karaciğer hastalıkları olan kadınlarda
kontrendikedir. Ayrıca ‘4.3 Kontrendikasyonlar’ bölümüne bakınız.
Pediyatrik popülasyon: ELLEACNELLE yalnızca menarştan sonra endikedir.
Geriyatrik popülasyon: Uygulanabilir değildir. ELLEACNELLE menopozdan sonra endike
değildir.
4.3 Kontrendikasyonlar
Östrojen/progesteron kombinasyonları içeren preparatlar aşağıdaki koşulların varlığında
kullanılmamalıdır ve kullanımları sırasında bunlardan herhangi biri ortaya çıkacak olursa,
tedavi hemen kesilmelidir.
• Etkin ya da yardımcı maddelerden herhangi birine karşı aşırı duyarlılık.
• Diğer hormonal kontraseptiflerle eşzamanlı kullanım (bkz. Bölüm 4.1)
• Geçmişte veya devam etmekte olan venöz tromboz (derin venöz tromboz, pulmoner
embolizm)
• Geçmişte veya devam etmekte olan arteriyel tromboz (örn. miyokard enfarktüsü) ya da
ön belirtileri (örn. anjina pektoris ve geçici iskemik atak)
• Serebrovasküler kaza bulgusu veya öyküsü
• Venöz veya arteriyel trombozla ilgili şiddeti veya birden fazla risk faktörünün varlığı
(bkz. Bölüm 4.4), örneğin;
⋅ Vasküler semptomların eşlik ettiği diyabet
⋅ Şiddetli hipertansiyon
⋅ Şiddetli dislipoprotainemi
• Aktifleşmiş protein (APC) direnci, antittrombin-III eksikliği, protein C eksikliği,
protein S eksikliği, hiperhomosisteinemi ve antifosfolipid antikorları (antikardiyolipin
antikorları, lupus antikoagülanı) gibi venöz veya arteriyel trombozla ilgili kalıtsal veya
edinilmiş yatkınlık
3 / 19• Fokal nörolojik belirtili migren öyküsü
• Karaciğer fonksiyon değerleri normale dönmediği sürece aktif viral hepatit ve şiddetli
siroz gibi şiddetli karaciğer hastalığı varlığı veya öyküsü
• Ombitasvir, paritaprevir, ritonavir veya dasabuvir ve bunların kombinasyonlarını
içeren doğrudan etkili antiviral (DEA) tıbbi ürünlerin kullanımı (bkz. Bölüm 4.4. ve
4.5)
• Karaciğer tümörü varlığı veya öyküsü (iyi veya kötü huylu)
• Devam eden meme kanseri veya meme kanseri öyküsü
• Menenjiyom veya menenjiyom öyküsü
• Tanı konulmamış vajinal kanamanın altında yatan şüpheli nedenler araştırılmalıdır.
• Bilinen gebelik varlığı veya gebelik şüphesi (bkz. Bölüm 4.6)
• Laktasyon (bkz. bölüm 4.6 Gebelik ve laktasyon)
ELLEACNELLE erkeklerde kullanılmaz.
4.4 Özel kullanım uyarıları ve önlemleri
Tıbbi Muayene
Oral kontraseptif kullanmaya başlamadan önce (ve sonrasında düzenli aralıklarla) her bir
kadının ve ailesinin tıbbi öyküsü değerlendirilmelidir. Fizik muayene bu şekilde ve bu ürünle
ilgili kontrendikasyonlar (Bölüm 4.3) ile uyarılar (Bölüm 4.4) doğrultusunda
yönlendirilmelidir. Bu değerlendirmelerin içeriği ve sıklığı ilgili kılavuzlar doğrultusunda
olmalı ve kadına özgü şekilde uyarlanmalı, ancak kan basıncı ölçümünü içermeli, doktorun
gerekli görmesi halinde meme, batın ve pelvik incelemelerinin yanı sıra servikal sitoloji
değerlendirilmelidir.
Tedaviye başlanmadan önce gebelik olasılığı dışlanmalıdır.
Uyarılar
ELLEACNELLE, aylık döngünün 21 günü süresince kullanılmak üzere progesteron olarak
siproteron asetat, östrojen olarak etinilestradiol içermektedir. KOK benzeri bir bileşime
sahiptir.
Kullanım süresi
Semptomların hafiflemesine kadar geçen süre en az üç aydır. Tedaviyi sürdürme ihtiyacı,
tedavi eden hekim tarafından düzenli olarak değerlendirilmelidir. (bkz Bölüm 4.2).
Kadınlara ELLEACNELLE 'in HIV enfeksiyonlarına (AIDS) ve diğer cinsel yolla bulaşan
hastalıklara karşı koruma sağlamadığı söylenmelidir.
Sıkı tıbbi gözetim gerektiren durumlar
Aşağıdaki durum/risk faktörlerinin mevcut olması halinde, hastaya özgü olası risklere karşın
ELLEACNELLE kullanımına ilişkin yarar tartışılmalı ve ELLEACNELLE kullanmaya
başlamadan önce hastayla kullanım konusu değerlendirilmelidir. Bu durum veya risk
faktörlerinin herhangi birinin ilk kez ortaya çıkması, şiddetlenmesi veya alevlenmesi halinde
hasta doktoruyla irtibata geçmelidir. Doktor da ELLEACNELLE kullanımına devam edilip
edilmemesi konusunda karar vermelidir.
• Hafif vasküler hastalık veya hafif nefropati, retinopati ya da nöropatiyle birlikte
diyabet
4 / 19• Sistolik kan basıncı >140 ila 159 mm Hg veya diyastolik kan basıncı >90 ila 94 mm
Hg olacak şekilde yeterli düzeyde kontrol edilen hipertansiyon (bkz. ayrıca Bölüm 4.4
ELLEACNELLE 'in derhal kesilmesini gerektiren nedenler)
• Porfiria
• Klinik depresyon
• Obezite
• Migren
• Kardiyovasküler hastalıklar
• Kloazma
Depresyon veya yukarıda bahsedilen durumların herhangi birine ilişkin öyküsü olan hastalar
ELLEACNELLE tedavisi sırasında takip edilmelidir.
Depresif duygudurumu ve depresyon hormonal kontraseptif kullanımıyla sık görülen yan
etkilerdir (bkz. Bölüm 4.8). Depresyon ciddi olabilir ve intihar davranışı ve intihar için iyi
bilinen bir risk faktörüdür. Duygudurum dalgalanmaları ve depresif semptomlar olması
halinde, bu semptomlar tedavinin başlamasından kısa bir süre sonra ortaya çıksa dahi
kadınlara doktorlarına başvurmaları önerilmelidir.
ELLEACNELLE'in derhal kesilmesini gerektiren nedenler
Oral kontrasepsiyonu keserken, gerekli olması halinde kontraseptif korumanın sürdürülmesini
sağlamak için hormonal olmayan kontrasepsiyon kullanılmalıdır.
1. Migren ağrılarının ilk kez ortaya çıkması veya şiddetlenmesi veya olağan olmayan
sıklıkta veya şiddette baş ağrılarının oluşması
2. Ani görme veya duyma bozuklukları veya diğer algısal bozukluklar durumunda
3. Tromboz veya kan pıhtılarına ilişkin ilk belirtiler (örneğin; bacak/bacaklarda şişme
veya olağan olmayan ağrı, nefes alırken hissedilen keskin ağrı veya nedensiz
öksürmeler). Göğüste ağrı ve darlık hissi
4. Elektif major operasyonlardan en az 4 hafta önce (örneğin abdominal veya ortopedik),
bacaklara herhangi bir cerrahi müdahale uygulanması halinde, varislerin medikal
tedavisi veya uzun süreli hareketsizlik durumunda; örneğin kaza veya operasyon
sonrası durumlar. Tamamen iyileştikten sonraki 2 hafta boyunca ilaca
başlanılmamalıdır. Acil cerrahi müdahalenin gerektiği durumlarda, genellikle
trombotik profilaksi uygulanır; örneğin subkutan heparin
5. Sarılık, hepatit ve tüm vücudun kaşınması
6. Kan basıncında belirgin artış
7. Şiddetli depresyon başlangıcı
8. Şiddetli üst-abdominal ağrı veya karaciğerde büyüme
9. Hormonal kontraseptif kullanımı veya gebelik sırasında bozulduğu bilinen koşullarda
belirgin kötüleşme (bkz. Bölüm 4.4 'Diğer Durumlar' başlığı altındaki 'Gebelik veya
önceki KOK veya ELLEACNELLE kullanımı sırasında kötüleşen durumlar')
10. Gebelik hemen kesilmesini gerektiren nedenlerden biridir (bkz. bölüm 4.6).
Dolaşım bozuklukları
• ELLEACNELLE kullanımı, venöz tromboembolizm (VTE) riskini bu ilacın
kullanılmaması durumuna kıyasla arttırmaktadır. Artan VTE riskinin en yüksek olduğu
dönem, ELLEACNELLE kullanımına başlandıktan sonraki bir yıllık dönem veya doğum
kontrol hapına en az bir ay ara verildikten sonra tedaviye yeniden başlanan veya tedavinin
değiştirildiği dönemdir. Venöz tromboembolizm olgularının % 1-2’si ölümcül
olabilmektedir.
5 / 19• Epidemiyolojik çalışmalar, VTE insidansının ELLEACNELLE kullanan kişilerde
levonorgestrel içeren kombine oral kontraseptif (KOK) kullanan kişilerden 1,5 ila 2 kat
yüksek olduğunu ve desogestrel/gestoden/drospirenon içeren KOK’lara ilişkin riske
benzer olabileceğini göstermiştir.
• ELLEACNELLE kullananlar arasında polikistik over sendromuyla ilişkili durumda
olduğu gibi kardiyovasküler riskin doğuştan artmış olduğu hastalar olabilir.
• Epidemiyolojik çalışmalar hormonal kontraseptif kullanımını arteriyel tromboembolizm
(miyokard enfarktüsü, geçici iskemik atak) riskindeki artışla da ilişkilendirmiştir.
• Son derece nadir olmakla birlikte, hormonal kontraseptif kullananlarda diğer kan
damarlarında (örn. Hepatik, mezenterik, renal, serebral veya retinal ven ve arterlerde)
tromboz geliştiği bildirilmiştir.
• Venöz veya arteriyel tromboz ya da serebrovasküler kaza semptomları arasında; tek taraflı
olağan dışı bacak ağrısı/bacakta şişme; göğüste ani ve şiddetli ağrı (sol kola yayılıp
yayılmamasına bakılmaksızın); ani soluksuzluk; aniden başlayan öksürük; herhangi bir
olağan dışı, şiddetli, uzun süreli baş ağrısı; ani kısmi veya tam görme kaybı; diplopi;
geveleyerek konuşma veya afazi; vertigo; fokal nöbetle birlikte veya nöbet olmaksızın
bayılma; aniden başlayan, vücudun bir tarafını veya tamamını etkileyen güçsüzlük ya da
belirgin uyuşukluk; motor bozukluklar; ‘akut’ abdomen yer alabilir.
• Venöz tromboembolik olay riski aşağıdaki durumlarda artmaktadır:
- Artan yaş;
- Sigara kullanımı (risk özellikle 35 yaş üzerindeki kadınlarda tiryakilikle ve yaşın
ilerlemesiyle daha da artmaktadır). 35 yaş üzerinde olup ELLEACNELLE kullanmak
isteyen kadınlara kesinlikle sigara içmemeleri önerilmelidir;
- Pozitif aile öyküsü (kardeş veya ebeveynde nispeten genç yaşta venöz
tromboembolizm gelişmesi). Kalıtsal yatkınlıktan şüphelenilmesi halinde, herhangi bir
hormonal kontraseptif kullanımıyla ilgili karar vermeden önce, kadının bir uzmana
sevk edilmesi gerekmektedir;
- Uzun süreli hareketsizlik, majör ameliyat, herhangi bir bacak ameliyatı veya majör
travma. Bu durumlarda ilaç kullanımının bırakılması (elektif ameliyat durumunda en
az dört hafta önceden) ve hareketin tamamen kazanılmasından sonraki iki haftaya
kadar tekrar başlanılmaması önerilebilir. ELLEACNELLE kullanımının kesilmemiş
olduğu durumlarda antitrombotik tedavi düşünülmelidir.
- Obezite (vücut kitle indeksinin 30 kg/m²’den fazla olması).
Venöz tromboembolizmde yüzeysel tromboflebit ve varikoz venlerin olası rolü konusunda
herhangi bir görüş birliği yoktur.
• Arteriyel tromboembolik komplikasyon veya serebrovasküler kaza riski aşağıdakilerle
artmaktadır:
- Artan yaş;
- Sigara kullanımı (risk özellikle 35 yaş üzerindeki kadınlarda tiryakilikle ve yaşın
ilerlemesiyle daha da artmaktadır). 35 yaş üzerinde olup ELLEACNELLE kullanmak
isteyen kadınlara kesinlikle sigara içmemeleri önerilmelidir;
- Dislipoproteinemi;
- Obezite (vücut kitle indeksinin 30 kg/m²’den fazla olması);
- Hipertansiyon;
- Migren;
- Valvüler kalp hastalığı;
- Atriyal fibrilasyon;
6 / 19- Pozitif aile öyküsü (kardeş veya ebeveynde nispeten genç yaşta arteriyel tromboz
gelişmesi). Kalıtsal yatkınlıktan şüphelenilmesi halinde, herhangi bir hormonal
kontraseptif kullanımıyla ilgili karar vermeden önce, kadının bir uzmana sevk edilmesi
gerekmektedir.
• Dolaşımla ilgili advers olaylarla ilişkilendirilmiş olan diğer tıbbi durumlar arasında
diyabet, sistemik lupus eritematozus, hemolitik üremik sendrom, kronik inflamatuvar
bağırsak hastalığı (örn. Crohn hastalığı veya ülseratif kolit) ve orak hücreli anemi vardır.
• Lohusalık döneminde tromboembolizm riskinin arttığı mutlaka dikkate alınmalıdır
(Gebelik ve Emzirme ile ilgili bilgi için bkz. Bölüm 4.6).
• ELLEACNELLE kullanımı sırasında migrenin sıklık veya şiddetinde bir artış olması
(serebrovasküler olaya ilişkin ön belirti olabilir) ELLEACNELLE kullanımının derhal
kesilmesini gerektirebilir.
• ELLEACNELLE kullanan kadınların olası tromboz semptomları ile karşılaşmaları halinde
doktorlarıyla irtibata geçmeleri gerektiği özellikle vurgulanmalıdır. Trombozdan
şüphelenilmesi veya doğrulanması halinde, ELLEACNELLE kullanımı kesilmelidir.
Antikoagülan tedavinin (kumarinler) teratojenitesi nedeniyle uygun kontrasepsiyona
başlanmalıdır.
Dolaşım olaylarını etkileyen diğer faktörler
Akne veya orta derecede şiddetli hirsutizme yönelik tedavi olarak ELLEACNELLE kullanan
hastalar genellikle polikistik over sendromu gibi kardiyovasküler riskin doğuştan artmış
olduğu bireylerdir.
Venöz veya arteriyel trombozla ilgili kalıtsal veya edinilmiş yatkınlık göstergesi olabilen
biyokimyasal faktörler arasında Aktifleşmiş Protein C (APC) direnci, hiperhomosisteinemi,
antitrombin-III eksikliği, protein C eksikliği, protein S eksikliği, antifosfolipid antikorları
(antikardiyolipin antikorları, lupus antikoagülanı) yer almaktadır.
Risk/fayda değerlendirmesi yaparken, doktor bir duruma yönelik yeterli tedavinin ilişkili
tromboz riskini azaltabileceğini ve gebelikle ilişkili riskin KOK veya ELLEACNELLE
kullanımı ile ilişkili riskten daha yüksek olduğunu hesaba katmalıdır.
Tümörler
Diğer birçok steroidlerde olduğu gibi, ELLEACNELLE’in de çok yüksek dozda verilmesiyle,
sıçan karaciğerinde karsinom dahil tümör insidansında artışa neden olduğu bulunmuştur. Bu
bilginin insanlarla ilişkisi bilinmemektedir.
Birçok epidemiyolojik çalışma KOK kullanan kadınlarda over, endometrium, serviks ve
meme kanseri riskiyle ilgili bilgi sağlamıştır. Kanıtlar yüksek dozda KOK’ların over ve
endometrium kanseri bakımından önemli oranda koruma sağladığını açıkça ortaya
koymaktadır. Bununla birlikte, düşük doz KOK'ların veya ELLEACNELLE'in aynı düzeyde
koruyucu etki sağlayıp sağlamadığı net değildir.
Meme kanseri
54 epidemiyolojik çalışmanın meta analizleri sonucu, halen KOK kullanan kadınlarda tanı
konan meme kanseri relatif riskinde (RR=1,24) hafif artış olduğunu göstermektedir. Gözlenen
artmış risk örneğin, KOK kullananlarda meme kanserinin daha erken tanısına, KOK’ların
biyolojik etkilerine veya bu ikisinin kombinasyonuna bağlı olabilir. Meme kanseri tanısı almış
halen KOK kullanan veya son on yıl içinde KOK kullanmış kadınlarda, KOK kullanmamış
kadınlara oranla memede lokalize olması olasılığı daha yüksektir.
7 / 19Meme kanseri 40 yaşın altındaki kadınlarda, KOK kullanmış olsun ya da olmasın seyrek
görülür. Arka plandaki riskler yaşla birlikte artarken halen KOK kullanan veya KOK
kullanmış kadınlardaki meme kanseri tanılarındaki artış, tüm meme kanseri riski ile
karşılaştırıldığında düşüktür (Bkz. grafik).
KOK kullanıcılarında meme kanseri için en önemli risk faktörü kadının KOK’u bırakma
yaşıdır; bırakma yaşı daha büyük kadınlarda, daha fazla meme kanseri tanısı konmaktadır.
Kullanım süresi daha az önemlidir ve 10 yıl kullanım aşırı risk oluşturmadığı gibi risk aşımı
da KOK kullanmayı bıraktıktan sonra 10 yıl içinde kaybolur.
Meme kanseri riskindeki olası artış KOK kullanan kadınlara anlatılmalı, kombine oral
kontraseptiflerin diğer kanser riski oluşumlarına (over ve endometriyum kanseri) karşı önemli
koruma sağlıyor olması göz önüne alınarak yarar ve risk değerlendirilmelidir.
Hiç KOK kullanmamış olan 10.000 kadında meme kanseri tanısı alanların sayısına kıyasla 5
yıllık KOK kullanımı ve kullanım sonrası 10 yıla kadar olan süre içinde meme kanseri tanısı
alan 10.000 kadına ilişkin tahmini kümülatif sayı:
Serviks kanseri
Serviks kanseriyle ilgili en önemli risk faktörü kalıcı HPV enfeksiyonudur. Bazı
epidemiyolojik çalışmalar uzun süreli KOK kullanımının bu risk artışını daha da
artırabileceğini göstermiş olmakla birlikte, bu bulgunun etki karışımı yapan faktörlere, örn.
servikal tarama ve bariyer kontraseptif kullanımı dahil cinsel davranışa ne ölçüde
atfedilebileceği tartışmalı bir konudur.
Karaciğer kanseri
Hormonal maddelerin (ELLEACNELLE’in içeriğinde bulunanlar gibi) kullanımından sonra,
izole durumlarda hayati tehlike oluşturan ve intraabdominal kanamaya neden olan karaciğer
tümörleri (seyrek olarak benign ve daha seyrek olarak malign) gözlenmiştir. Üst abdomende
şiddetli şikayetler, karaciğer büyümesi veya intraabdominal kanama belirtileri meydana
gelirse, ayırıcı tanı karaciğer tümörünü de içermelidir.
8 / 19Menenjiyom
Özellikle 25 mg ve üzeri yüksek dozlarda ve uzun süreli siproteron asetat kullanımı ile ilişkili
olarak menenjiyomların (tekli ve birden fazla) ortaya çıktığı bildirilmiştir (bkz. Bölüm 5.1).
Bir hastaya menenjiyom teşhisi konulursa, ihtiyati tedbir olarak ELLEACNELLE dahil olmak
üzere siproteron içeren tüm tedaviler durdurulmalıdır.
Diğer durumlar
ELLEACNELLE kullanımı sırasında birtakım kronik hastalıkların zaman zaman kötüleşmesi
olasılığı göz ardı edilemez.
Bilinen hiperlipidemiler
Hipertrigliseridemi veya ilgili aile öyküsü bulunan kadınlarda KOK ya da ELLEACNELLE
kullanımı sırasında pankreatit bakımından risk artışı olabilir.
Hiperlipidemisi olan kadınlar arteriyel hastalık bakımından artmış risk altındadır (bkz. Bölüm
4.4 'Dolaşım bozuklukları'). Bununla birlikte, KOK veya ELLEACNELLE kullanan
kadınlarda rutin tarama yapılması uygun değildir.
Kan basıncı
Hipertansiyon inme ve miyokard enfarktüsüyle ilgili bir risk faktörüdür (bkz. Bölüm 4.4
‘Arteriyel tromboembolik durumlar’). KOK veya ELLEACNELLE gibi östrojen/progesteron
kombinasyonları kullanan birçok kadında kan basıncında hafif artış bildirilmiş olmasına
karşın, klinik açıdan anlamlı artış nadiren gözlenmektedir. Bununla birlikte,
ELLEACNELLE kullanımı sırasında kalıcı hipertansiyon gelişmesi halinde, antihipertansif
tedavi komplike olmayan hastalar için 160/100 mm Hg düzeyinde, hedef organ hasarı, tanı
almış kardiyovasküler hastalık, diyabet ya da kardiyovasküler risk faktörlerinde artış
olanlarda ise 140/90 mm Hg düzeyinde başlatılmalıdır. ELLEACNELLE kullanımına devam
edilip edilmemesi konusu daha düşük kan basıncı düzeylerinde kararlaştırılmalıdır ve
alternatif kontrasepsiyon tavsiye edilmelidir.
Gebelikle veya önceki KOK veya ELLEACNELLE kullanımı ile kötüleşen durumlar:
Aşağıdaki durumların hem gebelik hem de bir KOK veya ELLEACNELLE gibi
östrojen/progesteron kombinasyonunun kullanımı ile meydana geldiği veya kötüleştiği
bildirilmiştir. Aşağıdakilerin herhangi birinin kullanım sırasında meydana gelmesi halinde,
ELLEACNELLE bırakılmalıdır:
• Kolestaz ile ilişkili sarılık ve/veya kaşıntı
• KOK'lar veya ELLEACNELLE safra kesesi taşı oluşumu riskini artırabilir veya
mevcut hastalığı kötüleştirebilir.
• Sistemik lupus eritematozus
• Herpes gestationis
• Otoskleroza bağlı işitme kaybı
• Orak hücre anemisi
• Renal disfonksiyon
• Herediter anjiyoödem
• Epilepsi
• Gebelik sırasında veya önceki KOK ya da ELLEACNELLE kullanımı sırasında
kadının kötüleşme yaşadığı herhangi bir diğer durum
9 / 19Karaciğer fonksiyonu bozuklukları
Karaciğer fonksiyonlarının akut veya kronik bozuklukları, karaciğer fonksiyonu belirteçleri
normale dönene dek KOK veya ELLEACNELLE kullanımına ara verilmesini gerektirebilir.
Diyabet (vasküler tutulum olmayan)
Vasküler hastalığı olmayan, insüline bağlı diyabetik hastalar ELLEACNELLE kullanabilir.
Ancak tüm diyabetli hastaların arteriyel hastalık bakımından artmış risk altında olduğu
unutulmamalı ve KOK veya ELLEACNELLE reçete edilirken bu durum dikkate alınmalıdır.
Mevcut vasküler hastalığı olan diyabetli hastaların ELLEACNELLE kullanması
kontrendikedir (bkz. Bölüm 4.3 Kontrendikasyonlar)
'KOK’lar veya ELLEACNELLE gibi östrojen/progesteron kombinasyonları periferik insülin
direnci ve glukoz toleransı üzerinde etki gösterebilmekle birlikte, düşük doz KOK (0,05 mg
etinilestradiolden az) kullanan diyabetli hastalarda terapötik kürün değiştirilmesiyle ilgili
kanıt bulunmamaktadır. Bununla birlikte, diyabetli kadınlar KOK veya ELLEACNELLE
kullanımı sırasında dikkatle izlenmelidir.
Kloazma
Zaman zaman, özellikle kloazma gravidarum öyküsü olan kadınlarda, kloazma ortaya
çıkabilmektedir. Kloazma yatkınlığı olan kadınlar ELLEACNELLE kullanırken güneş veya
ultraviyole radyasyon maruziyetinden kaçınmalıdır.
Menstrual değişiklikler
Menstrual akışın azalması: Bu durum olağan dışı değildir ve bazı hastalarda olması beklenir.
Elbette önceden şiddetli periyod geçirenlerde bu durum yararlı olabilir.
Menstruasyon atlaması: Bazen çekilme kanaması hiç olmaz. Tabletler doğru olarak alındıysa
gebelik muhtemel değildir. Çekilme kanamasında aksama tablete ara verilen dönemde
gerçekleşirse, gebelik olasılığı diğer pakete başlanmadan önce ortadan kaldırılmalıdır.
Intermenstrual kanama: Düzensiz kanama (lekelenme veya ara kanama) özellikle kullanımın
ilk aylarında ortaya çıkabilir. Bu nedenle, düzensiz kanamaların oluşumu ancak yaklaşık üç
döngü süren adaptasyon döneminden sonra önem kazanmaktadır. Önceden düzenli olan
döngüler sonrasında kanama düzensizlikleri ortaya çıktığı veya var olan düzensizlikler devam
ettiği takdirde, hormonal olmayan nedenler değerlendirilmeli ve malignite veya gebeliğin
dışlanması için uygun tanı amaçlı yöntemler kullanılmalıdır. Buna kürtaj da dahildir.
Bazı kadınlarda ELLEACNELLE kesildikten sonra amenore veya oligomenore (özellikle
önceden bu tip sorunları olanlarda) gelişebilir. Kadınlar bu olasılık konusunda
bilgilendirilmelidir.
ALT yükselmeleri
Hepatit C virüsü enfeksiyonları (HCV) için tedavi gören hastalarda, ribavirinli veya
ribavirinsiz, ombitasvir/paritaprevir/ritonavir ve dasabuvir içeren tıbbi ürünlerle yapılan klinik
çalışmalar sırasında, normalin üst sınırının (ULN) 5 katından fazla transaminaz (ALT)
yükselmeleri, kombine hormonal kontraseptifler (KHK’lar) gibi etinilestradiol içeren ilaçlar
kullanan kadınlarda önemli ölçüde daha sık meydana gelmiştir (bkz. Bölüm 4.3 ve Bölüm
4.5).
10 / 19ELLEACNELLE, 31,115 mg laktoz (buzağı kaynaklı) içermektedir. Nadir kalıtımsal galaktoz
intoleransı, Lapp laktaz yetmezligi ya da glukoz galaktoz malabsorpsiyon problemi olan
hastaların bu ilacı kullanmamaları gerekir.
Her bir tablet 19,637 mg sukroz içerir. Nadir kalıtımsal fruktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5 Diğer tıbbi ürünlerle etkileşimler ve diğer etkileşim şekilleri
Etkileşimler
Karaciğer enzimi indükleyiciler
Hepatik enzimleri (özellikle sitokrom P450 3A4) indükleyen ilaçlar kontraseptif steroidlerin
metabolizmasını artırdığından ara kanama ve gebeliğe yol açabilir.
Aşağıdaki durumların KOK'lar ve ELLEACNELLE gibi östrojen/progesteron
kombinasyonları ile klinik açıdan önemli etkileşimler sergilediği gösterilmiştir:
Antiretroviral ajanlar
• Ritonavir;
• Nelfinavir;
• Nevirapin.
Antikonvülzanlar
• Barbitüratlar (fenobarbiton dahil);
• Primidon;
• Fenitoin;
• Karbamazepin;
• Okskarbazepin;
• Topiramat.
Antibiyotikler/antifungaller
• Griseofulvin;
• Rifampisin.
Bitkisel ilaçlar
• Sarı kantaron otu (Hypericum perforatum)
Karaciğer enzimi indükleyicileri ile etkileşimlerin yönetilmesi
Mikrozomal enzimleri uyaran ilaçlarla (özellikle sitokrom P450 3A4) etkileşim gelişebilir, bu
etkileşimler cinsiyet hormonu klirensinde artışa neden olabilir, bu durum da kanama ve/veya
kontraseptif başarısızlıkla sonuçlanabilir.
Birkaç günlük tedavinin ardından enzim indüksiyonu gözlemlenebilir. En fazla enzim
indüksiyonu genellikle birkaç hafta içinde görülür. Enzim indüksiyonu, ilaç tedavisinin
kesilmesinin ardından 4 hafta kadar sürebilir.
Bu ilaçlardan herhangi biriyle kısa süreli tedavi alan kadınların geçici olarak KOK’a ilave
olarak bir bariyer yöntemi kullanmaları veya diğer bir kontrasepsiyon yöntemi seçmeleri
11 / 19gerekmektedir. Bariyer yöntemi, eşzamanlı ilaç tedavisi ve bunu takip eden 28 gün süresince
kullanılmalıdır. Bariyer yönteminin kullanıldığı dönem bir paketin içeriğini geçecek olursa,
tablet alınmayan herhangi bir ara verilmeksizin sonraki kutuya başlanmalıdır. Bu durumda,
ikinci kutunun sonuna kadar geri çekilme kanaması beklenmemelidir. Hastada ikinci kutunun
bitiminden sonraki tablet kullanılmayan aralıkta geri çekilme kanaması olmadığı takdirde,
sıradaki kutuya devam edilmeden önce gebelik olasılığı dışlanmalıdır.
Hepatik enzim indükleyicilerle uzun süreli tedavi gören kadınlarda farklı bir kontrasepsiyon
yöntemi kullanılmalıdır.
ELLEACNELLE klirensini artıran maddeler (enzimlerin uyarılmasıyla ELLEACNELLE
etkililiğinin azalması), örn.: Fenitoin, barbitüratlar, primidon, karbamazepin, rifampisin ve
muhtemelen oksakarbazepin, topiramat, felbamat, griseofulvin ve sarı kantaron içeren ürünler.
ELLEACNELLE klirensi üzerine değişken etkilere sahip maddeler; örneğin:
ELLEACNELLE ile birlikte uygulandığında birçok HIV/HCV proteaz inhibitörü ve
nükleozid olmayan ters transkriptaz inhibitörleri plazma östrojen veya progesteron
konsantrasyonlarını azaltabilmekte ya da artırabilmektedir. Bu değişiklikler bazı olgularda
klinik açıdan anlamlı olabilir.
ELLEACNELLE klerensini azaltan maddeler (enzim inhibitörleri): Azol antifungaller (örn.
itrakonazol, vorikonazol, flukonazol), verapamil, makrolidler (örn. klaritromisin, eritromisin),
diltiazem ve greyfurt suyu gibi güçlü ve orta düzeyde CYP3A4 inhibitörleri östrojenin veya
progestinin veya her ikisinin plazma konsantrasyonunu artırabilir.
60 - 120 mg/gün dozlarında etorikoksibin, 0,035 mg etinilestradiol içeren kombine bir
hormonal kontraseptif ile eşzamanlı olarak alındığında etinilestradiol plazma
konsantrasyonlarını sırasıyla 1,4 - 1,6 kat arttırdığı görülmüştür.
Diğer ilaçlar üzerine etkiler
Oral kontraseptifler ve ELLEACNELLE gibi östrojen/progesteron kombinasyonları diğer bazı
ilaçların metabolizmasını etkileyebilir. Bunun sonucu olarak, plazma ve doku
konsantrasyonları artabilmekte (örn. siklosporin) veya azalabilmektedir (örn. lamotrijin).
İn vitro etinilestradiol hem CYP2C19, CYP1A1 ve CYP1A2'nin geri döndürülebilir
inhibitörü, hem de CYP3A4/5, CYP2C8, ve CYP2J2'nin mekanizma temelli inhibitörüdür.
Klinik çalışmalarda etinilestradiol içeren bir hormonal kontraseptifin uygulanması, CYP3A4
substratlarının (ör. midazolam) plazma konsantrasyonlarında herhangi bir artışa yol açmaz ya
da sadece zayıf bir artışa yol açarken, CYP1A2 substratlarının plazma konsantrasyonları hafif
(ör. teofilin) veya orta düzeyde (ör. melatonin ve tizanidin) artabilmektedir.
Not: Olası etkileşimlerin tanımlanması için eşzamanlı ilaçların reçeteleme bilgilerine
bakılmalıdır.
Farmakodinamik etkileşimler
Ombitasvir, paritaprevir, ritonavir veya dasabuvir ve bunların ribavirinle veya ribavirinsiz
kombinasyonlarını içeren doğrudan etkili antiviral (DEA) tıbbi ürünlerin etinilestradiol içeren
tıbbi ürünlerle birlikte uygulanmasının, ALT seviyelerinde sağlıklı kadın deneklerdeki ve
HCV ile enfekte kadınlardaki normal değerin üst sınırının 20 katından daha yüksek artışlarla
ilişkili olduğu gösterilmiştir (bkz. Bölüm 4.3 Kontrendikasyonlar). Bu nedenle,
ELLEACNELLE kullanıcıları, bu kombinasyona sahip ilaç rejimiyle tedaviye başlamadan
12 / 19önce alternatif bir kontrasepsiyon yöntemine (örneğin, sadece progestajenle kontrasepsiyon
veya hormonal olmayan yöntemler) geçmelidir. ELLEACNELLE, bu kombinasyona sahip
ilaç rejimi ile tedaviyi tamamladıktan 2 hafta sonra yeniden başlatılabilir.
Laboratuvar testleri
Oral kontraseptif kullanımı karaciğer, tiroid, adrenal ve renal fonksiyonlara ilişkin
biyokimyasal parametreleri, plazma taşıyıcı protein ve lipid/lipoprotein fraksiyonu düzeyleri,
karbonhidrat metabolizması parametreleri ve pıhtılaşma ile fibrinoliz parametreleri gibi bazı
laboratuvar testlerinin bulgularını etkileyebilir. Dolayısıyla, laboratuvar personeli laboratuvar
testleri talep edildiğinde oral kontraseptif kullanımı konusunda bilgilendirilmelidir.
Özel popülasyonlara ilişkin ek bilgiler
Pediyatrik popülasyon: ELLEACNELLE yalnızca menarştan sonra endikedir. Pediyatrik
popülasyonda yapılmış etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ELLEACNELLE kontraseptif gibi etki gösterdiğinden, kullanıldığı sürece fertiliteyi engeller.
Gebelik dönemi
Gebelik süresince ELLEACNELLE'in kullanımı kontrendikedir. ELLEACNELLE kullanımı
sırasında gebelik oluşursa kullanım derhal kesilmelidir.
Laktasyon dönemi
ELLEACNELLE kullanımı laktasyon süresince de kontrendikedir. Laktasyon döneminde
ELLEACNELLE kullanımı üretilen süt hacminde azalmaya ve sütün bileşiminde değişime
neden olabilir. Etkin maddelerin eser miktarları anne sütüne geçer. Bu miktarlar özellikle
doğumdan sonraki ilk 6 haftada çocuğu etkileyebilir. Emziren annelere çocuklarını sütten
kesene kadar ELLEACNELLE almamaları söylenmelidir.
Üreme yeteneği / Fertilite
Hayvan çalışmalarında, dış genital farklılıkların oluştuğu embriyogenez fazında siproteron
asetat kullanılması durumunda erkek fetusta feminizasyona neden olabileceği görülmüştür.
Her ne kadar bu sonuçların insanlara uyması beklenmese de, gebeliğinin 45. gününden sonra
kadınlara ELLEACNELLE verilmesinin erkek fetüsün feminizasyonuna neden olabileceği
olasılığı dikkate alınmalıdır. Buradan çıkan sonuç ELLEACNELLE ile tedavi için gebelik,
mutlak kontrendikasyon sebebidir ve tedaviye başlanmadan önce mutlaka ekarte edilmelidir.
4.7 Araç ve makine kullanımı üzerindeki etkiler
Bilinmemektedir.
4.8 İstenmeyen etkiler
ELLEACNELLE ile en yaygın olarak bildirilen advers reaksiyonlar mide bulantısı, abdominal
ağrı, kilo artışı, baş ağrısı, depresif ruh hali, duygu durum bozukluğu, meme ağrısı, meme
hassasiyetidir. Kullanıcıların ≥ %1'inde meydana gelir.
Ciddi advers reaksiyon tromboembolizmdir.
13 / 19Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonu
Kalıtsal anjiyoödem alevlenmesi*
Metabolizma ve beslenme hastalıkları
Yaygın olmayan: Sıvı tutulumu
Hipertrigliseridemi*
Psikiyatrik hastalıklar
Yaygın: Depresif duygu durumu, duygu durum değişiklikleri
Yaygın olmayan: Libido azalması
Seyrek: Libido artışı
Sinir sistemi hastalıkları
Yaygın: Baş ağrısı
Yaygın olmayan: Migren
Korea alevlenmesi*
Göz hastalıkları
Seyrek: Kontakt lense toleranssızlık
Vasküler hastalıkları
Seyrek: Tromboembolizm
Kan basıncında artış*
Gastrointestinal hastalıklar
Yaygın: Bulantı, karın ağrısı
Yaygın olmayan: Kusma, ishal
Crohn hastalığı*, ülseratif kolit*
Hepato-bilier hastalıkları
Karaciğer fonksiyonunda bozulmalar*
Deri ve deri altı doku hastalıkları
Yaygın olmayan: Döküntü, ürtiker
Seyrek: Eritema nodozum, eritema multiforme
Kloazma*
Üreme sistemi ve meme hastalıkları
Yaygın: Meme ağrısı, meme hassasiyeti
Yaygın olmayan: Memede hipertrofi
Seyrek: Vajinal akıntı, memede akıntı
Azalmış menstrüasyon kanaması*, lekelenme*, ani kanama* ve atlanan çekilme kanaması*,
hap sonrası amenore*
14 / 19Araştırmalar
Yaygın: Kiloda artış
Seyrek: Kiloda azalma
* Pazarlama sonrası bildirilen advers olaylar
ELLEACNELLE kullanan tüm kadınlarda tromboembolizm riski artmaktadır (bkz. Bölüm
4.4).
Seçilmiş advers reaksiyonların tanımı
ELLEACNELLE kullanan hastalarda pazarlama sonrası şiddetli depresyon bildirimleri (çok
seyrek intihar düşüncesi veya davranışı raporları dahil) yapılmıştır. Bununla birlikte, klinik
depresyon ve ELLEACNELLE arasında nedensel bir ilişki kurulmamıştır.
KHK kullanan kadınlarda miyokard enfarktüsü, inme, geçici iskemik atak, venöz tromboz ve
pulmoner embolizm gibi arteriyel ve venöz trombotik ve tromboembolik olaylarda artmış bir
risk gözlenmiştir (bkz. Bölüm 4.4).
KHK kullanan kadınlarda aşağıdaki ciddi advers olaylar bildirilmiştir (bkz. Bölüm 4.4):
• Venöz tromboembolik bozukluklar
• Arteryel tromboembolik bozukluklar
• Hipertansiyon
• Karaciğer tümörleri
• KOK kullanımı ile ilişkinin kesin olmadığı durumların oluşması veya bozulması:
Crohn hastalığı, ülseratif kolit, epilepsi, rahim miyomu, porfiri, sistemik lupus
eritematozus, herpes gestasyon, Sydenham koresi, hemolitik üremik sendrom,
kolestaza bağlı sarılık
• Kloazma
• Karaciğer fonksiyonunun akut veya kronik bozuklukları, karaciğer fonksiyonunun
belirteçleri normale dönene kadar KOK kullanımının kesilmesini gerektirebilir.
• Kalıtsal anjiyoödemi olan kadınlarda, eksojen östrojenler anjiyoödem semptomlarını
uyarabilir ya da şiddetlendirebilir.
Meme kanseri tanısının sıklığı KOK kullananlar arasında hafifçe artmıştır. 40 yaşın altındaki
kadınlarda meme kanseri seyrek olduğundan, meme kanserinin total riski ile ilgili ek sayı
düşüktür. KOK kullanımının nedensellik ilişkisi bilinmemektedir. Daha fazla bilgi için bkz.
Bölüm 4.3 ve Bölüm 4.4.
Etkileşimler
Diğer ilaçlarla (enzim indükleyici ilaçlar) oral kontraseptiflerin etkileşimi ara kanamalar
ve/veya kontrasepsiyon başarısızlığı ile sonuçlanabilir (bkz. Bölüm 4.5).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
15 / 194.9 Doz aşımı ve tedavisi
Doz aşımı bulantı, kusma ve kadınlarda, çekilme kanamalarına neden olabilir. Çekilme
kanaması, ilacı yanlışlıkla almaları halinde kız çocuklarında menarştan önce bile görülebilir.
Spesifik bir antidotu yoktur ve semptomatik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Seks hormonları ve genital sistem modülatörleri, antiandrojenler ve
östrojenler
ATC kodu: G03HB01
ELLEACNELLE androjen reseptörlerini bloke eder. Ayrıca androjen sentezini, hem
hipotalamo-hipofiz-over sistemindeki negatif geri dönüşüm etkisiyle; hem de androjen sentez
enzimlerinin inhibisyonuyla azaltır.
ELLEACNELLE oral kontraseptif etkiye de sahip olmakla beraber, kadınlarda yalnız
kontrasepsiyon amacıyla kullanılmamalı; androjene bağlı cilt bozukluklarının tanımlandığı
tedavi gerektiren durumlar için saklanmalıdır.
Menenjiyom
Bir Fransız epidemiyolojik kohort çalışmasından elde edilen sonuçlara dayanarak, siproteron
asetat ve menenjiyom arasında kümülatif doza bağımlı bir ilişki gözlenmiştir. Bu çalışma,
Fransız Sağlık Sigortasından (CNAM) alınan verilere dayanmaktadır ve 50-100 mg siproteron
tablet kullanan 253.777 kadından oluşan bir popülasyonu içermektedir. Cerrahi veya
radyoterapi ile tedavi edilen menenjiyom insidansı, yüksek doz siproteron asetata (kümülatif
doz ≥3 g) maruz kalan kadınlar ile siproteron asetata hafifçe (kümülatif doz <3 g) maruz kalan
kadınlar arasında karşılaştırılmıştır. Kümülatif bir doz-yanıt ilişkisi gösterilmiştir.
Kümülatif siproteron asetat İnsidans oranı HRayarlanmış (%95 GA) a
dozu (hasta yılı olarak)
Hafif maruziyet (<3 g) 4,5/100.000 Kaynak:
≥3 g maruziyet 23,8/100.000 6,6 [4,0-11,1]
12 ila 36 g 26/100.000 6,4 [3,6-11,5]
36 ila 60g 54,4/100.000 11,3 [5,8-22,2]
60 g’dan fazla 129,1/100.000 21,7 [10,8-43,5]
a
Zamana bağlı değişken olarak yaş ve dahil olma aşamasındaki östrojen düzeyine göre ayarlanmıştır.
Örneğin 12 g kümülatif doz, her ay 20 gün olacak şekilde 50 mg/gün dozunda bir yıllık
tedaviye karşılık gelebilir.
5.2 Farmakokinetik özellikler
Genel özellikler
Siproteron asetat
Emilim:
Oral uygulanmasını takiben siproteron asetat, geniş doz aralığında, hızla ve tamamen emilir.
ELLEACNELLE alımını takiben 1,6 saat sonra 15 ng siproteron asetat/ml’lik doruk serum
konsantrasyonuna ulaşır. Siproteron asetatın mutlak biyoyararlanımı neredeyse tamdır
16 / 19(yaklaşık % 88). ELLEACNELLE ile ilgili rölatif siproteron asetat biyoyararlanımı sulu
mikrokristalin süspansiyonu ile karşılaştırıldığında %109’dur.
Dağılım:
Siproteron asetat hemen hemen tamamen serum albuminine bağlanır. Toplam serum ilaç
konsantrasyonlarının sadece % 3,5-4,0’ü serbest olarak bulunur. Proteine bağlanma spesifik
olmadığı için, seks hormonu bağlayıcı globulin (SHBG) seviyesindeki değişiklikler siproteron
asetatın farmakokinetiğini etkilemez.
Biyotransformasyon:
Plazmadan siproteron asetatın toplam klirensi 3,6 ml/dak/kg olarak belirlenmiştir.
Siproteron asetat hidroksilasyonlar ve konjügasyonlar da dahil olduğu çeşitli yollarla
metabolize olur. İnsan plazmasındaki ana metabolit 15 ß -hidroksi türevidir.
Eliminasyon:
Siproteron asetat serum değerleri, 0,8 saat ve 2,3 gün yarı ömür ile karakterize, iki fazlı düşüş
gösterir. Alınan dozun bir kısmı safra sıvısıyla değişmeden atılır. Büyük bölümü ise
metabolitler halinde 3:7 oranında idrar ve safra yoluyla atılır. Böbrek ve safra atılımı 1,9 gün
yarılanma ömrü ile ilerlemektedir. Plazma metabolitleri benzer oranla (yarılanma ömrü 1,7
gün) atılır.
Doğrusallık/Doğrusal olmayan durum:
Plazmadan (serum) terminal dispozisyon fazının uzun yarılanma ömrü ve bir tedavi
döngüsünce biriken günlük alınan siproteron asetat miktarlar göze alındığında, serumda ilaç
maksimum oranları 1.ve 3. tedavi dönemlerinin sonunda sırasıyla 15 ng/mlden, (1.gün) 21
ng/ml ve 24 ng/ml’ye yükselir. Zamana karşı konsantrasyon altındaki alan profili 2,2 kat
(1.döngü sonunda) ve 2,4 kat (3. döngü sonunda) artmıştır. Kararlı durum şartları 16 gün
sonra yakalanmıştır. Uzun dönemli tedavide, siproteron asetat tedavi döngüsü boyunca faktör
2 ile birikir.
Etinilestradiol
Emilim:
Oral uygulanan etinilestradiol hızla ve tamamen emilir. Etinilestradiol-siproteron asetat
kombinasyonu alımını takiben 1,7 saatte, yaklaşık 80 pg/ml olan doruk ilaç serum düzeylerine
erişilir. Plazmadan terminal dispozisyon fazının yarılanma ömrüne ve günlük alım miktarları
göze alınınca, kararlı haldeki plazma seviyelerine 3-4 gün içinde ulaşılır ve tek bir doz ile
kıyaslandığında %30-40 daha yüksektir. Etinilestradiolün relatif biyoyararlanımı (referans:
sulu mikrokristalin süspansiyonu) neredeyse tamdır.
Etinilestradiolün sistemik biyoyararlanımı diğer ilaçlarca her iki tarafa da yönlendirilebilir.
Bununla beraber C vitamininin yüksek dozlarıyla etkileşimi yoktur.
Dağılım:
Etinilestradiol için görünür dağılım hacmi yaklaşık 5 l/kg ve plazmadan metabolik klerens
oranı yaklaşık 5 ml/dk/kg olarak tayin edilmiştir.
Etinilestradiol serum albuminine yüksek oranda fakat non-spesifik olarak bağlanır. İlaç
düzeyinin %2’si serbest olarak bulunur.
Biyotransformasyon:
17 / 19Plazmadan metabolik klirens oranı yaklaşık 5 ml/dk/kg olarak belirlenmiştir. Emilim ve
karaciğerden ilk geçiş esnasında etinilestradiol metabolize olur, bu da azalmış mutlak ve
değişken oral biyoyararlanıma neden olur.
Eliminasyon:
Etinilestradiol plazma değerleri yarılanma ömürleri 1-2 saat ve 20 saat olarak karakterize, iki
fazlı düşüş gösterir. Analitik sebeplerden ötürü bu parametreler, yalnızca yüksek dozlar için
hesaplanabilir. Etinilestradiolün metabolitleri yaklaşık 1 gün yarılanma ömrüyle 4:6 oranında
idrar ve safra yoluyla atılır.
Doğrusallık/Doğrusal olmayan durum:
Etinilestradiol SHBG ve globulin bağlayan kortikosteroidin (CBG) karaciğerde sentezini
devamlı kullanıldığı sürece indükler. Bununla birlikte, SHBG indüksüyon boyutu, birlikte
uygulanan progestinin kimyasal yapısına ve dozuna bağlıdır. Etinilestradiol-siproteron asetat
kombinasyonu ile tedavi sırasında, serumdaki SHBG konsantrasyonları yaklaşık 100
nmol/l’den 300 nmol/l’ye ve serumdaki CBG konsantrasyonları yaklaşık 50 g/ml’den 95
g/ml’ye artmıştır.
5.3 Klinik öncesi güvenlilik verileri
KÜB’ün diğer ilgili bölümlerine dahil edilmemiş olan ve ilacı reçeteleyen kişi açısından
önemli herhangi bir klinik öncesi veri bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (buzağı kaynaklı)
Mısır nişastası
Povidon K25
Magnezyum stearat
Talk
Sukroz
Kalsiyum karbonat
Makrogol 6000
Titanyum dioksit (E171)
Povidon K 90
Gliserol % 85
Montan glikolik mum
6.2 Geçimsizlikler
Yoktur.
6.3 Raf ömrü
36 ay
6.4 Saklamaya yönelik özel tedbirler
Herhangi bir özel saklama talimatı yoktur. Orijinal ambalajında saklayınız.
6.5 Ambalajın niteliği ve içeriği
ELLEACNELLE, 21 tablet içeren blisterlerde (aluminyum folyo/PVC) ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
18 / 19Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Dem İlaç Sanayi ve Ticaret A.Ş.
Dem Plaza İnönü Mah. Kayışdağı Cad.
No:172 34755 Ataşehir-İSTANBUL
Telefon: 0216 428 40 29
Faks: 0216 428 40 86
8. RUHSAT NUMARASI
131/43
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.05.2011
Ruhsat yenileme tarihi: 10.03.2016
10. KÜB’ÜN YENİLENME TARİHİ
19 / 19