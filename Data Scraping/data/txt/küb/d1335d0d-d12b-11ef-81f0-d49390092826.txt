KISA ÜRÜN BİLGİSİ
1. BEŞERİ TIBBİ ÜRÜNÜN ADI
MUPİRON % 2 merhem
2. KALİTATİF ve KANTİTATİF BİLEŞİM
Etkin madde:
%2 a/a mupirosin içerir.
Yardımcı maddeler:
Polietilen glikol %98 a/a.
3. FARMASÖTİK FORM
Merhem
Homojen, yumuşak kıvamda, beyaz-beyazımsı yarı saydam kokusuz.
4. KLİNİK ÖZELLİKLER
4.1. Terapötik endikasyonlar
Bakterilerin neden olduğu deri enfeksiyonları, impetigo, folikül iltihabı, furonküloz.
4.2. Pozoloji ve uygulama şekli
Pozoloji/uygulama sıklığı ve süresi:
Mupirosin merhemin küçük bir miktarı etkilenmiş bölgeye yanıta bağlı olarak 10 gün süreyle
günde 2 veya 3 kez uygulanmalıdır.
Uygulama şekli:
Tedavi edilen bölge bir bezle kapatılabilir.
Diğer ürünlerle karıştırmayınız, çünkü dilüsyon riski vardır ve bu, antibakteriyel aktivitede ve
merhem içindeki mupirosinin stabilitesinde azalmaya neden olur.
İlk kullanımdan önce kapağı ters çevirerek tüpün ağzını deliniz.
Tedavinin sonunda ürün kalmışsa atılmalı/imha edilmelidir.
Uygulamadan sonra ellerinizi yıkayınız.
Özel popülasyonlara ilişkin ek bilgiler:
Karaciğer yetmezliği:
Yanıta bağlı olarak 10 güne kadar günde 2 veya 3 kez.
Böbrek yetmezliği:
Orta veya şiddetli böbrek yetmezliğinin kanıtı olmadığı ve polietilen glikolun absorpsiyonuna
yol açabilen bir durum tedavi ediliyor olmadığı sürece sınırlamaya gerek yoktur.
Polietilen glikol, açık yaralardan ve tahrip olmuş deriden absorbe olabilir ve böbrekler yoluyla
atılır. Diğer polietilen glikol içeren merhemlerle olduğu gibi polietilen glikolun büyük
1miktarlarının absorbsiyonunun mümkün olduğu durumlarda özellikle orta şiddette veya ağır
böbrek yetmezliği bulunan kişilerde kullanılmamalıdır.
Pediyatrik popülasyon:
Yanıta bağlı olarak 10 güne kadar günde 2 veya 3 kez.
Geriyatrik popülasyon:
Yanıta bağlı olarak 10 güne kadar günde 2 veya 3 kez.
4.3. Kontrendikasyonlar
MUPİRON, mupirosine ve bileşenlerine karşı aşırı duyarlılık hikayesi olan hastalara
verilmemelidir.
4.4. Özel kullanım uyarıları ve önlemleri
Bütün topikal preparatlarda olduğu gibi merhemin gözlere bulaşmamasına dikkat edilmelidir.
Kullanımıyla oluşan nadir olası bir duyarlılık reaksiyonu ya da şiddetli lokal iritasyonda tedavi
kesilmelidir. Sürülen bölge yıkanarak temizlenmeli ve enfeksiyon için uygun alternatif tedaviye
geçilmelidir.
Diğer antibakteriyel ürünlerde de olduğu gibi uzun süre kullanım mupirosine duyarlı olmayan
organizmaların aşırı gelişimine neden olabilir.
Antibiyotik kullanımı ile psödomembranöz kolit bildirilmiş olup, hafif ila yaşamı tehdit eder
şiddette değişebilir. Bu nedenle, antibiyotik kullanımı sırasında veya sonrasında diyare gelişen
hastalarda tanı dikkate alınmalıdır. Bu durumun topikal olarak uygulanan mupirosin ile
görülmesi daha az olası olsa da uzun süreli veya belirgin diyare görülürse ya da hasta karın
krampları yaşarsa, tedavi derhal bırakılmalı ve hasta ileri tetkikten geçirilmelidir.
Renal bozukluğu olan yaşlı hastalarda, orta veya şiddetli böbrek yetmezliğinin kanıtı olmadıkça
ve polietilen glikolun absorpsiyonuna yol açabilen bir durum tedavi ediliyor olmadıkça
sınırlamaya gerek yoktur.
Mupirosin merhem formülasyonu aşağıdaki durumlar için uygun değildir;
- Oftalmik kullanım
- İntranazal kullanım
- Kanül ile birlikte kullanım
- Santral venöz kanül uygulanan bölgede
Gözlere temas etmesinden kaçınınız. Eğer bulaşırsa gözler merhem tortuları yok olana kadar
suyla iyice yıkanmalıdır.
Polietilen glikol, açık yaralardan ve tahrip olmuş deriden absorbe olabilir ve böbrekler yoluyla
atılır. Diğer polietilen glikol içeren merhemlerle olduğu gibi, mupirosin merhem, polietilen
glikolun büyük miktarlarının absorbsiyonunun mümkün olduğu durumlarda özellikle orta
şiddette veya ağır böbrek yetmezliği bulunan kişilerde kullanılmamalıdır.
24.5. Diğer tıbbi ürünler ile etkileşimler ve diğer etkileşim şekilleri
Tanımlanmış bir ilaç etkileşimi yoktur. Ancak diğer ürünlerle karıştırmayınız, çünkü dilüsyon
riski vardır ve bu, antibakteriyel aktivitede ve merhem içindeki mupirosinin stabilitesinde
azalmaya neden olur.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda maruziyet ve doğum kontrolü ile ilgili verilerin
yetersiz olması nedeniyle doktor tarafından risk/yarar değerlendirilmesi yapıldıktan sonra
reçetelendirilmelidir.
Gebelik dönemi
Mupirosin için, insanlarda gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
Emzirme sırasında kullanımı ile ilgili yeterli insan veya hayvan verisi bulunmamaktadır. Eğer
çatlamış meme ucu tedavi edilecekse, emzirmeden önce iyice yıkanması gerekmektedir.
Üreme yeteneği/ Fertilite
İnsan fertilitesi üzerindeki etkilere ilişkin bir veri yoktur. Sıçanlar üzerinde yürütülen çalışmalar
fertilite üzerinde herhangi bir etki göstermemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine herhangi bir advers etki belirlenmemiştir.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın ≥1/10,
Yaygın ≥1/100 ve <1/10
Yaygın olmayan ≥1.000 ve <1/100
Seyrek ≥1/10.000 ve <1/1.000
Çok seyrek ≤1/10.000
3Bilinmiyor (eldeki verilerden hareketle tahmin edilemiyor)
Yaygın ve yaygın olmayan advers etkiler, 12 klinik çalışmayı kapsayan 1573 tedavi edilmiş
hasta popülasyonlu bir klinik araştırmadan bir araya getirilmiş güvenlik verilerinden tayin
edilmiştir. Çok seyrek advers etkiler primer olarak pazarlama sonrası deneyimlerden elde
edilmiştir ve o nedenle gerçek sıklıktan ziyade rapor edilen oran refere edilmiştir.
Bağışıklık sistemi hastalıkları
Çok seyrek: Generalize döküntü, ürtiker, anaflaksi ve anjiyoödem dahil sistemik alerjik
reaksiyonlar
Deri ve deri altı doku hastalıkları
Yaygın: Uygulama yerinde bölgesel yanma
Yaygın olmayan: Uygulama yerinde bölgesel kaşıntı, eritem, batma ve kuruma. Merhem bazına
veya mupirosine hassasiyet reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Mupirosin için doz aşımı ile ilgili olarak sınırlı deneyim bulunmaktadır.
Yanlışlıkla yutulması halinde semptomatik tedavi uygulanmalıdır.
Kazara büyük miktarda merhemin yutulması halinde içeriğinde bulunan polietilen glikolün yan
etkisi olan böbrek yetmezliğine karşı hastaların yakından takip edilmesi gerekmektedir.
Tedavi
Mupirosin doz aşımı için spesifik bir tedavi yoktur. Doz aşımı durumunda hastalara gerekli
olduğu durumlarda uygun takip yoluyla birlikte tedavi desteği verilmelidir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: D06AX09
Farmakoterapötik grup: Antibiyotikler (Topikal dermatolojik)
Mupirosin, Pseudomonas fluorescens’in fermentasyonu ile üretilen bir antibiyotiktir.
Mupirosin, bakteriyel isolösil transfer-RNA sentetaz enzimine spesifik ve reversible olarak
bağlanarak bakteriyel protein sentezini inhibe eder. Bu özel etki mekanizması nedeniyle
mupirosin, diğer sınıf antibakteriyel ajanlarla in vitro çapraz direnç göstermez.
Mupirosin, topikal uygulandığında minimum inhibitör konsantrasyonlarında bakteriyostatik
özelliktedir ve ulaşılan daha yüksek konsantrasyonlarda bakterisit etki gösterir.
Mupirosin Staphylococcus aureus (metisiline dirençli türler dahil), S. epidermidis ve beta-
4hemolitik Streptococcus speciese karşı in vivo aktivite gösteren topikal antibakteriyel bir
ajandır.
Aşağıdaki bakterilere in vitro etkilidir.
Yaygın olarak duyarlı türler
Staphylococcus aureus1,2
Staphylococcus epidermidis1,2
Koagülaz-negatif staphylococci 1,2
Streptococcus species 1
Haemophilus influenzae
Neisseria gonorrhoeae
Neisseria meningitidis
Moraxella catarrhalis
Pasteurella multocida
1 Onaylı endikasyonlarda duyarlı izole edilmiş bakteriler için klinik etkililik kanıtlanmıştır.
2 Beta-laktamaz üreten ve metisiline dirençli olanlar dahil
Dirençli türler
Corynebacterium türleri
Enterobacteriaceae
Gram negatif non-fermentif çomaklar
Micrococcus türleri
Anaeroblar
Staphylococcus spp. için mupirosine hassasiyet (MIC) bitim noktası
Hassas: 1 mikrogram/ml’ye eşit veya daha küçük
Orta: 2 ila 256 mikrogram/ml
Dirençli: 256 mikrogram/ml’dan büyük
Direnç mekanizması:
Stafilokoklardaki düşük düzeyli direncin (8 ila 256 mikrogram/ml’lik MIC’lar) doğal izolösil
tRNA sentetaz enzimindeki değişikliklerden kaynaklandığı gösterilmiştir. Stafilokoklarda
yüksek düzeyli direncin (MICs 512 mikrogram/ml’a eşit ya da daha büyük) farklı bir plasmid
kodlamalı izolösil tRNA enzim sentezinden kaynaklandığı gösterilmiştir. Enterobacteriaceae
gibi gram negatif organizmalarda intrinsik direnç hücre duvarındaki yetersiz penetrasyondan
kaynaklanabilir.
Mupirosinin partiküler etki mekanizması ve benzersiz kimyasal yapısı sebebiyle diğer
antibiyotiklere karşı çapraz direnç göstermez.
5.2. Farmakokinetik özellikler
Emilim:
Mupirosinin sağlam ciltten emilimi düşüktür.
Dağılım:
Veri yoktur.
5Biyotransformasyon:
Mupirosin sadece topikal uygulama için uygundur. İntravenöz ya da oral uygulamayı takiben
veya absorbe olması (örn; çatlağı ya da kesiği olan ciltten) halinde hızla aktif olmayan
metaboliti monik aside dönüşür.
Eliminasyon:
Mupirosin aktif olmayan metaboliti monik asite dönüştürülür ve vücuttan böbrek yoluyla hızla
atılır.
Hastalardaki karakteristik özellikler
Geriyatrik popülasyon: Orta veya şiddetli böbrek fonksiyon bozukluğu olmadığı takdirde
herhangi bir kısıtlama bulunmamaktadır.
5.3. Klinik öncesi güvenlilik verileri
Karsinogenez: Mupirosin ile karsinojenisite çalışmaları yürütülmemiştir.
Genotoksisite: Mupirosin Salmonella typhimurim veya Escherichia coli’de (Ames analizi)
mutanejik bulunmamıştır. Yahagi analizinde, yüksek sitotoksik konsantrasyonlarda Salmonella
typhimurium TA98’de küçük artışlar gözlenmiştir. Bir in vitro memeli gen mutasyonu
analizinde (MLA), metabolik aktivasyon yokluğunda mutasyon sıklığında bir artış
gözlenmemiştir. Metabolik aktivasyon varlığında yüksek sitotoksik konsantrasyonlarda
mutasyon sıklığında küçük artışlar gözlenmiştir. Bununla birlikte, gen dönüşümü/mutasyonu
için maya hücresi analizleri, in vitro insan lenfosit analizi veya in vitro programlanmamış DNA
sentezi (UDS) analizinde bir etki gözlenmemiştir. Ayrıca in vivo fare mikronukleus analizi
(kromozom hasarı) ve bir sıçan Comet analizinin (DNA zinciri kırılması) negatif olması, in
vitro yüksek sitotoksik konsantrasyonlarda gözlenen küçük artışların in vivo olarak kendini
göstermediğine işaret etmektedir.
Üreme Toksikolojisi: 10 haftalık erkek sıçanlara çiftleşme öncesinde ve 15 günlük dişi sıçanlara
çiftleşme öncesinde, çiftleşme sonrası 20. güne kadar 100 mg/kg/güne varan dozlarda subkutan
yolla uygulanan mupirosinin fertilite üzerinde bir etkiye sahip olmadığı bulunmuştur.
Sıçanlarda yürütülen embriyo-fötal gelişim çalışmalarında, 375 mg/kg/güne varan subkutan
dozlarda gelişim toksisitesi açısından bir kanıta rastlanmamıştır.
Tavşanlarda 160 mg/kg/güne varan subkutan dozlarda yürütülen bir embriyo-fötal gelişim
çalışmasında, yüksek dozda maternal toksisite (bozulmuş kilo alımı ve şiddetli enjeksiyon
bölgesi iritasyonu) düşük veya kötü yavrulama performansı ile sonuçlanmıştır. Bununla
birlikte, gebeliğin terme kadar korunduğu tavşanların fötüslerinde gelişimsel toksisite kanıtına
rastlanmamıştır.
66. FARMSÖTİK ÖZELLİKLER
6. 1. Yardımcı maddelerin listesi
Polietilen glikol (E 1521)
6.2. Geçimsizlikler
Rapor edilmemiştir.
6.3. Raf ömrü
24 ay
6.4. Saklamaya yönelik özel tedbirler
25o C’nin altındaki oda sıcaklığında saklayınız.
6.5. Ambalajın niteliği ve içeriği
%2 mupirosin içeren 15 gramlık , beyaz, vidalı, HDPE kapaklı, dış yüzü baskılı, iç yüzü lakla
kaplı alüminyum tüpte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliklerine uygun olarak imha edilmelidir.
7. RUHSAT SAHİBİ
Vefa İlaç San. ve Tic. Ltd. Şti.
Beylikdüzü OSB Mah. Mermerciler San. Sit. 2. Cadde No:3
Beylikdüzü/İstanbul/Türkiye
Telefon: (0212) 438 70 85
Faks : (0212) 438 70 87
8. RUHSAT NUMARASI
2018/181
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 23.03.2018
Ruhsat yenileme tarihi:
10. KÜB’ÜN YENİLENME TARİHİ
7