KISA ÜRÜN BİLGİSİ
1. BEŞERİ TIBBİ ÜRÜNÜN ADI
EFERCAL 1000 mg efervesan tablet
2. KALİTATİF VE KANTİTATİF BİLEŞİM
Etkin madde:
Kalsiyum karbonat 2500,00 mg
(1000 mg Kalsiyum’a eşdeğer)
Yardımcı maddeler:
Laktoz monohidrat 303,376 mg
Sodyum hidrojen karbonat 301,920
Sodyum siklamat 55,000 mg
Sodyum sakkarin 20,000 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
Beyaz veya beyaza yakın renkte, yuvarlak efervesan tabletler
4. KLİNİK ÖZELLİKLER
4.1. Terapötik endikasyonlar
 Kalsiyum eksikliğinin önlenmesi ve tedavisinde
 Değişik kaynaklı osteoporozlarda (postmenopozal, yaşlılık, kortikosteroid kullanımına
bağlı, gastrektomi veya hareketsizlik sonucu) sıklıkla tamamlayıcı tedaviyle kombine
olarak Osteoporozun yardımcı tedavisinde
 Menopoz öncesi ve sonrası kemik demineralizasyonunun önlenmesi
 Raşitizm ve osteomalazide özel tedaviye (vitamin D tedavisine) ek olarak
3
 Kadınların gebelik ve emzirme dönemleri ile çocukların büyüme ve gelişme devrelerinde
artan kalsiyum gereksiniminin karşılanmasında
14.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Elementel kalsiyumun (iyonize kalsiyum) olağan 500-1000 mg'lık günlük dozu, önerilen
günlük gereksinimin asgari %70’ini karşılar. Ağır durumlarda bu miktar tedavinin ilk
haftalarında 2500 mg'a kadar çıkar.
Uygulama şekli:
Efervesan tablet bir bardak (yaklaşık 200 mL) suda eritilerek bekletilmeden içilir.
Özel popülasyonlara ilişkin ek bilgiler
Böbrek/Karaciğer yetmezliği
Hafif hiperkalsiürili hastalar (300 mg = 7,5 mmol/24 saatten fazla), hafif-orta derecede böbrek
fonksiyonları bozulmuş olanlar veya idrar taşı öyküsü olan hastalarda idrarda kalsiyum
atılımının ve serum kalsiyum fosfat seviyelerinin izlenmesi gereklidir. Gerektiğinde kalsiyum
dozu azaltılmalı veya tedaviye son verilmelidir. İdrar yolunda taş oluşumuna meyilli
hastaların bol miktarda sıvı almaları önerilir.
Pediyatrik popülasyon
Çocuklar: Günde 500-1000 mg
Geriyatrik popülasyon
Yaşlı hastalarda özel bir doz ayarlamasına gerek yoktur, ancak böbrek fonksiyonlarında
azalma olan hastalarda bu durum göz önünde bulundurulmalıdır.
4.3. Kontrendikasyonlar
 EFERCAL'ın aktif maddesi olan kalsiyum karbonat ya da içeriğinde bulunan yardımcı
maddelerden herhangi birine aşırı duyarlılık
 Hiperkalsemi (ör. hiperparatiroidizm, aşırı dozda D vitamini alımı, plazmositoma gibi
dekalsifiye tümörler, kemik metastazları) ve/veya hiperkalsiüriye neden olan hastalıklar
ve/veya durumlar
 Nefrokalsinoz, nefrolitiyazis
 Hiperkalsemi ve hiperkalsiürinin eşlik ettiği uzun süreli immobilizasyon hastalarında
kontrendikedir.
24.4. Özel kullanım uyarıları ve önlemleri
Hastada hafif bir hiperkalsiüri (300 mg/24 saat veya 7,5 mmol/24 saat'in üstünde) veya
hastanın geçmişinde idrar yolu taşı varsa idrarda kalsiyum atılımının kontrol edilmesi
gereklidir. Duruma göre kalsiyum dozu azaltılabilir veya tedavi sonlandırılabilir. İdrar
bölgesinde taş oluşumu eğilimi bulunan hastaların daha fazla sıvı alması tavsiye edilir.
Renal fonksiyon bozukluğu olan hastalarda, kalsiyum tuzları; serum kalsiyum ve fosfat
seviyeleri izlenerek tıbbi gözetim altında verilmelidir (Bkz. Bölüm 4.2).
Yüksek dozlarda ve özellikle D vitamini ile birlikte uygulanması durumunda, uygulamayı
takip eden dönemde böbrek fonksiyon bozukluklarına neden olabilecek hiperkalsemi riski
vardır. Bu hastalarda serum kalsiyum seviyeleri takip edilmeli ve renal fonksiyonlar
izlenmelidir.
Sitrat tuzlarının alüminyum emilimini artırdığı rapor edildiği için içeriğinde sitrik asit bulunan
EFERCAL şiddetli böbrek bozukluğu olan, özellikle de alüminyum içeren ilaçları alan
hastalarda dikkatle kullanılmalıdır.
Laktoz uyarısı:
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
Sodyum uyarısı:
Bu tıbbi ürün her dozunda 3,96 mmol (91,15 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Emilemeyen komplekslerin muhtemel oluşumu yüzünden estramustin, etidronat ve
muhtemelen diğer bifosfonatların; fenitoin, kinolon veya flor preparatlarının emilimini
azaltabilir. Eğer bunlarla birlikte kullanılıyorsa en az 3 saatlik aralar verilmelidir. Aksi
takdirde oral bifosfonatların gastrointestinal resorpsiyonu kısıtlı olacaktır.
Kalsiyum preparatları ile birlikte kullanıldığında oral tetrasiklin preparatlarının emilimi
azalabilir. Bu nedenle tetrasiklin preparatları oral kalsiyum alımından 2 saat önce veya 4-6
saat sonra uygulanmalıdır.
Sistemik kortikosteroidler kalsiyum absorpsiyonunu azaltabilir. Birlikte kullanımı sırasında
EFERCAL’ın dozunu artırmak gerekebilir.
3D vitamini ve türevleriyle birlikte kullanıldığında, kalsiyumun absorpsiyonunda artış görülür.
D vitamini ve türevleri ile birlikte yüksek dozda alındığında, kalsiyum, verapamil ve
muhtemelen diğer kalsiyum kanal blokerlerine olan yanıtı azaltabilir.
Oksalik asit (ıspanak ve ravent bitkilerinde bulunur) ve fitik asit (kepekli yiyecekler ve
tahıllarda bulunur) kalsiyum iyonları ile çözünmeyen bileşikler oluşturarak kalsiyumun
gastrointestinal kanaldan absorpsiyonunu azaltabilir. Bu nedenle kalsiyum içeren ürünler,
yüksek miktarda oksalik asit ve fitik asit içeren gıdaların tüketilmesini takiben ilk iki saat
içerisinde alınmamalıdır.
Dijitalize hastalarda yüksek dozda oral kalsiyum alımı kardiyak aritmi riskini artırabilir.
Hastalar elektrokardiyogram (EKG)'ları ve serum kalsiyum seviyeleri kontrol edilerek
izlenmelidir.
Tiyazid diüretikleri idrarla kalsiyum atılımını azaltırlar. Bundan dolayı EFERCAL ile birlikte
kullanıldığında hiperkalsemi riski göz önünde bulundurulmalıdır. Hiperkalsemi riskinin
artmasından dolayı tiyazid içerikli diüretiklerle eşzamanlı tedavi uygulandığı durumlarda
serum kalsiyum seviyesi düzenli olarak takip edilmelidir.
Levotiroksinin kalsiyum karbonat ile birlikte kullanımının levotiroksinin absorpsiyonunu
azalttığı ve serum tirotropin seviyelerini artırdığı belirlenmiştir.
Kalsiyum demirin emilimine engel olabilir. Demir eksikliği tedavisi gören hastalar, demir ve
kalsiyumu aynı anda almaktan kaçınmalıdırlar. Günün farklı saatlerinde uygulamalıdırlar.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: A
İlave kalsiyum anne sütüne geçmesine rağmen, konsantrasyonu yeni doğan üzerinde herhangi
bir yan etki oluşturabilecek düzeyde değildir.
EFERCAL kalsiyum eksikliği durumunda gebelik ve laktasyon süresince kullanılabilir.
Normal gebelik ve laktasyonda günlük 1000-1300 mg kalsiyum kullanımı uygundur.
Hamilelik sırasında günlük 1500 miligramlık kalsiyum dozu aşılmamalıdır.
4Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
İyi yönetilmiş epidemiyolojik çalışmalar kalsiyum karbonatın gebelik üzerinde ya da
fetüsün/yeni doğan çocuğun sağlığı üzerinde advers etkileri olduğunu göstermemektedir.
EFERCAL gebelik döneminde kullanılabilir.
Laktasyon dönemi
Etkin madde anne sütü ile atılmaktadır (süte geçmektedir). Ancak, kalsiyum karbonatın tüm
dozlarında, emzirilen çocuk üzerinde herhangi bir etki öngörülmemektedir. EFERCAL
emzirme döneminde kullanılabilir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
Kalsiyum karbonatın araç ve makine kullanma yeteneği üzerinde olumsuz bir etki gösterme
olasılığı yoktur.
4.8. İstenmeyen etkiler
Listelenen advers etkiler organ sistemlerine ve sıklıklarına göredir.
Sıklıklar şu şekilde tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
İmmün sistem bozuklukları
Seyrek: Hipersensivite (raş, prurit, ürtiker gibi)
Çok seyrek: Anafilaktik reaksiyon, yüz ödemi, anjiyonörotik ödem
Metabolizma ve beslenme bozuklukları
Yaygın olmayan: Hiperkalsemi, hiperkalsiüri
Gastrointestinal bozukluklar
Seyrek: Flatulans, konstipasyon, diyare, bulantı, kusma, karın ağrısı
5Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Doz aşımı hiperkalsiüri ve hiperkalsemiye neden olabilir. Hiperkalsemi belirtileri; bulantı,
kusma, susama, polidipsi, poliüri, dehidratasyon ve konstipasyondur. Kronik doz aşımının
neden olduğu hiperkalsemi damar ve organ kalsifikasyonuna neden olabilir.
Kalsiyum intoksikasyonu için eşik değer, birkaç ay süren destekleyici tedavide günlük 2000
mg'dan fazladır.
Doz aşımı tedavisi
İntoksikasyon durumunda, tedavi hemen kesilmeli ve sıvı kaybı giderilmelidir.
Hiperkalseminin mevcut olduğu kronik doz aşımlarında, ilk terapötik adım tuzlu su ile
hidratasyondur. Kalsiyum atılımını artırmak ve hacim artışını önlemek için, kıvrım
diüretikleri (ör. furosemid) kullanılabilir, ancak tiazid diüretiklerinden sakınılmalıdır. Renal
yetmezliği olan hastalarda hidratasyon etkisizdir, diyaliz uygulanmalıdır. İnatçı hiperkalsemi
durumunda, vitamin A ya da D hipervitaminözü, primer hiperparatiroidizm, malignansi, renal
yetmezlik ya da immobilizasyon gibi yardımcı faktörler dışlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Minerallar-Kalsiyum karbonat
ATC kodu: A12AA04
Kalsiyum, insan vücudunda en fazla bulunan mineral olup kemik, diş, sinir, kas, kalp kası
fonksiyonlarında ve kanda pıhtılaşma mekanizması üzerinde önemli rol oynamaktadır.
Kalsiyum vücutta, kemiklerin oluşumu ve idamesi, elektrolit dengesinin sağlanması ve çeşitli
düzenleyici mekanizmaların fonksiyonlarının düzenli işlevi için gerekli bir esansiyel
mineraldir. Plazmada kalsiyum 8.5–10.4 mg/dl arasında bulunmaktadır. Albümin başta olmak
üzere, serumdaki konsantrasyonun %45’i plazma proteinlerine bağlanır. Serumdaki
6konsantrasyonun %10’u ise sitrat ve fosfat gibi anyonik tamponlarla kompleks oluşturur. Oral
yoldan kalsiyum alınması, kalsiyum eksikliğinde iskeletin yeniden mineralizasyonunu sağlar.
Kalsiyumun değişik yaş gruplarına göre, uygun günlük toplam gereksinim miktarları ve
günlük maksimum miktarları aşağıdaki tabloda özetlenmiştir (Tabloda yer alan kategoriler,
EFERCAL'ın kullanım grubuna göre sıralanmış olup, prematüre ve yeni doğanda
kullanılmadığı için tabloya alınmamıştır):
Kalsiyum
Günlük önerilen Günlük maksimum
Kategori Yaş (yıl)
miktar (mg) miktar (mg)
1-3 500 2500
Çocuk 4-8 800 2500
9-18 1300 2500
19-30 1000 2500
Erişkin/Yaşlı 31-50 1000 2500
(Kadın) 50-70 1200 2500
>70 1200 2500
19-30 1000 2500
Erişkin/Yaşlı 31-50 1000 2500
(Erkek) 50-70 1200 2500
>70 1200 2500
<18 1300 2500
Hamile 19-30 1000 2500
>31 1000 2500
<18 1300 2500
Emziren anne 19-30 1000 2500
>31 1000 2500
5.2. Farmakokinetik özellikler
Emilim:
İyonize kalsiyumun emilimi bağırsak mukozasında gerçekleşir. Uzun süreli ve yüksek
dozlarda çözünmüş, iyonize kalsiyum alımıyla intestinal emilimi artar. Asidik ortam kalsiyum
çözünürlüğünün artmasına sebep olur. Kalsiyumun emilimi hormon denetimi altındadır.
Emilim oranı yaşla birlikte azalır, hipokalsemik durumlarda ise artar. Normal erişkinlerde
emilen (ortalama 360 mg) kalsiyumun yarıdan biraz fazlası (190 mg), bağırsak salgı bezleri
tarafından dışarı salındığı için net emilim 170 mg kadardır. Bu miktar idrarla atılan miktara
eşittir.
7Dağılım:
Kalsiyumun büyük bir bölümü (yaklaşık 1000 mg) kemiklere bağlanmış durumdadır. Emilen
kalsiyum iyonlarının %99’u kemik ve dişlerde depolanır. Kemikler ana kalsiyum deposunu
oluşturur. Kemiklerle, vücut sıvıları arasında sürekli kalsiyum sirkülasyonu söz konusudur;
kararlı durumda günlük giriş ve çıkış birbirine eşittir. İyonize kalsiyum gebelik süresinde
plasentadan geçer ve emzirme döneminde anne sütüne karışır.
Biyotransformasyon:
Kalsiyum çözünmeyen tuzlarına dönüştürülerek vücuttan atılır.
Eliminasyon:
İyonize kalsiyumun %80’i feçes ile, geri kalan kısmı da idrarla atılır. Kalsiyumun büyük bir
kısmı laktasyon sırasında süte karışır, ayrıca çok az bir miktarı ter ile atılmaktadır.
Doğrusallık/doğrusal olmayan durum:
Veri yoktur.
5.3. Klinik öncesi güvenlilik verileri
Güvenlilik farmakolojisi, tekrarlı doz toksisitesi, genotoksisite, karsinojenik potansiyel ve
üreme toksisitesine ilişkin konvansiyonel çalışmalardan elde edilen klinik dışı veriler,
insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Sodyum hidrojen karbonat
Malik asit
Sodyum siklamat
Laktoz monohidrat
Sodyum sakkarin
Povidon
Makrogol
Limon aroması
6.2. Geçimsizlikler
Bilinen herhangi bir geçimsizliği bulunmamaktadır.
86.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında, kuru yerde ve ambalajında saklayınız.
Kullandıktan sonra tüpün kapağını kapatmayı unutmayınız.
6.5. Ambalajın niteliği ve içeriği
30, 40, 60 ve 90 Efervesan Tablet; plastik tüp, silikajelli kapak içerisinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Vitalis İlaç San. Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler/İSTANBUL
Telefon : 0 850 201 23 23
Faks : 0 212 482 24 78
E-mail : info@vitalisilac.com.tr
8. RUHSAT NUMARASI(LARI)
219/72
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 30.06.2009
Ruhsat yenileme tarihi : 09.09.2014
10. KÜB’ÜN YENİLENME TARİHİ
9