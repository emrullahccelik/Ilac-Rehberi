KULLANMA TALİMATI  
 
ETRANG  50 mg film kaplı tablet  
Ağızdan alınır.  
 
• Etkin madde: Her film kaplı tablette 50 mg eltrombopaga eşdeğer 63,8 mg eltrombopag 
olamin  içerir . 
• Yardımcı maddeler:  
Tablet çekirdeği: Mikrokristalin selüloz, mannitol, povidon, izomalt (E953), kalsiyum 
silikat, sodyum nişasta glikolat, magnezyum stearat,  
Film kaplama:  Hipromelloz, titanyum dioksit,  kırmızı demir oksit (E172), sarı demir oksit 
(E172), triasetin  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında  
1. ETRANG  nedir ve ne için kullanılır?  
2. ETRANG 'ı kullanmadan önce dikkat edilmesi gerekenler  
3. ETRANG  nasıl kullanılır?  
4. Olası yan etkiler nelerdir?  
5. ETRANG 'ın saklanması  
 
Başlıkları yer almaktadır.  
 
1. ETRANG  nedir ve ne için kullanılır?  
ETRANG  etkin madde olarak eltrombopag içerir.  
 
Eltrombopag;  trombopoietin reseptör agonistleri  adı verilen bir ilaç grubuna aittir. ETRANG , 
kanınızdaki pıhtılaşmayı sağlayan kan hücresi (trombosit /kan pulcuğu) sayısının artırılmasına 
yardımcı olmak için kullanılır. Trombositler (kan pulcuğu) kanamanın azaltılması veya 
önlenmesine yardımcı olan kan hücreleridir.  
 
ETRANG  yaklaşık 10  mm çapa sahip bir tarafında “III” baskılı pembe , yuvarlak, bikonveks 
film kaplı tabletler halindedir . Her kutuda 14 adet film kaplı tablet bulunmaktadır.  
 
ETRANG , kronik idiyopatik trombositopenik purpura (ITP: düşük kan trombosit sayımının 
neden olduğu bir kanama hastalığı) olan 1 yaş ve üzeri kortizon (steroid) tedavisi ve bağışıklık 
sistemini baskılayan (immünsüpresif) tedavilere dirençli hastaların trombosit sayıs ının 
artırılmasında kullanılır.  
 
ITP'ye düşük kan trombosit sayısı (trombositopeni) neden olur. ITP hastalarında kanama riski 
yüksektir ve peteşi  (deri altında iğne ucu büyüklüğünde düz yuvarlak kırmızı lekeler), çürüme, 
burun kanamaları, diş eti kanamaları ve kesik veya yaralanma meydana geldiğinde kanamanın 
kontrol edilememesi gibi belirtiler görülebilir.  
 
2. ETRANG 'ı kullanmadan önce dikkat edilmesi gerekenler  
 
ETRANG 'ı aşağıdaki durumlarda KULLANMAYINIZ  
Eğer;  
• Etkin madde eltrombopag a ya da ETRANG 'ın diğer bileşenlerinden herhangi birine 
karşı alerjiniz varsa (yardımcı maddeler listesine bakınız)  
 
ETRANG ’ı aşağıdaki durumlarda DİKKATLİ KULLANINIZ  
ETRANG  kullanmadan önce doktorunu za bu durumlarınızı bildiriniz.  
Eğer;  
• Karaciğer hastalığınız varsa. Trombosit sayıları düşük (trombositopeni) ve ilerlemiş kronik  
(uzun süreli)  karaciğer hastalığı (kalıcı ya da nükseden, karaciğer hasarı ile sonuçlanarak 
karaciğerin işlevselliğini azaltan bir hastalık) olan kişilerde potansiyel olarak yaşamı tehdit 
eden karaciğer sorunları ve kan pıhtıları dahil yan etkiler riski daha yüksektir.  Eğer doktor 
faydaların risklere ağır bastığını düşünüyorsa, tedaviniz sırasında yakından izleneceksiniz.  
• Toplardamar veya atardamarlarda kan pıhtılaşması riskiniz varsa veya ailenizde kan 
pıhtılaşmasının yaygın olduğunu biliyorsanız. Kan pıhtılaşması riski şu durumlarda 
artabilir:  
-yaşlı iseniz,  
-uzun süredir yatağa bağımlı iseniz,  
-kanser iseniz ,  
-doğum kontrol hapı ya da hormon tedavisi alıyorsanız,  
-son dönemde cerrahi girişim ya da yaralanma (travma) geçirdiyseniz,  
-kilolu (obez) iseniz,  
-sigara kullanıyorsanız , 
-ilerlemiş kronik karaciğer hastalığınız varsa.  
 
Bu durumlardan herhangi biri sizde mevcut ise tedaviye başlamadan önce doktorunuza 
bildiriniz.  
 
Doktorunuz ilaçtan beklenen faydanın, kanda pıhtılaşma riskine baskın olduğuna karar 
vermediği sürece ETRANG  kullanmamalısınız.  
• Katarakt hastalığınız varsa (göz lenslerinde rengin bulanıklaşması). Doktorunuz rutin göz 
testlerinin bir parçası olarak katarakt kontrolü yaptırmanızı önerebilir. Eğer rutin göz testleri 
olmuyorsanız, katarakt kontrolleri için doktorunuzun düze nli testler ayarlaması gerekir.  
Retina (gözünüzün arkasında bulunan ışığa hassas bir hücre tabakası) içinde veya 
çevresindeki kan damarlarından kanama olup olmadığı açısından da kontrol edilebilirsiniz.  
• Miyelodisplastik sendrom denilen bir tür kan hastalığınız varsa. Doktorunuz tedavinize 
başlamadan önce bu hastalığınızla ilgili bazı kan testleri yaptırmanızı önerebilir. ETRANG  
aldığınızda hastalığınız kötüleşebilir.  
• ETRANG  kullanmaya başlamadan önce doktorunuz trombositler dahil kan hücrelerinin 
kontrolü için kan testleri yapacaktır. Bu testler ilacı kullanırken aralıklarla tekrarlanacaktır.  
• ETRANG  kandaki bazı enzimlerde, özellikle de bilirubin ve alanin/aspartat 
transaminazlarda artışa neden olabilir. Bu, karaciğerin zarar görmekte olduğunun bir işareti 
olabilir. ETRANG  kullanmaya başlamadan önce ve tedavi sırasında aralıklarla karaciğer 
fonksiyonunuzun kontrol edilmesi için kan testleri yaptırmanız gerekecektir. Bu maddelerin 
miktarı çok artarsa veya karaciğer hasarına yönelik fiziksel belirtiler gösterirseniz 
ETRANG  kullanmayı kesmeniz gerekebilir.  
• Tedaviniz esnasında aşağıda belirtilen kan pıhtılaşmasına yönelik herhangi bir belirti 
görürseniz derhal doktorunuza bu durumu bildiriniz:  
o Bir bacakta şişme, ağrı veya hassasiyet  
o Özellikle göğüste ani ağrı veya hızlı nefes almanın eşlik ettiği ani nefes darlığı  
o Karın ağrısı, karında şişme, dışkıda kan  
• ETRANG  almayı keserseniz birkaç gün içerisind e düşük kan trombosit sayımının yeniden 
ortaya çıkması muhtemeldir. ETRANG  almayı keserseniz trombosit sayımınızın izlenmesi 
gerekecektir ve doktorunuz sizinle uygun önlemler konusunda görüşecektir.  
• Çok yüksek kan trombosit sayımınız varsa bu kandaki pıhtılaşma riskini artırabilir ancak 
kan pıhtıları normal veya düşük trombosit sayımlarıyla da meydana gelebilir. Doktorunuz 
trombosit sayımınızın çok yüksek olmaması için kullanacağınız ETRANG  dozunu 
ayarlayacaktır.  
• Bazı kişilerin kemik ilikleri ile ilgili sorunları olabilir. ETRANG  gibi ilaçlar bu sorunu 
kötüleştirebilir. Kemik iliği değişikliklerinin belirtileri, kan testlerinizdeki anormal sonuçlar 
şeklinde ortaya çıkabilir. Doktorunuz ayrıca ETRANG  ile tedaviniz sırasında kemik 
iliğinize doğrudan bakmak için testler gerçekleştirebilir.  
• ETRANG  ile birlikte interferon bazlı antiviral (hücrelerin virüslere karşı oluşturdukları özel 
savunma maddesi) tedaviler görüyorsanız, ETRANG  almayı bıraktıktan sonra mide -
bağırsak kanaması bulgu ve belirtileri açısından takip edileceksiniz.  
• Doktorunuz, ETRANG  ile tedaviniz sırasında kalbinizi izlemenin gerekli olduğunu 
düşünebilir ve bir  elektrokardiyogram testi yapmak isteyebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ETRANG 'ın yiyecek  ve içecek ile kullanılması  
Süt ürünlerindeki kalsiyum, eltrompobagın  emilimini etkilediği için süt ürünleri (yiyecek veya 
içecek) ile birlikte alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Doktorunuz özellikle önermedikçe hamileliğiniz sırasında ETRANG  kullanmayınız. 
ETRANG  'ın hamilelik sırasındaki etkileri bilinmemektedir.  
• Hamile olduğunuzu düşünüyorsanız veya hamilelik planlıyorsanız doktorunuza söyleyiniz.  
• ETRANG  kullandığınız sürece hamile kalmanızı önlemek için güvenilir doğum kontrol 
yöntemlerinden birini kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
• ETRANG  kullandığınız sürece çocuğunuzu emzirmeyiniz. Eltrombopagın  veya 
metabolitlerinin insan sütüne geçip geçmediği bilinmemektedir.  
 
Çocuğunuzu emziriyorsanız veya emzirmeyi planlıyorsanız doktorunuza söyleyiniz.  
 
Araç ve makine kullanımı  
ETRANG  sizde sersemlik hali yapabilir ve dikkatinizin azalmasına neden olacak başka yan 
etkileri olabilir.  
 
Bu durumlardan etkilenmediğinizden emin olmadığınız sürece araç veya makine 
kullanmayınız.  
 
ETRANG 'ın içeriğinde bulunan bazı yardımcı maddeler hakkında önemli bilgiler  
ETRANG , izomalt (E953) içermektedir. Eğer daha önceden doktorunuz tarafından bazı 
şekerlere karşı toleransınız olmadığı söylenmişse bu tıbbi ürünü almadan önce doktorunuzla 
temasa geçiniz.  ETRANG ; sodyum nişasta glikolat  içermektedir. Bu ilaç her bir film kaplı 
tablette 1 mmol sodyum (23 mg) ’dan daha az sodyum içerir yani aslında “sodyum içermez”.  
 
Diğer ilaçlar ile birlikte kullanımı  
Reçetesiz satılan ilaçlar ve vitaminler de dahil olmak üzere eğer herhangi bir ilaç 
kullanıyorsanız, son zamanlarda kullandıysanız veya kullanma ihtimaliniz varsa, doktorunuzu 
ya da eczacınızı bilgilendiriniz.  
 
Yaygın kullanılan bazı ilaçlar (reçeteli ve reçetesiz ilaçlar ve mineraller dahil) ETRANG  ile 
etkileşime girmektedir. Bu ilaçlar:  
• Antiasid ilaçlar (Mide ülseri veya mide yanması , hazımsızlık tedavisi için kullanılır)  
• Statinler (Kolesterolün düşürülmesi için kullanılan ilaçlar)  
• Lopinavir  ve/veya ritonavir gibi İnsan İmmün Y etmezlik (Bağışıklık eksikliği) Virüsü'nü 
(HIV) tedavi etmek için kullanılan bazı ilaçlar  
• Organ nakilleri veya bağışıklık sistemi hastalıkları için kullanılan siklosporin  
• Kalsiyum, demir, magnezyum, alüminyum, selenyum ve çinko gibi mineraller (Vitamin ve 
mineral takviyelerinde bulunabilirler)  
• Metotreksat ve topotekan gibi kanser tedavisinde kullanılan ilaçlar  
• Kortikosteroid (kortizon), danazol veya azatiyop urin gibi ITP tedavisinde kullanılan diğer 
ilaçlarla birlikte ETRANG  kullanılacaksa doktorunuz diğer ilaçların dozunu azaltabilir veya 
kesebilir. Ayrıca antikoagulan veya antiplatelet ilaçlar gibi kanın pıhtılaşmasını engelleyen 
ilaçlar alıyorsanız kanama riski nedeniyle doktorunuza danışınız.  
 
Bu ürünlerden birini kullanırsanız doktorunuza bunu bildiriniz. Bu ilaçlardan bazılarının 
ETRANG  ile birlikte alınmaması veya ilacın dozunun ayarlanması veya ilacı alma zamanınızın 
değiştirilmesi gerekebilir. Doktorunuz kullandığınız ilaçları inceleyerek gerektiğinde uygun 
başka ilaçlar reçete edebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
  
3. ETRANG  nasıl kullanılır ? 
 
• Uygun kullanım ve doz/uygulama sıklığı için talimatlar : 
ETRANG ’ı her zaman doktorunuzun size söylediği şekilde kullanınız. Emin olamadığınız 
durumlarda doktor veya eczacınıza danışınız. Doktorunuz veya eczacınız size değiştirmenizi 
söylemediği sürece dozunuzu ya da ETRANG  alma programınızı değiştirmeyiniz. ETRANG  
aldığınızda, kan ve kan ilişkili hastalıkların tedavisinde deneyimli bir hekimin gözetimi altında 
olacaksınız.  
 
Kullanılması tavsiye edilen doz : 
Erişkin ve çocuk (6-17 yaş) ITP hastaları : Normal başlangıç dozu günde bir kez alınan 50 
mg ETRANG  tablettir . Doğu/Güneydoğu  Asya kökenli hastaların tedaviye 25 mg'lık daha 
düşük bir doz ile başlamaları gerekebilir.  
 
Çocuklar (1 ila 5 yaş) : ITP için her zamanki başlangıç dozu günde bir kez bir adet 25 mg 
ETRANG  tablettir.  
 
ETRANG  etkisini 1 ila 2 hafta içerisinde gösterir. ETRANG ’a verilen yanıta göre doktorunuz 
günlük dozun değiştirilmesini önerebilir.  
 
Uygulama yolu ve metodu : 
• Ağızdan alınır.  
• Tabletleri çiğnemeden, bir bütün olarak, yeterli miktarda su ile alınız.  
• Aşağıda belirtilen uyarıları dikkate alınız.  
- ETRANG  almadan önceki 4 saat,  
- ETRANG  aldıktan sonraki 2 saat  
aşağıda belirtilen ürünleri almayınız:  
- Peynir, tereyağı, yoğurt veya dondurma gibi süt ürünleri , 
- Süt veya dondurmalı süt , süt, yoğurt ve krema içeren içecekler , 
- Mide yanması ve hazımsızlık ted avisinde kullanılan antiasi dler, 
- Demir, kalsiyum, magnezyum, alüminyum, selenyum ve çinko içeren bazı mineral ve 
vitamin takviyeleri  
 
Bu uyarıyı dikkate almadığınız takdirde ilacınız vücudunuzda yeterince emilmeyecektir.  
Uygun yiyeceklerle ve içeceklerle ilgili daha fazla tavsiye için doktorunuza başvurunuz.  
 
Değişik yaş grupları : 
 
Çocuklarda kullanım : 
ETRANG , ITP'si olan 1 yaş altı çocuklarda önerilmemektedir.  
 
Yaşlılarda kullanım  (65 yaş ve üstü) : 
65 yaş ve üstü hastalarda eltrombopag kullanımı ile ilgili sınırlı veri bulunmaktadır. 65 yaşında 
veya daha büyükseniz, ETRANG  kullanırken dikkatli olmanız gerekir.  
 
Özel kullanım durumları : 
 
Böbrek yetmezliği : 
Böbrek yetmezliği olan hastalarda doz değişikliği gerekli değildir.  
 
Karaciğer yetmezliği : 
Karaciğer yetmezliğiniz var ise (Child -Pugh  (Karaciğer yetmezliği sınıflandırması) sonucunuz 
5 veya daha fazla ise), doktorunuzun, sizin için ETRANG ’dan beklediği yarar, kullanımının 
neden olabileceği risklerden daha fazla değilse, size ETRANG  tedavisi uygulamayacaktır.  
 
ETRANG  kullanımının gerekli olduğuna kadar vermesi durumunda, doktorunuz, başlangıç 
dozunuzu günde bir kez, 25 mg olarak belirleyecektir.  
 
Eğer ETRANG ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ETRANG  kullandıysanız : 
ETRANG ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer mümkünse onlara ilaç kutusunu ya da bu sayfayı gösteriniz.  
Yan etkilerin işaret ve belirtileri açısından izleneceksiniz ve size hemen uygun tedavi 
verilecektir.  
 
ETRANG 'ı kullanmayı unutursanız : 
ETRANG 'ı kullanmayı unutursanız bir sonraki dozu normal zamanında alarak devam ediniz.  
 
Unutulan dozları dengelemek için çift doz almayınız.  
 
ETRANG  ile tedavi sonlandırıldığındaki oluşabilecek etkiler  
Doktorunuza danışmadan ETRANG  almayı kesmeyiniz. Doktorunuz tedaviyi kesmenizi 
önerirse trombosit sayımınızın dört hafta boyunca haftada bir kontrol edilmesi gerekecektir.  
 
ETRANG  kullanımıyla ilgili başka sorunuz varsa, doktorunuza veya eczacınıza danışınız.  
 
4. Olası yan etkiler nelerdir?  
 
Aşağıdakilerden biri olursa ETRANG ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
Tüm ilaçlar gibi, ETRANG 'ın içeriğinde bulunan maddelere duyarlı olan kişilerde yan etkiler 
olabilir. ITP'ye (düşük kan trombosit (kan pulcuğu) sayımının neden olduğu bir kanama 
hastalığı) bağlı düşük kan trombosit sayısı için ETRANG  kullanan kişilerde, potansiyel olarak 
ciddi olabilecek yan etkilerin belirtileri ortaya çıkabilir. Aşağıdaki belirtilerin sizde ortaya 
çıkması halinde bunu bir doktora söylemeniz önemlidir.  
 
Tedavinin kesilmesini takiben kanama veya morarma  
ETRANG  kullanmayı bıraktıktan sonraki iki hafta içinde, trombosit sayınız, ETRANG 'ı 
kullanmaya başlamadan önceki değerlerinize geri döner. Düşük trombosit sayısı kanama riskini  
veya morarmayı  artırabilir. ETRANG  kullanmayı bıraktıktan sonra en az 4 hafta süresince 
doktorunuz trombosit sayınızı kontrol edecektir.  
 
ETRANG  kullanmayı bıraktıktan sonra herhangi bir morluk ya da kanamanız olursa 
doktorunuza söyleyiniz.  
 
 
Kemik iliği problemleri  
 Bazı kişilerin kemik ilikleri ile ilgili sorunları olabilir.  ETRANG  gibi ilaçlar bu problemi 
kötüleştirebilir. Kemik iliği değişikliklerine ait işaretler, kan testlerinizde anormal sonuçlar 
olarak kendilerini gösterebilir. ETRANG  ile tedaviniz sırasında doktorunuz, direkt olarak 
kontrol etmek amacıyla kemik iliği testlerinizi de yapabilir.  
 
Yüksek trombosit sayımı  
Tedaviniz sırasında doktorunuz kanınızdaki trombosit sayısını kontrol edecektir. Trombosit 
sayınız çok yükselirse, kullanmakta olduğunuz ETRANG  dozunun değiştirilmesi veya ilacı 
almayı bırakmanız gerekebilir.  
 
Kanın pıhtılaşması riskinde artış  
Bazı kişilerde kanlarının pıhtılaşması riski daha yüksek olabilir ve ETRANG  gibi ilaçlar bu 
problemi kötüleştirebilir. Bir kan damarının kan pıhtısı ile aniden tıkanması yaygın olmayan 
bir yan etkidir ve 100 kişiden en fazla 1'inde görülebilir.  
 
Karaciğeriniz ile ilgili sorunlar  
ETRANG , kan testlerinde görülen ve karaciğer hasarının bulguları o labilen değişikliklere 
neden olabilir. Karaciğer sorunları (kan testlerinde ortaya çıkan artan enzimler) yaygın sıklıkla 
görülür ve 10 kişiden en fazla 1'inde görülebilir. Aşağıdakiler dahil karaciğer sorunları yaygın 
olmayan sıklıkla görülür ve 100 kişiden en fazla 1 'inde görülebilir . 
Eğer karaciğer sorunlarının aşağıdaki işaret ve belirtilerinin herhangi biri sizde varsa derhal 
doktorunuza söyleyiniz:  
− Derinin veya göz aklarının sararması (sarılık)  
− Olağan dışı koyu renkli idrar  
 
Eğer, aşağıda verilenler gibi, kanın pıhtılaşmasına dair işaretler ya da bulgular fark ederseniz 
derhal doktorunuza başvurunuz:  
• Bacakların birinde şişlik, ağrı , sıcaklık, kızarıklık  veya hassasiyet  
• Ani nefes darlığı, özellikle göğüste keskin sancı veya hızlı nefes alıp verme eşlik ettiğinde  
• Karın ağrısı, karın genişlemesi, kanlı dışkı  
 
Bazı insanlar peginterferon, ribavirin ve ETRANG  almayı bıraktıktan sonra sindirim sisteminde 
kanama geçirirler. Semptomlar şunları içerir:  
• Siyah, katran renginde dışkı (rengi değişmiş dışkı yaygın olmayan bir yan etkidir ve 100 
kişide en fazla 1 kişiyi etkileyebilir)  
• Dışkıda kan  
• Kan ya da kahve telvesi gibi şeyler kusma  
 
Bu semptomlardan herhangi birine sahipseniz derhal doktorunuza bildirin.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1'inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Aşağıdaki yan etkilerin yetişkin ITP hastalarında eltrombopag tedavisi ile ilişkili olduğu 
bildirilmiştir : 
 
Çok yaygın yan etkiler  
− Soğuk algınlığı  
− Hasta hissetme (bulantı)  
− İshal  
− Öksürük  
− Burun, sinüs, boğaz ve üst solunum yolları enfeksiyonu, (üst solunum yolu enfeksiyonu ) 
− Sırt ağrısı  
 
Kan testlerinde ortaya çıkabilen çok yaygın yan etkiler  
− Artan karaciğer enzimleri (alanin aminotransferaz (ALT))  
 
Yaygın yan etkiler  
− Kas ağrısı, kas spazmı, kas güçsüzlüğü  
− Kemik ağrısı  
− Ağır adet dönemi  
− Yutma sırasında boğaz ağrısı ve rahatsızlığı  
− Anormal göz testi, kuru göz, göz ağrısı ve bulanık görme dahil göz problemleri  
− Kusma  
− Grip  (influenza)  
− Uçuk  
− Zatürre  
− Sinüs tahrişi ve iltihabı (şişmesi)  
− Bademcik iltihabı (şişmesi) ve enfeksiyonu  
− Akciğer , sinüs, burun ve boğaz enfeksiyonu  
− Diş eti dokusunun iltihabı  
− İştah kaybı  
− Genellikle "iğne batması" adı verilen karıncalanma, iğne batma veya uyuşma hissi  
− Azalan cilt duyumları  
− Uykulu hissetme  
− Kulak ağrısı  
− Etkilenen bölgede deride ılıklık hissinin eşlik ettiği, bacaklarınızdan birinde (genellikle 
baldırda) ağrı, şişlik ve hassasiyet (derin damarda kan pıhtısı belirtileri)  
− Kan damarı çatlağından akan kanla dolu bölgesel şişlik (hematom)  
− Ani ateş basması  
− Ağız kuruluğu, ağızda ağrı, hassas dil, diş  eti kanaması, ağız ülseri gibi ağız problemleri  
− Burun akması  
− Diş ağrısı  
− Karın ağrısı  
− Anormal k araciğer fonksiyonları  
− Aşırı terleme, kaşıntılı şiş döküntüler, kırmızı lekeler, derinin görünümündeki 
değişiklikler dahil deri değişiklikleri  
− Saç kaybı  
− Köpüklü veya kabarcıklı görünen idrar (idrarda protein varlığı belirtileri)  
− Yüksek ateş, sıcaklık hissi  
− Göğüs ağrısı  
− Halsiz hissetme  
− Uyku problemleri, depresyon  
− Migren  
− Görmede azalma  
− Dönme hissi (vertigo)  
− Bağırsak gazı/gaz  
 
Kan testlerinde ortaya çıkabilen yaygın yan etkiler  
− Kırmızı kan hücrelerinin sayısında azalma (anemi)  
− Trombosit sayısında azalma (trombositopeni)  
− Beyaz kan hücresi sayısında azalma  
− Hemaglobin düzeyinde düşüş  
− Eozinofil sayısında a rtış 
− Beyaz kan hücreleri sayısında artış (lökositoz)  
− Ürik asit düzeylerinde artış  
− Potasyum düzeyinde düşüş  
− Kreatinin düzeyinde artış  
− Alkalen fosfataz düzeyinde artış  
− Karaciğer enzimlerinde artış (aspartat aminotransferaz (AST))  
− Kan b ilirubinde artış (karaciğer tarafından üretilen bir madde)  
− Bazı proteinlerin düzeyinde artış  
 
Yaygın olmayan yan etkiler  
− Alerjik reaksiyon  
− Kalbin bir kısmına kan akışının kesilmesi  
− Özellikle göğüste keskin ağrı ve/veya hızlı soluma eşlik ettiğinde ani nefes darlığı: 
bunlar, akciğerlerde kan pıhtılaşmasının belirtileri olabilir (bkz. bölüm 4'te daha önce 
"Yüksek kan pıhtı riski ") 
− Akciğerin bir kısmında, akciğer atardamarında bir tıkanmanın neden olduğu işlev kaybı  
− Damarda kan pıhtısı belirtileri olabilecek, bir damar çevresinde olası ağrı, şişlik ve/veya 
kızarıklık  
− Safra yollarında tıkanıklık belirtileri olabilen deride sararma ve/veya karın ağrısı, 
karaciğerde lezyon, iltihaba bağlı karaciğer hasarı (bkz. bölüm 4'te daha önce 
"Karaciğer problemleri ") 
− İlaç tedavisi nedeniyle karaciğerde hasar  
− Kalbin daha hızlı atması, düzensiz kalp atışı, deride mavimsi renk değişikliği , kalp ve 
kan damarları ile ilgili bir bozukluğun belirtileri olabilecek kalp ritmi bozuklukları (QT 
uzaması)  
− Kan pıhtısı  
− Cilt kızarıklığı  
− Ürik asidin neden olduğu ağrılı şiş eklemler (gut)  
− Dikkat eksikliği, ruh hali değişiklikleri , durdurulması zor veya beklenmedik zamanlarda 
ortaya çıkan ağlama  
− Denge, konuşma ve sinir fonksiyonu ile ilgili problemler, titreme  
− Ağrılı veya anormal cilt duyumları  
− Vücudun bir tarafında felç  
− Auralı migren  
− Sinir hasarı  
− Baş ağrısına neden olan kan damarlarının genişlemesi ve ya şişmesi  
− Gözyaşı üretiminde artış, göz lensinin bulanıklaşması (katarakt), retina kanaması , kuru 
göz dahil göz problemleri  
− Burun, boğaz ve sinüs problemleri, uyurken solunum problemleri  
− Ağız ve boğazda kabarcıklar/yaralar  
− İştah kaybı  
− Sık bağırsak hareketleri, gıda zehirlenmesi, dışkıda kan , kan kusma  gibi sindirim sistemi 
problemleri  
− Rektal kanama, dışkıda renk değişikliği , karın şişkinliği, kabızlık  
− Kuru veya ağrılı ağız, dil  ağrısı , diş eti kanaması , ağızda rahatsızlık  dahil ağız 
problemleri  
− Güneş yanığı  
− Sıcak hissetmek, endişeli hissetmek  
− Bir yaranın etrafında kızarıklık veya şişlik  
− Bir kateterin (varsa ) çevresinden  deri içine kanama  
− Yabancı cisim hissi  
− Böbreğin iltihaplanması, geceleri aşırı idrara çıkma, böbrek yetmezliği, idrarda beyaz 
hücreler dahil böbrek problemleri  
− Soğuk terleme  
− İyi hissetmeme  
− Deri enfeksiyonu  
− Renk değişikliği, soyulma, kızarıklık, kaşıntı ve terleme dahil deri değişiklikleri  
− Kas güçsüzlüğü  
− Rektum ve kolon kanseri  
 
Kan testlerinde ortaya çıkabilen yaygın olmayan yan etkiler  
− Kırmızı kan hücrelerinin şeklindeki değişiklikler  
− Belirli hastalıkların göstergesi olabilecek gelişmekte olan beyaz kan hücrelerinin varlığı  
− Trombosit sayısında artış  
− Kalsiyum düzeylerinde düşüş  
− Kırmızı kan hücrelerinin aşırı tahribatından (hemolitik anemi) kaynaklanan kırmızı kan 
hücrelerinin sayısında azalma (anemi)  
− Miyelosit sayısında artış  
− Bant nötrofillerinde artış  
− Kan üre seviyesinde artış  
− İdrarda protein düzeylerinde artış  
− Kan albümin düzeylerinde artış  
− Toplam protein düzeylerinde artış  
− Kan albümin düzeylerinde azalma  
− İdrarda pH artışı  
− Hemaglobin düzeyinde artış  
 
Aşağıdaki ek yan etkilerin ITP'li çocuklarda (1 -17 yaş) eltrombopag tedavisiyle 
ilişkilendirildiği bildirilmiştir : 
Bu yan etkiler şiddetlendiği takdirde, bunu doktorunuza, eczacınıza veya hemşirenize bildiriniz.  
 
 
 
Çok yaygın yan etkiler  
− Burun, sinüs, boğaz ve üst solunum yolları enfeksiyonu, soğuk algınlığı (üst solunum yolu 
enfeksiyonu)  
− İshal  
− Karın ağrısı  
− Öksürük  
− Yüksek ateş  
− Hasta hissetme (mide bulantısı)  
 
Yaygın yan etkiler  
− Uyuma güçlüğü (uykusuzluk)  
− Diş ağrısı  
− Burunda ve boğazda ağrı  
− Kaşınan, akıntılı  veya  tıkalı burun  
− Boğaz ağrısı, burun akıntısı, burun tıkanıklığı ve hapşırma   
− Ağız kuruluğu, ağızda yaralar, hassas dil, diş  eti kanaması, ağız ülseri gibi ağız problemleri  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz , eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ETRANG ’ın saklanması  
ETRANG ’ı çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
Son kullanma tarihiyle uyumlu olarak kullanınız.  
 
Ambalajındaki son kullanma tarihinden sonra ETRANG ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  EİP Eczacıbaşı İlaç Pazarlama A.Ş.   
 Büyükdere Cad. Ali Kaya Sk. No:5  
 34394 Levent/Şişli, İstanbul  
 
Üretim Yeri:  Synthon Hispania  S.L. 
 c/Castelló 1, 08830 Sant Boi de Llobregat,  
Barcelona, İspanya  
 
 
Bu kullanma talimatı 02/12/2024 tarihinde onaylanmıştır.  
