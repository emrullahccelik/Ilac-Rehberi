1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  size reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  veya 
düşük doz kullanmayınız.  KULLANMA  TALİMATI  
 
RİLUTEK  50 mg film tablet 
Ağızdan alınır.  
• Etkin  madde : Her film tablette  50 mg riluzol  
• Yardımcı  maddeler : 
Çekirdek:  Dibazik  kalsiyum  fosfat  susuz,  mikrokristalin  selüloz,  koloidal  silika  susuz,  
magnezyum stearat, kroskarmelloz sodyum  
Kaplama:  Hidroksipropil  metilselüloz  (hipromelloz),  polietilen  glikol  (makrogol  6000), 
titanyum dioksit (E171)  
 
 
Bu Kullanma  Talimatında:   
 
1. RİLUTEK  nedir  ve ne için kullanılır?  
2. RİLUTEK’i  kullanmadan  önce  dikkat  edilmesi  gerekenler  
3. RİLUTEK  nasıl  kullanılır?  
4. Olası  yan etkiler  nelerdir?  
5. RİLUTEK’in  saklanması  
 
Başlıkları  yer almaktadır.  
 
1. RİLUTEK  nedir  ve ne için kullanılır?  
 
RİLUTEK'in  etkin  maddesi,  sinir sistemi  üzerinde  etkili  olan riluzol'dür.  1 film tablet  içinde  50 
mg etkin  madde  bulunur.  56 film tablet  içeren  blister  ambalajda  kullanıma  sunulmuştur.  Kapsül 
şeklinde, beyaz, bir yüzünde “RPR 202” yazılı, film kaplı tablettir.  
RİLUTEK  amiyotrofik  lateral  skleroz  (ALS)  adı verilen  bir hastalıkta  kullanılır.  
 
ALS, kaslara talimat göndermekten sorumlu sinir hücrelerinin tutulumuna bağlı olarak 
güçsüzlüğe, kas kaybına ve felce yol açan bir motor nöron hastalığı tipidir.  
Motor nöron hastalığında sinir hücrelerinin hasar görmesi, kimyasal bir haberci madde olan 
glutamatın beyinde ve omurilikte aşırı miktarda bulunmasına bağlı olabilir. RİLUTEK 
glutamatın  açığa  çıkmasını  durdurur  ve bu sayede  sinir hücrelerinin  hasar  görmesini  önlenmeye 
yardımcı olabilir.  
 
Amiyotrofik lateral skleroz (ALS) hakkında daha fazla bilgi almak ve bu ilacın size neden 
reçete edildiğini öğrenmek için lütfen doktorunuza danışınız.  2  2. RİLUTEK  'i kullanmadan  önce  dikkat  edilmesi gerekenler  
 
RİLUTEK’i  aşağıdaki  durumlarda  KULLANMAYINIZ  
Eğer:  
• Bu tıbbi ürünün  içindeki  etkin  madde  olan riluzole  veya  ilacın  içerdiği  diğer  maddelerden 
birine karşı alerjiniz varsa (bkz. Bölüm 6)  
• Karaciğer  hastalığınız  varsa  veya  kanınızda  bazı karaciğer  enzimlerinin  (transaminaz) 
seviyesinde artış varsa  
• Hamileyseniz  veya  bebeğinizi  emziriyorsanız  
RİLUTEK'i  aşağıdaki  durumlarda  DİKKATLİ  KULLANINIZ  
Eğer:  
• Karaciğerinizle  ilgili  probleminiz  varsa:  göz aklarınız  veya  deriniz  sarı renk aldıysa  (sarılık), 
vücudunuzda yaygın kaşıntı varsa, kendinizi halsiz ve hasta hissediyorsanız,  
• Böbrekleriniz  çok iyi çalışmıyorsa,  
• Ateşiniz  varsa  (beyaz  kan hücrelerinizin  sayısının  düşmesine  bağlı  olarak  enfeksiyon  riskiniz 
artabilir).  
 
Çocuklar ve  ergenler:  
• 18 yaşından  küçükseniz;  çocuklarda  kullanımı  ile ilgili  bir bilgi olmadığı  için RİLUTEK’in 
çocuklarda kullanımı tavsiye edilmemektedir.  
 
Yukarıdakilerden  herhangi  biri sizin  için geçerliyse  veya  emin  değilseniz  ne yapacağınıza  karar 
verecek olan doktorunuza söyleyiniz.  
 
RİLUTEK'in  yiyecek  ve içecek  ile kullanılması  
İçecekler RİLUTEK’in emilimini etkilemez. Çok yağlı yiyecekler RİLUTEK’in emilimini 
yavaşlatabilir.  RİLUTEK  günde  iki kere birer  tablet  şeklinde,  bir bardak  su yardımıyla  ağızdan 
alınır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamileyseniz veya hamile kalmayı planlıyorsanız, RİLUTEK kullanmamanız gerekir. Bu 
yüzden tedaviye başlanmadan önce hamilelik durumu değerlendirilmelidir. RİLUTEK ile 
tedaviniz sırasında etkili bir doğum kontrol yöntemi kullanmanız gerekir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
RİLUTEK’in anne sütüne geçip geçmediği bilinmemektedir. Emzirme sırasında RİLUTEK 
kullanmamanız gerekir.  
 
Araç  ve makine  kullanımı  
Bazı hastalarda RİLUTEK kullanımı sersemlik ve baş dönmesine yol açabilir. Sizde bu gibi 
belirtiler olduğunda araç ve makine kullanmayınız.  3  RİLUTEK’in  içeriğinde  bulunan  bazı maddeler  hakkında  önemli  bilgiler  
Özel  uyarı  gerektiren bir  yardımcı  madde içermemektedir.  
Diğer  ilaçlar  ile birlikte  kullanımı  
• Kafein, diklofenak, diazepam, nisergolin, klomipramin, imipramin, fluvoksamin, fenasetin, 
teofilin, amitriptilin ve kinolonlar: Bu ilaçlarla birlikte alınması, RİLUTEK’in vücutta 
parçalanmasını azaltabilir.  
• Rifampisin, omeprazol, sigara dumanı, ızgara yapılmış yiyecekler: Bu ilaçlarla birlikte 
alınması RİLUTEK’in vücutta parçalanmasını artırabilir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RİLUTEK  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Doktorunuz,  ilacınızı  nasıl  ve hangi  dozda  kullanmanız  gerektiğini  size söyleyecektir.  
Bu ilacı her zaman  kesin  olarak  doktorunuzun  söylediği  şekilde  kullanınız.  Eğer  emin  değil 
iseniz doktorunuz veya eczacınız ile konuşunuz.  
 
Tavsiye  edilen doz  günde  2 kez 1 tablet  RİLUTEK’tir.  
Tabletleri  12 saat arayla  (örneğin  sabah  ve akşam)  her gün aynı saatlerde  yutunuz.  
 
Uygulama  yolu ve metodu:  
RİLUTEK  ağızdan  alınır.  
 
RİLUTEK  ile yapılacak  tedavi  yalnızca  motor  nöron  hastalıklarının  tedavisinde  deneyim  sahibi 
olan uzman doktorlar tarafından başlatılmalıdır.  
 
Doktorunuz  ayrı bir tavsiyede  bulunmadıkça  bu talimatları  takip  ediniz.  
 
Değişik  yaş grupları:  
Çocuklarda  kullanımı:  
RİLUTEK’in  çocuklarda  ve ergenlerde  güvenliliği  ve etkililiği  henüz  kanıtlanmadığı  için, 18 
yaşın altında kullanılmaz.  
 
Yaşlılarda  kullanımı:  
RİLUTEK’in  yaşlılarda  kullanımıyla  ilgili  özel bir talimat  bulunmamaktadır.  
 
Özel  kullanım  durumları:  
Böbrek  yetmezliği:  
Bu grup hastalarda  tekrarlayan  doz çalışmaları  yapılmadığı  için, böbrek  yetmezliği  olan 
hastalarda RİLUTEK kullanılmaz.  
 
Karaciğer  yetmezliği:  
RİLUTEK  karaciğer  sorunu  olan hastalarda  kullanılmamalıdır.  
 
Eğer  RİLUTEK’in  etkisinin  çok güçlü  veya zayıf  olduğuna  dair bir izleniminiz  varsa  doktorunuz 
veya eczacınız ile konuşunuz  
 
 4  Kullanmanız  gerekenden  daha  fazla  RİLUTEK  kullandıysanız:  
RİLUTEK’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
Kullanmanız gereken RİLUTEK’ten çok daha fazlasını kullandıysanız, derhal doktorunuza 
bildiriniz veya size en yakın hastanenin acil bölümüne başvurunuz.  
RİLUTEK’i  kullanmayı  unutursanız:  
Bir dozu atlarsanız, atladığınız dozu tamamen unutunuz ve bir sonraki dozunuzu zamanında 
alınız.  
 
Unutulan  dozları  dengelemek  için çift doz almayınız.  
 
RİLUTEK  ile tedavi  sonlandırıldığındaki  oluşabilecek  etkiler:  
RİLUTEK tedavisini doktorunuzun onayı olmadan bırakırsanız, tedavinizin yararlı etkileri 
ortadan kalkabilir.  
 
4. Olası  yan etkiler  nelerdir?  
 
Tüm  ilaçlar  gibi, bu tıbbi ürünün  içeriğinde  bulunan  maddelere  duyarlı  olan kişilerde  yan etkiler 
olabilir.  
 
Aşağıdakilerden biri olursa, RİLUTEK’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Herhangi bir ateş (vücut sıcaklığında artış) yaşarsanız, çünkü RILUTEK beyaz kan 
hücrelerinin sayısında azalmaya neden olabilir. Doktorunuz enfeksiyonlarla mücadelede 
önemli olan beyaz kan hücrelerinin sayısını kontrol etmek için kan örneği almak isteyebilir.  
• Aşağıdaki  belirtilerden  herhangi  birini  yaşarsanız:  
- Cildinizde veya gözlerinizin beyazında sararma (sarılık), her yerde kaşıntı, hasta hissetme, 
hasta olma; çünkü bunlar karaciğer hastalığının (hepatit) belirtileri olabilir.  
Doktorunuz şunları yapabilir: Bunun meydana gelmediğinden emin olmak için RILUTEK 
kullanırken düzenli kan testleri yapınız.  
-Eğer öksürük veya nefes almada zorluk yaşarsanı z.  
Bu durum akciğer hastalığının (interstisyel akciğer hastalığı) bir belirtisi olabilir . 
Bunların  hepsi  çok ciddi  yan etkilerdir.  
Eğer  bunlardan  sizde  mevcut  ise, sizin  RİLUTEK’e  karşı  ciddi  alerjiniz  var demektir.  Acil tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  Çok yaygın:  10 
hastanın en az birinde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle  tahmin edilemiyor.  
Çok yaygın  
• Yorgunluk  
• Mide  bulantısı  5  • Karaciğerdeki  bazı enzimlerin  (transaminazlar)  kan düzeylerinde  artış 
Yaygın  
• Baş dönmesi  
• Uyku  hali 
• Baş ağrısı  
• Ağızda  hissizlik,  karıncalanma  
• Kalp  atım sayısında  artış 
• Karın  ağrısı  
• Kusma  
• İshal  
• Ağrı 
 
Yaygın  olmayan  
• Anemi  (kansızlık)  
• Alerjik  reaksiyonlar  
• Akciğer  dokusunun  kalınlaşması  (interstisyel  akciğer  hastalığı)  
• Sırta  yayılabilen  üst karın  ağrısı,  bulantı,  kusma  ile belirti  veren  pankreas  iltihabı  (pankreatit)  
Bilinmiyor  
• Döküntü  
 
Bunlar  RİLUTEK'in  hafif  yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. RİLUTEK'in  saklanması  
 
RİLUTEK'i  çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki  oda sıcaklığında  ve orijinal  ambalajında  saklayınız.  
 
Son kullanma  tarihiyle  uyumlu  olarak  kullanınız.  
 
Son kullanma  tarihi  ilgili  ayın son gününü gösterir.  
 
Ambalajdaki  son kullanma  tarihinden  sonra  RİLUTEK’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre,Şehircilik ve 
İklim Değişikliği Bakanlığınca belirlenen toplama sistemine veriniz.  6  Ruhsat  sahibi:  
Sanofi  Sağlık  Ürünleri  Ltd. Şti. 
Şişli İstanbul  
Üretim  yeri: 
Opella  Healthcare  International  SAS,  Fransa  
 
Bu kullanma  talimatı  ../../ .... tarihinde  onaylanmıştır.  