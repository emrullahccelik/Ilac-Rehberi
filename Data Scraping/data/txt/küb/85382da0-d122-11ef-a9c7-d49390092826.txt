KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ, SANTRAL
SİNİR SİSTEMİ ETKİLERİ VE MYASTENİA GRAVİS’İN ŞİDDETLENMESİNİ DE İÇEREN
CİDDİ ADVERS REAKSİYONLAR
 ROFLOXAN da dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
- Tendinit ve tendon yırtılması
- Periferal nöropati
- Santral sinir sistemi etkileri
Bu reaksiyonlardan herhangi birinin gözlendiği hastalarda ROFLOXAN kullanımı derhal
bırakılmalı ve florokinolon kullanımından kaçınılmalıdır.
 ROFLOXAN da dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda ROFLOXAN
kullanımından kaçınılmalıdır.
 ROFLOXAN’ın da dahil olduğu florokinolon grubu ilaçların ciddi advers reaksiyonlarla
ilişkili olduğu bilindiğinden aşağıdaki endikasyonlarda başka alternatif yoksa
kullanılabilir.
- Komplike olmayan üriner enfeksiyon
- Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
ROFLOXAN 200 mg / 100 ml IV infüzyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
100 ml infüzyon çözeltisi;
200 mg ofloksasin’e eşdeğer 220 mg ofloksasin hidroklorür içerir.
İnfüzyon çözeltisinin 1 ml’sinde 2 mg ofloksasin bulunur.
1/23Yardımcı maddeler:
Sodyum klorür 900 mg
Yardımcı maddeler için bölüm 6.1’e bakınız.
3. FARMASÖTİK FORM
İntravenöz infüzyon çözeltisi
4. KLİNİK ÖZELLİKLER
4.1. Terapötik endikasyonlar
Kronik bronşitin akut bakteriyel alevlenmesi ve komplike olmayan üriner enfeksiyonlarda
alternatif tedavi seçeneklerinin varlığında ciddi yan etki riski nedeniyle kullanılmamalıdır.
Buna ilave olarak üriner enfeksiyonlarda antibiyogramla duyarlık kanıtlanması
gerekmektedir.
ROFLOXAN, ofloksasine duyarlı mikroorganizmalardan ileri gelen aşağıdaki bakteriyel
enfeksiyonların tedavisinde kullanılır:
− Heamophilus influenzae, diğer gram-negatif bakteriler veya multi-rezistan patojenler ile
Staphylococcus aureus’un neden olduğu akut, kronik veya tekrarlayıcı alt solunum yolu
enfeksiyonları (bronşit).
− Pnömoniler; özellikle de Escherichia coli, Klebsiella, Enterobacter, Proteus, Pseudomonas,
Legionella veya Stafilokokların neden olduğu pnömoniler. Ayakta tedavi gören hastalarda
pnömoniden sorumlu en sık patojenler pnömokoklar olduğundan, ROFLOXAN bu
hastalarda ilk tedavi seçeneği değildir.
− Kulak, burun, boğaz enfeksiyonları; Stafilokokların ve özellikle de Pseudomonas içeren
gram-negatif patojenlerin neden olduğu kronik ve tekrarlayıcı kulak, burun ve boğaz
enfeksiyonları. Ancak ROFLOXAN beta-hemolitik streptokokların neden olduğu akut
tonsillit tedavisinde genellikle endike değildir (Bkz. Bölüm 4.2).
− Yumuşak doku ve cilt enfeksiyonları
− Kemik ve eklemlerin enfeksiyonları
− Bakteriyel enteritler ve küçük pelvisdeki enfeksiyonlar dahil olmak üzere karın boşluğunun
ve safra yollarının enfeksiyonları
2/23− Böbrek, idrar yolları, üretral, prostatik ve genital organların enfeksiyonları, gonore
− Septisemi
− Enfeksiyonlara direncin belirgin olarak azaldığı hastalarda (örneğin nötropenik durumlarda),
ofloksasine duyarlı patojenlere bağlı enfeksiyonların önlenmesi (enfeksiyon profilaksisi,
barsağın selektif dekontaminasyonunu da içerir).
4.2. Pozoloji ve uygulama şekli
ROFLOXAN yavaş intravenöz infüzyona mahsustur, günde bir veya iki kez uygulanır. İnfüzyon
süresi 200 mg ofloksasin için en az 30 dakikadır. Bu, ofloksasin kan basıncında azalmaya yol
açabilen ilaçlarla ya da barbitürat içeren anestetiklerle eşzamanlı olarak kullanıldığında özellikle
önemlidir.
Dozaj, enfeksiyonun tipine, şiddetine ve olası etken patojenin duyarlılığına bağlı olarak ayarlanır.
Hastanın durumuna bağlı olarak, başlangıçtaki iv uygulamadan birkaç gün sonra oral
uygulamaya geçilmesi mümkün olabilmektedir.
Pozoloji/uygulama sıklığı ve süresi:
ROFLOXAN’ın aşağıda belirtilen dozlarda uygulanması önerilir:
Normal böbrek fonksiyonu olan erişkinlerde dozaj (Kreatinin klirensi > 50 ml/dakika)
ENDİKASYONLAR BİRİM DOZ 24 saatte Dozlar arasındaki GÜNLÜK
mg DOZ SAYISI ARALIK* saat DOZ** mg
Duyarlı organizmalarla 200 2 12 400
enfeksiyonlar
* 400 mg üzerindeki günlük dozlar iki ayrı doza bölünmeli ve yaklaşık olarak eşit aralıklarla
verilmelidir.
**Şiddetli enfeksiyonların tedavisi için ya da aşırı kilolu hastalarda doz 600 mg’a çıkarılabilir.
Tedavinin süresi:
Tedavinin süresi hastalığın seyrine bağlıdır. Genel olarak bütün antibiyotik tedavilerinde olduğu
gibi, ROFLOXAN kullanımı hastanın ateşi düştükten ve bakteriyal eradikasyon elde edildiğine
dair kanıt sağlandıktan sonra, en az 48-72 saat daha sürdürülmelidir.
3/23Uygulama şekli:
ROFLOXAN infüzyon çözeltisi, sadece yavaş intravenöz infüzyon ile uygulanır. Uygulama
günde tek doz veya günde iki kez yapılabilir. İnfüzyon süresi 200 mg ROFLOXAN çözeltisi için
30 dakika olmalıdır (Bkz. Bölüm 4.4). Bu, ofloksasin kan basıncında azalmaya yol açabilen
ilaçlarla ya da barbitürat içeren anestetiklerle eşzamanlı olarak kullanıldığında özellikle
önemlidir.
Hastanın durumuna bağlı olarak, birkaç gün içinde aynı dozajla, başlangıçtaki intravenöz
uygulamadan oral uygulamaya geçilmesi mümkün olabilmektedir.
Septik komplikasyonlardan sakınmak için, flakonlar açıldıktan sonra vakit geçirilmeden
kullanılmalıdır.
ROFLOXAN infüzyon çözeltisi, geçimliliği kesinlikle bilinmeyen infüzyon çözeltileri ile
karıştırılmamalı ve kural olarak ayrı bir şekilde uygulanmalıdır. Ofloksasin infüzyon çözeltisinin
izotonik sodyum klorür solüsyonu, Ringer solüsyonu ve % 5 dekstroz solüsyonu ile geçimli
olduğu kanıtlanmıştır.
ROFLOXAN infüzyon çözeltisi heparin solüsyonlarıyla geçimsizdir.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozulmuş olan hastalarda aşağıdaki dozlar önerilir:
KREATİNİN BİRİM DOZ 24 saatte Dozlar arasındaki
KLİRENSİ mg* DOZ SAYISI ARALIK (saat)
50-20 ml/dakika 100-200 1 24
< 20 ml/dakika** 100 1 24
veya hemodiyaliz veya periton
200 1 48
diyalizi
*Endikasyon veya doz aralığına göre.
**Şiddetli böbrek bozukluğu olan hastalarda ya da diyaliz hastalarında ofloksasinin serum
konsantrasyonu izlenmelidir.
4/23Kreatinin klirensi ölçülemediğinde, aşağıda verilen erişkinler için Cockcroft formülü kullanılarak
serum kreatinin düzeyine göre tahmin edilmelidir.
Erkekler: ClCr (ml/dakika) = Ağırlık (kg) x (140 – yaş (yıl olarak))
72 x serum kreatinin (mg/dl)
veya
ClCr (ml/dakika) = Ağırlık (kg) x (140 – yaş (yıl olarak))
0.814 x serum kreatinin (µmol/l)
Kadınlar: ClCr (ml/dakika) = 0.85 x (yukarıdaki değer)
Karaciğer yetmezliği:
Ağır karaciğer fonksiyon bozukluğu olan hastalarda ofloksasinin eliminasyonu azalmış olabilir
(örn; asitli karaciğer sirozu). Bu nedenle günlük maksimum doz 400 mg'ı aşmamalıdır.
Pediyatrik popülasyon
ROFLOXAN çocuklarda ve büyümesi devam eden ergenlerde kontrendikedir.(Bkz. Bölüm 4.3).
Geriyatrik popülasyon
Tek başına yaş faktörü ofloksasinin dozajının ayarlanmasını gerekli kılmaz. Ancak yaşlı
hastalarda böbrek fonksiyonlarına özel dikkat gösterilmeli ve buna uygun olarak doz
ayarlanmalıdır (Bkz. Bölüm 4.4, QT aralığının uzaması).
4.3. Kontrendikasyonlar
Aşağıda belirtilen durumlarda ROFLOXAN (ofloksasin) kullanılmamalıdır:
• Ofloksasine, diğer kinolonlara veya yardımcı maddelerin herhangi birine karşı aşırı duyarlığı
olanlarda
• Epilepsisi olan hastalarda
• Serebral travmalar, santral sinir sisteminde iltihabi lezyonlar veya felç gibi konvülziyon
eşiğini düşüren rahatsızlıklar ve daha önceden mevcut olan santral sinir sistemi lezyonları
bulunan hastalarda
• Florokinolon kullanımına bağlı geliştiği bilinen tendon rahatsızlığı öyküsü olan hastalarda
5/23• Çocuklar ve büyümesi devam eden ergenlerde*
• Hamilelik sırasında*
• Emziren kadınlarda
*Hayvan deneylerinden varılan hüküm gereği, büyüyen organizmada büyüme-plağı kıkırdağına
zarar verme riski bulunması bütünüyle göz ardı edilemez.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dahil
sakatlığa sebep olan ve potansiyel geri dönüşümsüz ciddi advers reaksiyonlar
ROFLOXAN dahil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet
ve periferal sinir sistemi (tendinit, tendon rüptürü, tendonlarda şişme veya enflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) atralji, miyalji, periferal nöropati ve merkezi sinir sistemi
etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (bkz. Bölüm 4.8).
Bu reaksiyonlar ROFLOXAN’a başladıktan sonra saatler ya da haftalar içinde görülebilir. Her
yaş grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda ROFLOXAN derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda ROFLOXAN dahil florokinolonların
kullanımından kaçınılmalıdır.
Ofloksasin, pnömokok ya da mikoplazmaların neden olduğu pnömoniler ya da beta hemolitik
streptokokların neden olduğu angina tonsillaris için ilk tercih edilecek ilaç değildir.
Florokinolonların ilk uygulamalarında aşırı duyarlılık ve alerjik reaksiyonlar bildirilmiştir. İlk
uygulamadan sonra bile anafilaktik ve anafilaktoid reaksiyonlar hayati tehlikeye yol açabilecek
6/23şoka kadar ilerleyebilir. Böyle durumlarda ofloksasin kullanımı durdurulmalı ve uygun tedaviye
(şok tedavisi gibi) başlanmalıdır.
Tendinit
Kinolonlarla nadiren tendinit meydana gelebilir. En çok aşil tendonunu etkiler ve tendon
rüptürüne yol açabilir. Yaşlı hastalar tendinite daha yatkındır. Tendon rüptürü riski
kortikosteroidlerin birlikte uygulanmasıyla artabilir. Eğer tendinitten kuşkulanılırsa,
ROFLOXAN tedavisi hemen durdurulmalıdır. Etkilenmiş tendon için uygun tedaviye (örn.
immobilizasyon) başlanmalıdır.
Clostridium difficile ile ilişkili hastalık
Ofloksasin tedavisi sırasında veya sonrasında şiddetli, inatçı ve/veya kanlı diyare görülürse, bu
Clostridium difficile ile ilişkili hastalığın belirtisi olabilir. Eğer psödomembranöz enterokolitten
şüpheleniliyorsa, ROFLOXAN tedavisi derhal kesilmeli ve uygun bir tedaviye başlanmalıdır
(örn. oral vankomisin, oral teikoplanin veya metronidazol). Peristaltik hareketleri inhibe eden
ilaçlar, bu gibi durumlarda kullanılmamalıdır.
Konvülsiyona (nöbetlere) eğilimli hastalar
Diğer kinolonlarda olduğu gibi, ofloksasin de nöbetlere yatkın hastalarda son derece dikkatle
kullanılmalıdır. Bu tip hastalar daha önceden merkezi sinir sistemi lezyonları bulunan, fenbufen
ve benzeri non-steroid antienflamatuvar ilaçlarla ya da serebral nöbet eşiğini düşüren teofilin
gibi ilaçlarla eşzamanlı tedavi alan hastalar olabilir (Bkz. Bölüm 4.5).
Böbrek yetmezliği olan hastalar
Ofloksasin temel olarak böbrekler yoluyla atıldığından, böbrek yetmezliği olan hastalarda
ROFLOXAN dozunun ayarlanması gerekir (Bkz. Bölüm 4.2).
Işığa karşı duyarlılık gelişmesinin (Fotosensitizasyon) önlenmesi
Ofloksasine bağlı fotosensitizasyon riski nedeniyle, hastaların tedavi süresince kuvvetli güneş
ışığına çıkmamaları veya solaryum gibi yapay ultraviyole ışınlarına maruz kalmamaları önerilir.
İkincil enfeksiyon
7/23Diğer antibiyotiklerde olduğu gibi, ofloksasin uygulaması özellikle uzun süreliyse, dirençli
mikroorganizmaların aşırı üremesine yol açabilir. Bu nedenle hastanın durumu düzenli
aralıklarla kontrol edilmelidir. Sekonder bir enfeksiyon ortaya çıkarsa, uygun önlemler
alınmalıdır.
QT aralığında uzama
Florokinolon kullanan hastalarda çok nadiren QT aralığında uzama olguları bildirilmiştir.
Ofloksasin de dahil olmak üzere, florokinolonlar kullanılırken aşağıdaki gibi QT aralığının
uzaması açısından risk faktörleri bulunan hastalarda dikkatli olunması gerekir:
- Yaşlılar
- Düzeltilmemiş elektrolit dengesizliği (örn. hipokalemi, hipomagnezemi)
- Konjenital uzun QT sendromu
- Kalp hastalıkları (örn. kalp yetmezliği, miyokard enfarktüsü, bradikardi)
- QT aralığını uzattığı bilinen ilaçların birlikte kullanılması (örn. Sınıf IA ve III antiaritmikler,
trisiklik antidepresanlar, makrolidler, antipsikotikler)
Yaşlılar ve kadınlar QT aralığını uzatan ilaçlara daha duyarlıdır. Bu hasta gruplarında ofloksasin
dahil olmak üzere florokinolon kullanılırken dikkatli olunmalıdır.
Aort anevrizması ve diseksiyonu
Epidemiyolojik çalışmalar, florokinolon kullanımından sonra özellikle yaşlı popülasyonda aort
anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda, önceden
aort anevrizması ve/veya aort diseksiyonu teşhisi konulan hastalarda, aort anevrizması ve
diseksiyonu için diğer risk faktörlerini ya da predispozan durumları içeren hastalarda (örn.
Marfan sendromu, vasküler Ehlers-Danlos sendromu, Takayasu arteriti, dev hücreli arterit,
Behçet hastalığı, hipertansiyon, bilinen ateroskleroz) sadece dikkatli bir yarar/risk
değerlendirmesi yapıldıktan sonra ve diğer terapötik seçenekler göz önüne alındıktan sonra
kullanılmalıdır.
8/23Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Psikotik bozukluk hikayesi olan hastalar
Florokinolon alan hastalarda psikotik reaksiyonlar raporlanmıştır. Bazı vakalarda; tek dozun
ardından intihara eğilim dahil intihar düşüncesi veya kendine zarar verici davranışlar
gözlemlenmiştir. Bu gibi durumlarda ofloksasin hemen bırakılmalı ve uygun önlemler
alınmalıdır. Psikotik bozukluk hikayesi veya psikiyatrik hastalığı olan hastalarda ofloksasin
dikkatli kullanılmalıdır.
Karaciğer fonksiyon yetmezliği olan hastalar
Karaciğer hasarı oluşabileceğinden karaciğer fonksiyon yetmezliği olan hastalarda ofloksasin
dikkatli kullanılmalıdır. Florokinolonlarla karaciğer problemlerine (ölümcül vakalar dahil) sebep
olan fulminan hepatit bildirilmiştir. Hastalara tedaviyi bırakmaları ve ortaya çıkan anoreksi,
sarılık, koyu renkli idrar, kaşıntı veya gergin karın gibi karaciğer hastalığı belirtileri için doktorla
iletişime geçmeleri tavsiye edilmelidir (Bkz. Bölüm 4.8).
Hipoglisemi
Diğer tüm kinolonlarla olduğu gibi, genellikle oral hipoglisemik ajan (örn. glibenklamid) veya
insülin ile tedavi gören diyabetli hastalarda hipoglisemi görüldüğü bildirilmiştir. Diyabetli
hastalarda kan glukozunun dikkatle takip edilmesi tavsiye edilmektedir (Bkz. Bölüm 4.8).
Periferik nöropati
Ofloksasin de dâhil olmak üzere florokinolon kullanan hastalarda, başlangıcı hızlı olabilen
duyusal veya duyusal-motor periferik nöropati bildirilmiştir. Eğer hasta nöropati semptomları
yaşarsa, ofloksasin kullanımına son verilmesi gerekir. Bu muhtemel geri dönüşümsüz
bozuklukların gelişmesi riskini minimize edecektir (Bkz. Bölüm 4.8).
Glukoz-6-fosfat dehidrogenaz eksikliği olan hastalar
Latent veya teşhis edilmiş glukoz-6-fosfat dehidrogenaz eksikliği bulunan hastalar kinolonlarla
tedavi edildiğinde hemolitik reaksiyonlara eğilimi artabilir, bu yüzden ofloksasin bu tip
9/23hastalarda dikkatli kullanılmalıdır.
Myasthenia Gravis’in şiddetlenmesi:
Florokinolonlar nöromüsküler blokaj aktivitesine sahiptirler ve myashenia gravisli hastalarda
kas güçsüzlüğünü şiddetlendirebilirler. Florokinolon kullanan myasthenia gravisli hastalarda,
ventilatör destek ihtiyacı ve ölümü kapsayan post marketing ciddi advers olaylar florokinolonla
ilişkilendirilmiştir. Öyküsünde myasthenia gravis bulunan hastalar florokinolon kullanımından
kaçınılmalıdır.
Bu tıbbi ürün her flakonda 900 mg sodyum ihtiva eder. Bu durum kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşim ve diğer etkileşim şekilleri
ROFLOXAN 2 mg / ml İ.V. infüzyon çözeltisi hipotansif etkisi olan ilaçlarla veya barbitürat
içeren anesteziklerle birlikte kullanıldığı zaman kan basıncında ani bir düşme olabilir. Böyle
durumlarda kardiyovasküler fonksiyonlar kontrol edilmelidir.
Teofilin, fenbufen veya benzeri diğer nonsteroidal antienflamatuvar ilaçlar
Bir klinik araştırmada ofloksasinin teofilin ile farmakokinetik etkileşimi saptanmamıştır. Ancak
kinolonlar teofilin, nonsteroid anti-enflamatuvar ilaçlar ya da nöbet eşiğini düşüren diğer
ajanlarla aynı zamanda verildiğinde, serebral konvülziyon eşiğinde belirgin bir düşüş
görülebilir. Konvülsiyon nöbeti olması durumunda ofloksasin kullanımı durdurulmalıdır.
QT aralığını uzattığı bilinen ilaçlar
Ofloksasin, diğer florokinolonlarda olduğu gibi, QT aralığını uzattığı bilinen ilaçları (örneğin
Sınıf IA ve III antiaritmikler, trisiklik antidepresanlar, makrolidler) alan hastalarda dikkatli
kullanılmalıdır (Bkz. Bölüm 4.4, QT aralığının uzaması).
K vitamini antagonistleri
Kinolonlarla tedavi edilen hastalarda kumarin türevlerinin etkisinin artabileceği ihtimali
nedeniyle, K vitamini antagonistleri ile tedavi edilen hastalarda koagülasyon testlerinin yakından
10/23takibi önerilir (Bkz. Bölüm 4.4).
Glibenklamid
Ofloksasin ile birlikte uygulanan glibenklamidin serum konsantrasyonları hafifçe yükselir;
ofloksasin ile birlikte glibenklamid kullanan hastalar daha yakından takip edilmelidir.
Probenesid, simetidin, furosemid ya da metotreksat
Özellikle yüksek dozla tedavide kinolonlar gibi renal tübüler sekresyona uğrayan diğer ilaçlarla
(probenesid, simetidin, furosemid ya da metotreksat gibi) birlikte uygulandığında, birlikte
uygulanan ilaçların itrahında bir bozulma ve serum düzeylerinde bir artış olabileceği dikkate
alınmalıdır.
ROFLOXAN tedavisi sırasında idrarda opiatların ya da porfirinlerin tayini yalancı pozitif
sonuçlar verebilir. Opiatların ya da porfirinlerin pozitif sonuçlarının daha spesifik metotlarla
teyit edilmesi gerekebilir.
4.6. Gebelik ve laktasyon
Genel tavsiye
Gebelik kategorisi C’dir.
Ofloksasininin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya/doğum
ve/veya doğum sonrası gelişim üzerindeki etkiler bakımından yetersizdir (Bkz. Bölüm 4.3).
İnsanlara yönelik potansiyel risk bilinmemektedir. İnsanlarla ilgili verilerin yeterli olmaması ve
florokinolonlarla yapılan deneysel çalışmalarda büyüyen organizmalarda ağırlık taşıyan
kıkırdağa zarar verme riskinin gösterilmesi nedeniyle, ROFLOXAN infüzyon çözeltisi gebelik
döneminde kullanılmamalıdır.
11/23Laktasyon dönemi
Ofloksasin anne sütü ile atılmaktadır. Bebeğe yönelik riskten dolayı ya emzirme ya da annenin
tedavisi durdurulmalıdır. ROFLOXAN emzirme döneminde kullanılmamalıdır (Bkz. Bölüm 4.3).
Üreme yeteneği/Fertilite
Ofloksasinin fertilite ya da perinatal ve postnatal gelişim üzerine etkisi yoktur ve teratojenik
değildir.
4.7. Araç ve makine kullanımı üzerindeki etkiler
ROFLOXAN kullanımı, hastanın konsantrasyon ve tepki verme yeteneğini bozabilecek
sersemlik/baş dönmesi, görme bozuklukları, uyuklama gibi bazı istenmeyen yan etkilere yol
açabilir. Araç ve makine kullanımı gibi özel dikkat isteyen durumlarda bu yeteneklerdeki
azalma bir risk teşkil edebilir. ROFLOXAN kullanırken bu gibi yan etkiler yaşayan hastaların
araç ve makine kullanmaması gerekir.
4.8. İstenmeyen etkiler
Aşağıda verilen bilgiler klinik araştırmalardan ve yoğun pazarlama sonrası deneyimlerden
elde edilen verileri temel almaktadır.
Sıklıklar şu şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1,000 ila < 1/100);
seyrek (≥ 1/10,000 ila < 1/1,000), çok seyrek (< 1/10,000), bilinmiyor (eldeki verilerden
hareketle tahmin edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Mantar enfeksiyonları, patojen direnci
Kan ve lenf sistemi hastalıkları
12/23Çok seyrek: Anemi, hemolitik anemi, lökopeni, eozinofili, trombositopeni
Bilinmiyor: Agranülositoz, pansitopeni, kemik iliği yetmezliği
Bağışıklık sistemi hastalıkları
Seyrek: Anafilaktik reaksiyon, anafilaksi benzeri reaksiyon, anjiyoödem
Çok seyrek: Anafilaktik şok, anafilaksi benzeri şok
Metabolizma ve beslenme hastalıkları
Seyrek: Anoreksi
Bilinmiyor: Hipoglisemik ajanlarla tedavi gören diyabetli hastalarda hipoglisemi, hiperglisemi,
hipoglisemik koma
Psikiyatrik hastalıklar
Yaygın olmayan: Ajitasyon, uyku bozuklukları, insomnia
Seyrek: Psikotik bozukluk (örn. halüsinasyonla birlikte), anksiyete, konfüzyon durumu, kabus
görme, depresyon
Bilinmiyor: İntihar düşünceleri ve intihar girişimi de dahil, kendine zarar verici davranışlarla
birlikte psikotik bozukluk, sinirlilik
Sinir sistemi hastalıkları
Yaygın olmayan: Sersemlik, baş ağrısı
Seyrek: Uyuklama hali, parestezi, disgeuzi, parosmi
Çok seyrek: Duyusal ve duyusal-motor periferik nöropati, konvülsiyon, ekstrapiramidal
semptomlar veya diğer kas koordinasyon bozukluları
Bilinmiyor: Titreme, diskinezi, agüzi, senkop
Göz hastalıkları
Yaygın olmayan: Gözde tahriş
Seyrek: Görme yeteneğinde bozulma
Bilinmiyor: Üveit
13/23Kulak ve iç kulak hastalıkları
Yaygın olmayan: Vertigo
Çok seyrek: İşitme yeteneğinde bozulma (tinnitus gibi), işitme kaybı
Bilinmiyor: İşitme bozukluğu
Kardiyak hastalıklar
Seyrek: Taşikardi
Bilinmiyor: Ventriküler aritmiler, torsades de pointes (ağırlıklı olarak QT uzaması riski altındaki
hastalar rapor edildi), elektrokardiyogramda Elektrokardiyogramda QT aralığının uzaması (Bkz.
Bölüm 4.4, QT aralığı uzaması ve Bölüm 4.9)
Vasküler hastalıklar
Yaygın: Flebit
Seyrek: Hipotansiyon
Bilinmiyor: Ofloksasin infüzyonu sırasında taşikardi ve hipotansiyon oluşabilir. Kan basıncında
böyle bir düşüş, çok nadir durumlarda, ciddi olabilir.
Solunum, göğüs bozuklukları ve mediastinal hastalıklar
Yaygın olmayan: Öksürük, nazofarenjit
Seyrek: Dispne, bronkospazm
Bilinmiyor: Alerjik pnömoni, şiddetli dispne
Gastrointestinal hastalıklar
Yaygın olmayan: Karın ağrısı diyare, bulantı, kusma
Seyrek: Enterokolit–izole olgularda hemorajik olabilir
Çok seyrek: Psödomembranöz kolit, kolestatik sarılık
Bilinmiyor: Dispepsi, midede gaz toplanması, kabızlık, pankreatit
Hepato-biliyer hastalıklar
Seyrek: Karaciğer enzimlerinde artış (ALT/AST, LDH ve/veya alkalin fosfataz) ve/veya kanda
bilüribin artışı
14/23Çok seyrek: Kolestatik sarılık, hepatit
Bilinmiyor: Ağır şiddette olabilen sarılık akut karaciğer vakaları dahil olmak üzere şiddetli
karaciğer yaralanması, bazen ölümcül, ofloksasin ile birlikte rapor edilen, başta altta yatan
karaciğer bozuklukları olan hastalar (Bkz. Bölüm 4.4),
Deri ve derialtı dokusu hastalıkları
Yaygın olmayan: Kaşıntı, kızarıklık
Seyrek: Ürtiker, sıcak basması, hiperhidroz, püstüler döküntü
Çok seyrek: Eritema multiforme, toksik epidermal nekroliz, fotosensitivite reaksiyonu, ilaç
döküntüsü, vasküler purpura, çok sıradışı olgularda deri nekrozuna kadar gidebilen vaskulit
Bilinmiyor: Stevens-Johnson sendromu akut genelleşmiş döküntülü püstüloz, ilaç döküntüsü,
stomatit, eksfoliyatif dermatit
Kas-iskelet bozuklukları, bağ dokusu ve kemik hastalıkları
Seyrek: Tendinit
Çok seyrek: Artralji, miyalji tendon ruptürü (Aşil tendonunda gelişebilir) Bu istenmeyen etki
tedaviye başlanmasından itibaren 48 saat içinde gelişebilir ve iki taraflı olabilir.
Bilinmiyor: Rabdomiyoliz/miyopati, kas zayıflığı, kas yırtılması, kas kopması, bağ kopması,
artrit, Myasthenia gravis şiddetlenmesi
Böbrek ve idrar yolu hastalıkları
Seyrek: Kan kreatinin düzeyinin artması
Çok seyrek: Akut böbrek yetmezliği
Bilinmiyor: Akut interstisyel nefrit
Konjenital ve kalıtımsal/genetik hastalıklar
Bilinmiyor: Porfiri hastalığı bulunanlarda porfiri atakları
Genel bozukluklar ve uygulama bölgesine ilişkin hastalıklar
Yaygın: İnfüzyon bölgesinde reaksiyon (ağrı, kızarıklık)
15/23Araştırmalar
Ofloksasin, Mycobacterium tuberculosis üremesini inhibe edebilir ve dolayısıyla tüberkülozun
bakteriyolojik tanısında yalancı negatif sonuçlar verebilir.
ROFLOXAN tedavisi sırasında idrarda opiatların ya da porfirinlerin tayini yalancı pozitif
sonuçlar verebilir. Opiatların ya da porfirinlerin pozitif sonuçlarının daha spesifik metodlarla
teyit edilmesi gerekebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut doz aşımında beklenen en önemli belirtiler konfüzyon, baş dönmesi, bilinç bozukluğu ve
nöbetler gibi merkezi sinir sistemi semptomları ile bulantı ve mukoza erozyonları gibi
gastrointestinal reaksiyonlardır.
Doz aşımı halinde semptomatik tedavi uygulanmalıdır. Spesifik bir antidotu bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller, florokinolonlar
ATC kodu: J01MA01
Ofloksasin florokinolon sınıfından sentetik bir antibakteriyel ilaçtır.
Etki mekanizması:
Kinolonların birincil etki mekanizması, bakteriyel DNA girazın spesifik inhibisyonudur. Bu
16/23enzim DNA replikasyonu, transkripsiyonu, onarım ve rekombinasyonu için gereklidir. Bu
enzimin inhibisyonu bakteri DNA’sının genleşmesi ve destabilizasyonuna ve böylece hücre
ölümüne yol açar.
Ofloksasin dahil olmak üzere belirli bazı kinolonların, bakteri hücreleri üzerinde RNA’ya
bağımlı olmayan ikinci bir etkisinin olduğu ve bunun bakterisidal etkililiği arttırdığı
düşünülmektedir. Bu ikinci etkinin niteliği henüz netleştirilmemiştir.
Antibakteriyel spektrumu:
Aşağıda belirtilen bakterilerin duyarlı oldukları kabul edilebilir:
Staphylococcus aureus (metisiline duyarlı), Branhamella catarrhalis, Brucella spp, Neisseria
gonorrhoeae, Neisseria meningitidis, Escherichia coli, Clostridium perfringens, Haemophilus
ducreyi, Haemophilus parainfluenzae, Helicobacter pylori, Helicobacter jejuni Citrobacter,
Klebsiella oxytoca, Moraxella morganii, Mycoplasma hominis, Enterobacter, Proteus (indol
pozitif), Salmonella, Shigella, Yersinia enterocolitica, Aeromonas hydrophila, Plesiomonas,
Haemophilus influenzae, Proteus mirabilis, Proteus vulgaris, Serratia, koagülaz negatif
stafilokoklar, Chlamydia trachomatis, Legionella.
Aşağıdaki bakteriler kısmen duyarlıdır:
Streptococcus pneumoniae, Streptococcus spp., Pseudomonas aeruginosa, Acinetobacter,
anaeorobik Gram pozitif koklar, Bacteroides fragilis, Chlamydia psittaci, Gardenerella
vaginalis, Mycobacterium tuberculosis, Mycobacterium leprae
Aşağıdaki bakteriler dirençlidir:
Acinetobacter baumannii, Enterokoklar, Listeria monocytogenes, metisiline dirençli stafilokoklar,
Nocardia, Clostridium difficile.
5.2. Farmakokinetik özellikler
Genel Özellikler
Parenteral infüzyondan sonra ofloksasinin farmakokinetiği oral doz uygulamasından sonra
gözlenenle son derece benzerdir.
17/23Dağılım:
İnfüzyonun bitiminin ardından 5 dakika içinde maksimum plazma konsantrasyonu oluşur. Oral
uygulamadan sonra görünür dağılım hacmi 120 litredir. Plazma proteinlerine bağlanma yaklaşık
%25 oranındadır.
Biyotransformasyon:
Biyotransformasyon % 5’in altındadır.
Eliminasyon:
Atılım esas olarak böbrek yoluyla gerçekleşir. İdrarda bulunan iki ana metaboliti N-desmetil-
ofloksasin ve ofloksasin N-oksittir (uygulanan dozun %80-90’ı değişmemiş olarak idrarla atılır).
Safrada ofloksasin, glukuronat konjugatı olarak bulunur.
Doğrusallık/Doğrusal olmayan durum:
Serum eliminasyon yarılanma ömrü 6–7 saattir ve doğrusaldır.
Hastalardaki karakteristik özellikler
Böbrek yetmezliği olan hastalar:
Serum yarılanma ömrü uzar ve toplam klirens ve renal klirens, kreatinin klirensi ile ilişkili
olarak azalır.
Tablo 1: Normal erişkinlerde ve risk altındaki hastalarda farmakokinetik
Sağlıklı Böbrek bozukluğu Yaşlılar Sağlıklı (İ.V.)
Doz 200 200 200 200
Uygulama yolu İnfüzyon oral oral oral İ.V.
süresi (saat) 0.5
18/23Emilim
Biyoyararlanım 100 100
T 0.8 – 1.0 1.0 – 2.0 2.0 0.5
maks
C 2.6 2.0 – 3.5 3.60 5.0
maks
T 5.7 – 7.0 Kreatinin klirensi ile 13.3 5.0
1/2
ilişkili
Dağılım
Hacim 2.4
Proteine bağlanma
Tip albümin albümin
% 25 25
Metabolizma
Karaciğer 5
Böbrek
Diğer dokular (%)
Metabolitler
M1 %3.5 N-desmetilofloksasin 3.2
M2 N-ofloksasin oksit 1.1
M3
Biyolojik sıvılar Değişmemiş Değişmemiş
İdrar ürün ürün
Safra Glokuronik asitle konjuge türev
Diğer
Atılım
İdrar 85 – 90 80
Dışkı 5
5.3. Klinik öncesi güvenlilik verileri
Akut toksisite:
Ofloksasinin oral uygulamasından sonra LD değerleri yaklaşık olarak farede 5000 mg/kg ve
50
sıçanda 3590 mg/kg’dan fazlaydı ve maymunda 500 ile 1000 mg/kg arasındadır.
Ofloksasinin IV uygulamasından sonra LD değerleri yaklaşık olarak farede 210 mg/kg ve
50
sıçanda 270 mg/kg’dır.
19/23Subakut ve kronik toksisite:
Oral uygulanan ofloksasinin subakut toksisite testinde, maymunda hiçbir sistemik toksisite
belirtisi olmaksızın günlük 60 mg/kg’lık dozları tolere etmiştir. Günlük 180 mg/kg dozunda, 6
hayvanın 2’sinde diyare gelişmiş ve daha sonra ölmüşlerdir.
Köpeklere günlük 200 mg/kg ofloksasin uygulaması barsak kanalında değişiklikler ve karaciğer
ve böbrek harabiyeti ile sonuçlanmıştır. Köpeklerde eklem kıkırdağında yaşla ve dozla
bağımlı dejeneratif değişiklikler gözlenmiştir. Erişkin köpeklerin 14 gün süreyle günlük 40 ve
80 mg/kg ofloksasin ile tedavileri kıkırdakta herhangi bir değişikliğe neden olmamıştır. Günlük
50 ve 200 mg/kg dozları verilen 7 aylık köpeklerde dejeneratif eklem değişiklikleri gelişirken,
3-4 aylık köpeklerde günlük 20 mg/kg dozlarından sonra kıkırdak lezyonları görülmüştür; günlük
12.5 mg/kg dozları verilen genç köpeklerde herhangi bir değişiklik saptanmamıştır.
Ofloksasin IV günlük 200 mg/kg uygulamasından sonra sıçanlarda konvülsif nöbetler gelişmiş,
ancak 20 ve 63 mg/kg uygulamadan sonra ise gelişmemiştir. Genç hayvanların testislerinde
dozdan bağımsız morfolojik değişiklikler gelişmiştir. Ancak erişkin sıçanlarda testiküler
morfoloji bir anlamlılık taşımamaktaydı.
Köpekler günlük IV 4 mg/kg’ı klinik semptom olmaksızın tolere etmiştir. Günlük 10 ve 25
mg/kg’dan sonra enjeksiyon sonrası erken dönemde görülebilen mukozada kızarma ve histamin
salıverilmesini gösteren baş bölgesindeki deride şişkinlik olmuştur. Bu, köpeklerdeki tipik bir
fenomendir. Organlarda patolojik değişiklikler yoktu ve özellikle eklem ve testis
değişiklikleri bulunmuyordu.
Sıçanlara ofloksasinin oral olarak uygulandığı kronik toksisite çalışmalarında, günlük 270
mg/kg dozunda serum alkali fosfataz ve SGOT düzeyinde artışlar ve kıkırdakta morfolojik
değişiklikler olmuştur. 90 mg/kg gibi günlük düşük doz düzeylerinde osteokondroza benzer
değişiklikler görülmüştür. Günlük 10 ve 30 mg/kg dozları verilen sıçanlarda histolojik olarak
kanıtlanabilir bir organ harabiyeti görülmemiştir.
Maymunlar günlük 90 mg/kg oral ofloksasin dozunu 90 gün ve 40 mg/kg dozunu 1 yıl tolere
20/23etmişlerdir. Ancak izole vakalarda diyare ortaya çıkmıştır.
Spesifik çalışmalarda ofloksasin ototoksisite ya da nefrotoksisite göstermemiştir. Kataraktojenik
ya da ko-kataraktojenik etkilere ait belirtiler de bulunmamıştır.
Üremeyle ilgili toksisite
Ofloksasinin fertilite ya da perinatal ve postnatal gelişim üzerine etkisi yoktur ve teratojenik
değildir.
Mutajenisite
Genetik ve kromozomal mutasyonun uyarılması konusundaki birçok in vitro ve in vivo testin
sonucu negatiftir.
Teratojenisite
Ofloksasinin fertilite ya da perinatal ve postnatal gelişim üzerine etkisi yoktur ve teratojenik
değildir.
Karsinojenisite
Karsinojeniteye ait uzun dönem hayvan deneyleri yapılmamıştır.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum klorür
Derişik hidroklorik asit (pH ayarı için)
Enjeksiyonluk su
6.2. Geçimsizlikler
ROFLOXAN infüzyon çözeltisi, çökelme riski nedeniyle heparin ile aynı infüzyon çözeltisi
içinde uygulanmamalıdır.
ROFLOXAN infüzyon çözeltisi geçimliliği kesinlikle bilinmeyen infüzyon çözeltileri ile
21/23karıştırılmamalı ve kural olarak ayrı bir şekilde uygulanmalıdır. İzotonik sodyum klorür,
Ringer solüsyonu ve %5 dekstroz çözeltisi ile geçimlidir.
6.3. Raf ömrü
60 ay
Mikrobiyolojik önlem açısından infüzyon çözeltisinin derhal kullanılması gerekir.
6.4. Saklamaya yönelik özel tedbirler
25°C’nin altındaki oda sıcaklığında ışıktan koruyarak saklayınız. Orijinal ambalajında saklayınız.
İnfüzyon flakonu açıldıktan sonra derhal kullanılmalıdır.
6.5. Ambalajın niteliği ve içeriği
Kutuda gri renkli bromobütil kauçuk tıpa üzerinde, şeffaf Alu-PP flip-off kapak ile kapatılmış,
renksiz, 100 ml’lik tip II cam flakon, 1 adet.
Bir şişe içinde 100 ml infüzyon çözeltisi bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI(LARI)
2015/706
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 02.09.2015
Ruhsat yenileme tarihi: -
22/2310. KÜB’ÜN YENİLENME TARİHİ
23/23