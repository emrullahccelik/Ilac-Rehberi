1/10  KULLANMA TALİMATI  
 
BAKSİL  1 g I.M./I.V. e njeksiyonluk ç özelti h azırlamak i çin toz 
Damar içi enjeksiyon, kas içi enjeksiyon veya damar içi infüzyon olarak uygulanır.  
Steril  
 
• Etkin madde: Her bir flakon 1000 mg sulbaktam a eşdeğer 1094 mg sulbaktam sodyum 
içerir.  
 
• Yardımcı madde: Yardımcı madde  içermemektedir.  
 
 
 Bu Kullanma Talimatında:  
 
1. BAKSİL  nedir ve ne için  kullanılır?  
2. BAKSİL ’i kullanmadan önce dikkat edilmesi  gerekenler  
3. BAKSİL  nasıl  kullanılır?  
4. Olası yan etkiler  nelerdir?  
5. BAKSİL ’in saklanması  
 
Başlıkları yer almaktadır. 
 
1. BAKSİL  nedir ve ne için  kullanılır?  
BAKSİL  sulbaktam sodyum etkin maddesini içerir. Beyaz ya da beyazımsı toz iç eren 
flakonlarda sunulmaktadır. 
 
BAKSİL , damar içi enjeksiyon/infüzyon ve kas içi enjeksiyon için uygun seyreltici ile 
karıştırılabilen ve belirli beta -laktam antibiyotiklerle birlikte kullanılan toz halinde bir beta - 
laktamaz inhibitörüdür. BAKSİL , 1 g sulbaktam içerir. BAKSİL  ’in, yalnızca doktorunuz 
veya bir sağlık personeli tarafından hazırlanması ve uygulanması gerekir.  
 
Aşağıdaki  beta- laktam  antibiyotikler  ile birlikte,  orta ile ağır dereceli  bakteriyel 
enfeksiyonların tedavisinde  kullanılır: 
Ampisilin, mezlosilin, piperasilin, sefotaksim ya da penisilin G. 
 
Diğer antibiyotiklerin tek başına uygulanmasına oranla BAKSİL  ile birlikte kullanımı, 
tedavide daha yüksek güvence sağlamasından ötürü tercih edilmelidir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız. 2/10  2. BAKSİL  ’i kullanmadan önce dikkat edilmesi  gerekenler  
 
BAKSİL  ’i aşağıdaki durumlarda KULLANMAYINIZ  
Eğer;  
• Beta- laktam antibiyotiklere karşı aşırı hassasiyetiniz  varsa.  
• Sulbaktam, diğer beta- laktam antibiyotiklerle birlikte uygulanmalıdır. BAKSİL  ’in kendisi 
tek başına belirgin antibakteriyel etki göstermediğinden beta -laktam antibiyotik alınmaksızın 
uygulanmasının bir anlamı  yoktur. 
• Sulbaktamın kombine kullanıldığı birimlerden birine karşı tamamen duyarlı olan bir etken 
tarafından enfeksiyon meydana gelmişse sulbaktam kullanımı uygun değildir. 
• Geçmişinizde sefalosporin grubu antibiyotiklere karşı ani ve şiddetli alerjik reaksiyon 
göstermişseniz.  
• Lidokaine alerjiniz varsa (Kas içine uygulamada kullanmadan önce lidokain çözeltisi ile 
çözündürülebilir).  
 
BAKSİL  ’i aşağıdaki durumlarda DİKKATLİ KULLANINIZ  
Eğer;  
• Bronşiyel astım, kurdeşen (ürtiker), saman nezlesi  iseniz,  
• BAKSİL  ve beta- laktam antibiyotiğ in birlikte kullanımında, daha önce aşırı duyarlılık 
reaksiyonları  gösterdiyseniz, 
• Tedaviniz sırasında vücudunuzun herhangi bir yerinde enfeksiyon gelişirse,  
• İshaliniz varsa (Bakterilere karşı etkili olan ilaçların verilmesinden 2 a y sonra ortaya 
çıkabilir.),  
• Böbrek, karaciğer ve kan sayımı bozukluğunuz  varsa,  
• Elektrolit bozukluğunuz varsa (Özellikle böbrek fonksiyon bozuklukları, kalp yetmezliği, 
karaciğer sirozu, göğüs veya karın zarı akıntıları gibi çeşitli türlerde akıntı ve ödemler; şok tedavisi çer çevesinde kan dolaşımı seviyeleri ve beslenme durumlarında özellikle dikkat 
edilmelidir.),  
• Sara veya beyin zarı iltihabı (menenjit) hastalığınız varsa (kaslarda uyarı ve kasılmaların 
ortaya çıkma riski  artabilir),  
• 1 yaşı n altındaki çocuklarda BAKSİL  ’in etkileri henüz tam olarak gösterilmemiştir. Bu 
nedenle bu hastalarda yarar ve risk dengesi dikkatle değerlendirilerek  uygulanmalıdır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
BAKSİL  ’in yiyecek ve içecek ile kullanılması  
Yiyecekler ile etkileşmediğinden aç ve tok karnına uygulanabilir. 
 
Hamilelik  
İlacı kullanmadan önce doktorunuza veya eczacınıza danışınız . 
 
Hamilelik döneminde kullanımı ile ilgili kontrollü ve yeterli çalışma bulunmamaktadır. BAKSİL  ’i hamileyken kullanıp kullanamayacağınıza doktorunuz karar verecektir.  3/10  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
BAKSİL  düşük oranlarda anne sütüne geçtiğinden dolayı, emziren annelerde dikkatli 
kullanılmalıdır.  
 
Araç ve makine kullanımı  
BAKSİL  ’in genel olarak konsantrasyon ve reaksiyon becerisi üzerinde etkisi olduğunu 
gösteren bir bilgi mevcut değildir. İlaç uygulandıktan sonra yan etkilerin ortaya çıkması durumunda, araç ve makine kullanmayınız.  
 
BAKSİL’  in içeriğinde bulunan bazı yardımcı maddeler hakkında önemli bilgiler  
Bu tıbbi ürün, her dozunda 4.2 mmol (98 mg) sodyum içerir. Bu durum, kontrollü sodyum (tuz) diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı  
BAKSİL  ile diğ er ilaçlar arasında etkileşme olabileceğinden, doktorunuza danışmadan başka 
bir tıbbi tedavi kullanmayınız. 
 
Probenesid (gut hastalığının tedavisinde kullanılır) ile birlikte kullanıldığında doktorunuz BAKSİL  dozunu ayarlama kararı  verebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. BAKSİL  nasıl  kullanılır?  
 
Uygun kullanım ve doz / uygulama sıklığı iç in talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Tavsiye edilen doz yetişkinler için her 6, 8 ya da 12 saatte bir 0,5 g ile 2 g veya her 8 saatte 
bir 3 g sulbaktamdır. Sulbaktam için günlük azami doz, eş zamanlı kullanılan antibiyotiğin dozundan bağımsız olarak 9 g’dır. Eş zamanlı kullanılan antibiyotiğin tavsiye edilen dozuna 
ilişkin bilgileri ürüne ait kullanma talimatında ya da uzmanlara yönelik bilgilerde bulabilirsiniz.  
 
Uygulama yolu ve metodu:  
Bu ilaç sağlık personeli tarafından uygulanacaktır, kendi başınıza kullanmayınız. 
 
BAKSİL , uygun bir şekilde kombine edilmiş beta -laktam antibiyotiklerle birlikte kas içi 
enjeksiyon, damar içi enjeksiyon ya da damar içi infüzyon olarak uygulanır. 4/10  Değişik yaş grupları  
 
Çocuklarda kullanımı:  
Çocuklar, küçük çocuklar ve süt çocukları için genel olarak günde her kg vücut ağırlığı başına 
50 mg uygulanır. Bu doz ilgili antibiyotikle birlikte 6, 8 ya da 12 saatte bir olmak üzere tek dozlara bölünerek verilir.  
 
Çocuklar için günlük azami doz 1 kg vücut ağırlığı başına 80 mg sulbaktamdır. 
 
BAKSİL , 1 yaşın altındaki çocuklarda fayda ve risk dengesi özenle değerlendirilerek 
uygulanmalıdır. 
 
Yaşlılarda kullanım:  
Yaşlı  hastalarda doz ayarlanmasına gerek yoktur. Ancak yaşla beraber böbrek 
fonksiyonlarında bozulma olabileceği göz önünde bulundurulmalıdır. 
 
Özel kullanım durumları:  
 
Böbrek yetmezliği:  
Kreatinin klerensi 30 ml/dak olan hastalarda sulbaktamın vücuttan atılımı gecikmektedir. Bu nedenle böbrek fonksiyonları bozuk olan hastalarda uygun şekilde doz  ayarlanması 
yapılmalıdır.  
 
Sulbaktam, hemodiyaliz ile kandan emilir. BAKSİL , hem diyalizin ardından ve sonrasında bir 
sonraki diyaliz uygulamasına kadar 24 saatten (kreatinin klerensi 5- 14 m L/dak olan 
hastalarda) 48 saate (kreatinin klerensi < 5m L/dak olan hastalarda) kadar olan aralıklarla 
verilmelidir.  
 
Karaciğer yetmezliği:  
Özel bir kullanımı yoktur. 
 
Eğer BAKSİL  ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla BAKSİL  kullandıysanız:  
Bu ilaç uzman sağlık personeli tarafından uygulanacağından, size gerekenden fazla veya az ilaç uygulanması olası değildir. 
 
Doz aşımı durumunda, daha fazla yan etkiyle karşılaşabilirsiniz. Doktorunuz size bu yan etkilere yönelik uygun tedaviyi verecektir.  
 
BAKSİL  ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BAKSİL  ’i kullanmayı unutursanız:  
BAKSİL  uzman sağlık personeli tarafından uygulanacağından, böyle bir durumun 
oluşmaması için gereken önlemler alınacaktır. 5/10  Unutulan dozları dengelemek için çift doz almayınız. 
 
BAKSİL  ile tedavi sonlandırıldığındaki oluşabilecek etkiler:  
BAKSİL  bir uzman doktor denetiminde kullanılacağı için, tedavinizin ne zaman 
sonlandırılacağına doktorunuz karar verecektir.  
 
4. Olası yan etkiler  nelerdir?  
Tüm ilaçlar gibi BAKSİL  ’in içeriğ inde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın  : 10 hastanın en az birinde  görülebilir.  
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan        : 100 hastanın birinden az, fakat 1000 hastanın birinden fazla görülebilir. 
Seyrek  : 1.000 hastanın birinden az görülebilir.  
Çok seyrek  : 10.000 hastanın birinden az görülebilir. 
Bilinmeyen  : Eldeki verilerden hareketle tahmin edilemiyor.  
 
Aşağıdakilerden biri olursa, BAKSİL' i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
•  Aşırı duyarlılık reaksiyonu ve aşırı duyarlılı k reaksiyonuna bağlı şok 
 Bunların hepsi çok ciddi yan etkilerdir . 
 -Eğer bunlardan biri sizde mevcut ise, sizin BAKSİL 'e karşı ciddi alerjiniz var demektir.  
 Acil Tıbbi müdahaleye veya hastaneye yatırılmanıza gerek olabilir . 
 
Yaygın:  
• Kanda alerji hücresi sayısında artış  (eozinofili)  
• Baş dönmesi  
• İshal  (diyare)  
• Bazı karaciğer enzimleri (transaminaz) düzeylerinin  yükselmesi  
• Toplardamarların iltihabına bağlı kan pıhtısı oluşumu (tromboflebit)  
 
Yaygın olmayan:  
• Mantar  enfeksiyonları  
• Ağız içinde iltihap  (stomatit)  
• Kan pulcuğu sayısında azalma  (trombositopeni)  
• Akyuvar sayısında azalma  (lökopeni)  
• Aşırı duyarlılık  (hipersensitivite)  
• Kusma  
• Alerjik deri  reaksiyonları  
• Enjeksiyon yerinde  ağrı 
 
Bilinmiyor:  
• Uzun süreli antibiyotik kullanımına bağlı kanlı, sulu ishalle seyreden bağırsak iltihabı 
(psödomembranöz kolit)  
• Küçük kan partiküllerinin sayısında artış (trombositoz)  6/10  • Akyuvar sayısında artış  (lökositoz)  
• Kandaki parçalı hücre sayısı nda azalma (nötropeni)  
• Kansızlık  (anemi)  
• Kanama zamanı  artışı*  
• Kaşıntı, leke şeklinde döküntü, pul pul deri iltihabı, damar bozukluğundan ileri gelen ve 
deride morumsu lekelerle kendini gösteren hastalık (purpura)*  
• Ani aşırı duyarlılık tepkisi (anafilaktik  şok) 
• Baş ağrısı  
• Nöbetler  
• Mide bağırsak rahatsızlıkları 
• Mide  bulantısı  
• İştah  kaybı  
• Şişkinlik  
• Kan bilirubin artışı 
• Ciltte ve göz çevresinde kan oturması, şişlik ve kızarıklı kla seyreden iltihap (Stevens - 
Johnson sendromu)  
• Deride içi sıvı dolu kabarcıklarla seyreden ciddi bir hastalık (toksik epidermal  nekroliz)  
• Kas spazmları  
• Kan kreatinin artışı 
• İştahsızlık, aşırı susama, kusma ile seyreden böbrek iltihabı (interstisyel  nefrit) 
 
*Bu etkiler özellikle ağır böbrek yetmezliği olan hastalarda yüksek doz mezlosilin veya 
piperasilin ile tedavide gözlenmiştir. Buna ek olarak mevcut bir hastalık veya eşlik eden tedaviler nedeniyle kan pıhtılaşması bozukluğu gözlenebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. BAKSİL ’ in saklanması  
 
BAKSİL  ’i çocukların göremeyeceği, erişemeyeceği yerlerde ve ambalajında saklayınız. 
 
Sulandırılmadan önce flakonu, 25°C’nin altındaki oda sıcaklığında ve orijinal ambalajında saklayınız. Işıktan koruyunuz. 
 
Kullanıma hazır çözelti kimyasal ve fiziksel olarak 25°C ya da 4°C sıcaklıkta 24 saat süreyle stabildir.  
 
İnfüzyon veya enjeksiyon tamamlandığında, BAKSİL  doktorunuz veya hemşireniz tarafından 
gerektiği şekilde imha edilecektir.  
 
Son kullanma tarihiyle uyumlu olarak kullanınız. 7/10   
Ambalajdaki son kullanma tarihinden sonra BAKSİL  ’i kullanmayınız. 
 
Eğer üründe ve/veya ambalajında bozukluklar fark ederseniz BAKSİL  ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi             :  KOÇAK FARMA İlaç ve Kimya Sanayi  A.Ş.  
                                   Mahmutbey Mah. 2477. Sok. No: 23  
Bağcı lar / İstanbul   
 
Üretim Yeri               :  KOÇAK FARMA İlaç ve Kimya Sanayi A.Ş.  
      Çerkezköy Organize Sanayi Bölgesi,  
Karaağaç Mah. 11. Sok. No:5  Kapaklı / Tekirdağ  
 
 
Bu kullanma talimatı …/…/… tarihinde onaylanmıştır.  8/10  AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR.  
 
Kullanıma hazırlama ve imha talimatları: 
 
Uygulamanın Türü  
 
BAKSİL , uygun bir şekilde kombine edilmiş beta -laktam antibiyotik ile birlikte kas içi 
enjeksiyon, damar iç i enjeksiyon ya da damar içi infüzyon olarak aşağıdaki gibi uygulanır. 
 
Kas içi enjeksiyon:  
BAKSİL , enjeksiyon içeriği 4 ml enjeksiyonluk su ya da izotonik tuz çözeltisi ile 
çözündürülür. Enjeksiyon sırasında acı olmaması için çözelti %0,5’lik lidokain hidroklorür 
çözeltisi ile de hazırlanabilir. BAKSİL  ’in, beta -laktam antibiyotikten hemen önce ayrı bir 
enjeksiyon olarak uygulanması tavsiye edilir. 
 
Damar içi enjeksiyon:  
Damar içi enjeksiyon için BAKSİL  enjeksiyon şişesinin içeriği en az 4 ml enjeksiyonluk su 
ya da izotonik tuz çözeltisi ile çözündürülür ve tamamen çözünmesinin ardından ilaç 
doğrudan antibiyotikten önce enjekte edilir. Gerekli doz 3 ile 5 dakika içerisinde damar içinden verilir.  
 
Damar içi infüzyon:  
BAKSİL  enjeksiyon şişesinin içeriği, damar içi enjeksiyon uygulamasında olduğu gibi 
çözdürülür ve ardından 40 ile 100 ml kadar aşağıda belirtilen infüzyon çözeltilerinden biri eklenir. Bu infüzyon çözeltisinde belirtilen antibiyotiklerden biri bulunabilir: Enjeksiyonluk su, izotonik tuz çözeltisi, %5 glukoz çözeltisi. 
 
İntravenöz kısa infüzyon:  
1000 mg’lık sulbaktama eşdeğer enjeksiyonluk toz içeren flakon içeriği intravenöz enjeksiyonda olduğu gibi enjeksiyonluk su ile çözülür ve akabinde adı geç en antibiyotiklerin 
birini ihtiva eden ve aşağıda belirtilen infüzyon çözeltilerinin biri ile 40 ml’den 100 ml’ye 
kadar seyreltilebilir: İzotonik sodyum klorür, %5 glukoz çözeltisi, ringer laktat çözeltisi. Hazırlanmış çözelti 15 ila 30 dakika içinde antibiyotik ile intravenöz olarak uygulanır. 
 
Penisilin G’nin damar içi infüzyonu:  
Öngörülen tekli penisilin G dozu, BAKSİL  ile birlikte 40 ile 100 ml enjeksiyonluk suda ya da 
%5’lik glukoz çözeltisinde çözdürülür ve hemen verilmelidir.  
Uygun doz damar içi kısa infüzyon olarak antibiyotikle birlikte 10 ile 30 dakika içerisinde verilmelidir.  
 
Uygulama süresi:  
Uygulama süresi hastalığın seyrine bağlıdır ve antibiyotik verilebildiği müddetçe devam edilmelidir.  9/10  İlaç Etkileşimleri 
Beta- laktam antibiyotikle kombinasyon halinde sulbaktam ile şimdiye kadar yapılan 
araştırmalarda, tek başına beta- laktam antibiyotik kullanıldığında gözlemlenmeyen yan 
etkilerin tedaviye sulbaktam eklenmesiyle ortaya çıktığını gösteren belirtiler görülmemiştir. 
Sulbaktamın ampisilin, mezlosilin, piperasilin, sefotaksim ya da penisilin G ile kombine edilmesiyle birlikte rapor edilen bütün etkileşimler antibiyotikal bileşenlerin olası karşılıklı etkileşimleridir.  
Uyumlu olmadığından ayrıca uygulanması gerekenler: Aminoglikozidler, metronidazol, oksitetrasiklin, rolitetrasiklin ve doksisiklin gibi enjektabl tetrasiklin türevleri, ayrıca thiopental -Na, prednisolon, prokain %2, süksametonyumklorür ve noradrenalin. Geçimsizliği 
gösteren görsel belirtiler çökelme, bulanıklaşma, renk değiştirmedir.  
Probenesid: Aynı zamanda probenesid alınması halinde sulbaktamın atılımında gecikme meydana gelir.  
 
Uyarılar  
Çözeltinin elektrolit miktarı: 
Bir adet BAKSİL  enjeksiyon şişesinde 4,2 mmol sodyum bulunmaktadır. 
Sulbaktam bir sodyum çözeltisi olarak bulunduğundan elektrolit bozukluğu bulunan 
hastalarda esas itibariyle sodyum miktarına dikkat edilmesi gerekmektedir. Bu husus her bir dozda dikkate alınması gerektiği gibi bütün bir tedavi çerçevesinde ve özel doz kontrollerinde de göz önünde bulundurulmalıdır. Bu hususa özellikle de şu durumlarda dikkat edilmelidir: Renal atılım bozuklukları, çeşitli türlerde akıntılar ve ödemler (örneğin kalp yetmezliğinde, karaciğer sirozunda, residif plöra ya da peritoneal akıntılarda), bir şok terapisi çerçevesindeki 
kan dolaşımı takviyeleri ya da yetişkinlerde, çocuklarda ve neonatal periyotta suni beslenme 
sırasında.  
 
Yan etkilerin ortayla çıkmasından sonraki karşı tedbirler  
Psödomembranöz kolitin ortaya çıkması  durumunda hekim, endikasyonları göz önünde 
bulundurarak BAKSİL  tedavisine son verilmesinin gerekip gerekmediğini değerlendirmeli ve 
hemen uygun bir terapi başlatmalıdır (örneğin; etkisi klinik olarak kanıtlanmış özel bir antibiyotik/kemoterapötik). Bağırsak hareketlerini inhibe eden tıbbi maddeler  
kullanılmamalıdır.  
Merkezi sinir sisteminde örneğin kramp gibi yan etkilerin ortaya çıkması halinde diazepam kullanılarak hareketsizlik sağlanması tavsiye edilir.  
Ağır seyreden kan dolaşımı  reaksiyonları (anafilaktik şok) gibi ağır akut aşırı hassasiyet 
reaksiyonları ortaya çıkarsa hemen bir hekimden de yardım alınmalıdır. 
 
Kullanım ve saklanması  
Kas içi ya da damar içi enjeksiyon amacıyla kullanılacak ya da antibiyotik infüzyon çözeltisi ile seyreltilecek olan konsantre ve kullanıma hazır BAKSİL  çözeltisi hazırlandıktan sonra 24 
saat içerisinde kullanılmış olmalıdır.  
Enjeksiyonluk su, izotonik tuz çözeltisi ve %5’lik glukoz çözeltisi içerisindeki sulbaktam, 
ilgili antibiyotikle tabloda belirtilen süre boyunca uyumlu ve stabildir. 
 
Kuru maddenin çözündürülmesinden sonra dikkat edilmesi gereken hususlar  
Kullanıma hazır çözelti kimyasal ve fiziksel olarak 25°C ya da 4°C sıcaklıkta 24 saat süreyle stabildir.  10/10  Mikrobiyolojik açıdan kullanıma hazır karışım hemen kullanılmalıdır. 
Kullanıma hazır karışım hemen kullanılmazsa karışımın muhafaza süresi ve koşullarından uygulayıcı sorumludur. Kullanıma hazır karışım kontrollü ve valide edilmiş aseptik koşullarda hazırlanmazsa bu karışım 2 -8°C sıcaklıkta 24 saatten daha uzun süre muhafaza edilmemelidir. 
 
Antibiyotik  İnhibitör  Çözücü Hacmi  
Asgari Geçimlilik 
Süresi  
(20-25°C sıcaklıkta)  
Ampisilin  
0,5 g - 8 g Sulbaktam  
0,25 g - 4 g 100 ml  8 saat  
Mezlosilin  
2 g ya da 4 g Sulbaktam 1 g 100 ml  24 saat  
Piperasilin  
2 g ya da 4 g  Sulbaktam 1 g 100 ml  24 saat  
Sefotaksim  2 g Sulbaktam 1 g 100 ml  24 saat  
 
 
İmha etme:  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir. 