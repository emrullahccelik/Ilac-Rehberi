KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENTAMİR 100 mg efervesan granül içeren saşe
2. KALİTATİF VE KANTİTATİF BİLEŞİM
Etkin madde:
Her saşe 307.69 mg demir III polimaltoz kompleksi (100 mg Fe+3’e eşdeğer) içerir.
Yardımcı maddeler:
Sodyum bikarbonat…………...….120 mg
Sodyum karbonat susuz……….......50 mg
Pudra şekeri (Sukroz)…..............1290 mg
Yardımcı maddeler için 6.1’e bakınız.
3. FARMASÖTİK FORM
Oral çözelti hazırlamak için granül içeren saşe.
Granüller kahverengi renktedir.
4. KLİNİK ÖZELLİKLER
4.1. Terapötik endikasyonlar
Özellikle demir eksikliği anemisi başta olmak üzere tüm latent ve manifest demir
eksikliklerinin profilaksisinde ve tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
12 yaşından büyük çocuk ve erişkinlerde;
Latent demir eksikliğinde günde 1 saşe (100 mg),
Ciddi demir eksikliğinde günde 2-3 defa 1 saşe (200 – 300 mg) kullanılması önerilir.
Tedavi süresi demir metabolizmasının durumuna (azalmış alım, artan ihtiyaç, patolojik
kayıp) ve eritrosit sayısının normalleşmesine bağlıdır. Belirgin (manifest) demir
1 / 11eksikliğinde normal kan değerlerine ulaşmak ortalama 3-5 aylık tedavi ile olur. Gizli
(latent) demir eksikliğinde tedavi süresi 1-2 aydır.
Demir depolarını doldurmak için, kan parametrelerinin (Hb, Hct, eritrosit) normale
dönüşünden yaklaşık bir ay sonrasına kadar tedavi sürdürülmelidir.
Uygulama şekli:
Saşe içeriği 100 ml suda çözünür ve homojen bir karışım olana dek karıştırılır. Hazırlanan
çözelti derhal içilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Ciddi karaciğer ve böbrek hastalıklarında
kullanılmamalıdır.
Pediyatrik popülasyon: Pediyatrik popülasyonda kullanılmamaktadır.
Geriyatrik popülasyon: Yaşlılardaki uygulama aynen erişkinlerdeki gibidir.
4.3. Kontrendikasyonlar
 İçerdiği aktif maddeye veya bölüm 6.1’deki yardımcı maddelerden herhangi birine karşı
aşırı duyarlılığı olduğu bilinenler
 Demir eksikliği olmayan tüm anemiler (Örn: hemolitik anemi)
 Demir yüklenmesi (hemokromatozis, kronik hemolizis)
 Demire karşı aşırı duyarlılık, demir kullanım bozukluğu (kurşun anemisi, sideroakrestik
anemi)
 Talasemi
 Ciddi karaciğer ve böbrek hastalıkları
 Düzenli olarak devamlı kan transfüzyonları
 HIV infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği tedavisi yapılmamalıdır.
 İçeriğinde bulunan şeker nedeniyle, nadir kalıtımsal früktoz intoleransı, glikoz-galaktoz
malabsorbsiyon veya sükroz-izomaltoz yetmezliği problemi olan hastaların bu ilacı
kullanmamaları gerekir.
2 / 114.4. Özel kullanım uyarıları ve önlemleri
 Demir eksikliği veya demir eksikliği anemisinin temelinde yer alabilecek
hastalıklar tespit edilmeli ve bu hastalıklar uygun şekilde tedavi edilmelidir.
 Anemi, her zaman bir doktor gözetiminde tedavi edilmelidir.
 Süt ile beraber alınmamalıdır.
 6 yaş altı çocuklarda demir içeren ürünlerin yanlışlıkla 60 mg/kg dozunda (3/5
kaşık/kg) alınması/yutulması fatal (ölümcül) zehirlenmelere yol açar. Bu nedenle bu
ilaçları çocukların erişemeyeceği yerlerde saklayınız.
 Tekrarlayan kan transfüzyonu yapılan hastalar, eritrositle birlikte demir
verildiğinden, aşırı demir yüklenmesine karşı uyarılmalıdır.
 Stres ülserleri, karaciğer yetmezliği, alkolizm, hepatit, iltihaplı pankreas
hastalıkları, peptik ülser (mide ülseri), aktif infeksiyöz durumlar, pankreatit; enterit, kolit,
divertikülit ve ülseratif kolit gibi intestinal sistemin enflamatuvar durumlarında dikaatli
kullanılmalıdır.
 Enfeksiyon veya malignensiye bağlı anemide, alınan demir retiküloendotelyal
sistemde depolanır ve primer hastalığın tedavisini takiben mobilize olarak kullanılır.
 Tedavi başarılı olmazsa (3 hafta sonra hemoglobin düzeyindeki artış aşağı yukarı 2-
3 gr/dl olmazsa), tedavi tekrar gözden geçirilmelidir.
 Oral demir preparatlarının kullanımı sırasında dışkının rengi koyulaşabilir, bu
durum normal olup herhangi bir önlem gerektirmez. Dışkıda gizli kan aranması sırasında
yanılgıya neden olmaz. Bu nedenle bu inceleme sırasında tedavinin kesilmesine gerek
yoktur.
 Dişlerde renk değişikliği görülebilir.
Aşırı dozda alınması halinde hastalar doktor ya da Ulusal Zehir Danışma Merkezi
(UZEM)’ni aramaları konusunda uyarılmalıdır. (Tel: 0 800 314 7900 )
Bu tıbbi ürün her dozunda 1.9 mmol (44 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
FENTAMİR her dozunda 1290 mg pudra şekeri olarak sukroz içerir. Nadir kalıtımsal
3 / 11früktoz intoleransı, glikoz-galaktoz malabsorpsiyon veya sükraz-izomaltaz yetmezliği
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
FENTAMİR ile birlikte parenteral yoldan demirin uygulanması, FENTAMİR’ in emilimini
azaltabileceği gerekçesiyle önerilmemektedir.
Salisilatlar, fenilbutazon ve oksifenbutazonla birlikte kullanılması barsak mukozasında
irritasyona neden olabilir.
Demir bileşiği içeren ilaçlar, kalsiyum, kinolon ve levodopa tuzlarının absorbsiyonunu
azaltabilir. Kalsiyum içeren preparatlarla etkileşme olabileceğinden ikisi arasında en az 2
saat zaman geçmelidir.
Antiasitler, demir bileşiği içeren ilaçların oral absorbsiyonunu azaltabilir.
Bu ilaçlardan herhangi birisi, FENTAMİR uygulandıktan en az 2 saat sonra
kullanılmalıdır.
Levotiroksin içeren ilaçların FENTAMİR ile birlikte alındığında emilimi bozulduğundan,
iki ilacın en az 2 saat ara verilerek alınması gerekmektedir.
Tetrasiklin, kolestiramin, antiasitler, penisilamin ve oral altın bileşikleri ile alınması
gerekiyorsa, birkaç saat arayla verilmelidir.
Kloramfenikol, demir tedavisinde yanıtı geciktirebilir.
C vitamininin demir emilimini arttırdığı bilinmektedir.
Demir (III) Hidroksit Polimaltoz Kompleksindeki demir (III) kompleks yapmış
olduğundan yiyeceklerle ve ilaçlarla iyonik etkileşime girmesi beklenmez. Demir (II)
tuzları magnezyum trisilikat ve karbonat gibi antiasitlerle birlikte alındığında tedavi
cevapsız kalabilir. Süt ve yumurta demir emilimini azaltır. Çay, kahve ve sütle birlikte
kullanılmamalıdır.
Barsak tümörü olanlarda dikkatle kullanılmalıdır.
E vitamini demir yetersizliği anemisi olan hastalarda hematolojik cevabın gecikmesine
neden olabilir, yüksek dozlarda demir vücudun E vitamini gereksinimini arttırabilir, her iki
ilacı birlikte kullanan hastaların gözlenmesi gerekir.
Demir tedavisi sırasında benzidin testi pozitif sonuç verebilir.
4 / 11Diyagnostik test sonuçları ile etkileşimler
Ortotolidin test sonuçları ile yanıltıcı pozitif sonuçlar verir. Demir suplemanları ayrıca, Tc-
99m ile işaretli ajanların kemikte tutuluşunun azalmasına yol açar. Dışkının rengini
boyadığından dışkıda kan aranmasını zorlaştırır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik kullanımı bulunmamaktadır.
4.6. Gebelik ve laktasyon
Genel tavsiye:
Gebelik kategorisi: A
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/ doğum kontrolünde olumsuz bir etkisi
yoktur.
Gebelik dönemi
Yapılan çalışmalar sonunda hamilelerde, demir gereksiniminin arttığı anlaşılmıştır.
Hamileler doktor kontrolü altında kullanabilir.
Bu ilaç sadece gebeliğin ilk 13. Haftasından sonra kullanılmalıdır.
Laktasyon dönemi
Demir anne sütüne geçmektedir. Bu geçiş, annenin mevcut demir seviyesine ve gıda ile
alınan demir miktarına göre değişmez. Bu sebeple, emziren anneye demir preparatı
verilmesi, bebekte bir demir intoksikasyonuna veya bebekte var olan demir eksikliğinin
5 / 11ortadan kaldırılmasına sebep olmaz. FENTAMİR hekime danışıldıktan sonra laktasyon
döneminde kullanılabilir.
Üreme yeteneği/Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya etkisi bildirilmemiştir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanmıştır: Çok yaygın (≥1/10), yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor). Her bir sıklık grubu içinde,
istenmeyen etkiler azalan şiddete göre sınıflandırılmıştır.
Bağışıklık sistemi hastalıkları
Çok seyrek: Alerjik reaksiyonlar, astım
Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Yaygın olmayan: Tokluk hissi, epigastrik ağırlık hissi, bulantı, kabızlık, ishal, abdominal
ağrı, kusma, dişlerde renk değişikliği.
Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı.
Çok seyrek: Lokalize cilt reaksiyonları
6 / 11Böbrek ve idrar yolu hastalıkları
Seyrek: İdrar renginde değişiklik
Not: Demirden dolayı sıklıkla dışkıda renk değişikliği görülebilir.
Şüpheli advers reaksivonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM) 'ne bildirmeleri gerekmektedir.
(www.titck.gov.tr; e-posta; tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Yetişkinlerde akut demir zehirlenmesi sık değildir. Küçük çocuklarda daha sık rastlanır.
Kilogram başına 20 mg'dan fazla doz aşımı, potansiyel bir risk teşkil eder. Küçük
çocuklarda toplam 0.5 g demir alınması, hayatı tehdit eden durumların ortaya çıkmasına, 1-
2 g'dan sonra ise ölümle sonuçlanan durumlara sebep olabilir.
Zehirlenmede dört karakteristik faz görülmesi olasıdır. Alımından sonra ilk 6 saatte
bulantı, kusma, ishal görülür. Yüksek dozlarda (20 mg/kg'ı aşan dozlarda) hipotansiyon,
şok, asidoz, konvulziyon görülebilir. İkinci fazda hafif olgularda bir iyileşme takip eder.
Üçüncü fazda (12-18 saat sonra) karaciğer harabiyeti, tübüler nekroz, kardiyovasküler şok,
koagülapati olası belirtilerdir. Dördüncü fazda (2-6 hafta içinde) özofagus mide ve
duodenum stenozu oluşur.
Tedavisi:
Yüksek doz alınmışsa mide yıkanır veya - eğer yıkama yapılamıyorsa- hasta kusturulur.
Daha ileri önlem olarak barsaklar yıkanabilir. Serum demir konsantrasyonu 3,5-5 mg/L.
(63-85 mmol) ve demir zehirlenmesinin kuvvetli klinik belirtileri varlığında, kelat bileşiği
7 / 11(Desferroksamin) ile böbrekten atılması stimüle edilir. Desferroksamin 15 mg/kg/saat
olacak şekilde damardan verilir; maksimum 80 mg/kg/24 saattir. Sodyum-EDTA gibi kelat
ajanları da kullanılabilir. Şok durumunda i.v. perfüzyonla desteklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Trivalan Demir Preparatı, Antianemik ilaç.
ATC kodu: B03AB05
Demir vücutta bütün hücrelerde bulunur ve hayati işlevlere sahiptir. İyonik demir enerji
transferinde rol oynayan enzimlerin (sitokrom oksidaz, ksantin oksidaz, süksinik
dehidrojenaz gibi) yapısında mevcuttur. Demir eksikliği durumunda bu hayati işlevlerin
eksiklikleri ortaya çıkmaktadır. Demir III hidroksit polimaltoz kompleksi uygulaması ile
demir III iyonu vasıtası ile demir eksikliğinin neden olduğu anemilerde kan yapımındaki
azalma ve bunun sonucunda oluşan etkiler ortadan kalkmaktadır.
FENTAMİR demir eksikliğinin tedavi ve profilaksisi için geliştirilmiştir.
5.2. Farmakokinetik özellikler
Genel özellikler
Emilim: ‘‘Twin-isotope’’ tekniği kullanılarak yapılan klinik çalışmalar demir absorbsiyon
oranının yani hemoglobinin içine giren demir oranının demir eksikliği derecesi arttıkça
yükseldiğini göstermiştir. Diğer bir deyişle demir eksikliğinin ciddiyeti ile absorbe edilen
demir oranı arasında pozitif bir bağlantı vardır. Eğer vücudun demire gereksinimi yoksa ne
dozda demir verilirse verilsin absorbsiyon mümkün olmaz. Demir eksikliği ne kadar fazla
ise, emilim o derecede artar. Demir emilimi ağırlıklı olarak duodenum ve jejunumda
gerçekleşir.
Plazmada demir dinamik bir denge halinde tutulur. Barsaktan gelen demirle yeni
transferrin-demir kompleksi oluşurken plazmada transferrinle birleşmiş şekilde taşınan
demirin büyük kısmı (yaklaşık %80’i) kemik iliğindeki prekürsör hücrelere ve hepatik
retiküloendoteliyal hücrelere transfer edilir. Demir-transferrin kompleksi hücreye reseptör
aracılı endositozla girer, nonlizozomal asidik bir vezikül içine alınır ve demir kompleksten
8 / 11koparılır, geriye kalan apotransferrin-reseptör kompleksi membrana geri döner ve burada
kullanılır. Demir eritroid hücrelerde ya mitokondrilere transfer edilerek protoporfirine
katılır ve heme dönüştürülür, ya da 6 / 7 ferritinle birleşerek depo edilir. Demir
eksikliğinde reseptör sayısı artar. Demirin plazmadaki yarı ömrü 1.5 saattir.
FENTAMİR ağız yoluyla alınmasından sonra hızla emilir. Emilen demir miktarı tedavi
edilen kişinin demir eksikliğine göre değişir.
Dağılım: Emilen demir hemoglobin ve miyoglobin sentezinde kullanılır ya da demir
depolarına nakledilir. Bu şekilde demir yetersizliği belirtileri ortadan kalkar.
Biyotransformasyon: İlgili herhangi bir bilgi bildirilmemiştir.
Eliminasyon: Vücuttaki demirin eliminasyonu gastrointestinal kanaldan ve deriden
dökülen epitel hücreleri yoluyla olur. Mide-barsak kanalından emilmeyen demir feçes yolu
ile atılır. Safra ve idrar yoluyla günde sadece 1 mg demir elimine edilir. Ayrıca kadınlar
menstrüasyon yoluyla da demir kaybederler.
Doğrusallık/Doğrusal Olmayan Durum: Farmakokinetiği doğrusaldır. Plazma düzeyleri
verilen dozlara bağlı olarak artış gösterir.
5.3. Klinik öncesi güvenlilik verileri
Demir komplekslerinin, non-anemik hamile hayvanlarda 125 mg demir/ kg vücut ağırlığı’
nın üzerindeki tek-yüksek dozlarda teratojenik ve embriyosidal olduğu rapor edilmiştir.
Klinik kullanımda önerilen en yüksek doz 20 mg/ kg vücut ağırlığı’ dır.
Klinik olmayan veriler; geleneksel güvenlilik farmakolojisi, tekrarlanan doz toksisitesi,
genotoksisite, karsinojenik potansiyel ve üreme toksisitesi çalışmalarına dayanarak
insanlara yönelik özel bir tehlikeye işaret etmemektedir.
Beyaz fare ve sıçanlarla yapılan hayvan çalışmalarında, vücut ağırlığını oluşturan her
kilogram başına 2000 mg'a kadar demirin oral olarak uygulandığı dozda, Demir III
Hidroksit Polimaltoz kompleksi için LD 50 değeri belirlenememiştir.
9 / 116. FARMASÖTİK ÖZELLİKLER
6.1. Yardımcı maddelerin listesi
Sodyum bikarbonat
Sodyum karbonat susuz
Mannitol E 421
Pudra şekeri (sukroz)
Sitrik asit, susuz F3500
Tartarik asit
Povidon K-30 (PVP-30)
Vişne Aroması
Sükraloz
6.2. Geçimsizlikler
FENTAMİR’ in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay.
6.4. Saklamaya yönelik özel uyarılar
25ºC’nin altındaki oda sıcaklığında saklayınız. Hazırlanan çözeltiyi derhal içiniz,
saklamayınız.
6.5. Ambalajın niteliği ve içeriği
307.69 mg demir III polimaltoz kompleksi içeren 20 adet tek dozluk saşeler (PET/Al/PE
folyo).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
10 / 11ve ‘Ambalaj ve Ambalaj Atıklarının Kontrolü Yönetmelikleri’ ne uygun olarak imha
edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. sok. 7/3
06520 Balgat-ANKARA
Tel: 0 312 287 74 10
Faks: 0 312 287 61 15
8. RUHSAT NUMARASI(LARI)
2018/171
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.03.2018
Ruhsat yenileme tarihi:
10. KÜB’ÜN YENİLENME TARİHİ
11 / 11