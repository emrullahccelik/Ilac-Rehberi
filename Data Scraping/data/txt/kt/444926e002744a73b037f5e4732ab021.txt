1  Bu ilacı kullanmaya başlamadan  önce bu KULLANMA  TALİMATINI  dikkatlice  
okuyunuz,  çünkü sizin için önemli bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya  hastaneye gittiğinizde  doktorunuza bu ilacı  
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız. KULLANMA TALİMATI  
 
ALZANCER EASYTAB  5 mg ağızda dağılan tablet  
Ağızdan alınır.  
 
• Etkin madde: 4,56 mg donepezil baza eşdeğer 5 mg donepezil hidroklorür içerir.  
• Yardımcı maddeler: Pharmaburst C1 (mannitol, sorbitol  (E420), krospovidon, silikon 
dioksit karışımı) , prosolv SMCC HD 90, kollidon CL, sodyum metabisülfit (E223), kolloidal 
silikondioksit (aerosil 200), aspartam (E951), kollidon CL -F, sodyum stearil fumarat, 
magnezyum stearat  
 
 
Bu Kullanma Talimatında:  
1. ALZANCER EASYTAB nedir ve ne için kullanılır?  
2. ALZANCER EASYTAB’ ı kullanmadan önce dikkat edilmesi gerekenler  
3. ALZANCER EASYTAB nasıl kullanılır?  
4. Olası yan etkiler nelerdir? 
5. ALZANCER EASYTAB’ ın saklanması  
 Başlıkları yer almaktadır.  1. ALZANCER EASYTAB  nedir ve ne için kullanılır?  
 ALZANCER EASYTAB , beyaz renkli, yuvarlak, bir yüzünde ALZ yazılı, diğer yüzünde 5 
yazılı tabletlerdir . Her bir tablet 5 mg donepezil hidroklorür içerir ve 28 ağızda dağılan 
tabletlik ambalajlarda sunulmuştur.  
 ALZANCER EASYTAB , hafif ve orta şiddetli Alzheimer tipi bunama belirtilerinin 
tedavisinde kullanılır ve etkin maddesi donepezil hidroklorür, asetilkolinesteraz inhibitörleri olarak anılan bir ilaç sınıfına aittir.  
 ALZANCER EASYTAB , yalnızca erişkin hastalarda kullanılır.  
 2. ALZANCER EASYTAB ’ı kullanmadan önce dikkat edilme si gerekenler  
 ALZANCER EASYTAB ’ı aşağıdaki durumlarda KULLANMAYINIZ  
• Donepezil hidroklorür veya piperidin türevlerine veya bu ilacın içeriğindeki yardımcı 
maddelerden herhangi birine alerjiniz varsa  
• Hamileyseniz veya emziriyorsanız  
 2  ALZANCER EASYTAB ’ı aşağıdaki durumlarda DİKKATLİ KULLANINIZ  
• Mide veya on iki parmak bağırsağı ülseri geçirdiyseniz  
• Nöbet (sara vb.) veya havale geçirdiyseniz  
• Kalp hastalığınız varsa, kalp ritminiz düzensiz veya yavaşsa  
• Astım veya başka bir uzun süreli akciğer hastalığınız varsa  
• Karaciğerle ilgili probleminiz veya sarılığınız varsa  
• İdrara çıkmakta zorlanıyorsanız veya orta dereceli böbrek hastalığınız varsa  
• Kaslarda sertlik, terleme, serum kreatin fosfokinaz (bir çeşit enzim) seviyelerinde 
yükselme veya bilinç düzeyinde azalma ile birlikte seyreden ateş durumunuz varsa ( nöroleptik  
malign sendrom adında bir hastalık)  
 
Bu uyar ılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 ALZANCER EASYTAB ’ın yiyecek ve içecek ile kullanılması  
ALZANCER EASYTAB  yemekten önce veya sonra alınabilir. Yiyecekler ALZANCER 
EASYTAB ’ın etkisini değiştirmez.  
ALZANCER EASYTAB  alkol ile birlikte alınmamalıdır. Çünkü alkol ALZANCER 
EASYTAB ’ın etkisini değiştirilebilir.  
 Hamilelik  
İlacı kullanmadan önce doktorunuza veya eczacınıza danışınız.  
Hamile kadınlarda yapılmış yeterli çalışma mevcut değildir. Bu ilacı kullanmanız gerekip 
gerekmediğine doktorunuz karar verecektir. Bu ilaç mutlaka gerekli olmadıkça gebelik döneminde, gebe olma ihtimali durumunda veya gebelik planlanıyorsa kullanılmamalıdır. 
Çocuk doğurma potansiyeli olan kadınlar etkin doğum kontrol yöntemi kullandığından emin 
olmalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Etkin maddenin anne sütüne geçip geçmediği bilinmemektedir. Emziriyorsanız ALZANCER 
EASYTAB  kullanmamalısınız.  
 Araç ve makine kullanımı  
Donepezilin  araç ve makine kullanma üzerinde küçük veya orta derecede etkisi vardır. 
Alzheimer hastalığı araç ve makine kullanma yeteneğinizi bozabilir. Bu nedenle bu gibi faaliyetleri, ancak doktorunuz izin verirse yapın. İlacınız ayrıca, halsizlik, baş dönmesi ve kas kramplarına yol açabilir. Bu tür etkiler yaşıyorsanız, taşıt veya makine kullanmaktan kaçınmalısınız.  
 ALZANCER EASYTAB ’ın içeriğinde bulunan bazı yardımcı maddeler hakkında 
önemli bilgiler  
Bu tıbbi ürün sodyum metabisülfit içermektedir. Nadir olarak şi ddetli aşırı duyarlılık 
reaksiyonlarına ve bronkospazma neden olabilir.  
 ALZANCER EASYTAB’ın bileşiminde aspartam bulunmaktadır. Fenilalanin için bir kaynak içermektedir. Fenilketonürisi olan insanlar için zararlı olabilir.  3   
ALZANCER EASYTAB’ın  bileşiminde yer alan Pharmaburst C1 , sorbitol içermektedir. Eğer 
daha önceden doktorunuz tarafından bazı şekerlere karşı intoleransınız (dayanıksızlığınız, 
tahammülsüzlüğünüz) olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte kullanımı  
Aşağıdaki ilaçlardan birini kullanıyorsanız:  
• Alzheimer hastalığında kullanılan diğer ilaçlar (galantamin vb.)  
• Ağrı kesici veya artrit tedavisi için kullanılan ilaçlar (aspirin, ibuprofen veya diklofenak 
sodyum gibi NSAİİ ilaçlar vb.)  
• Antikolinerjik ilaçlar (tolterodin vb.)  
• Antibiyotikler (eritromisin, rifampisin vb.)  
• Mantar ilaçları (ketakonazol vb.)  
• Antidepresanlar (fluoksetin vb.)  
• Antikonvülsanlar (fenitoin, karbamazepin vb.)  
• Kalp hastalığı için kullanılan ilaçlar ( kinidin, propanolol ve atenolol gibi beta blokerler vb.)  
• Kas gevşeticiler (diazepam, süksinilkolin vb.)  
• Genel anestezikler  
• Reçetesiz temin edilen ilaçlar (bitkisel ilaçlar vb.)  
 Genel anestezi almanızı gerektiren bir ameliyat olacaksanız, ALZANCER EASYTAB  ihtiyaç 
duyulan anestezik ilaç miktarını etkileyebileceğinden doktorunuza ve anestezi uzmanına ALZANCER EASYTAB  aldığınızı söyleyiniz. 
 ALZANCER EASYTAB , böbrek hastalarında ya da hafif -orta şiddetli karaciğer hastalarında 
kullanılabilir. Böbrek veya karaciğer hastalığınız varsa önce doktorunuza söyleyiniz. Şiddetli karaciğer hastalığı olanlar ALZANCER EASYTAB  kullanmamalıdır.  
 Doktorunuza ya da eczacınıza bakıcınızın adını söyleyin. Bakıcınız, ilacınızı reçetelendiği gibi almanıza yardımcı olacaktır.  
 Emin değilseniz, ilacı kullanmadan önce doktorunuza veya eczacınıza danışınız.  Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. ALZANCER EASYTAB  nasıl kullanılır?  
 
• Uygun kullanım ve doz/uygulama sıklığı için talimatlar:  
- Başlangıç olarak tedaviye günde bir tablet (5 mg donepezil hidroklorür) ile başlanır. 
Kullanacağınız ilaç dozu miktarı, gördüğünüz tedavi süresine göre ve doktorunuzun 
değerlendirmesine bağlı olarak değişebilir.  
- Tedaviye başladıktan bir ay sonra, doktorunuz ilacın dozunu arttırarak piyasada mevcut 
olan A LZANCER  10 mg tabletlerden günde bir tablet (10 mg donepezil hidroklorür) almanızı 
isteyebilir.  
- Önerilen en yüksek doz her gece 10 mg donepezil hidroklorürdür.  
- İlacınızı ne zaman, nasıl ve ne kadar süreyle kullanacağınız konusunda daima 
doktorunuzun ve eczacınızın önerilerine uyunuz.  4  - Doktorunuz önermedikçe ilacınızın dozunu kendiniz değiştirmeyiniz. 
- Doktorunuz tarafından bildirilmedikçe tedaviyi kesmeyiniz. 
- Tedavinizi gözden geçirmek ve belirtilerini  değerlendirmek için zaman zaman doktora 
kontrole gitmeniz gerekebilir. 
 
• Uygulama yolu ve metodu:  
- ALZANCER EASYTAB ’ı gece yatmadan önce ağız yoluyla alınız. Tableti dilinizin 
üzerine yerleştiriniz, erimesini bekleyiniz ve daha sonra isteğe göre bir bardak suyla veya 
susuz olarak yutunuz.  
 
• Değişik yaş grupları : 
- Çocuklarda kullanımı: Donepezil hidroklorürün çocuklardaki etkililik ve güvenliliği 
ortaya konulmadığından, çocuklarda ve 18 yaşın altındaki adölesanlarda kullanılması 
önerilmemektedir.  
- Yaşlılarda kullanımı: İlacın tedavi süresince Alzheimer ’lı yaşlı hastalarda takip edilen 
ortalama plazma konsantras yonları genç sağlıklı gönüllülerde görülen ile karşılaştırılabilir 
durumdadır.  
 
• Özel kullanım durumları:  
- Böbrek yetmezliği: ALZANCER EASYTAB ’ın klerensi  (vücuttan uzaklaştırılması) bu 
şartlardan etkilenmediğinden, böbrek bozukluğu olan hastalarda benzer bir doz programı uygulanabilir.  
- Karaciğer yetmezliği: Hafif ve orta şiddetli karaciğer yetmezliğinde ilaca olası maruziyet 
artışı nedeniyle, bireysel yanı ta göre doz ayarlaması yapılmalıdır. 
Ciddi karaciğer yetmezliği olan hastalar için veri yoktur.  
 Eğer ALZANCER EASYTAB’ ın etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  Kullanmanız gerekenden daha fazla ALZANCER EASYTAB  kullandıysanız:  
ALZANCER EASYTAB ’dan kullanmanız gerekenden fazlasını kullanmışsanız derhal 
doktorunuza bildiriniz. Doktorunuzla temas kuramazsanız size en yakın hastanenin acil bölümüne başvurunuz. Giderken tabletlerin içinde bulunduğu ilaç kutusunu da yanınızda götürünüz.  
 Aşırı doz belirtileri; mide bulantısı ve kusma, salya artışı, terleme, yavaş kalp atımı, düşük kan basıncı (ayakta iken hafif sersemlik ya da baş dönmesi), solunum sorunları, bilinç kaybı ve nöbet ya da havaledir (konvülsiyondur).  ALZANCER EASYTAB’d an kullanmanız gerekenden fazlasını kullanmışsanız bir doktor veya 
eczacı ile konuşunuz.  
 ALZANCER EASYTAB ’ı kullanmayı unutursanız:  
Bir tablet almayı unutursanız, bir sonraki gün normal zamanında sadece bir tablet alınız. Bir 
haftadan daha uzun süreyle ilaç almayı unutursanız, ilaç almadan önce doktorunuza danışınız.  
 Unutulan dozları dengelemek için çift doz almayınız.  ALZANCER EASYTAB  ile tedavi sonlandırıldığındaki oluşabilecek etkiler:  5  Doktorunuz söylemediği sürece tedavinizi sonlandırmayın. Eğer ALZANCER EASYTAB  
tedavisini sonlandırırsanız tedavinizin faydaları giderek azalacaktır. Bu ilacın kullanımı 
hakkında başka sorularınız varsa, doktorunuza veya eczacınıza danışınız.  
 ALZANCER EASYTAB  ile tedavi ne kadar sürmelidir?  
Doktorunuz veya eczacınız, tedavinizin ne  kadar süreceği konusunda size tavsiyede 
bulunacaktır. Tedavinizi gözden geçirmek ve semptomlarınızı değerlendirmek için doktorunuzu zaman zaman görmeniz gerekecektir.  4. Olası yan etkiler nelerdir?  
 Tüm ilaçlar gibi, ALZANCER EASYTAB ’ın içeriğinde buluna n maddelere duyarlı kişilerde 
yan etkiler olabilir.  
 Donepezil hidroklorür  ile en sık görülen yan etkiler, ishal, kas krampları, halsizlik, bulantı, 
kusma ve uykusuzluktur.  
 Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’ inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1. 000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 Yaygın olmayan:  
• Mide veya duodenum (on iki parmak bağırsağı) ülseri. Ülserin belirtileri, mide ağrısı ve 
göbek ile göğüs kemiği arasında rahatsızlık (hazımsızlık) hissidir. 
• Mide veya bağırsak kanaması. Bu durumda sizde, siyah katran benzeri dışkı veya rektumda 
kan görülmesi gibi et kiler gözlenebilir.  
• Nöbet veya kasılma (konvülsiyon)  
 
Seyrek:  
• Karaciğer hasarı örneğin hepatit gibi. Hepatitin belirtileri mide bulantısı veya kusma, iştah 
kaybı, genel olarak kendini kötü hissetmek, ateş, kaşıntı, gözlerin ve derinin sararması, koyu renkl i idrar dır. 
 Çok seyrek:  
• Kaslarda sertlik, terleme veya bilinç düzeyinde azalma ile birlikte seyreden ateş ( nöroleptik  
malign sendrom adı verilen bir hastalık)  
• Kas zayıflığı, hassasiyet ya da ağrı ve özellikle de aynı zamanda kendinizi iyi 
hissetmiyorsanız, yüksek ateş veya koyu renkli idrara sahipseniz, bunlar hayatı tehdit eden ve böbrek problemlerine yol açabilecek anormal bir kas yıkımından kaynaklanabilir (rabdomiyoliz adı verilen bir durum) . 
 Bunların hepsi çok ciddi yan etkilerdir. Eğ er bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  6   
Aşağıdakilerden herhangi birini fark ederseniz, doktorunuza söyleyiniz:  
  Çok yaygın:  
• İshal  
• Bulantı  
• Baş ağrısı  
 Yaygın:  
• Kas krampları  
• Yorgunluk  
• Sersemlik hali 
• Uykusuzluk 
• Soğuk algınlığı  
• İştah kaybı (anoreksi)  
• Halüsinasyon (varsanı, hayal görme)  
• Ajitasyon (huzursuzluk)  
• Saldırgan davranış  
• Bayılma  
• Kusma  
• Mide rahatsızlığı 
• Döküntü 
• Kaşıntı 
• İdrar kaçırma  
• Ağrı 
• Kazalar (hastalar düşmeye daha eğilimli hale gelebilir ve kazara yaralanmalar oluşabilir)  
• Kabus dahil anormal rüyalar  
 Yaygın olmayan:  
• Nabzın yavaşlaması  
• Tükürük salgısında artış  
• Serumdaki bir çeşit enzimde (kas kreatin kinaz) konsantrasyonunda hafif yükselme  
• Nabız düşüklüğü (bradikardi)  
 Seyrek:  
• Katılık (rijidite)  
• Titreme veya özellikle yüz, dil ve ayrıca uzuvlarda kontrol edilemeyen hareketler  
• Kalp  sinüsü işlev  bozukluğu ( sinoatriyal blok), kalp iletim bozuklukları  (atriyoventriküler 
blok)  
 Bunlar ALZANCER EASYTAB ’ın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana  gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 7  etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. ALZANCER EASYTAB ’ın saklanması  
 ALZANCER EASYTAB’ ı çocukların göremeyeceği, erişemeyeceği yerlerde ve ambalajında 
saklayınız.  25°C ’nin altındaki oda sıcaklığında saklayınız.  
 Son kullanma tarihi ile uyumlu olarak kullanınız.  Ambalajdaki son kullanma tarihinden sonra ALZANCER EASYTAB’ ı kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim yeri:  
NOBEL İLAÇ SANAYİİ ve TİCARET A.Ş.  
Sancaklar 81100 DÜZCE  
 Bu kullanma talimatı  …../…./…. .. tarihinde onaylanmıştır.  