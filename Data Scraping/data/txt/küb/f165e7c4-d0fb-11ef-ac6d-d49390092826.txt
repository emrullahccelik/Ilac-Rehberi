KISA ÜRÜN BİLGİSİ
1. BEŞERİ TIBBİ ÜRÜNÜN ADI
GOPTEN® FORTE 4 mg sert kapsül
2. KALİTATİF VE KANTİTATİF BİLEŞİMİ
Etkin madde:
Her sert kapsül, 4 mg trandolapril içerir.
Yardımcı maddeler:
Laktoz (sığır kaynaklı): 109 mg
Sodyum stearil fumarat: 2 mg
Sodyum lauril sülfat: 0,126 mg
Yardımcı maddeler için 6.1’e bakınız.
3. FARMASÖTİK FORMU
Sert Kapsül
Kırmızı gövde ve kestane rengi kapaktan ibaret, beyaz granüller içeren sert kapsüldür.
4. KLİNİK ÖZELLİKLER
4.1. Terapötik endikasyonlar
GOPTEN® FORTE, hafif ve orta dereceli hipertansiyon tedavisinde ve miyokard enfarktüsü
sonrasında sol ventrikül disfonksiyonu kanıtları olan hastalarda endikedir.
GOPTEN® FORTE’nin miyokard enfarktüsünden sonra, sol ventrikül disfonksiyonu (ejeksiyon
fraksiyonu ≤%35) olan, kalp yetersizliği semptomları ve/veya rezidüel iskemisi olan veya
olmayan hastalarda sağkalımı iyileştirdiği gösterilmiştir.
Uzun süreli GOPTEN® FORTE tedavisi, kardiyovasküler bozuklukların neden olduğu mortaliteyi
azaltır. Ayrıca şiddetli ve tedaviye dirençli kalp yetmezliği gelişimini ve ani ölüm riskini anlamlı
olarak azaltır (bkz. Bölüm 4.3, 4.4, 4.5 ve 5.1).
4.2. Pozoloji ve uygulama şekli
Pozoloji, uygulama sıklığı ve süresi
Erişkinler:
Hipertansiyon
Konjestif kalp yetmezliği veya renal ya da hepatik yetmezliği bulunmayan, diüretik kullanmayan
erişkin hastalar için önerilen başlangıç dozu günde 1 kez (ya da tek doz) 0,5 mg trandolaprildir.
0,5 mg doz hastaların yalnızca küçük bir bölümünde terapötik yanıt sağlayacaktır. Bu nedenle
doz, terapötik yanıta göre, 2-4 haftalık aralıklarla maksimum günlük tek doz 4 mg
trandolapril olacak şekilde basamaklı olarak arttırılmalıdır.
İdame dozu genellikle günde tek doz olarak 1 mg ile 2 mg arasındadır. Eğer 4 mg trandolapril
dozu ile tatminkar bir terapötik yanıt sağlanamazsa kombine bir tedavi düşünülmelidir (Bkz.
Bölüm 4.3, 4.4, 4.5 ve 5.1).
1Miyokard enfarktüsü sonrasında sol ventrikül disfonksiyonu
Tedaviye miyokard enfarktüsünü takiben üçüncü gün gibi erken bir dönemde başlanabilir.
Başlangıç günlük dozu 0,5 mg.’dır. Daha sonra basamaklı olarak maksimum günde bir defa 4
mg dozuna kadar çıkarılmalıdır. Tolerabiliteye bağlı olarak (örneğin hipotansiyon semptomları
ortaya çıkarsa) doz artırma geçici olarak ertelenebilir.
Hipotansiyon durumunda nitratlar dahil vazodilatörler ve diüretikler gibi bütün eşzamanlı
antihipertansif ilaçların dozu kontrol edilmeli ve gerektiğinde azaltılmalıdır.
GOPTEN® FORTE dozu, ancak belirtilen dozlar etkili olmadığında veya uygulanamadığında
düşürülmelidir.
Uygulama süresi
Hipertansiyon kronik bir hastalık olduğu için, GOPTEN® FORTE genellikle uzun süreler reçete
edilen bir ilaçtır ve kullanım süresi tedavi eden doktorun görüşüne bağlıdır.
Uygulama şekli
Kapsüller tercihen sabahları, aç ya da tok karına, bir miktar sıvı ile birlikte alınmalıdır. Her
gün aynı saatte alınmasına özen gösterilmelidir.
Özel popülasyonlara ilişkin ek bilgiler
Pediyatrik popülasyon
GOPTEN® FORTE’nin 18 yaş altındaki çocuklarda güvenlilik ve etkililiği saptanmamış olması
nedeniyle kullanılmamalıdır.
Geriyatrik popülasyon
Yaşlı hastalardaki doz erişkinlerdekinin aynıdır. Renal ve hepatik fonksiyonları normal olan
yaşlı hastalarda dozun düşürülmesine gerek yoktur. Eşzamanlı olarak diüretik kullanan, konjestif
kalp yetmezliği ya da renal veya hepatik yetmezliği olan yaşlı hastalarda dikkatli olunmalıdır.
Doz, kan basıncı kontrolü gereksinimine göre titre edilmelidir.
Önceki diüretik tedavisi
Uyarılmış renin-anjiyotensin sistemi riski (örn. su ve sodyum eksikliği olan hastalar) olan
hastalarda semptomatik hipotansiyon olasılığını azaltmak için, 0,5 mg trandolapril ile
tedaviye başlanmadan iki üç gün önce diüretik kesilmelidir. Gerekirse daha sonra diüretik
tedavisine devam edilebilir.
Kalp yetmezliği
Renal yetmezlik olup olmamasından bağımsız olarak konjestif kalp yetmezliği olan hipertansif
hastalarda ADE inhibitörleriyle tedavi sırasında semptomatik hipotansiyon ortaya çıkabilir. Bu
hastalarda tedaviye, yakın tıbbi gözlem altında günde 0,5 mg trandolapril ile başlanmalıdır.
Böbrek yetmezliği
Kreatinin klirensi 30-70mL/dak olan hastalar için olağan erişkin ve yaşlı dozajları önerilir.
Kreatinin klirensi 30 mL/dak’dan düşük olan hastalara azaltılmış trandolapril başlangıç dozu
(örn: başlangıç dozu olarak 0,5 mg) verilmesi ve zaman içerisinde istenilen etki oranında titre
edilmesi önerilmektedir. Maksimum doz günde 2 mg’ı geçmemelidir. Bu hastalarda, tedavi
yakın tıbbi gözetim altında gerçekleştirilmelidir.
2Kreatinin klirensi 30 mL/dak’dan yüksek olan hastalar için bir başlangıç dozu düzenlemesi
gerekmemektedir.
Diyaliz
Trandolapril veya trandolaprilatın diyalizle uzaklaştırılıp uzaklaştırılmadığı kesin olarak
bilinmemektedir. Ancak, diyalizin dolaşımdaki aktif maddeyi (trandolaprilat) uzaklaştırarak kan
basıncı kontrolünde olası bir kayba neden olması beklenebilir. Bu nedenle, diyaliz sırasında
hastanın kan basıncı dikkatle izlenmeli ve gerekirse trandolaprilat dozu ayarlanmalıdır.
Karaciğer yetmezliği
Karaciğer fonksiyonları bozuk olan hastalarda ana bileşik trandolaprilin ve aktif metabolit
trandolaprilatın metabolik klerensinde azalma plazma trandolapril düzeyinde belirgin bir artış
ve trandolaprilat düzeyinde daha küçük bir artışa neden olur. Bu nedenle, GOPTEN®
FORTE tedavisine yakın tıbbi gözetim altında, günde 0,5 mg dozunda başlanmalıdır.
4.3. Kontrendikasyonlar
− Trandolaprile, Bölüm 6.1’de listelenmiş yardımcı maddelerden herhangi birine ya da
herhangi bir ADE inhibitörüne karşı bilinen aşırı duyarlılık
− Bir ADE inhibitörü kullanımıyla bağlantılı anjiyoödem öyküsü dahil aşırı duyarlılık
− Herediter/idiyopatik anjiyoödem
− Gebelikte kontrendikedir (Bkz. Bölüm 4.4 ve 4.6)
− Sakubitril/valsartan tedavisi ile birlikte eşzamanlı kullanım. Son sakubitril/valsartan
dozundan itibaren 36 saat geçmeden GOPTEN® FORTE tedavisine başlamamalıdır. (Bkz.
Bölüm 4.4 ve 4.5)
− GOPTEN® FORTE ile aliskiren içeren ilaçların birlikte kullanımı, diabetes mellitus veya
böbrek yetmezliği (GFR < 60ml/dak/1,73m2) olan hastalarda kontrendikedir (Bkz. Bölüm
4.4 ve 4.5).
4.4. Özel kullanım uyarıları ve önlemleri
GOPTEN® FORTE aort stenozu veya arter obstrüksiyonu olan hastalarda kullanılmamalıdır.
Renin-anjiyotensin-aldosteron sisteminin (RAAS) dual blokajı
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual blokajına
yol açtığından ADE inhibitörleri, anjiyotensin II reseptör blokerleri ya da aliskirenin birlikte
kullanılması önerilmez. (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi olan hastalarda ADE inhibitörleri ve anjiyotensin II reseptör blokerleri
birlikte kullanılmamalıdır.
Karaciğer fonksiyon bozukluğu
Trandolapril karaciğerde aktif metaboliti trandoprilata metabolize olan bir ön ilaç olduğundan,
karaciğer fonksiyon bozukluğu olan hastalar özel olarak yakından izlenmelidir.
3Semptomatik hipotansiyon
Komplike olmayan hipertansif hastalarda trandolaprilin başlangıç dozundan sonra ve
GOPTEN® FORTE dozunun arttırılmasından sonra, nadiren semptomatik hipotansiyon
gözlenmiştir.
Uzun süreli diüretik tedavisi, diyette tuz kısıtlaması, diyaliz, diyare veya kusmanın bir sonucu
olarak tuz veya hacim azalması olan hastalarda semptomatik hipotansiyonun ortaya çıkma
olasılığı daha yüksektir. Bu nedenle, bu hastalarda GOPTEN® FORTE tedavisine başlanmadan
önce hacim ve/veya tuz düzeyi düzeltilmeli ve diüretik tedavisi kesilmelidir. Bu ayrıca, kan
basıncındaki aşırı düşüşün bir miyokard enfarktüsü veya serebrovasküler olaya neden
olabileceği iskemik kalp hastalığı veya serebrovasküler hastalığı olan hastalarda dikkate
alınmalıdır.
Agranülositoz ve kemik iliği depresyonu
ADE kullanan hastalarda nötropeni/agranülositoz ve kemik iliği depresyonu görülmüştür. Bir
hastanın klinik durumuna ek olarak, nötropeni riskinin doza ve türe bağlı olduğu görünmektedir.
Bu olaylar, özellikle ilişkili vasküler bağ dokusu hastalığına sahip böbrek fonksiyon bozukluğu
olan hastalarda daha yaygındır. Bilhassa kortikosteroidler ve antimetabolitler gibi diğer ilaçların
birlikte uygulanması ve bozulmuş böbrek fonksiyonuyla ilişkili vasküler bağ dokusu hastalığı
olan hastalarda (örn. lupus eritematozus ve skleroderma) beyaz kan hücresi sayımlarının ve
idrardaki protein seviyelerinin düzenli olarak izlenmesi gerekir. Nötropeni genellikle ADE
inhibitörü tedavisi kesildiğinde düzelir.
Anjiyoödem
Trandolapril yüz, ekstremiteler, dil, glottis ve/veya larinkste şişme ile gözlenen anjiyoödeme
neden olabilir. ADE inhibitörlerinin neden olduğu anjiyoödem siyah ırktan olan hastalarda
olmayanlara göre daha yüksek oranda ortaya çıkmaktadır.
ADE inhibitörleri ile tedavi edilen hastalarda intestinal anjiyoödem de gözlenmiştir. Bu durum
karın ağrısı olan (bulantı kusma ile birlikte ya da tek başına) olan hastalarda dikkate alınmalıdır.
Anjiyoödem ortaya çıktığında GOPTEN® FORTE tedavisi hemen kesilmelidir ve hastalar
semptom remisyonuna kadar yakından izlenmelidir.
Anjiyoödem genellikle kendiliğinden düzelir. Yüz ile birlikte glottiste etkileyen ödem
havayollarını tıkayacağından yaşamı tehdit edebilir.
Dil, glottis ya da larinks anjiyoödeminde hastaya diğer gerekli terapötik işlemlerle birlikte
hemen 0,3-0,5 ml adrenalin çözeltisi (1:1,000) subkutan olarak derhal uygulanmalıdır. ADE
inhibitörü kullanımına bağlı gelişen andiyoödem yan etkisi bu grup ilaçların kullanımı için
kontrendikasyon oluşturur. Bu nedenle, idiyopatik anjiyoödem öyküsü bulunan hastalarda
GOPTEN® FORTE kullanımına dikkat edilmelidir (Bkz. Bölüm 4.3).
Bir mTOR inhibitörü (örn. sirolimus, everolimus, temsirolimus gibi), neprilisin inhibitörü (örn.,
rasekadotril) veya vildagliptinin birlikte uygulanması anjiyoödem riskinde (örn. solunum
yetmezliği ile birlikte veya olmaksızın solunum yollarının ya da dilin şişmesi) artışa neden
olabilir (Bkz. Bölüm 4.5). Halihazırda bir ADE inhibitörü kullanmakta olan hastalarda neprilisin
inhibitörleri (örn. rasekadotril), mTOR inhibitörleri (örn. sirolimus, everolimus ve temsirolimus)
ve vildagliptin ile tedaviye başlarken dikkatli olunmalıdır.
Trandolapril ve sakubitril/valsartanın birlikte kullanımı anjiyoödem riskindeki artışa neden
olduğu için kontrendikedir (Bkz. Bölüm 4.3). Son trandolapril tedavi dozunun alınmasından
4itibaren 36 saatlik bir süre geçmeden sakubitril/valsartan ile tedaviye başlanmamalıdır. Eğer
sakubitril/valsartan ile yapılan tedavi kesilirse, son sakubitril/valsartan dozunun alınmasından
itibaren 36 saatlik bir süre geçmeden Trandolapril ile tedaviye başlanmamalıdır (Bkz. Bölüm 4.3
ve 4.5).
Renovasküler hipertansiyonu olan hastalar
ADE inhibitörleri renovasküler hipertansiyon için küratif tedavi uygulanana kadar ya da
uygulanamadığı durumlarda başlanır. Önceden unilateral ya da bilateral renal arter stenozu olup
bir ADE inhibitörü ile tedavi edilen hastalarda şiddetli arteriyel hipotansiyon ve renal yetmezlik
riski artar. Diüretikler bu bozukluğun riskinin artışına katkıda bulunabilir. Unilateral renal arter
stenozu olan hastalarda serum kreatinin düzeyindeki küçük değişiklikler bile renal fonksiyon
kaybı ile sonuçlanabilir. Bu hastalarda tedaviye düşük dozda başlanmalı ve yakın tıbbi gözlem
ile doz dikkatli ayarlanmalıdır. Tedavinin ilk birkaç haftasında diüretik tedavi kesilmeli, renal
fonksiyon ve serum potasyum düzeyi izlenmelidir.
Genel
Özellikle yeni başlanmış bir diüretik kullanan bazı hastalarda trandolapril başlanması kan
basıncında aşırı düşüşe neden olabilir.
Böbrek yetmezliği
Kreatinin klerensi < 30 ml/dak. olan hastalarda GOPTEN® FORTE’nin düşük dozda verilmesi
gerekebilir; hastanın renal fonksiyonları yakından izlenmelidir.
Renal yetmezliği, konjestif kalp yetmezliği ya da unilateral veya bilateral renal arter stenozu, tek
böbreği olan hastalarda ya da renal transplantasyondan sonra renal fonksiyonda azalma olasılığı
vardır. Görünürde önceden mevcut renal vasküler hastalığı olmayan bazı hipertansif hastalarda,
GOPTEN® FORTE bir diüretik ile eşzamanlı olarak verildiğinde kan üre nitrojeni ve serum
kreatinin artışları meydana gelebilir. Özellikle renal fonksiyonu bozuk ya da yüksek doz ADE
inhibitörü kullanan hastalarda proteinüri ortaya çıkabilir.
Ayrıca renal yetmezliği olan hastalarda hiperkalemi riski olduğundan elektrolit düzeyleri düzenli
olarak izlenmelidir.
Renal fonksiyonlar tedaviye başlanmadan önce değerlendirilmeli ve tedavi boyunca
izlenmelidir.
Hiperkalemi
ADE inhibitörleri aldosteron salınımını engelledikleri için hiperkalemiye yol açabilirler. Bu etki
normal böbrek fonksiyonlarına sahip hastalarda genellikle önemli değildir. Böbrek fonksiyon
bozukluğu, diyabet, miyokard enfarktüsünü takiben sol ventrikül disfonksiyonu olan hastalar
ve/veya potasyum tutucu diüretikler, potasyum takviyeleri (tuz takviyeleri dahil), trimetoprim
veya kotrimoksazol (trimetoprim / sülfametoksazol olarak da bilinir), aldosteron antagonistleri
veya anjiyotensin reseptör blokerleri alan hastalar hiperkalemi geliştirebilir.
ADE inhibitörleri ile tedavi edilen hastalara potasyum tutucu diüretikler ve anjiyotensin reseptör
blokerleri dikkatle uygulanmalı ve hastaların serum potasyumu ile böbrek fonksiyonları
izlenmelidir (bkz. Bölüm 4.5).
Antidiyabetik ilaç kullanımı
ADE inhibitörleri ve antidiyabetik ilaçların (insülin ya da oral hipoglisemik ilaçlar) eşzamanlı
kullanımı antidiyabetik ilaç etkisini ve dolayısıyla hipoglisemi riskini arttırabilir. Bu fenomen
daha çok tedavinin ilk birkaç haftasında ve renal fonksiyon bozukluğu olan hastalarda gözlenir.
Kan glukoz düzeyi izlenmelidir.
5Cerrahi girişimler/anestezi
Hipotansiyona neden olan ajanlarla anestezi veya cerrahi girişim uygulanan hastalarda
GOPTEN®, kompansatuar renin salınmasına bağlı anjiyotensin II oluşumunu bloke edebilir. Bu
mekanizma ile ortaya çıkan hipotansiyon uygun girişim ile düzelir.
Pediyatrik popülasyon
Trandolaprilin çocuklarda güvenliliği ve etkililiği saptanmamıştır.
Gebelik
ADE inhibitörleri ile tedaviye gebelik sırasında başlanmamalıdır. Bir ADE inhibitörü ile
tedavi gerekliyse çocuk sahibi olmayı planlayan kadın hastalarda tedavi gebelikte güvenliliği
kanıtlanmış başka bir antihipertansif ilaca değiştirilmelidir. Gebelik saptandığında ADE
inhibitörü tedavisi hemen kesilmeli ve gerektiğinde başka bir tedaviye başlanmalıdır (Bkz.
Bölüm 4.3 ve 4.6).
Laktasyon
Laktasyon sırasında trandolapril kullanımına ilişkin veri bulunmadığından bu periyotta
kullanılmaması önerilir. Özellikle yenidoğan ve prematür bebeklerde emzirme sırasında
güvenlilik profili daha iyi tanımlanmış başka bir antihipertansif ilaç ile tedavi daha iyi bir
seçenek olabilir.
Anafilaktoid reaksiyon ve ilişkili potansiyel reaksiyonlar
Desensitizasyon
Eşzamanlı olarak hayvan zehirlerine karşı desensitizasyon uygulanan ADE inhibitörü kullanan
hastalarda anafilaktoid reaksiyonlar (bazı olgularda yaşamı tehdit eden) ortaya çıkabilir.
Düşük yoğunluklu lipoprotein (LDL) aferezi
LDL aferezi sırasında ADE inhibitörleri kullanan hastalarda yaşamı tehdit eden anafilaktoid
reaksiyonlar gözlenmiştir.
Öksürük
Bir ADE inhibitörü ile tedavi sırasında hastalarda kuru ve prodüktif olmayan öksürük görülebilir
ve tedavi kesildiğinde ortadan kalkar.
Bu ürün laktoz içermektedir. Nadir kalıtımsal galaktoz intoleransı, Lapp laktaz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
Bu tıbbi ürün her “doz”unda 1 mmol (23mg)’dan daha az sodyum ihtiva eder; yani aslında “sodyum
içermez”.
4.5. Diğer tıbbi ürünlerle etkileşimler ve diğer etkileşim şekilleri
Diüretik tedavisi
Diüretiklerle veya başka antihipertansif ajanlarla kombinasyon GOPTEN®’in antihipertansif
etkisini arttırabilir. Adrenerjik reseptör blokerleri trandolapril ile ancak dikkatli gözetim altında
alınabilir.
Potasyum tutucu diüretikler, potasyum takviyeleri veya potasyum içeren tuz takviyeleri
Serum potasyum seviyeleri genellikle normal sınırlar içinde kalmasına rağmen, trandolapril ile
tedavi edilen bazı hastalarda hiperkalemi oluşabilir. Potasyum tutucu diüretikler (örn.
spironolakton, triamteren veya amilorid), potasyum takviyeleri veya potasyum içeren tuz
takviyeleri kullanılması özellikle renal yetmezlik, diabetes mellitus ve/veya miyokard
6enfarktüsü ardından gelişen sol ventrikül disfonksiyonunda hiperkalemi riskini arttırabilir.
Trimetoprimin, amilorid gibi potasyum tutucu bir diüretik olarak etki ettiği bilindiğinden
trandolapril, trimetoprim ve kotrimoksazol (trimetoprim/sülfametoksazol) gibi serum
potasyumunu artıran diğer ilaçlarla birlikte uygulandığında da dikkatli olunmalıdır. Bu nedenle
trandolaprilin bu ilaçlarla birlikte uygulanması önerilmez. Birlikte uygulanmalarının endike
olduğu durumlarda dikkatli olunmalı ve serum potasyumu sık sık izlenmelidir.
Randomize, plasebo kontrollü, paralel grup TRACE (TRAndolapril Kardiyak Değerlendirme)
çalışmasında akut miyokard enfarktüsü, sol ventrikül rezidüel sistolik disfonksiyonu olan
hastalarda yan etki olarak hiperkalemi yan etkisi trandolapril kullanan hastaların %5 (%0,2’si
ilişkili) ve plasebo kullanan hastaların %3’ünde (ilişkisiz) ortaya çıkmıştır. Bu çalışmadaki
hastaların %80’i diüretik kullanmıştır (Bkz. Bölüm 4.4).
Tiyazid diüretikleri ve kıvrım diüretikleri
Özellikle tedavinin başlangıcında diüretiklerle tedavi edilen hastalarda GOPTEN® kan basıncının
aşırı düşmesine neden olabilir. Semptomatik hipotansiyon ortaya çıkma riski GOPTEN®
tedavisine başlanmadan birkaç gün önce diüretik tedavisinin kesilmesi ile azaltılabilir. Diüretik
tedavisinin sürdürülmesi gerekli olduğunda hasta en azından GOPTEN® tedavisinin başlangıcında
izlenmelidir.
GOPTEN® tiyazid diüretikleri ve kıvrım diüretiklerinin neden olduğu potasyum kaybını
azaltabilir.
Antidiyabetik ilaçlar
Bütün ADE inhibitörleriyle olduğu gibi, trandolapril ve antidiyabetik ilaçların (insülin veya oral
hipoglisemik ajanlar) eşzamanlı kullanımı antidiyabetik ilacın hipoglisemik etkisini ve
dolayısıyla hipoglisemi riskini arttırabilir. Bu nedenle, hipoglisemik ilaç ve GOPTEN® ile tedavi
edilen diyabetli hastalar özellikle renal fonksiyonu bozuk hastalarda olmak üzere tedavi
başlanırken ve ADE inhibitörü dozu arttırılırken kan şekeri düzeyi açısından yakından
izlenmelidir.
Anjiyotensin II reseptör blokerleri, aliskiren
Klinik çalışma verileri, renin-anjiyotensin-aldosteron sisteminin (RAAS), ADE inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS etkili ajanın kullanımına kıyasla daha yüksek sıklıkta hipotansiyon, hiperkalemi ve
böbrek fonksiyonunda azalma (akut renal yetmezlik dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
Lityum
GOPTEN® lityum sekresyonunu azaltabilir, lityum serum konsantrasyonu düzenli olarak kontrol
edilmelidir.
Anjiyoödem riskini artıran ilaçlar
ADE inhibitörleri ile sakubitril/valsartanın birlikte uygulanması, neprilisinin ve bir anjiyotensin
dönüştürücü enzimin aynı anda inhibisyonu anjiyoödem riskini artırabileceğinden kontrendikedir
(Bkz. Bölüm 4.3 ve 4.4).
Son sakubitril/valsartan dozundan itibaren 36 saat geçmeden GOPTEN® tedavisine
başlamamalıdır. Trandolapril ile tedavi, son sakubitril/valsartan dozundan itibaren 36 saat
7geçmeden başlamamalıdır (Bkz. Bölüm 4.3 ve 4.5). ADE inhibitörlerinin neprilisin inhibitörleri
(örn. rasekadotril), mTOR inhibitörleri (örn. sirolimus, everolimus ve temsirolimus) ve
vildagliptin ile birlikte uygulanması anjiyoödem riskini artırabilir (Bkz. Bölüm 4.4).
Siklosporin
ADE inhibitörleri ve siklosporinin birlikte uygulanması esnasında hiperkalemi meydana
gelebilir. Serum potasyum düzeylerinin izlenmesi tavsiye edilir.
Heparin
ADE inhibitörleri ve siklosporinin birlikte uygulanması esnasında hiperkalemi meydana
gelebilir. Serum potasyum düzeylerinin izlenmesi tavsiye edilir.
Diğer
ADE inhibitörüyle tedavi sırasında, hemodiyalizde kullanılan yüksek akımlı poliakrilonitril
membranlarla anafilaktoid reaksiyonlar gözlenmiştir. Diyaliz hastalarına ADE inhibitörleri
reçetelenirken söz konusu diyaliz membranlarının kullanımından kaçınılmalıdır.
Diğer tüm antihipertansiflerde olduğu gibi, ağrı kesici ve antienflamatuvar etkisi için kullanılan
yüksek dozlardaki asetil salisilik asit dahil olmak üzere NSAİ (Nonsteroid Antienflamatuvar
İlaç)’ler trandolaprilin antihipertansif etkisini azaltabilir. Trandolapril tedavisindeki hastalara
NSAİ ilave edildiği veya kesildiğinde kan basıncının daha yakından izlenmesi gerekir.
Trombosit agregasyon inhibitörü olarak düşük dozlarda kullanılması haricinde asetil salisilik
asidin diğer NSAİ ilaçlarla gibi kalp yetmezliği olan hastalarda ADE inhibitörleri ile
kombinasyonundan kaçınılmalıdır.
ADE inhibitörleri bazı inhalasyon anestetiklerinin hipotansif etkisini arttırabilir.
Allopürinol, sitostatik ilaçlar, immünosüpresif ajanlar, sistemik kortikosteroidler ya da
prokainamidin ADE inhibitörleriyle eşzamanlı kullanımı lökopeni riskini arttırabilir.
Antiasid ilaçlar ADE inhibitörlerinin biyoyararlanımını azaltabilir.
Alkol hipotansiyon riskini arttırabilir.
Sempatomimetik ilaçlar ADE inhibitörlerinin antihipertansif etkisini azaltabileceğinden hastalar
yakından izlenmelidir.
Diğer antihipertansiflerle olduğu gibi, eşzamanlı nöroleptik ilaç ya da trisiklik antidepresan
kullanımı ortostatik hipotansiyon riskini artırır.
Miyokard enfarktüsünden sonra sol ventrikül disfonksiyonu olan hastalarda GOPTEN® ile
trombolitikler, asetil salisilik asit, beta adrenerjik blokerler, kalsiyum kanal blokerleri, nitratlar,
antikoagülanlar, diüretikler veya digoksinin eşzamanlı kullanımında klinik etkileşim
gözlenmemiştir.
Trandolapril ve simetidin arasında klinik olarak anlamlı etkileşim saptanmamıştır.
Altın enjeksiyonu (sodyum orotiyomalat) ve ADE inhibitörlerinin eşzamanlı kullanımında
nadiren nitroid reaksiyonlar (semptomlar yüzde kızarma, yanma/sıcaklık hissi, bulantı, kusma
ve hipotansiyonu içerir) gözlenmiştir.
8Özel popülasyonlar
Pediyatrik popülasyon
Etkileşim çalışmaları yalnızca yetişkinlerde yürütülmüştür.
4.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik:
GOPTEN® FORTE’nin gebelik ve/veya fetus/yeni doğan üzerinde zararlı farmakolojik etkileri
bulunmaktadır (Bkz. Bölüm 4.3 ve 4.4). GOPTEN® FORTE gerekli olmadıkça gebelik
döneminde kullanılmamalıdır.
Gebeliğin ilk trimesterinde ADE inhibitörlerine maruziyete bağlı teratojenite riskine ilişkin
epidemiyolojik kanıtlar net bir sonuca yol açmamıştır; bununla birlikte hafif bir risk artışı
dışlanamaz. Bir ADE inhibitörü ile tedavi gerekliyse çocuk sahibi olmayı planlayan kadın
hastalarda tedavi gebelikte güvenliliği kanıtlanmış başka bir antihipertansif ilaca
değiştirilmelidir. Gebelik saptandığında ADE inhibitörü tedavisi hemen kesilmeli ve
gerektiğinde başka bir tedaviye başlanmalıdır.
İkinci ve üçüncü trimesterde ADE inhibitörü maruziyetinin insanlarda fötotoksisiteye (renal
fonksiyonda azalma, oligohidramniyoz, kafatasında kemikleşmede gecikme) ve neonatal
toksisiteye (renal yetmezlik, hipotansiyon, hiperkalemi) yol açtığı bilinmektedir (Bkz. Bölüm
5.3). Gebeliğin ikinci trimesterinde ADE inhibitörü maruziyetinde renal fonksiyonların ve
kafatasının ultrason ile kontrol edilmesi önerilir. Annesi ADE inhibitörü kullanmış yenidoğanlar
potansiyel hipotansiyon belirtileri yakından izlenmelidir (Bkz. Bölüm 4.3 ve 4.4).
Laktasyon dönemi
Laktasyon sırasında trandolapril kullanımına ilişkin veri bulunmadığından bu periyotta
kullanılmaması önerilir. Özellikle yenidoğan ve prematür bebeklerde emzirme sırasında
güvenlilik profili daha iyi tanımlanmış başka bir antihipertansif ilaç ile tedavi daha iyi bir
seçenek olabilir.
4.7. Araç ve makine kullanımı üzerindeki etkiler
GOPTEN®’in farmakolojik özelliklerine göre özel bir etki beklenmemektedir. Ancak ADE
inhibitörleri bazı bireylerde özellikle tedavinin başlangıcında, başka bir antihipertansif ilacın
yerine kullanılmaya başlandığında veya eşzamanlı alkol kullanımı sırasında taşıt ve makine
kullanma yeteneğini etkileyebilirler. Bu nedenle, ilk dozdan sonra veya dozdaki artışları takiben
birkaç saat süreyle taşıt veya makine kullanılması önerilmez.
4.8. İstenmeyen etkiler
Trandolapril ile ilişkisi olası ya da daha fazla ilişkili olan istenmeyen yan etkiler tabloda oran
sistem sınıfına ve aşağıdaki sıklığa göre listelenmiştir: yaygın (≥1/100, <1/10), yaygın olmayan
(≥1/1,000, <1/100), seyrek (≥ 1/10,000, <1/1,000) ve bilinmiyor (pazarlama sonrası yan etkiler;
9eldeki verilerle sıklık saptanamıyor). Her bir sıklık grubunda yan etkiler azalan şiddete göre
sıralanmıştır.
Enfeksiyonlar ve enfestasyonlar
Yaygın olmayan Üst solunum yolu enfeksiyonu
Seyrek İdrar yolu enfeksiyonu, bronşit, farenjit
Kan ve lenfatik sistem hastalıkları
Seyrek Anemi, trombosit bozukluğu, beyaz kan hücresi
bozukluğu, lökopeni
Bilinmiyor Agranülositoz, pansitopeni, trombosit sayısında
azalma, hemoglobin düzeyinde düşüş, hematokrit
düzeyinde düşüş
Bağışıklık sistemi hastalıkları
Seyrek Aşırı duyarlılık
Endokrin bozuklukları
Bilinmiyor Hiperkalemi
Metabolizma ve beslenme hastalıkları
Seyrek Hiperglisemi, hiponatremi, hiperkolesterolemi,
hiperlipidemi, hiperürisemi, gut, anoreksi, iştah
artışı, enzim anormalliği
Psikiyatrik hastalıklar
Yaygın Olmayan Uykusuzluk, libido azalması,
Bilinmiyor Halüsinasyon, depresyon, uyku bozuklukları,
anksiyete, ajitasyon, apati
Sinir sistemi hastalıkları
Yaygın Baş ağrısı, baş dönmesi
Yaygın Olmayan Somnolans
Seyrek Serebrovasküler olay, senkop, miyoklonus,
parestezi, migren, aurasız migren, disgözi
Bilinmiyor Geçici iskemik atak, denge bozukluğu
Göz hastalıkları
Seyrek Blefarit, konjunktival ödem, görme bozukluğu,
göz hastalığı
Kulak ve iç kulak hastalıkları
Yaygın olmayan Vertigo
Seyrek Tinnitus
Kardiyak hastalıklar
Yaygın olmayan Palpitasyon
Seyrek Miyokard enfarktüsü, miyokard iskemisi, anjina
pektoris, kalp yetmezliği, ventriküler taşikardi,
taşikardi, bradikardi
Bilinmiyor Atrioventriküler blok, kardiyak arrest, aritmi,
elektrokardiyogramda anormallik
10Vasküler hastalıklar
Yaygın Hipotansiyon*
Yaygın olmayan Ani ateş basması
Hipertansiyon, anjiyopati, ortostatik hipotansiyon,
Seyrek
periferik vasküler hastalık, variköz ven
Solunum, göğüs ve mediastinal
hastalıklar
Yaygın
Öksürük
Yaygın olmayan
Üst solunum yolu enflamasyonu, üst solunum
yolu konjesyonu
Seyrek
Dispne, epistaksis, boğaz ağrısı, prodüktif
öksürük, solunum bozukluğu
Bilinmiyor
Bronkospazm
Gastrointestinal hastalıklar
Yaygın olmayan Bulantı, gastrointestinal ağrı, diyare,
kabızlık, sindirim sistemi bozukluğu
Seyrek Hematemez, abdominal ağrı, kusma, dispepsi,
gastrit, flatulans, ağız kuruluğu
Bilinmiyor İleus, pankreatit
Hepatobiliyer hastalıklar
Seyrek Hepatit, hiperbilirubinemi
Bilinmiyor Sarılık, anormal karaciğer testi sonuçları,
transaminaz yükselmesi
Deri ve derialtı dokusu hastalıkları
Yaygın olmayan Kaşıntı, deri döküntüsü
Seyrek Anjiyödem, psöriazis, terleme eğilimi, egzama,
akne, deride kuruma, deri hastalığı
Bilinmiyor Alopesi, ürtiker, Stevens Johnson sendromu, toksik
epidermal nekroliz
Kas-iskelet bozukluklar ve bağ doku ve
kemik hastalıkları
Yaygın olmayan Sırt ağrısı, kas spazmları, ekstremite ağrısı
Seyrek Artralji, kemik ağrısı, osteoartirit
Bilinmiyor Miyalji
Böbrek ve idrar yolu hastalıkları
Seyrek Böbrek yetmezliği, azotemi, poliüri,
pollaküri
Bilinmiyor Artmış kan kreatinin seviyesi, artmış kan üre
seviyesi
Üreme sistemi ve meme hastalıkları
Yaygın olmayan Erektil disfonksiyon
Konjenital ve kalıtımsal/genetik
hastalıklar
Seyrek Konjenital arteriyel malformasyon, iktiyozis
11Genel hastalıklar ve uygulama
bölgesine ilişkin hastalıklar
Yaygın Asteni
Yaygın olmayan Genel güçsüzlük, göğüs ağrısı, periferik ödem,
anormallik hissi
Seyrek Ödem, yorgunluk
Bilinmiyor Ateş
Araştırmalar
Bilinmiyor Artmış serum alkalin fosfataz seviyesi, artmış
serum laktat dehidrojenaz, laboratuvar testlerinde
anormallik
Yaralanma ve zehirlenme
Seyrek Yaralanma
*TRACE klinik çalışmasında (n=876) miyokard enfarktüsünün ardından sol ventrikül
disfonksiyonu olan hastalarda yaygın olarak hipotansiyon gözlenmiştir. Bununla birlikte
hipertansiyon klinik çalışmalarında (n=2.520) sıklığı yaygın olmayan kategorisindedir.
Aşağıda sınıf olarak ADE inhibitörleri ile bildirilmiş ve sıklığı bilinmeyen advers olaylar
verilmiştir.
Kan ve lenfatik sistem hastalıkları:
Hemolitik anemi, eozinofili ve/veya ANA (antinükleer antikor) artışı
Sinir sistemi hastalıkları:
Konfüzyon durumu
Göz hastalıkları:
Bulanık görme
Solunum, göğüs ve mediastinal hastalıklar:
Sinüzit, rinit, glossit
Gastrointestinal hastalıklar:
İntestinal anjiyoödem
Deri ve derialtı dokusu hastalıkları:
Eritema multiforme, psöriyaziform dermatit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Doz aşımı semptomları şiddetli hipotansiyon, şok, stupor, bradikardi, elektrolit bozukluğu ve
renal yetmezliği içerir. Doz aşımı ardından hastalar tercihen yoğun bakım ünitesinde yakından
izlenmeli ve kan elektrolitleri ve kreatinin sık olarak ölçülmelidir. Terapötik işlemler
semptomların şiddetine bağlıdır. Yakın zamanda alınmış aşırı doz durumunda trandolaprilin
eliminasyonunu sağlayacak önlemler (örn. emezis, gastrik lavaj, absorban ve sodyum sülfat
kullanımı) alınmalıdır.
Semptomatik hipotansiyon ortaya çıkarsa, hasta şok pozisyonuna alınmalı ve hemen serum
12fizyolojik ya da başka bir plazma genişletici verilmelidir. Anjiyotensin II de bir seçenektir.
Bradikardi ya da şiddetli vazovagal reaksiyonlar atropine ile tedavi edilmelidir. Kalp pili
takılması düşünülmelidir. Trandolaprilatın hemodiyaliz ile eliminasyonu hakkında bilgi
bulunmamaktadır.
Tedavi
Doz aşımı olgularında gastrik lavaj, kan basıncı kontrolü ve hipotansiyon durumunda kan hacmi
genişleticiler önerilir. Trandolapril doz aşımı için özel bir antidot bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Renin anjiyotensin sistemine etkili ajanlar, ADE inhibitörleri
ATC kodu: C09AA10
GOPTEN® FORTE sert kapsül, bir karboksil grubuna sahip olan ama sülfhidril grubu
içermeyen bir non- peptid ADE inhibitörü olan ön ilaç trandolapril içerir. Trandolapril hızla
absorbe edilir, ardından güçlü ve uzun etkili metaboliti olan trandolaprilata non-spesifik biçimde
hidrolize olur. Trandolaprilat anjiyotensin dönüştürücü enzime kuvvetlice bağlanarak enzimi
doyurur.
Trandolapril anjiyotensin II, aldosteron ve atriyal natriüretik faktör konsantrasyonlarını
düşürürken plazmadaki renin aktivitesini ve anjiyotensin I konsantrasyonunu arttırır. Sonuç
olarak, GOPTEN® FORTE kan basıncı ve kan hacmi düzenlenmesinde önemli rol oynayan
renin- anjiyotensin-aldosteron sistemini etkileyerek antihipertansif etki gösterir.
Olağan terapötik dozlarda GOPTEN® FORTE hipertansif hastalarda hem ayakta hem de yatar
pozisyondaki kan basıncını düşürür. Trandolaprilin antihipertansif etkisi uygulamadan bir saat
sonra görülür ve 8 ile 12. saatler arasında doruk değerine ulaşarak en az 24 saat devam eder.
Bu farmakolojik özellikler trandolaprilin insanda kardiyak hipertrofi regresyonu, diyastolik
fonksiyonda ve kan damarı esnekliğinde düzelme gibi olumlu etkilerine temel oluşturur. Ayrıca
hayvanlarda vasküler hipertrofi azalması gösterilmiştir.
İki büyük randomize, kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)) çalışmaları bir ADE inhibitörü ve bir anjiyotensin II reseptör
blokeri kombine kullanımını incelemiştir.
ONTARGET çalışması, kardiyovasküler ya da serebrovasküler hastalığı ya da kanıtlanmış
son organ hasarı ile birlikte seyreden tip 2 diabetes mellitus hastalarında yürütülmüştür. VA
NEPHRON-D çalışması, tip 2 diabetes mellitus hastalığı bulunan ve diyabetik nefropatisi
bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE inhibitörleri ve anjiyotensin II reseptör blokerleri için de
anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik nefropatisi bulunan
13hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı ve/veya kardiyovasküler hastalığı bulunan tip 2
diabetes mellitus hastalarında standart bir ADE inhibitörü ya da bir anjiyotensin II reseptör
blokeri tedavisine aliskiren eklenmesinin yararını test etmek için tasarlanan bir çalışma
olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre daha
sık bildirilmiştir.
5.2. Farmakokinetik özellikler
Genel Özellikler
Emilim:
Trandolapril oral uygulamadan sonra çok hızlı absorbe edilir. Uygulanan dozun %40-60’ı
emilirken gıdalar emilimi etkilemez.
Trandolaprilin plazma doruk konsantrasyonuna alındıktan 30 dakika sonra ulaşılır. Trandolapril
hızla plazmadan uzaklaştırılır; eliminasyon yarı ömrü bir saatten azdır. Doz uygulaması sonrası
trandolaprilin mutlak biyoyararlanımı %13’tür.
Dağılım ve biyotransformasyon:
Trandolapril spesifik bir ADE inhibitörü olan trandolaprilata hidrolize olur. Gıdalar oluşan
trandolaprilat miktarını etkilemez. Trandolaprilatın medyan plazma doruk konsantrasyonlarına
uygulamadan 3-8 saat sonra ulaşılır.
Plazmada uygulanan dozdan bağımsız olarak trandolaprilin %80’den fazlası proteine bağlanır.
Trandolaprilat anjiyotensin dönüştürücü enzime sıkıca bağlanarak enzimi doyurur.
Trandolaprilatın daha büyük kısmı albümine de bağlanır fakat satürasyona yol açmaz.
Gerek sağlıklı gönüllüler gerekse genç veya yetişkin hipertansif hastalarda günde tek doz
tekrarlayan trandolapril uygulamasında, kararlı duruma ulaşılması yaklaşık 4 gün sürer. Kararlı
durumda trandolaprilatın etkili yarı ömrü 16 ile 24 saat arasındadır. Doza bağlı olarak
eliminasyon yarı ömrünün son evresi 47-98 saattir. Son evre trandolaprilat-ADE kompleksinin
bağlanma/ayrılma kinetiğini de yansıtmaktadır.
Eliminasyon:
Uygulanan trandolapril dozunun yaklaşık %10 ile 15’i trandolaprilat olarak değişmeden idrardan
atılır. Radyoaktif işaretli ilacın oral uygulaması sonrasında, radyoaktivitenin %33’ü idrarda,
%66’sı ise feçeste bulunmuştur.
Renal trandolaprilat klerensi kreatinin klerensi ile orantılıdır. Kreatinin klerensi ≤30 ml/dak olan
hastalarda plazma trandolapril konsantrasyonları anlamlı derecede artmıştır. Kronik renal
yetmezliği olan hastalarda tekrarlayan uygulama ardından stabil düzeylere renal yetmezlik
evresinden bağımsız olarak ortalama 4 günde ulaşılır.
14Özel popülasyonlar
Pediatrik popülasyon
Trandolaprilin farmakokinetiği 18 yaşından küçük hastalarda değerlendirilmemiştir.
Yaşlı hastalar ve cinsiyet
Trandolaprilin farmakokinetiği yaşlı hastalarda (65 yaş üstü) ve her iki cinsiyette değerlendirilmiştir.
Yaşlı hipertansif hastalarda trandolaprilin plazma konsantrasyonlarının yüksek olduğu bulunmuştur;
ancak trandolaprilatın plazma konsantrasyonu ve anjiyotensin dönüştürücü enzim aktivitesinin
inhibisyon düzeyi yaşlı ve genç hipertansif hastalarda benzer gözlenmiştir. Trandolaprilin ve
trandolaprilatın farmakokinetiği ve anjiyotensin dönüştürücü enzim aktivitesinin inhibisyon düzeyi,
erkek ve kadın hipertansif hastalarda benzerdir.
Etnik farklılıklar
Diğer ACE inhibitörleri gibi trandolapril de siyahi hastalarda kan basıncını düşürmede diğer
popülasyonlara göre daha az etkili olabilir. Bu etki, siyahi hipertansif hastalarda düşük renin düzeyi
insidansının daha yüksek olmasına bağlı olabilir.
Böbrek fonksiyon bozukluğu
Kreatinin klirensi 30 ml/dk'nın altındaki kronik böbrek yetmezliği olan hastalarda ve hemodiyaliz
hastalarında trandolapril ve trandolaprilatın plazma konsantrasyonları sağlıklı bireylere kıyasla yaklaşık
iki kat daha yüksek iken, kreatinin klirensi yaklaşık %85 daha azdır. Böbrek yetmezliği olan hastalarda
doz ayarlaması tavsiye edilir.
Karaciğer yetmezliği
Orta ila şiddetli sirozu olan hastalarda tıbbi ürünün oral uygulanmasından sonra sağlıklı bireylere kıyasla
trandolaprilin plazma konsantrasyonu dokuz kat, trandolaprilatın plazma konsantrasyonu ise iki kat
artmıştır; ancak anjiyotensin dönüştürücü enzim aktivitesinin inhibisyonu üzerinde herhangi bir etki
görülmemiştir. Karaciğer yetmezliği olan hastalarda daha düşük dozlar düşünülmelidir.
5.3. Klinik öncesi güvenlilik verileri
Kanserojenite, mutajenite ve üreme toksisistesi; Üreme toksisitesi çalışmaları, sıçan
yavrularında 10 mg/kg/gün dozunda renal pelvis dilatasyonu insidansında artış ile böbrek
gelişimi üzerinde bir etki göstermiştir, ancak yavruların normal gelişimi üzerinde herhangi bir
etki görülmemiştir.
Trandolapril’in mutajenik veya kanserojenik olma özelliği yoktur.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Laktoz (sığır kaynaklı)
Povidon
Sodyum stearil fumarat
Jelatin (sığır kaynaklı)
Titanyum dioksit (E 171)
Eritrosin (E 127)
Siyah demir oksit (E172)
Sarı demir oksit (E 172)
Sodyum lauril sülfat
6.2. Geçimsizlikler
Bilinen bir geçimsizliği yoktur.
156.3 Raf ömrü
36 ay
6.4 Saklamaya yönelik özel uyarılar
25°C altındaki oda sıcaklığında ve kuru bir yerde saklanmalıdır.
Çocukların göremeyeceği ve erişemeyeceği yerlerde ve ambalajında saklanmalıdır.
6.5 Ambalajın niteliği ve içeriği
PVDC/PVC-Aluminyumdan oluşan blister ambalajda.
Her kutu, 28 sert kapsül içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Abbott Laboratuvarları İth. İhr. ve Tic. Ltd. Şti.
Saray Mah. Dr. Adnan Büyükdeniz Cad.
No:2, Kelif Plaza, 34768
Ümraniye – İstanbul
8. RUHSAT NUMARASI
2023/127
9. İLK RUHSAT TARİHİ/RUHSAT YENİLEME TARİHİ
04.04.2023
10. KÜB’ÜN YENİLENME TARİHİ
16