1 
 KULLANMA  TALİMATI  
▼Bu aşı ek izlemeye  tabidir.  Bu üçgen,  yeni bir güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
TURKOVAC 3 mcg/0,5m L IM enjeksiyonluk süspansiyon  
Kas içine uygulanır.  
Steril  
• Etkin madde:  Bir doz aşı (0,5 mL) içeriğinde : SARS -CoV -2 virüsünden1 elde edilen 
(inaktif) 3 mcg/0,5 mL antijen içerir . 
1(VERO CCL -81) hücre kültüründe üretilir.  
• Yardımcı madde(ler):  Alüminyum hidroksit, sodyum klorür, potasyum klorür, potasyum 
dihidrojen fosfat, disodyum hidrojen fosfat heptahidrat ve enjeksiyonluk su içerir.  
 
 
 
 
 
Bu Kullanma Talimat ında:  
1. TURKOVAC  nedir  ve ne için kullanılır ? 
2. TURKOVAC ’ ı kullanmadan  önce  dikkat  edilmesi  gerekenler  
3. TURKOVAC  nasıl  kullanılır ? 
4. Olası yan etkiler  nelerdir?  
5. TURKOVAC’  ın saklanması  
Başlıkları yer almaktadır.  
 
1. TURKOVAC  nedir  ve ne için uygulanır?  
TURKOVAC, SARS -CoV -2 virüsünün neden olduğu hastalıkların önlenmesine yönelik olarak 
SARS -CoV -2 virüsüne karşı aktif bağışıklama ve hatırlatma dozu için uygulanan bir aşıdır.  
18 yaş üzerindeki bireylerde  uygulanır.  
Geçme  kapaklı,  bromobutil tıpalı, 1 adet flakon (tip I şeffaf) içerisinde 5 doz olacak şekilde 10 
adet flakon içeren ambalajlarda sunulur.  
 
 
 Bu aşıyı  uygulamadan  önce  bu KULLANMA  TALİMATINI dikkatlice okuyunuz, çünkü sizin 
için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza danışınız.  
• Bu aşı kişisel olarak sizin için reçetelendirilmiştir, başkalarına vermeyiniz.  
• Bu aşının uygulanması sonrasında doktora veya hastaneye gittiğinizde  bu aşının  uygulandığını  
doktorunuza  söyleyiniz.  
• Bu talimatta yazılanlara aynen  uyunuz.  Aşı hakkında size önerilen dozun dışında yüksek veya 
düşük  doz kullanmayınız.  
2 
 2. TURKOVAC  kullanmadan  önce dikkat  edilmesi  gerekenler  
TURKOVAC ’ ı aşağıdaki  durumlarda  KULLANMAYINIZ  
Eğer,  
• Bu aşının bileşenlerinden herhangi birine karşı aşırı duyarlılığınız,  hayatı tehdit eden 
alerji/anafilaksi öykünüz varsa,  
• Bir önceki doz uygulaması sonrasında,  anafilaksi geliştiyse . 
 
TURKOVAC ’ı aşağıdaki  durumlarda DİKKATLİ KULLANINIZ  
• Trombosit sayısı düşük veya kanama bozukluğu olan hastalarda kas içi (IM) 
enjeksiyonlar  kanamaya  neden  olabilir.  
• Bağışıklık  sistemini  baskılayıcı  ilaç tedavisi  gören  veya  bağışıklık ( immün ) yetmezliği 
olan hastalarda, bu aşı ile ilgili yeterli veri yoktur. Aşıya verilen bağışıklık ( immün ) yanıt ı 
yeterli düzeyde olmayabi lir. Halihazırda bağışıklık sistemi baskılayıcı tedavi alanlarda 
olası faydalar ve olası riskler değerlendirilerek aşının uygulanması ya da aşılamanın 
tedavi sonuna kadar ertelenmesi seçenekleri hasta bazında değerlendirilmelidir. 
Doğumsal ve edinsel bağış ıklık ( immün ) yetersizliği olan hastalar için altta yatan 
hastalığa bağlı olarak aşı cevabı değişebilir.  
• Damar içine ( IV) /deri altına ( SC) immünoglobulin, plazma ve diğer kan ürünü 
uygulamaları inaktif aşıların yapılmasına engel oluşturmamakla birlikte eş  zamanlı 
uygulaması tercih edilmez.  
• Kontrolsüz ve/veya tedaviye yanıt vermeyen epilepsi, ilerleyici nörolojik  hastalık  varlığı  
ve Guillain -Barre  Sendromu  (bir sinir sistemi hastalığı), transvers miyelit (omurilikte 
meydana gelen enflamasyon sonucu ortaya ç ıkan nörolojik bozukluk) gibi nörolojik  
hastalığı  olanlar  hasta  bazında  değerlendirilmelidir.  
• Diğer aşılarda olduğu gibi, TURKOVAC ile aşılanan tüm bireylerde tam korunma 
sağlanamayabilir. Bu nedenle aşı olunsa bile kişisel koruyucu önlemlerin uygulanmasına 
devam edilmelidir.  
• Bu aşının dikkatli uygulanmasını gerektiren yukarıdaki durumlar ile geçmişte dahi olsa 
karşılaştıysanız lütfen doktorunuza danışınız.  
• Ateş, akut hastalık ve kronik (uzun süren) hastalıkların akut alevlenme döneminde iseniz 
uygulanması tercih edilmez . 
• İğne ile enjeksiyona karşı bir psikojenik yanıt olarak aşılamanın ardından, hatta aşılama 
öncesinde senkop (bayılma) görülebilir. Buna geçici görme bozukluğu, parestezi 
(uyuşma) ve iyileşme sırasında tonik - klonik hareketler gib i birçok nörolojik belirti eşlik 
edebilir. Senkop  sebebi ile oluşabilecek yaralanmaları önlemek için gerekli prosedürlerin 
hazır olması önemlidir.  
• Biyoteknolojik tıbbi ürünlerin daha iyi takip edilebilmesi için uygulanan ürünün  marka 
adı ve seri numarası açık olarak hasta dosyasına kayıt edilmelidir (veya belirtilmelidir).  
TURKOVAC’ın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce dokt orunuza veya eczacınıza danışınız.  
3 
 Klinik çalışmalarda hamilelik  dönemindeki kadınlar çalışma kapsamı dışında tutulduğundan 
TURKOVAC uygulanmasına ilişkin veri bulunmamaktadır.  
Hamilelik  döneminde  inaktif pandemik COVID -19 aşısının (TURKOVAC) uygulanmasına 
ilişkin yeterli veri b ulunmamaktadır. Dünya Sağlık Örgütü tarafından pandemik SARS -CoV -2 
aşılarının COVID -19 hastalığının ağır geçirilme riski yüksek olan hamile lere, kendi istekleri 
halinde uygulanabileceği önerilmektedir.  
 
Tedaviniz sırasında hamile olduğunuzu fark ederseniz  hemen doktorunuza veya eczacınıza 
danışınız.  
 
Emzirme  
İlacı kullanmadan önce dokt orunuza veya eczacınıza danışınız .  
 
Klinik çalışmalarda emzirme dönemindeki kadınlar çalışma kapsamı dışında tutulduğundan 
TURKOVAC uygulanmasına ilişkin veri bulunmamaktadır.  
Emzirme  döneminde inaktif pandemik COVID -19 aşısının (TURKOVAC) uygulanmasına 
ilişkin yeterli veri bulunmamaktadır. Dünya Sağlık Örgütü tarafından pandemik SARS -CoV -2 
aşılarının COVID -19 hastalığının ağır geçirilme riski yüksek olan emzire nlere, kendi istekleri 
halinde uygulanabileceği önerilmektedir.  
 
Araç ve makine k ullanımı  
TURKOVAC’ın araç ve makine kullanımı üzerindeki etkileri değerlendirilmemiştir.  
 
TURKOVAC’ın içeriğinde bulunan bazı yardımcı maddeler hakkında önemli bilgiler  
TURKO VAC 0,5 ml’lik tek dozda 1mmol (23 mg) ’dan daha az sodyum içerir; yani sodyum 
içeriği göz ardı edilebilir . 
TURKOVAC 0,5 m L’lik tek dozda 1mmol  (39 mg)’dan daha az potasyum  içerir; yani potasyum  
içeriği göz ardı edilebilir . 
 
Diğer ilaçlar ile birlikte kullanımı  
• Diğer aşılarla birlikte, öncesinde veya sonrasında uygulanmasına ilişkin  herhangi  bir bilimsel  
veri bulunmamaktadır.  
• COVID -19 aşılamasında, diğer COVID -19 aşıları ile TURKOVAC, birbirinin yerine 
uygulanarak primer  serinin tamamlanmasına ilişkin veri bulunmamaktadır.  
• İmmünsüpresif (bağışıklık sistemini baskılayan) ilaçlar: Bağışıklık inhibitörü monoklonal 
antikorlar, kemoterapi ilaçları, kortikosteroidler  vb. vücudun  bu aşıya  karşı  bağışıklık  
yanıtını etkileyebilir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız veya son zamanlarda 
kullandınız ise veya son zamanlarda bu aşı dışında herhangi bir aşılama yapıldıysa lütfen 
doktorunuza bunlar hakkında bilgi  veriniz.  
 
 
 
4 
 3. TURKOVAC nasıl kullanılır ? 
Uygun kullanım ve doz/ uygulama sıklığı için talimatlar:  
Aşı 18 yaş üzerindeki bireylerde , SARS -CoV-2 virüsüne karşı bağışıklık gelişmesi için dört hafta 
arayla iki doz olarak uygulanır. Hatırlatma dozu tek doz olarak uygulanır.   
Aşı uygulama dozu 3 mcg /0,5 m L’ dir. 
Aşı kişiye oturur durumdayken uygulanmalıdır.  
Aşı uygulamasından sonra olası alerjik reaksiyonlar açısından 15 dakika süresince sağlık 
tesisinden ayrılmamalıdır. Alerji hikayesi olan kişiler 30 dakika süresince sağlık tesisinden 
ayrılmamalıdır.  
 
Uygulama y olu ve  metodu:  
Aşı kas içi  (IM) yolla enjekte edilmelidir. Tercih edilen enjeksiyon bölgesi deltoid bölgedir. Aşı 
kişiye oturur durumdayken uygulanmalıdır.  
Damar içine enjekte edilmez.  
Aşı deri altı  (SC) veya intradermal (ID) y olla uygulanmamalıdır.   
 
Değişik yaş grupları:  
Çocuklarda kullanımı : 
18 yaş ve altındaki kişilerde yeterli veri bulun mamaktadır.  
 
Yaşlılarda kullanımı : 
65 yaş ve üstündeki  kişilerde yeterli veri bulun mamaktadır.  
 
Özel uygulama d urumları:  
Mevcut bilgiler ışığında aktif COVID -19 hastalarına, 180 gün içerisinde COVID -19 hastalığını 
geçirmiş (PCR testiyle doğrulanmış) ve aşının uygulanmasından önceki 10 gün içerisinde 
doğrulanmış bir COVID -19 vakasıyla temas etmiş kişilere uygulanması önerilme z. 
 
Böbrek/Karaciğer yetmezliği:  
Klinik çalışma ve veri bulunmamaktadır.  
 
Eğer  TURKOVAC’ın etkisinin  çok güçlü  veya zayıf  olduğuna dair  bir izleniminiz  var ise 
doktorunuz  ile görüşünüz.  
 
Herhangi bir akut, kronik veya alerjik hastalığınız varsa bu konuda doktorunuza bilgi veriniz.  
 
Kullanmanız gerekenden daha fazla TURKOVAC  kullandıysanız : 
TURKOVAC ’ı kullanmanız  gerekenden daha fazla kullanmışsanız  bir doktor  veya eczacı ile 
konuşunuz.   
Lütfen aşının  ambalajını veya kullanma talimatını da yanınıza almayı unutmayınız.  
 
TURKOVAC kullanmayı  unutu rsanız  
Belirlenen dozun zamanında uygulanması unutulursa veya herhangi bir nedenle yapılması 
ertelenirse, takip eden dozların nasıl uygulanacağını doktorunuza  danışınız.  
5 
 Unutulan dozları dengelemek için çift doz almayı nız. 
 
TURKOVAC  ile tedavi sonland ırıldığındaki oluşabilecek etkiler  
Bulunmamaktadır.  
 
4. Olası  yan etkiler  nelerdir?  
Tüm ilaçlar gibi TURKOVAC’  ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden  biri gelişirse,  DERHAL  doktorunuza  bildiriniz  ve size en yakın  hastanenin  acil 
bölümüne  başvurunuz:  
- Belirtileri arasında soluk kesilmesi, hırıltılı solunum, ciltte döküntü  ile yüzde  ve dudaklarda  
kaşıntı  veya şişme  bulunan alerjik  reaksiyonlar  (aşırı  duyarlılık  reaksiyonları).  
Bunların hepsi çok ciddi yan etkilerdir.  
Eğer bunlardan biri sizde mevcut ise, TURKOVAC’ a karşı ciddi alerjiniz var demektir. A cil 
tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterild iği şekilde sıralanmıştır:  
Çok yaygın   : 10 hastanın  en az 1’inde görülebilir.  
Yaygın    : 10 hastanın  1’inden  az, fakat  100 hastanın  1’inden  fazla görülebilir.  
Yaygın olmayan  : 100 hastanın 1’inden az, fakat 1.000 hastanın 1’inden fazla görülebilir.  
Seyrek    : l.000  hastanın  1’inden  az, fakat  10.000  hastanın  1’inden fazla görülebilir.  
Çok seyrek   : 10.000 hastanın 1’inden az görülebilir.  
Bilinmiyor   : Eldeki verilerden hareketle sıklık tahmin edilemiyor.  
 
Çok yaygın  
• Enjeksiyon bölgesinde ağrı  
Yaygın  
• Enjeksiyon bölgesinde sertlik veya şişme  
• Baş ağrısı  
• Boğaz ağrısı  
• Burun akıntısı  
• İshal  
• Kas ağrısı  
• Yorgunluk  
• Öksürük  
• Burun tıkanıklığı  
Yaygın olmayan  
• Enjeksiyon bölgesindeki kol ağrısı  
• Enjeksiyon bölgesinde kızarıklık  
• Enjeksiyon bölgesinde hassasiyet  
• Göz ağrısı  
6 
 • Bulanık görme  
• Göğüs ağrısı  
• Hapşır ık 
• Hipotansiyon  
• Taşikardi  
• Kusma  
• Mide bulantısı  
• Kabızlık  
• Karın ağrısı  
• Yutma zorluğu  
• Vücutta kaşıntı  
• Bel ağrısı  
• Ateş  
• Üşüme  
• Terleme  
• Baş dönmesi  
• Koku kaybı  
• Boğazda kaşıntı  
• Eklem ağrısı  
 
Eğer bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin raporlanması  
Kullanma  Talimatında  yer alan veya  almayan  herhangi  bir yan etki meydana gelmesi durumunda 
hekiminiz, eczacınız veya hemşireniz ile konuşunuz.  Ayrıca karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha  fazla  bilgi edinilmesine  katkı  sağlamış  olacaksı nız. 
 
5. TURKOVAC’ın  saklanması?  
TURKOVAC‘  ı çocukların göremeyeceği, erişemeyeceği yerlerde ve ambalajında saklayınız.  
 
2 - 8 °C arasında  buzdolabında  saklayınız.  Aşının donmamasına dikkat edilmelidir.  Donmuş 
ürünler çözülüp uygulanmamalıdır.  Işıktan koruyunuz.  
 
Son kullanma tarihiyle uyumlu olarak uygulayınız.  
 
Ambalajdaki/ kartondaki/şişedeki son kullanma tarihinden sonra TURKOVAC’ı kullanmayınız / 
son kullanma tarihinden önce kullanınız.  
 
 
7 
 Aşı dolabının herhangi bir rafında muhafaza edilebilir.  
Aşı dolabı özelliği bulunmayan no -frost buzdolaplarında (aşı dolabı yok ise sadece no -frost 
buzdolapları kullanılmalıdır) ise dolap iç cidarına temas etmeyecek ve üfleme kanallarının 
önünde olmayacak  şekilde tercihen üstten ikinci rafta ve rafın kapağa yakın tarafında saklanması 
gereklidir.  
Dolap içerisinde tercihen donma göstergesi bulunmalıdır.  
 
Genişletilmiş Bağışıklama Programı Genelgesine uygun soğuk zincir sağlanmalıdır.  
 
Eğer üründe ve/veya ambalajında bozukluklar fark edilirse TURKOVAC uygulanmaz.  
 
Flakon en geç 8 saat içerisinde kullanılacak şekilde planlama yapılmalıdır. Açılma saati flakonun 
üzerine kaydedilmelidir. 8 saatin sonunda flakonda aşı kaldıysa kullanılmamalı ve kalan aşı 
uygun şekilde imha edilmelidir.  
 
Son kullanma tarihi geçmiş veya uygulanmayan aşıları çöpe atmayınız! Çevre, Şehirc ilik ve 
İklim Deği şikliği Bakanlığınca belirlenen toplama sistemine veriniz .  
 
Ruhsat Sahibi:   
SBT Sağlık Bilim Teknolojileri A.Ş.  
Üniversiteler Mah. 1604 Cad. No:9/3 İç Kapı No:1  
Çankaya/ANKARA  
 
Üreti m yer i:  
DOLLVET Biyoteknoloji A.Ş.  
Şanlıurfa OSB 1. Kısım  
Koçören OSB Mah. 106. Cad. No:6  
Eyyübiye/ŞANLIURFA  
 
Bu kullanma talimatı 10/05/2023  tarihinde onaylanmıştır.  
 
 
 
 
 
 
 
 
 
 
 
 
 
 
 
 
8 
 ----------------------------------------------------------------------------------------------------------------  
AŞAĞIDAK İ BİLGİLER BU İLACI UYGULAYACAK SAĞLIK PERSONEL İ İÇİNDİR 
TURKOVAC opelesan süspansiy on şeklindedir.  Tabaka halinde çö keltiler  çalkalama ile 
giderile bilir, çalkalamadan sonra tortu ya da kümeleşme kalmamalıdır . Kullanmadan önce iyice 
çalkalanmalıdır.  
Aşının donmamasına dikkat edilmelidir.  Donmuş ürünler çözülüp uygulanmamalıdır.  Işıktan 
koruyunuz.  
Aşı içerisinde yabancı partikül fark edildiğinde, aşı ambalajı nda çatlama veya bozukluk varsa 
uygulanmaz.  
 
Asepsi kurallarına uygun olarak flakonun tıpası antiseptikle silinmeli  ve Sağlık Bakanlığı 
tarafından bu aşıya uygun olarak dağıtılan aşı enjektörüne 0,5 m L çekilerek bekletmeden 
uygulanmalıdır. Başka bir enjektör kullanılmamalıdır.  
1 doz 0,5 mL’dir.  
 
18 yaş üzerindeki kişilere 0,5 mL olarak 90º açı ile kas içine ( IM) olarak uygulanır.  
 
5 doz aşı kullanılması sonrasında flakonda aşı kalması durumunda flakonda  kalan miktar yeni 
bir aşı dozu olarak kullanılmamalı ve uygun şekilde imha edilmelidir.  
 
Aşı kas içi  (IM) yolla enjekte edilmelidir. Tercih edilen enjeksiyon bölgesi deltoid bölgedir. Aşı 
kişiye oturur durumdayken uygulanmalıdır.  
Damar İçine Enjekte Edil mez.   Aşı subkutan (SC) veya intradermal (ID) yolla uygulanmamalıdır.   
 
