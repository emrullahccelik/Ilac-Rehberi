KISA ÜRÜN BİLGİSİ
1. BEŞERİ TIBBİ ÜRÜNÜN ADI
ONCOPOZİD 100 mg/5 mL I.V. infüzyonluk konsantre çözelti
Sitotoksik, steril
2. KALİTATİF ve KANTİTATİF BİLEŞİM
Etkin madde:
1 mL çözelti 20 mg etoposid içerir. Her bir 5 mL’lik flakon 100 mg etoposid içerir.
Yardımcı madde(ler):
Susuz etanol ……. 158 mg/mL
Yardımcı maddeler için 6.1’e bakınız.
3. FARMASÖTİK FORM
İnfüzyonluk konsantre çözelti
Berrak, renksiz ila açık sarı, hafif viskoz çözelti
4. KLİNİK ÖZELLİKLER
4.1. Terapötik endikasyonlar
Etoposid intravenöz yoldan kullanılan bir antineoplastik ajandır. Tek başına veya diğer
antineoplastik ajanlarla birlikte kullanılabilir.
Etoposid küçük hücreli akciğer kanserinde etkinliği kanıtlanmış diğer kemoterapötik ajanlarla
kombine şekilde ve seminomatöz olmayan testis karsinomu tedavisinde uygun cerrahi,
kemoterapi veya radyoterapi tedavisi almış hastalarda, etkinliği kanıtlanmış diğer
kemoterapötik ajanlarla kombine şekilde kullanılabilir.
Ayrıca, küçük hücreli olmayan akciğer kanserinin palyatif tedavisinde, Hodgkin hastalığının
yeniden indüksiyon tedavisinde, Hodgkin dışı lenfoma (non-Hodgkin lenfoma) ve akut
myelositik löseminin indüksiyon tedavisinde ve koriyon karsinomanın indüksiyon ve yeniden
indüksiyon tedavisinde objektif yanıt alınabileceği gösterilmiştir.
1 / 194.2. Pozoloji ve uygulama şekli
Pozoloji:
Erişkinler:
Dozaj, etoposidin tek başına veya diğer sitostatik ajanlarla kombine verilip verilmediğine
bağlıdır. Önerilen ONCOPOZİD dozu, birbirini takip eden beş gün boyunca IV olarak günlük
60-120 mg/m2’dir.
Uygulama sıklığı ve süresi:
Etoposidin miyelosüpresif etkisi nedeniyle tedavi kürleri 10 ila 20 gün aralığından daha sık
tekrarlanmamalıdır. Hematolojik olmayan endikasyonlar için tedavi 21 günlük aralıktan daha
sık tekrarlanmamalıdır.
Etoposid yaygın olarak, 5 gün boyunca günde 100 mg/m2 veya 1., 3. ve 5. günlerde uygulanan
günlük 120 mg/m2 şeklinde uygulanır.
Çözelti intravenöz infüzyonla minimum 30 dakika ila 60 dakika arasında verilmelidir. Yüz
kızarması infüzyon hızının çok fazla olduğunun belirtisidir. Hasta toleransına bağlı olarak
infüzyon süresi uzatılabilir.
Kemoterapi kürleri herhangi bir toksisitenin yeterince iyileşmesinden sonra 3-4 haftalık
intervallerle tekrarlanır.
Etoposid miyelosupresyona neden olduğundan lökosit ve trombosit sayılarının normale
dönmesine izin vermek için tedavi üç haftalık aralıklardan daha sık tekrarlanmamalıdır.
ONCOPOZİD infüzyonu ile tedavi kürü yinelenmeden önce, miyelosupresyon belirtileri
açısından kan tablosu incelenmeli ve tatminkar bulunursa tedavi verilmelidir.
Uygulama şekli:
ONCOPOZİD sadece sağlık personeli tarafından kanser kemoterapötik ajanların kullanımında
deneyimli doktorların denetiminde uygulanmalıdır.
ONCOPOZİD yalnızca yavaş intravenöz infüzyonla kullanılır. Etoposid vücut boşlukları
(plevra, periton ve diğer) içine enjeksiyon şeklinde uygulanmamalıdır.
2 / 19Yalnızca yeni hazırlanmış, renksiz ve berrak çözeltileri kullanınız.
Kullanım talimatları ve uygulama ile ilgili detaylı bilgi için Bölüm 6.6.’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan, ancak karaciğer fonksiyonları normal hastalarda, etoposidin dozu
azaltılmalı ve hematolojik alt değerleri ve böbrek fonksiyonları izlenmelidir.
Kreatinin klirensine göre önerilen doz rejimi aşağıdaki gibidir:
Kreatinin klirensi Önerilen günlük doz (standart dozun
(mL/dk) yüzdesi)
>50 100
15-50 75
<15 Kontrendikedir (Kontrendikasyonlar
bölümüne bakınız).
Karaciğer yetmezliği:
Karaciğer yetmezliği olan hastalarda, hastalığın ve karaciğer yetmezliğinin şiddetine göre
dikkatle doz ayarlaması yapılarak kullanılmalıdır.
Pediyatrik popülasyon:
Çocuklarda etkililiği ve güvenliliği kanıtlanmamıştır.
Geriyatrik popülasyon:
Doz ayarlaması gerekli değildir.
4.3. Kontrendikasyonlar
 Aktif bileşen, podofilotoksinler veya podofilotoksin türevleri veya Bölüm 6.1’de
listelenen yardımcı maddelerinden herhangi birine aşırı duyarlılığı olan hastalar,
 Ağır hepatik yetmezliği olan hastalar,
 Ağır renal yetmezliği olan hastalar (kreatinin klirensi <15 mL/dk, Bkz. Bölüm 4.2)
 Ağır miyelosupresyonu olan hastalar,
 İntra-arteriyel ya da intrakaviter enjeksiyonda (plevra, periton ya da diğer),
3 / 19 Laktasyon döneminde,
 Bağışıklık sistemi baskılanmış hastalarda sarı humma ya da canlı aşılar ile eş zamanlı
kullanımı (Bkz. Bölüm 4.5).
4.4. Özel kullanım uyarıları ve önlemleri
ONCOPOZİD, sadece sağlık personeli tarafından kanser kemoterapötik ajanlarının
kullanımında deneyimli doktorların denetiminde uygulanmalıdır. Uygulama sırasında
enjeksiyon bölgesinde reaksiyonlar oluşabilir.
Hızlı intravenöz infüzyonun olası bir hipotansiyon reaksiyonu ortaya çıkarması nedeniyle,
ONCOPOZİD yavaş intravenöz infüzyonla verilmelidir. İnfüzyon süresi 30 dakika ila 60
dakika arasındadır.
Etoposidin intravenöz uygulanmasında ekstravazasyonu önlemek için son derece dikkat
edilmelidir. Olası herhangi bir infiltrasyona karşı infüzyon bölgesinin uygulama sırasında
mümkün olduğunca yakından izlenmesi önerilir. Ekstravazasyon reaksiyonları için spesifik bir
tedavi şu anda bilinmemektedir.
Kızarma (flush), titreme, ateş, taşikardi, bronkospazm, dispne ve hipotansiyonla seyreden ve
ölüme neden olabilen olası bir anaflaktik reaksiyon ortaya çıkabileceğinden, dikkatli
olunmalıdır (Bkz. Bölüm 4.8). Önerilenden daha yüksek infüzyon konsantrasyonları alan
çocuklarda oldukça sık olarak anaflaksi benzeri reaksiyonlar bildirilmiştir. Bu durumlarda
infüzyon derhal durdurulmalıdır, tedavisi semptomatiktir. Hekimin kararına göre
sempatomimetikler, kortikosteroidler, antihistaminikler ya da plazma genişleticiler
uygulanmalıdır.
Şiddetli miyelosupresyon sonrasında, enfeksiyonlar ya da kanama oluşabilir. Etoposid
uygulaması sonrasında fatal miyelosupresyon bildirilmiştir. ONCOPOZİD ile tedavi edilen
hastalar, miyelosupresyon yönünden hem tedavi sırasında hem de tedaviden sonra sık olarak
gözlenmelidir. Doz kısıtlayıcı kemik iliği supresyonu etoposid tedavisiyle ilişkili en önemli
toksisitedir. Tedaviye başlamadan önce ve etoposidin takip eden dozlarında şu ölçümler
yapılmalıdır: Trombosit sayısı, hemoglobin miktarı, lökosit sayısı ve tam kan sayımı.
4 / 19Etoposid tedavisine başlamadan önce radyoterapi ve/veya kemoterapi yapılmışsa, kemik
iliğinin düzelebilmesini sağlamak için yeterli zaman aralığı bırakılmalıdır.
Periferik kan sayımı ve karaciğer fonksiyonu izlenmelidir. Nötrofil sayısı 1.500 hücre/mm³ ya
da trombosit sayısı 100.000 hücre mm³’ün altına düşmüşse ONCOPOZİD uygulanmamalıdır.
Bunun istisnası, kan hücre sayılarındaki düşüşün malign hastalık tutulumu nedeniyle olmasıdır.
Nötrofil sayısı 5 günden fazla süreyle 500 hücre/mm³’ün altına düşerse ya da bu düşüş ateş ya
da enfeksiyonla birlikte olursa, trombosit sayısı 25.000 hücre/mm³’ün altına düşerse, başka bir
3. ya da 4. dereceden toksisite gelişirse ya da böbrek klirensi 50 mL/dk’nın altında ise başlangıç
dozundan sonra uygulanacak dozun ayarlanması gerekir. İlaveten reçetelenmiş ilaçlar veya
daha önce uygulanmış ve kemik iliği rezervini etkilemiş olan radyasyon tedavisi veya
kemoterapinin miyelosupresif etkilerinin karşılanması için ONCOPOZİD dozu
değiştirilmelidir.
Etoposidin tek başına veya kombine tedavi şeklinde kullanılmasına bağlı olarak, kan tablosu
normalde 21 gün içinde düzelir.
Hastaların yaklaşık %30-40’ında kusma ve bulantı oluşur. Bu istenmeyen etkiler
antiemetiklerin uygulanmasıyla etkili bir şekilde tedavi edilebilir.
Etoposid tedavisine başlamadan önce bakteriyel ve viral enfeksiyonlar kontrol altına
alınmalıdır.
Etoposid, radyoterapi ve kemoterapi alan hastalarda ve kardiyak aritmisi olan, daha önce
miyokard enfarktüsü geçirmiş, karaciğer fonksiyon bozukluğu, böbrek fonksiyon bozukluğu,
periferik nöropati, idrar yapma güçlüğü, epilepsi veya beyin hasarı veya ağız mukozasında
iltihap olan hastalarda dikkatle uygulanmalıdır.
Kemoterapi için etoposidin düşünüldüğü tüm vakalarda, hekim ilacın gerekliliği ve yararları ile
istenmeyen etkilerinin tehlikesini tartarak karar vermelidir. Çoğu istenmeyen etkiler erken
teşhis edildiğinde geri çevrilebilir. Şiddetli istenmeyen etkiler oluşursa, doz azaltılmalı ya da
ilaç tedavisi kesilmelidir. Hekimin klinik kararına göre uygun düzenleyici önlemler alınmalıdır.
Etoposid tedavisine özellikle toksisite reküransının olasılığı göz önüne alınarak ve ilaç
5 / 19kullanımına devam edilmesinin gerekliliği için yerinde bir değerlendirmeye dayanılarak tedbirli
bir şekilde devam edilmelidir.
Serum albumin seviyeleri düşük olan hastalarda etoposidin tetiklediği toksisite riski artabilir.
Karaciğer ve böbrek bozukluğu olan hastalarda birikim riskine karşı karaciğer ve böbrek
işlevleri düzenli olarak takip edilmelidir.
Etoposid içeren kemoterapi rejimleriyle tedavi edilen hastalarda, miyelodisplastik sendromu
içeren ya da içermeyen akut lösemi vakaları bildirilmiştir.
Kümülatif bir dozda (etoposid > 2.000 mg/m²) sekonder akut non-lenfoblastik lösemi riski artar.
Sekonder lösemi gelişimindeki kümülatif risklerin ya da yatkınlaştırıcı faktörlerin neler olduğu
bilinmemektedir. Uygulama biçimlerinin ve kümülatif etoposid dozunun rolü tam anlamıyla
açık değildir.
Bazı durumlarda sekonder lösemisi olan ve epi-podofilotoksin alan hastaların 11q23’te
kromozomal anomalisi olduğu bulunmuştur. Bu anomali ayrıca bir epi-podofilotoksin
içermeyen kemoterapi rejimi sonrası sekonder lösemi geliştiren ve lösemisi tekrar eden
hastalarda da bulunmuştur. Epi-podofilotoksin tedavisi alan hastalarda sekonder löseminin
diğer bir özelliği de kısa latensin bulunması gibi görünmektedir. Lösemi gelişimine kadarki
medyan süre yaklaşık 32 ay idi.
Uzun süreli tedavi planlanırken etoposidin mutajenik ve karsinojenik etkileri (Bkz. Bölüm 5.3)
olduğu dikkate alınmalıdır.
Etoposidin mutajenik potansiyeli nedeniyle çocuk yapma potansiyeline sahip kadın ve erkekler
tedavi süresince ve tedaviden sonraki 6 aya kadar etkin bir doğum kontrol yöntemi
kullanmalıdır (Bkz. Bölüm 5.3).
Deri ya da mukozalar etoposide maruz kaldığında derhal bol miktarda su ile durulanmalıdır.
ONCOPOZİD’in 1 mL’si 158 mg etanol içerir. Bu tıbbi üründe hacminin %20’si kadar etanol
(alkol) vardır; örneğin, her dozda 790 mg’a kadar, her dozda 20 mL biraya eşdeğer, her dozda
8 mL şaraba eşdeğer gibi. Alkol bağımlılığı olanlar için zararlı olabilir. Hamile ve emziren
6 / 19kadınlar, çocuklar ve karaciğer hastalığı ya da epilepsi gibi yüksek risk grubundaki hastalar için
dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Radyoterapi ve miyelosupresyona neden olabilecek ilaçların uygulanması etoposidin neden
olduğu miyelosupresyonu artırabilir.
Etoposid diğer ilaçların (ör., siklosporin) sitotoksik ve miyelosupresan etkilerini artırabilir.
Etoposid monoterapisine kıyasla 2.000 ng/mL’nin üzerindeki yüksek dozlarda siklosporin ile
birlikte oral etoposid uygulaması, etoposid maruziyetinde (Eğri Altındaki Alan: EAA) %80’lik
bir artışa ve etoposid toplam vücut klirensinde %38’lik bir azalmaya neden olur.
Sisplatin ile eş zamanlı tedavi etoposidin toplam vücut klirensinde azalmayla ilişkilidir.
Fenitoin ile eş zamanlı tedavi etoposidin toplam vücut klirensinde ve etkililikte azalmayla
ilişkilidir.
Bu nedenle, etoposide benzer miyolesupresif etkileri bulunan ilaçların önceden ya da eş zamanlı
kullanımının aditif ya da sinerjik etkilere yol açabileceği tahmin edilebilir (Bkz. Bölüm 4.4).
Oral antikoagülanların etkileri artabilir. Varfarin ile eş zamanlı tedavi Uluslararası
Normalizasyon Oranı (INR) değerinde yükselmeye neden olabilir. INR’nin yakından takip
edilmesi önerilir.
Plazma proteinine in vitro %97 oranında bağlanır. Fenilbutazon, sodyum salisilat ve salisilik
asit, etoposidin plazma proteinlerine bağlanmasını etkileyebilir.
Antrasiklinler ve etoposid arasında çapraz direnç olduğu klinik öncesi çalışmalarda deneysel
olarak gösterilmiştir.
Fosfataz aktivitesini inhibe ettiği bilinen ilaçlarla (ör., Levamizol hidroklorür) etoposidin
birlikte kullanımı ile ilgili herhangi bir veri yoktur.
Sarıhumma aşısının kullanımı sistemik aşıyla ilişkili fatal sonuçlanan hastalık riskini artırır.
Bağışıklık sistemi zayıflamış hastalarda canlı aşılarla immünizasyon fatal sonuçlanabilen
7 / 19şiddetli enfeksiyonlara neden olabilir. Bu nedenle bu gibi hastalarda canlı aşılar kontrendikedir
(Bkz. Bölüm 4.3).
ONCOPOZİD alkol içerdiği için disülfiram ile birlikte alınmamalıdır.
Potansiyel olarak yararlı etkileşimler:
Etoposid genellikle diğer sitotoksik ilaçlarla birlikte kullanılır ve sitotoksik etki yönünden
sinerjistik etki gösterdikleri varsayılır. In vitro ortamda metotreksat ve sisplatin gibi bazı ilaçlar
ile böyle bir sinerji gösterilmiştir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara hamile kalmaktan kaçınmaları önerilmelidir.
Çocuk doğurma potansiyeli bulunan kadınlar ve erkekler tedavi süresi boyunca ve tedaviden
sonraki 6 ay içinde etkin bir doğum kontrol yöntemi kullanmalıdır. Eğer bir hasta etoposid
tedavisini takiben çocuk sahibi olmayı planlıyorsa mutlaka genetik yönden bir uzmana
danışması önerilir.
Gebelik dönemi
Gebelik süresince uygulandığında etoposidin şiddetli konjenital defektlere neden
olabileceğinden şüphe edilmektedir. Etoposid farelerde ve sıçanlarda, klinik olarak uygulanan
dozlara eşdeğer dozlarda teratojeniktir. Hamile kadınlarda kullanımı sırasında güvenliliği
ortaya koyulmamıştır, gebelikte kullanımı ile ilgili yeterli ve kontrollü çalışmalar yoktur.
8 / 19ONCOPOZİD mutlak bir endikasyon olmadıkça gebelik döneminde kullanılmamalıdır. Bu ilaç
gebe kadınlara verilirse ya da alınırken hamile kalınırsa uygun bir prenatal danışmanlık alınmalı
ve tedavinin faydaları fetüse karşı riskleri açısından tartılmalıdır (5.3. Klinik öncesi güvenlilik
verileri bölümüne bakınız).
Laktasyon dönemi
ONCOPOZİD emzirme döneminde kullanılmamalıdır.
Etoposidin insan sütüyle atılıp atılmadığı bilinmemektedir. Emzirilen çocuk üzerindeki risk
hariç tutulamaz. Birçok ilaç anne sütüne geçtiğinden ve emzirilen çocuk için potansiyel şiddetli
istenmeyen etkiler bulunduğundan, etoposid tedavisinden kaçınılıp kaçınılmayacağına ya da
emzirmenin durdurulup durdurulmayacağına ilişkin bir karar verilmelidir. Anne açısından
ilacın önemi dikkate alınmalıdır. Etoposid emzirme süresince kontrendikedir ve tedavi
süresince kesilmelidir (Bkz. Bölüm 4.3).
Üreme yeteneği/Fertilite
ONCOPOZİD fertilitede azalmaya neden olabilir. Geri dönüşü olmayan kısırlık olasılığı vardır.
Etoposidin mutajenik potansiyeli nedeniyle çocuk yapma potansiyeline sahip kadınlar ve
erkekler tedavi süresince ve tedaviden sonraki 6 ay içerisinde etkin bir doğum kontrol yöntemi
kullanmalıdır. Eğer bir hasta etoposid tedavisini takiben çocuk sahibi olmayı planlıyorsa
mutlaka genetik yönden bir uzmana danışması önerilir. Etoposid erkek fertilitesini
azaltabileceği için bir erkek hasta çocuk sahibi olmak isterse sperm koruma ve saklama
yöntemlerinin uygulanması düşünülebilir.
4.7. Araç ve makine kullanımı üzerindeki etkiler
Etoposidin araç ve makine kullanımı üzerindeki etkilerinin değerlendirildiği bir çalışma
yürütülmemiştir. Uyku hali, şiddetli yorgunluk, mide bulantısı, kusma ve akut aşırı duyarlılık
reaksiyonları (kan basıncındaki düşüş nedeniyle meydana gelebilir) ya da geçici görme kaybı
gibi istenmeyen etkilerde hasta araç ya da makine kullanmamalıdır.
ONCOPOZİD’in içindeki etanol nedeniyle hastanın araç ve makine kullanma yeteneği zarar
görebilir.
9 / 194.8. İstenmeyen etkiler
İstenmeyen etkiler, organ sınıfı ve görülme sıklığına göre aşağıdaki gibi sıralanmıştır;
Çok yaygın (≥1/10), yaygın (≥1/100 ile <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000) ve bilinmiyor (eldeki verilerden hareketle
tahmin edilemiyor).
Her sıklık gruplamasında istenmeyen etkiler ciddiyetin azalış sırasına göre verilmiştir.
Enfeksiyonlar ve enfestasyonlar
Seyrek: Ateş ve sepsis bildirilmiştir.
(Kist ve polipler de dahil olmak üzere) iyi huylu ve kötü huylu neoplazmalar
Yaygın: Akut lösemi
Metabolik komplikasyonlar: Etoposidin diğer kemoterapötik ilaçlarla kombine kullanımı
sonrasında bazen fatal tümör lizis sendromu bildirilmiştir.
Kan ve lenf sistemi hastalıkları
Çok yaygın: Fatal sonuçlanan miyelosupresyon, anemi, nötropeni, lökopeni, trombositopeni
bildirilmiştir.
Etoposidin doz kısıtlayıcı toksik etkisi kemik iliği depresyonu, özellikle de lökopeni ve
trombositopenidir. 20 gün sonra kemik iliği genellikle tamamen düzelir. Kümülatif toksisite
bildirilmemiştir.
Tedavi rejimi ve uygulama yoluna göre, en düşük granülosit ve trombosit değerleri etoposid
tedavisinden yaklaşık 10-14 gün sonra görülmüştür. İntravenöz uygulamada en düşük değerler
genellikle oral uygulamada daha erken görülmüştür.
Lökopeni genellikle trombositopeniden daha sık oluşur ve genellikle orta ila şiddetli
derecededir (DSÖ 3. veya 4.dereceden). Lökopeni ve şiddetli lökopeni (1.000 hücre/mm³’den
düşük) etoposid/etoposid fosfat ile sırasıyla %60-91 ve %7-17 sıklığında görülür.
Trombositopeni ve şiddetli trombositopeni (50.000 hücre/mm³’den düşük) etoposid/etoposid
fosfat ile sırasıyla %28-41 ve %4-20 sıklığında görülür. Etoposid ile tedavi edilen nötropenik
hastalarda ateş ve enfeksiyonlar daha sık bildirilmiştir. Kan değerleri son doz uygulandıktan 24
ila 28 gün sonra normale döner. Etoposidin monoterapi tedavisinde herhangi bir kümülatif
toksik etki bildirilmemiştir. Hemoglobin değerlerinde düşme yaklaşık %40’dır.
Yaygın: Şiddetli miyelosupresyonu takiben kanama ve enfeksiyonlar.
10 / 19Bağışıklık sistemi hastalıkları
Yaygın: Etoposid kullanımından sonra üşüme, titreme, kızarma, ateş, taşikardi, dispne,
bronkospazm ve hipotansiyon ile karakterize anafilaktik reaksiyonlar bildirilmiştir.
Önerilenden daha yüksek konsantrasyonlarda infüzyon alan çocuklarda anafilaktik reaksiyon
sıklığı daha yüksektir. Ancak, infüzyon konsantrasyonunun veya infüzyon hızının anafilaktik
reaksiyon gelişiminde oynadığı rol kesin değildir. Kan basıncı genellikle infüzyonun
tamamlanmasından sonraki bir kaç saat içerisinde normale döner. Anafilaktoid reaksiyonlar
etoposidin ilk dozunda oluşabilir.
Etoposid tedavisinde ölüme neden olan bronkospazma yol açan ani reaksiyonlar bildirilmiştir.
Etoposid fosfat enjeksiyonlarına bağlı olarak hastaların %2’sinde yüzde kızarma ve %3’ünde
deri döküntüleri bildirilmiştir. Bu reaksiyonlar genelde ilacın kesilmesi ve gerektiğinde
adrenalin (epinefrin) gibi vazopresör ajanlar, kortikosteroidler, antihistaminikler veya plazma
hacmi genişleticiler ile tedavi edilir.
Metabolizma ve beslenme hastalıkları
Seyrek: Hiperürisemi bildirilmiştir.
Sinir sistemi hastalıkları
Yaygın: Baş dönmesi.
Yaygın olmayan: Periferik nöropati vakaların %0,7-2’sinde görülmüştür. %0-3’ünde merkezi
sinir sistemi üzerinde etkiler oluşmuştur (yorgunluk, uyku hali), kramplar.
Seyrek: Santral sinir sisteminin etkilenmesi sonucunda konfüzyon, hiperkinezi, uykuya eğilim
(somnolans), yorgunluk, tat bozukluğu ve geçici görme kaybı görülebilir.
Merkezi sinir sistemi kaynaklı geçici görme kaybı, nörotoksisite (örn., uykuya eğilim,
yorgunluk).
Göz hastalıkları
Yaygın olmayan: Optik sinir enflamasyonu.
Kardiyak hastalıkları
Yaygın: Etoposid kullanımından sonra miyokard enfarktüsü ve ritim bozuklukları bildirilmiştir.
Aritmi.
11 / 19Vasküler hastalıkları
Yaygın: Hastalar etoposidin hızlı intravenöz uygulaması sonrasında geçici hipotansiyon
bildirmişlerdir. Bu kardiyak toksisite ya da EKG değişiklikleriyle ilişkili değildi. Hipotansiyon
genellikle etoposid enjeksiyonunun sonlandırılmasıyla ve/veya destekleyici tedavi ile düzelir.
İnfüzyon tekrar başlatılırken, yavaş infüzyon seçilmelidir. Gecikmeli hipotansiyon
gözlemlenmemiştir.
Hipertansiyon ve kızarma (ateş basması) da bildirilmiştir. İnfüzyonun kesilmesinden sonra
birkaç saat içinde kan basıncı normale döner. Etoposid alan hastalarda klinik olarak anlamlı bir
hipotansiyon gözlemlenirse, destekleyici tedavi başlatılmalıdır. Flebit görülebilir.
Solunum, göğüs bozuklukları ve mediastinal hastalıkları
Yaygın olmayan: Etoposid tedavisinin kesilmesinden sonra, kendiliğinden spontan solumaya
dönen apne bildirilmiştir. Bronkospazmla ilişkili olarak ani, fatal reaksiyonlar rapor edilmiştir.
Öksürük, laringospazm ve siyanoz.
Seyrek: Pnömoni, interstisyel pnömoni / pulmoner fibrozis görülebilir.
Gastrointestinal hastalıkları
Çok yaygın: Karın ağrısı, kabızlık.
Bulantı ve kusma hastaların yaklaşık %31-43’ünde ortaya çıkar. Bu yan etkilerin kontrolünde
anti-emetikler yararlı olmaktadır (Bkz. Bölüm 4.4).
İntravenöz etoposid alan hastaların %10-13’ünde iştah kaybı bildirilmiş ve %1-6’sında stomatit
gözlemlenmiştir. İshal hastaların %1-13’ünde görülmüştür.
Yaygın: Mukozit (stomatit dahil - %1-6 - ve özofajit), ishal.
Seyrek: Disfaji, disguzi.
Hepato-bilier hastalıkları
Çok yaygın: Hepatotoksisite. Etoposidin karaciğer ve böbreklerde yüksek konsantrasyonlara
ulaştığı gösterilmiştir ve birikme olasılığı nedeniyle fonksiyon bozukluğu görülebilir.
Yaygın olmayan: Etoposidin yüksek dozlarından sonra karaciğer enzimlerinde artma
bildirilmiştir.
Deri ve deri altı doku hastalıkları
Çok yaygın: Alopesi, pigmentasyon. Hastaların yaklaşık %66’sında ve bazen tam kelliğe kadar
gidebilen geridönüşlü alopesi görülür.
12 / 19Yaygın: Kaşıntı, döküntü ve ürtiker.
Yaygın olmayan: Yüzde ve dilde ödem, terleme.
Seyrek: Stevens-Johnson sendromu, toksik epidermal nekroliz (1 fatal), radyasyonla ortaya
çıkana benzer dermatit.
Böbrek ve idrar yolu hastalıkları
Etoposidin böbreklerde yüksek konsantrasyonlara ulaştığı gösterilmiştir. Birikme olasılığı
nedeniyle fonksiyon bozukluğu görülebilir.
Üreme sistemi ve meme hastalıkları
Bilinmiyor: Amenore, anovulatuvar sikluslar, fertilitede azalma ve hipomenore.
Genel bozukluklar ve uygulama bölgesine ilişkin hastalıklar
Çok yaygın: Asteni, halsizlik.
Yaygın: Ekstravazasyon. Pazarlama-sonrası periyotta ekstravazasyon sonrası lokal yumuşak
doku toksisitesi, şişlik, selülit ve deri nekrozu dahil nekroz gibi komplikasyonlar bildirilmiştir.
Flebit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Doz aşımı:
İntravenöz yoldan toplam 2,4-3,5 g/m2/gün dozda 3 günden fazla uygulama ağır mukozit ve
miyelotoksisite ile sonuçlanır. Önerilenden yüksek dozda etoposid alan hastalarda metabolik
asidoz ve ağır hepatik toksisite bildirilmiştir.
Tedavisi:
Etoposidin doz aşımına karşı denenen antidotların etkinliği belirlenmemiştir. Semptomatik ve
destek tedavi yapılmalıdır. Hastalar yakından takip edilmelidir.
13 / 195. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar/podofilotoksin türevleri.
ATC kodu: L01CB01.
Etoposid yarı sentetik, lipofilik bir podofilotoksin türevidir. Etoposid antineoplastik ve
sitotoksik ajan olarak etkimektedir. Topoizomeraz II (DNA açıcı enzim) enzimini etkiler ve
böylece topoizomeraz etkisinin terminal fazında DNA sentezini inhibe eder. Bu da tek ve çift
DNA zincirinin kırılması ile sonuçlanır. Etkinliği, serbest radikallerin hücre içi bağlanması ve
topoizomeraz II enzimi ile etkileşme yoluyla DNA zincirinde tekli ve çiftli kırıkların
indüklenmesine dayanır. Hücre ölümü etoposid konsantrasyonuna ve uygulama zamanına
bağımlıdır. Etoposidin etkisi hücre dönemine özgüdür ve en fazla hücreyi S ve erken G
2
dönemlerinde durdurur. Dinlenme halindeki hücrelerde sitotoksik etkisi sadece yüksek
konsantrasyonlarda görülmüştür.
5.2. Farmakokinetik özellikler
Genel özellikler:
Etoposidin farmakokinetik özellikleri belirgin bireysel değişkenlik gösterir.
Emilim:
Farmasötik formu ve uygulama yeri açısından ilaç direkt kana karışır.
Dağılım:
Hızlı dağılım gösterir. Ortalama dağılım hacmi yaklaşık olarak vücut ağırlığının %32’si
kadardır. Kararlı durumda ortalama dağılım hacmi 18-29 L ya da 7-17 L/m2 aralığına düşer.
Etoposid BOS’na zayıf bir şekilde geçer. BOS ve intraserebral tümörlerde saptanabilmesine
rağmen, buralardaki konsantrasyonları ekstraserebral tümörlerdekinden ve plazmadakinden
daha düşüktür. Etoposid konsantrasyonları normal akciğerde, akciğer metastazlarındakinden
daha yüksektir ve primer tümörlerdekine ve normal miyometrium dokusundakine benzerdir.
İnsan serumunda plazma proteinlerine yüksek oranda bağlanır (%94). İn vitro C14 işaretli
etoposidin insan serum proteinlerine bağlanması üzerine diğer terapötik ilaçların etkisini
belirleme çalışmasında, in vivo ulaşılan konsantrasyonlarda sadece fenilbutazon, sodyum
salisilat, salisilik asid ve aspirin proteine bağlı etoposid ile yer değiştirmiştir.
14 / 19Etoposidin bağlanma oranı, normal gönüllülerde ve kanser hastalarında serum albümin
konsantrasyonu ile doğrudan ilişkilidir. Diğer bir deyişle, veriler, serum albümin
konsantrasyonu ile serbest etoposid fraksiyonu arasında belirgin bir ters ilişki olduğunu
göstermektedir.
Biyotransformasyon:
Erişkin veya çocuklarda etoposidin başlıca üriner metaboliti lakton halkasının açılmasıyla
oluşan 4-hidroksi asit metabolitidir [4’-demetilepipodofilik asit-9-(4,6-0-(R)-etiliden-b-D-
glukopiranosid)]. Ayrıca insan plazmasında trans izomeri olarak da bulunur.
İnsanda, alınan dozun %5-22’si glukronid ve/veya sülfat konjugatları olarak idrarla
atılmaktadır. Buna ek olarak uygun katekol oluşturmak için dimetoksifenol halkasının O-
demetilasyonu CYP450 3A4 izoenzim yolağı ile meydana gelir. İntravenöz infüzyondan sonra
Cmaks ve EAA değerleri aynı bireyde ve bireyler arasında belirgin değişiklikler gösterir.
Eliminasyon:
Etoposidin plazmadan temizlenmesi bi-eksponansiyel kinetik gösterir ve iki kompartmanlı
modele uyar. IV uygulama ile etoposidin dağılımı en iyi 1,5 saatlik dağılım yarılanma ömrü ve
4 ila 11 saat arasında bir terminal eliminasyon yarılanma ömrü ile bifazik bir işlemdir. Toplam
vücut klirensi değerleri 33-48 mL/dk ya da 16 ila 36 mL/dk/m2arasındadır. Terminal yarılanma
ömrü ve total vücut klirensi 100-600 mg/m2’lik doz aralığının üzerinde doza bağımlı değildir.
Aynı doz aralığında plazma konsantrasyonun zamana göre EAA ve maksimum plazma
konsantrasyon değerleri dozla lineer olarak artar. Etoposid 4-5 gün süreyle günlük 100 mg/m2
uygulamadan sonra plazmada birikme yapmaz.
İntravenöz 3H-etoposid uygulamasından sonra (70-290 mg/m2) idrarla atılan radyoaktivite,
alınan dozun %42-67’si ve dışkı ile atılan radyoaktivite %0-16’sı arasındadır. İntravenöz dozun
yaklaşık % 45’i ve bunun 2/3’ü değişmeden 72 saatte idrarla atılmaktadır.
Etoposidin ortalama renal klirensi 7 ila 10 mL/dk/m2 veya 80 ila 600 mg/m2’lik bir doz
aralığında toplam vücut klirensinin yaklaşık %35’idir. Dolayısıyla etoposid hem böbreklerle,
hem de metabolize olma ve safra ile atılma gibi böbrek dışı yollarla vücuttan temizlenmektedir.
Safra ile atılımın, etoposid eliminasyonunda çok düşük bir yol olduğu görülmektedir.
15 / 19İntravenöz dozun sadece %6’sı veya daha azı etoposid olarak safrada bulunmaktadır.
Etoposidin böbrek dışı klirensinin büyük kısmından metabolizma sorumludur. Erişkinlerde
toplam etoposidin vücut klirensi kreatin klirensi, serum albümin konsantrasyonu ve böbrek dışı
klirens ile ilişkilidir. Böbrek fonksiyonu azalmış hastalarda azalmış total vücut klirensi, artmış
EAA ve kararlı durumda daha düşük bir dağılım hacmi bulunur. Sisplatin tedavisi, azalmış total
vücut klirensi ile bağlantılıdır.
Hastalardaki karakteristik özellikler:
Yaş:
Değişik yaş grupları arasında farmakokinetik parametrelerde çok az farklılıklar gözlenmesine
rağmen bunların klinik olarak anlamlı olduğu düşünülmemektedir.
Cinsiyet:
Cinsiyetler arasında farmakokinetik parametrelerde çok az farklılıklar gözlenmesine rağmen
bunların klinik olarak anlamlı olduğu düşünülmemektedir.
Pediyatrik hastalar:
Çocuklarda plazma albümin düzeyleri ile etoposidin renal klirensi arasında ters ilişki vardır.
Yükselmiş serum SGPT düzeyleri azalmış total ilaç vücut klirensi ile ilişkilidir. Önceden
sisplatin kullanımı çocuklarda etoposidin total vücut klirensinde bir azalma ile sonuçlanır.
Çocuklarda yaklaşık olarak alınan dozun %50’si 24 saat içinde etoposid olarak idrarla
atılmaktadır.
Böbrek yetmezliği:
Böbrek fonksiyonu azalmış hastalarda azalmış total vücut klirensi, artmış EAA ve kararlı
durumda daha düşük bir dağılım hacmi bulunur.
5.3. Klinik öncesi güvenlilik verileri
Mutajenisite:
Etoposid, memeli hücrelerinde mutajenik ve genotoksiktir. Etoposidin mutajenik olduğunu
gösteren, gen ve kromozom düzeyinde mutasyonlara yol açtığına dair pozitif in vitro ve in vivo
testler mevcuttur.
16 / 19Etoposid embriyonik murin hücrelerinde ve insan hematopoietik hücrelerinde kromozom
sayısında ve yapısında anomalilere, Çin hamsterlerinin over hücrelerinde, fare lösemi
hücrelerinde zincirde kırılmalarla, DNA hasarlarına ve DNA-protein çapraz bağlarına, ayrıca
Çin hamsteri over hücrelerinde doza bağlı olarak kromatid çiftleri değişiminde artışa neden
olmuştur.
Üreme toksisitesi (teratojenisite):
Etoposid sıçanlarda, klinikte kullanılana karşı gelen dozlarda teratojen etkilidir. Vücut yüzeyine
göre önerilen klinik dozun % 1 ila 3’ünde farelerde ve sıçanlarda teratojenik ve embriyotoksik
olduğu gösterilmiştir. SPF sıçanlarına gestasyonun 6-15. günlerinde, 0,4, 1,2 ve 3,6 mg/kg
intravenöz etoposid uygulanmasıyla, doza bağlı maternal toksisite, embriyotoksisite (prenetal
mortalite, fetal resorpsiyonlar, düşük fetus ağırlığı) ve teratojenisite (majör iskelet
anormallikleri, eksensefali, ensefalosel ve anoftalmi) bildirilmiştir; 0,13 mg/kg’lık doz
gecikmiş kemikleşmede bir artışa neden olmuştur. Swiss-Albino farelere gestasyonun 6., 7.
veya 8. gününde 1, 1,5 veya 2 mg/kg intraperitoneal uygulama ile de doza bağlı
embriyotoksisite (intrauterin fetus ölümü, düşük fetüs ağırlığı ve teratojenisite (kranial
anomaliler, majör iskelet anomalileri) bildirilmiştir.
Karsinojenisite:
Etoposidin karsinojenisitesini gösteren hayvan çalışmaları henüz yapılmamıştır. Ancak, DNA
hasarı yapıcı etkisi ve mutajenisite potansiyeline dayanarak, etoposid insanlarda potansiyel
olarak karsinojenik kabul edilmelidir.
6. FARMASÖTİK ÖZELLİKLER
6.1. Yardımcı maddelerin listesi
Susuz sitrik asit
Polisorbat 80
Susuz etanol
Makrogol 400 (PEG 400)
6.2. Geçimsizlikler
Bu tıbbi ürün, Bölüm 6.6’da belirtilen tıbbi ürünler dışında hiçbir tıbbi ürün ile
karıştırılmamalıdır.
17 / 196.3. Raf ömrü
Açılmamış tıbbi ürün: 36 ay
Sulandırılmış infüzyon çözeltisi: Hazırlanan çözeltinin derhal kullanılması önerilir. Hazırlanan
çözelti derhal kullanılmazsa PVC veya cam şişe ambalajda bulunan %0.9 sodyum klorür ve %5
glikoz çözeltisi ile seyreltilerek hazırlanan çözeltiler oda sıcaklığında en fazla 24 saat
bekletilebilir. LDPE ambalajda bulunan %5 glikoz çözeltisi ile 0.2 mg/ml ve 0.4 mg/ml
konsantrasyonunda ve %0.9 sodyum klorür çözeltisi ile 0.2mg/ml konsantrasyonunda
seyreltilerek hazırlanan çözeltiler 24 saat, %0.9 sodyum klorür çözeltisi ile 0.4 mg/ml
konsantrasyonunda hazırlanan çözeltiler ise 10 saat stabil kalmaktadır.
6.4. Saklamaya yönelik özel tedbirler
25ºC altındaki oda sıcaklıklarında saklanmalıdır. Işıktan korunması için ambalajında
saklanmalıdır.
Tek kullanımlıktır. Kullanımdan arta kalan çözelti atılmalıdır.
Ürünün açıldıktan sonraki raf ömrü ve saklama koşulları için Bölüm 6.3.’e bakınız.
6.5. Ambalajın niteliği ve içeriği
5 mL çözelti içeren 5 mL kapasiteli renksiz tip I cam falakonlarda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Ürünlerin Kontrolü yönetmeliği’ ve
‘Ambalaj ve Atıklarının Kontrolü yönetmeliklerine’ uygun olarak imha edilmelidir.
ONCOPOZİD sulandırılmadan kullanılmamalıdır.
Yalnızca yeni hazırlanmış, renksiz ve berrak çözeltileri kullanınız.
Tek kullanımlıktır. Çözelti kullanım anında şişeden alınır.
ONCOPOZİD %0,9 sodyum klorür (serum fizyolojik) veya %5 glikoz çözeltisi ile 1:50 ve
1:100’lük dilüsyonları hazırlandıktan sonra yalnızca intravenöz infüzyonla verilmelidir, vücut
boşlukları (plevra, periton ve diğer) içine enjeksiyon şeklinde uygulanmamalıdır. İntravenöz
infüzyon için gerekli etoposid dozuna ulaşmak için, uygulamadan hemen önce hazırlanan
çözeltinin etoposid konsantrasyonu 0,4 mg/mL’den fazla olmamalıdır.
18 / 19Tedavi başlangıcında, önce %0,9’luk sodyum klorür çözeltisi ile toplardamarların
permeabilitesini kontrol ediniz.
Etoposidin damar dışına çıkmamasına dikkat edilmelidir, zira ülserasyon ve nekroza neden
olabilir.
Bütün sitostatik ajanlar gibi etoposid de koruyucu elbise, eldiven, yüz maskesi kullanılarak
hazırlanmalıdır. Eğer mümkünse, etoposid çekerocak içinde hazırlanmalıdır.
Dikkatli kullanılmalı, deri ve mukoz membranlarla temasından kaçınılmalıdır.
Hamile olan hastane personeli etoposidi uygulamamalıdır.
Eğer göz kontamine olursa gözler su ile yıkanmalı eğer gerekirse doktor yardımı istenmelidir.
Sitostatik ilaçların rekonstitusyonu için kullanılan (şırınga, iğne gibi) atılacak eşyalar için ön
tedbirler alınmalıdır. Atılacak eşyalar ve vücut artıkları iki polietilen torbaya konarak kapatılır
ve 1.000ºC’de yakılarak yok edilir. Sıvı artıklar defalarca su kullanılarak tuvalet vasıtasıyla
atılır.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/246
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12/05/2022
Son yenileme tarihi:
10. KÜB’ÜN YENİLENME TARİHİ
19 / 19