KISA ÜRÜN BİLGİSİ
1. BEŞERİ TIBBİ ÜRÜNÜN ADI
EUTHYROX 150 mcg tablet
2. KALİTATİF VE KANTİTATİF BİLEŞİMİ
Her bir tablette;
Etkin madde:
Levotiroksin sodyum .............150 mcg
Yardımcı maddeler :
Yardımcı maddeler için 6.1’e bakınız
3. FARMASÖTİK FORM
Tablet
Kırık beyaz, yuvarlak, her iki yüzü düz ve çentikli, eğik kenarlı, bir yüzde “EM 150” baskısı
bulunan tablet.
Tabletler eşit dozlara bölünebilir.
4. KLİNİK ÖZELLİKLER
4.1 Terapötik endikasyonlar
EUTHYROX 25-200 mikrogram:
- İyi huylu ötiroid guatr tedavisi
- Ötiroid guatr cerrahisi sonrasında, cerrahi sonrası hormon durumuna bağlı olarak nüks
profilaksisi
- Hipotiroidizmde destek tedavisi
- Tiroid kanserinde baskılayıcı tedavi
EUTHYROX 25-100 mikrogram:
- Hipertiroidizmde antitiroid ilaç tedavisi ile eş zamanlı uygulanan takviye tedavi
EUTHYROX 100-150-200 mikrogram:
- Tiroid süpresyon testlerinde tanı amacı ile kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Tedavinin, hastanın kişisel durumuna göre uygulanabilmesi için, 25 ile 200 mikrogram arasındaki
dozlarda levotiroksin sodyum içeren tabletler mevcuttur.
Verilen doz önerileri, yalnızca yol göstermek amaçlıdır.
Hastanın günlük alması gereken ilaç dozu, laboratuvar testleri ve klinik muayene sonucunda
belirlenmelidir. Hastaların birçoğunda T ve serbest T konsantrasyonları yüksek olduğundan,
4 4
1tiroid stimüle edici hormonun bazal serum konsantrasyonu takibi , aşağıdaki tedavi rejimleri için
daha güvenilir bir sonuç sağlar:
Hasta düşük doz tiroid hormonu tedavisine başlatılmalı ve tam replasman dozuna ulaşılana kadar,
doz her 2 ila 4 haftada bir, basamaklı olarak artırılmalıdır.
Doğuştan hipotiroidi olan yeni doğan ve bebekler için, hızlıca hormon replasmanı yapılması
gereken durumlarda, ilk 3 ay için istenilen başlangıç dozu her kg başına 10 ile 15 mikrogramdır.
Daha sonra doz, klinik bulgulara, tiroid hormonu ve TSH değerlerine göre ayarlanmalıdır.
Yaşlı hastalar, koroner kalp hastalığı olan hastalar, şiddetli veya uzun süreli hipotiroidizmi olan
hastalarda tiroid hormonlarıyla tedaviye başlanırken, özel dikkat gösterilmelidir. Bu hastalarda
tedaviye düşük dozda başlanmalı (örn. 12.5 mikrogram/gün) ve tiroid hormonları takip edilerek,
uzun aralıklarla ve daha sık tiroid hormon seviye kontrolü ile doz yavaşça artırılmalıdır (örn. 2
haftada bir doz artışı 12.5 mikrogram/gün olacak şekilde). Bununla birlikte ideal dozun altında
bir dozun da TSH düzeyini tam olarak düzeltemeyeceği unutulmamalıdır.
Mevcut deneyimler, büyük nodüler guatrı olan hastalar ile zayıf hastalarda daha düşük dozların
yeterli olduğunu göstermektedir.
Endikasyonlar Önerilen Doz
(levotiroksin sodyum mikrogram/gün)
İyi huylu ötiroid guatr tedavisi 75-200
Ötiroid guatr cerrahisi sonrasında, 75-200
nüks profilaksisi
Erişkinlerde hipotiroidizmde destek
tedavisi
• başlangıç dozu 25-50
• idame dozu 100-200
Çocuklarda hipotiroidizmde destek
tedavisi
• başlangıç dozu 12.5-50
• idame dozu 100-150 mikrogram/m2 vücut alanı
Hipertiroidizmde antitiroid ilaç 50-100
tedavisi ile birlikte takviye tedavi
Tiroid kanserinde baskılayıcı tedavi 150-300
Tiroid süpresyon testlerinde tanısal Testten önce Testten önce
Testten önce Testten önce
amaçlı 4. hafta 3.hafta
2. hafta 1. hafta
Euthyrox - -
1 tablet/ gün 1 tablet/gün
200 mcg
Euthyrox
2 tablet/ gün 2 tablet/gün
100 mcg
Euthyrox 1/2 1/2
1 tablet/ gün 1 tablet/gün
150 mcg tablet/gün tablet/gün
Hipotiroidizmde, strumektomi veya tiroidektomi sonrasında ve ötiroid guatrın çıkarılmasından
sonra ve nüks profilaksisi amacıyla uygulanan tedavi genellikle yaşam boyu sürer. Ötiroid durum
sağlandıktan sonra, antitiroid ilacı kullanıldığı süre içerisinde eşzamanlı olarak hipertiroidizm
tedavisi uygulanır.
İyi huylu ötiroid guatrda tedavi süresi 6 ay ile 2 yıl arasında değişir. Bu süre içerisinde yapılan
tıbbi tedavi yeterli gelmezse, guatrın cerrahi tedavisi veya radyoiyodin tedavisi göz önünde
bulundurulmalıdır.
2Uygulama şekli:
Günlük dozlar tek seferde uygulanabilir.
Kullanım: sabahları aç karnına, kahvaltıdan yarım saat önce, tercihen bir miktar sıvı ile (örn. yarım
bardak su).
Özel popülasyonlara ilişkin ek bilgiler :
Böbrek/Karaciğer yetmezliği:
Böbrek/Karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
Bebeklere doz, günün ilk öğününden en az yarım saat önce tek seferde verilir. Tabletler,
verilmeden hemen önce su içerisinde ezilir ve oluşan süspansiyon bir miktar sıvı ile birlikte verilir.
Geriyatrik popülasyon:
Yaşlı hastalarda tiroid hormonlarıyla tedaviye başlanırken özel dikkat gösterilmeli, tedaviye düşük
dozda başlanmalıdır (örn. 12.5 mikrogram/gün) ve tiroid hormonları takip edilerek, uzun
aralıklarla ve daha sık tiroid hormon seviye kontrolü ile doz yavaşça artırılmalıdır (örn. 2 haftada
bir doz artışı 12.5 mikrogram/gün olacak şekilde).
Bununla birlikte ideal dozun altında bir dozun da TSH düzeyini tam olarak düzeltemeyeceği
unutulmamalıdır.
4.3 Kontrendikasyonlar
- İlacın içerisindeki etkin maddeye veya yardımcı maddelerden (bölüm 6.1’de listelenen)
herhangi birine karşı aşırı duyarlılık
- Tedavi edilmemiş adrenal yetmezlik, tedavi edilmemiş hipofiz yetmezliği ve tedavi
edilmemiş tirotoksikoz
- Akut miyokard infarktüsü, akut miyokardit ve akut pankardit olan hastalarda EUTHYROX
tedavisine başlanmamalıdır.
- Gebelikte hipertiroidizm tedavisi için levotiroksin ve antitiroid ilaç kombinasyonu
uygulanması uygun değildir. (bkz. Bölüm 4.6).
4.4 Özel kullanım uyarıları ve önlemleri
Tiroid hormon tedavisine başlanmadan önce veya tiroid süpresyon testi yapılmadan önce şu
hastalıkların olmadığı tespit edilmeli veya varsa tedavi edilmelidir: koroner yetmezlik, anjina
pektoris, arteriyoskleroz, hipertansiyon, hipofiz yetmezliği. Tiroid hormon tedavisine başlamadan
önce tiroid otonomisi de olmadığı tespit edilmeli veya varsa tedavi edilmelidir. Adrenokortikal
disfonksiyon durumunda, akut adrenal yetmezliği önlemek için, levotiroksin ile tedaviye
başlamadan önce yeterli replasman tedavisi ile tedavi edilmelidir (bkz. bölüm 4.3).
Psikotik bozukluk riski taşıyan hastalarda, düşük dozda levotiroksin dozuna başlanması ve dozun
yavaşça arttırılması tavsiye edilir. Tedavi süresince hastaların gözlenmesi gerekmektedir. Psikotik
bozukluk belirtileri görülürse, EUTHYROX dozunun ayarlanması düşünülmelidir.
Koroner yetmezliği, kardiyak yetmezliği veya taşikardik aritmileri olan hastalarda, hafif düzeyde
de olsa ilacın tetiklediği hipertiroidizmden kaçınılmalıdır. Bu nedenle bu tür hastaların tiroid
hormon parametreleri sıklıkla takip edilmelidir.
İkincil hipotiroidizmde, replasman tedavisinden önce altta yatan neden belirlenmeli ve gerekli
olduğu taktirde adrenal yetmezliğin etkilerini kaldırmaya yönelik bir tedavi başlatılmalıdır.
3Tiroid otonomisinden şüphe edildiği durumlarda tedaviden önce TRH testi uygulanmalı veya
süpresyon sintigrafisi yapılmalıdır.
Çok düşük doğum ağırlıklı prematüre yeni doğanlarda levotiroksin tedavisi başlatıldığında,
olgunlaşmamış adrenal fonksiyona bağlı olarak dolaşım çöküşü olabileceğinden hemodinamik
parametreler izlenmelidir.
Hipotiroidili ve osteoporoz riski artmış postmenopozal kadınlarda levotiroksinin suprafizyolojik
serum düzeylerine erişmemesine dikkat edilmelidir; bu nedenle tiroid fonksiyonu yakından takip
edilmelidir.
Hipertiroidik durumdaki hastalara, antitiroid ilaçlar ile hipertirodizm tedavisinde eş zamanlı
takviye tedavisinden başka, levotiroksin verilmemelidir.
Tiroid hormonları kilo vermek amacıyla kullanılmamalıdır. Ötiroid hastalarda levotiroksin
tedavisi kilo kaybına neden olmaz. Levotiroksinin yüksek dozları ciddi ya da yaşamı tehdit eden
istenmeyen etkilere neden olabilir. Levotiroksinin yüksek dozları özellikle kilo vermek amacıyla
kullanılan bazı maddeler ile ör: sempatomimetikler ile beraber kullanılmamalıdır. (ayrıca bkz.
Bölüm 4.9).
Orlistat ve levotiroksinin beraber kullanımında hipotiroidizm ve/veya düşük ölçüde kontrol
edilebilen hipotiroidizm meydana gelebilir (bkz. Bölüm 4.5). Bu nedenle levotiroksin kullanan
hastaların orlistat ile tedaviye başlamadan, tedaviyi değiştirmeden veya tedaviyi sonlandırmadan
önce doktorlarına danışmaları önerilir; çünkü orlistat ve levotiroksinin farklı zamanlarda alınması
ve levotiroksinin dozunun ayarlanması gerekebilir. İlaveten, hastaların serum hormon
seviyelerinin kontrol edilmesi tavsiye edilir.
Levotiroksin içeren başka bir ürüne geçiş yapılması gerekiyorsa, potansiyel tiroid hormon düzey
dengesizliği riskine bağlı olarak geçiş periyodu sırasında klinik ve biyolojik izleme dahil olmak
üzere yakından bir izleme yapılması gerekir. Bazı hastalarda doz ayarlaması gerekebilir.
Diyabetik hastalarda ve antikoagülan tedavi alan hastalarda kullanım için Bölüm 4.5’e bakınız.
Laboratuvar testi ile etkileşimler:
Biyotin, biyotin/streptavidin etkileşimine bağlı olarak tiroid immünolojik testleriyle etkileşerek
hatalı düşük veya hatalı yüksek test sonucu alınmasına neden olabilir. Biyotin dozu arttıkça
etkileşim riski artar.
Laboratuvar testlerinin sonuçları yorumlanırken, özellikle klinik tabloda tutarsızlık gözlenirse,
olası biyotin etkileşimi dikkate alınmalıdır.
Biyotin içeren ürünler kullanan hastalarda tiroid fonksiyon testi istendiğinde laboratuvar personeli
bilgilendirilmelidir. Eğer mevcutsa, biyotin etkileşimine duyarlı olmayan alternatif testler
kullanılmalıdır (bkz. Bölüm 4.5).
4.5 Diğer tıbbi ürünlerle etkileşimler ve diğer etkileşim şekilleri
Antidiyabetik ilaçlar:
Levotiroksin, antidiyabetik ilaçların etkisini azaltabildiğinden, tiroid hormon tedavisine
başlamadan önce kan glukoz düzeyleri sıklıkla kontrol edilmeli ve gerekirse antidiyabetik ilaçların
dozu ayarlanmalıdır.
Kumarin türevleri:
4Levotiroksin, antikoagülan ilaçları plazma proteinlerinden ayırdığı için, antikoagülan tedavinin
etkisi yoğunlaşabilir ki bu, kanama riskini arttırabilir, özellikle yaşlı hastalarda MSS veya
gastrointestinal kanama gibi. Bu nedenle, tedavinin başlangıcında ve antikoagülan tedaviye eşlik
eden süreçte, koagülasyon parametreleri düzenli olarak takip edilmeli ve gerekirse antikoagülan
ilaçların dozu ayarlanmalıdır.
Proteaz inhibitörleri:
Proteaz inhibitörleri (örneğin ritonavir, indinavir, lopinavir) levotiroksinin etkisini değiştirebilir.
Tiroid hormon parametrelerinin yakından izlenmesi tavsiye edilmektedir. Gerekirse levotiroksin
dozu değiştirilmelidir.
Fenitoin :
Fenitoin, levotiroksini plazma proteinlerinden ayırarak fT4 ve fT3 oranlarının yükselmesine neden
olduğu için, levotiroksinin etkisini değiştirebilir. Öte yandan fenitoin, levotiroksinin hepatik
yıkımını arttırır. Tiroid hormon parametreleri yakından takip edilmelidir.
Kolestiramin, Kolestipol:
Kolestiramin ve kolestipol gibi iyon değiştirici reçineler, levotiroksin sodyumun emilimini inhibe
ettiğinden, levotiroksin sodyum bu tür ilaçlar uygulanmadan 4-5 saat önce alınmalıdır.
Alüminyum, Magnezyum, Simetikon, Kalsiyum tuzları, Demir, Kayekselat, Orlistat ve Sükralfat
Levotiroksin içeren ilaçların alüminyum, magnezyum, simetikon, kalsiyum karbonat, kayekselat,
orlistat, demir ve sükralfat etkin maddelerini içeren ilaçlarla birlikte alındığında emilimi
bozulduğundan (potansiyel olarak levotiroksin etkisi azalabileceğinden); iki ilacın en az 2 saat ara
verilerek alınması gerekmektedir.
Salisilatlar, dikumarol, furosemid, klofibrat, fenitoin:
Salisilatlar, dikumarol, yüksek doz furosemid (250 mg), klofibrat, fenitoin ve diğer maddeler
plazma proteinlerindeki levotiroksini proteinden ayırabilir ve serbest T fraksiyonunun
4
yükselmesine neden olabilir.
Proton pompa inhibitörleri (PPIlar):
PPIlar ile eş zamanlı uygulama, PPIların neden olduğu intragastrik pH artışına bağlı olarak tiroid
hormonlarının emiliminde azalmaya neden olabilir.
Eş zamanlı tedavi sırasında tiroid fonksiyonunun düzenli olarak izlenmesi ve klinik izlem
önerilmektedir. Tiroid hormonu dozunun artırılması gerekli olabilir.
PPI ile tedavi sona erdiğinde de dikatli olunmalıdır.
Orlistat :
Orlistat ve levotiroksinin beraber kullanımında hipotiroidizm ve/veya düşük ölçüde kontrol
edilebilen hipotiroidizm meydana gelebilir. Bu durum iyot tuzlarının ve/veya levotiroksin
absorbsiyonunun azalmasına bağlanabilir. Bu nedenle orlistat ve levotiroksinin en az 2 saat ara ile
kullanılması gerekmektedir.
Sevelamer :
Sevelamer, levotiroksinin emilimini azaltabilir. Bu nedenle, eş zamanlı tedavinin başlangıcı ve
sonunda tiroid hormon fonksiyonundaki değişiklikler izlenmeli ve gerekirse levotiroksin dozu
ayarlanmalıdır.
Tirozin kinaz İnibitörleri :
5Tirozin kinaz inhibitörleri (örneğin imatinib, sunitinib) levotiroksinin etkisini azaltabilir. Bu
nedenle, eş zamanlı tedavinin başlangıcı ve sonunda tiroid hormon fonksiyonundaki değişiklikler
izlenmeli ve gerekirse levotiroksin dozu ayarlanmalıdır.
Propiltiourasil, glukokortikoidler, beta sempatolitikler, amiodaron ve iyot içeren kontrast
maddeler:
Bu maddeler, periferdeki T ’ ten T oluşumunu inhibe eder.
4 3
Yüksek düzeyde iyot içeriği nedeniyle amiodaron, hem hipotiroidizmi hem de hipertiroidizmi
tetikleyebilir. Fark edilmeyen otonomili nodüler guatr tedavisinde çok dikkat edilmesi önerilir.
Sertralin, klorokin/proguanil:
Bu maddeler, levotiroksinin etkinliğini azaltır ve serum TSH düzeyini artırır.
Enzim indükleyen ilaçlar:
Barbitüratlar, karbamazepin gibi enzim indükleyici tıbbi ürünler veya St John’s Worth (Hypericum
perforatum L.) içeren ürünler levotiroksinin hepatik klirensini artırarak tiroid hormonunun serum
konsantrasyonunun azalmasına neden olabilir. Bu nedenle, tiroid replasman tedavisi gören
hastalara bu ürünler eş zamanlı olarak verilirse tiroid hormonu dozlarının artırılması gerekebilir.
Östrojenler:
Östrojen içeren kontraseptifleri kullanan kadınlar veya hormon replasman tedavisi gören
postmenopozal kadınlarda levotiroksin ihtiyacı daha fazla olabilir.
Soya içeren bileşikler:
Soya içeren bileşikler, levotiroksinin bağırsaktan emilimini azaltabileceğinden, özellikle soya
içeren bir beslenme programına başlamadan önce veya sonlandırdıktan sonra EUTHYROX’un
doz ayarlaması yapılmalıdır.
Laboratuvar testi ile etkileşimler:
Biyotin, biyotin/streptavidin etkileşimine bağlı olarak tiroid immünolojik testleriyle etkileşerek
hatalı düşük veya hatalı yüksek test sonucu alınmasına neden olabilir (bkz. Bölüm 4.4).
Özel popülasyonlara ilişkin ek bilgiler:
Özel popülasyonlara ilişkin olarak herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin olarak herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi:A
Çocuk doğurma potansiyeli bulunan kadınlar/Doğum kontrolü (Kontrasepsiyon)
EUTHYROX gebelik döneminde kullanılabilir. Östrojen içeren kontraseptifleri kullanan kadınlarda
levotiroksin ihtiyacı artabilir.
Gebelik dönemi
6Levotiroksin tedavisine gebelik döneminde devam edilmelidir. Gebelik döneminde dozun
artırılması gerekebilir. Serum TSH’indeki yükselmeler en erken gebeliğin 4. haftasında ortaya
çıkabileceğinden levotiroksin kullanan gebe kadınların gebelik serum TSH değerlerinin trimestere
spesifik gebelik referans aralığı içerisinde olduğunu doğrulamak için her trimester süresince TSH
değerlerini ölçtürmeleri gerekmektedir. Serumdaki yüksek TSH düzeyi, levotiroksin dozundaki
artış ile düzeltilmelidir. Postpartum TSH düzeyleri prekonsepsiyon değerlerine benzer
olduğundan, doğumdan hemen sonra gebelik öncesinde kullanılan levotiroksin dozuna geri
dönülmelidir. Postpartum 6-8. haftada serum TSH düzeyine bakılmalıdır.
Mevcut deneyimler, önerilen tedavi edici dozlarda kullanıldığı takdirde, levotiroksinin insanlarda
teratojeniteye ve/veya fetal toksisiteye neden olduğuna ilişkin herhangi bir kanıt olmadığı
yönündedir. Gebelik esnasında alınan yüksek doz levotiroksinin fetal ve postnatal gelişim üzerinde
olumsuz bir etkisi olabilir.
Hipertiroidizmin levotiroksin ve antitiroid ilaçlar ile birlikte kombine tedavisi gebelikte verilmez.
Bu tür kombinasyonlarda antitiroid ilaçların dozunun yüksek olması gerekir; yüksek dozların da
plasentaya geçtiği ve bebeklerde hipotiroidizmi tetiklediği bilinmektedir.
Radyoaktif maddelerin gebelerde kullanımı kontrendike olduğundan, gebelik döneminde tanı
amaçlı tiroid süpresyon testleri yapılmamalıdır.
Laktasyon dönemi
Levotiroksin, laktasyon sırasında anne sütüne geçer. Ancak önerilen tedavi edici dozlarda
kullanıldığı takdirde, ilacın konsantrasyonu bebekte hipertiroidizmi tetikleyecek veya TSH
salgısını baskılayacak düzeyde değildir.
Üreme yeteneği /Fertilite
Hayvanlarda embriyotoksik çalışmalar yapılmamıştır.
4.7 Araç ve makine kullanımı üzerindeki etkiler
İlacın araç ve makine kullanımı üzerindeki etkisini araştıran herhangi bir çalışma yoktur. Bununla
birlikte, levotiroksin doğal tiroid hormonu gibi olduğundan, EUTHYROX’ un araç ve makine
kullanımı üzerinde herhangi bir etkisi olacağı düşünülmemektedir.
4.8 İstenmeyen etkiler
İstenmeyen etkiler görülme sıklığı ve sistem organ sınıfına göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), sıklığı bilinmeyen (eldeki verilerden hareketle
tahmin edilemiyor).
İlaç kişinin tolerans sınırını geçerse veya aşırı doz alınırsa, özellikle tedavinin başlangıcında ilacın
dozu birdenbire aşırı düzeyde artırılmışsa, sıklığı bilinmeyen şu belirtiler görülebilir.
Bağışıklık sistemi hastalıkları
Bilinmiyor: EUTHYROX'un herhangi bir bileşenine karşı aşırı duyarlılık; özellikle deride
(döküntü ve ürtiker) ve solunum yolunda alerjik reaksiyonlar oluşabilir. Anjiyoödem vakaları
bildirilmiştir.
Endokrin hastalıkları
Bilinmiyor: Hipertiroidizm (özellikle tedavinin başlangıcında ilacın dozu aniden arttırılırsa), adet
7bozuklukları
Sinir sistemi hastalıkları
Bilinmiyor: Baş ağrısı, psödotümör serebri, titreme, huzursuzluk, uykusuzluk
Kardiyak hastalıklar
Bilinmiyor: Kardiyak aritmiler (örneğin: atriyal fibrilasyon, ekstrasistol), taşikardi, çarpıntı,
anjinal rahatsızlıklar
Gastrointestinal hastalıklar
Bilinmiyor: Diyare, kusma
Deri ve deri altı doku hastalıkları
Bilinmiyor: Hiperhidroz
Kas-iskelet bozuklukları, bağ doku ve kemik hastalıkları
Bilinmiyor: Kas zayıflığı, kas krampları
Genel bozukluklar ve uygulama bölgesine ilişkin hastalıkları
Bilinmiyor: Sıcak basması, ateş
Araştırmalar
Bilinmiyor: Kilo kaybı
Bu tür durumlarda günlük doz azaltılmalı veya ilaca birkaç gün süreyle ara verilmelidir. Yan
etkiler ortadan kalktığında, tedaviye dikkatli bir şekilde devam edilir.
Özel popülasyonlara ilişkin ek bilgiler
Özel popülasyonların güvenlilik profilinde, genel popülasyona kıyasla önemli farklılıklar
beklenmemektedir. Özel popülasyonlarda çalışmalar yapılmamıştır.
Pediyatrik popülasyon
Pediyatrik popülasyonun güvenlilik profilinde, yetişkin popülasyona kıyasla önemli farklılıklar
beklenmemektedir. Pediyatrik popülasyonda çalışmalar yapılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovilijans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Yükselmiş T veya serbest T düzeylerine kıyasla, yükselmiş T düzeyi doz aşımının güvenilir bir
4 4 3
göstergesidir. Doz aşımını takiben metabolik hızda ve semptomlarda aşırı düzeyde bir artış görülür
(bkz. Bölüm 4.8). Doz aşımının düzeyine göre, tabletle uygulanan ilaç tedavisi kesilir ve gerekli
testler yapılır.
8Taşikardi, anksiyete, ajitasyon ve hiperkinezi gibi yoğun beta sempatomimetik etkilerden oluşan
belirtiler, betablokörler ile ortadan kaldırılır. Yüksek düzeyde doz aşımlarında ise plazmaferez
uygulanabilir.
Bireysel doz tolerans sınırı aşıldığında, nöbete eğilimli hastalarda istisnai kriz olayları
gözlenmiştir.
Yüksek doz levotiroksin maruziyetinde hipertiroidizm belirtileri görülebilir ve özellikle psikotik
bozukluk riski taşıyan hastalarda akut psikoza neden olabilir.
Uzun yıllar levotiroksini kötüye kullanan hastaların birkaçında ani kardiyak ölüm görüldüğü
bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tiroid hormonları
ATC Kodu: H03A A01
EUTHYROX’ un içerdiği sentetik levotiroksin, etki açısından tiroid tarafından salgılanan doğal
hormon ile aynıdır. Levotiroksin, endojen hormon gibi, periferik organlarda T ’e dönüştürülür ve
3
T reseptörleri üzerinde spesifik etki gösterir. Vücut endojen ve eksojen levotiroksini birbirinden
3
ayırt edemez.
5.2 Farmakokinetik özellikler
Genel özellikler
Emilim:
Ağız yoluyla alınan levotiroksinin neredeyse tamamı ince bağırsağın üst bölümünde emilir.
Galenik formülasyona göre emilimin %80’e kadar çıktığı durumlarda, t yaklaşık 5 ile 6 saat
max
arasında gerçekleşir. İlaç ağız yoluyla alındıktan sonra 3 ile 5 gün içerisinde etki gösterir.
Dağılım :
Levotiroksin, spesifik taşıyıcı proteinlerin yaklaşık %99,97’sine bağlanır. Bu protein hormon
bağlanması kovalan bağ olmadığından, plazmadaki bağlanmış hormon, serbest hormon fraksiyonu
ile sürekli ve çok hızlı bir yer değişimi içerisindedir. Dağılım hacmi yaklaşık 10-12 L arasında
değişir. Karaciğerde, serumdaki levotiroksin ile hızlıca değişebilen toplam ekstra tiroidal
levotiroksinin 1/3’ü bulunur. Proteinlere yüksek oranda bağlandığı için levotiroksin’in etkisi
hemodiyaliz veya hemoperfüzyon ile azaltılamaz.
Biyotransformasyon :
EUTHYROX’ta bulunan sentetik levotiroksin, tiroid tarafından salgılanan doğal major hormon ile
eş etkidedir. Levotiroksin, periferal organlarda T3’e çevrilir ve endojen hormonu gibi, T3
reseptörlerinde spesifik etkilerini oluşturur. Vücut, endojen ile eksojen levotiroksini ayırt edemez.
Eliminasyon :
Levotiroksinin yarılanma ömrü ortalama 7 gündür. Hipertiroidizmi olan hastalarda bu süre daha
kısa (3-4 gün); hipotiroidizmi olan hastalarda ise daha uzundur (yaklaşık 9-10 gün).
9Tiroid hormonları başlıca karaciğerde, böbreklerde, beyinde ve kaslarda metabolize olur.
Metabolitler idrar ve dışkı ile vücuttan atılır. Levotiroksinin genel metabolik klirensi yaklaşık 1,2
L plazma/gündür.
Doğrusallık /Doğrusal Olmayan Durum:
Doğrusal farmakokinetik gösterir.
5.3 Klinik öncesi güvenlilik verileri
Akut toksisite:
Levotiroksinin akut toksisite oranı çok düşüktür.
Kronik toksisite:
Çeşitli hayvan türleri üzerinde (sıçan, köpek) levotiroksinin kronik toksisitesine ilişkin çalışmalar
yapılmıştır. Yüksek doz verilen sıçanlarda hepatopati belirtileri, artmış spontan nefroz gelişimi ve
organ ağırlıklarında değişiklikler görülmüştür.
Üreme toksisitesi:
Hayvanlar üzerinde levotiroksin ile üreme toksisitesine ilişkin herhangi bir çalışma yapılmamıştır.
Mutajenisite:
Mutajenisiteye ilişkin herhangi bir veri yoktur. Bugüne kadar tiroid hormonlarının yol açtığı
genom değişiklikleri nedeniyle diğer nesillerde hasar oluştuğunu öngören herhangi bir endikasyon
belirtilmemiştir.
Karsinojenisite:
Hayvanlar üzerinde levotiroksin ile karsinojenisiteye ilişkin uzun süreli herhangi bir çalışma
yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Mısır nişastası
Sitrik asit, susuz
Kroskarmelloz sodyum
Jelatin (balık jelatini)
Magnezyum stearat
Mannitol
6.2 Geçimsizlikler
Geçerli değil.
6.3 Raf ömrü
36 ay.
6.4 Saklamaya yönelik özel tedbirler
25°C altındaki oda sıcaklığında saklanmalıdır. Işıktan korumak için ambalajı içinde muhafaza
edilmelidir.
106.5 Ambalajın niteliği ve içeriği
50 Tabletlik Al/PVC blister ambalajda, karton kutuda kullanma talimatı ile beraber ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller, “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri’ne” uygun olarak imha edilmelidir.
7. RUHSAT SAHİBİ
Merck İlaç Ecza ve Kimya Tic.A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No: 2A/20
Ataşehir/İstanbul
Tel : 0216 578 66 00
Faks : 0216 469 09 22
8. RUHSAT NUMARASI
117/65
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 10.05.2005
Ruhsat yenileme tarihi: 17.12.2013
10. KÜB’ÜN YENİLENME TARİHİ
11