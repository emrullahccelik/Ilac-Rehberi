1/13 KULLANMA TALİMATI  
TEGRETOL® 200 mg tablet  
Ağızdan çiğnemeden yutmak suretiyle alınır.  
• Etkin madde:  200 mg karbamazepin  
• Yardımcı maddeler : Aerosil 200, Avisel PH 102, Magnezyum stearat, Nimsel ZSB -10 
modifiye (sodyum karboksimetilselüloz).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. TEGRETOL nedir ve ne için kullanılır?  
2. TEGRETOL kullanmadan önce dikkat edilmesi gerekenler  
3. TEGRETOL nasıl kullanılır?  
4. Olası yan etkiler nelerdir? 
5. TEGRETOL’ün saklanması  
 Başlıkları yer almaktadır.  1. TEGRETOL nedir ve ne için kullanılır?  
İlacınızın adı TEGRETOL
 ® Tablet’tir.  
TEGRETOL, 24 ve 160 tablet içeren blister ambalajda takdim edilmektedir. TEGRETOL Tablet, beyaz, yuvarlak, düz, kenarları eğimli, bir yüzünde “CG”, diğer yüzünde 
“G/K” harfleri basılı olan , çentikli tabletlerdir.  Çentiğin amacı tableti iki eşit doza bölmektir.  
 2/13 Her bir tablet 200 mg etkin madde, karbamazepin içerir.  
TEGRETOL antiepileptikler (sara hastalığının tedavisinde kullanılan ilaçlar) adı verilen bir ilaç 
grubuna dahildir. Etki mekanizması nedeniyle, diğer hastalıklar için de kullanılabilir. 
TEGRETOL belirli nöbet tiplerini (epilepsi, sara hastalığı) tedavi etmek için kullanılır.  
Ruh Sağlığı hastalıklarından olan, belli bir ruhsal çöküntü (depresyon) tipinde, çökkünlük ve 
taşkınlık dönemleri ile seyreden “İki uçlu duygu durum bozuklukları” adı verilen ruhsal hastalığın taşkınlık dönemlerinde (manik epizod) ve beyinden çıkan sinirlerden birinin etkilenmesi sonucunda genellikle bir yüz yarısında şiddetli ağrılarla seyreden bir hastalık olan “Trigeminal Nevralji” adı verilen hastalığın tedavisinde kullanılır. Vücuttaki diğer ağrılar ya da sancılar için kullanılmamalıdır.  
Epilepsi iki ya da daha fazla nöbetle (kriz) karakterize olan bir hastalıktır. Nöbetler, beyinden kaslara giden mesajlar vücuttaki sinir yolları tarafından düzgün bir şekilde iletilmediğinde meydana gelmektedir. TEGRETOL bu mesajların iletiminin kontrol edilmesine yardımcı olur.  
TEGRETOL ayrıca yukarıda bahsedilen diğer hastalıklarda da sinir işlevlerini düzenlemektedir.  
2. TEGRETOL kullanmadan önce dikkat edilmesi gerekenler  
TEGRETOL’ü aşağıdaki durumlarda KULLANMAYINIZ  
Eğer:  
• 
Karbamazepine veya okskarbazepin gibi benzer ilaçlara veya trisiklik antidepresanlar 
(amitriptilin veya imipramin gibi) olarak bilinen ilgili herhangi bir ilaç grubuna karşı aşırı duyarlı (alerjik) olduğunuzu düşünüyorsunuz. Karbamazepine alerjiniz varsa, okskarbazepine alerjik reaksiyon gösterme ihtimaliniz dörtte birdir (%  25).
 
• TEGRETOL’ün diğer bileşenlerine karşı alerjik olabileceğinizi düşün üyorsanız (kullanma 
talimatının  başında listelenmiştir). Aşırı duyarlılık reaksiyonunun belirtileri arasında yüz veya 
ağızda şişlik (anjiyoödem), solunum problemleri, burun akıntısı, deri döküntüsü, kabarma (dudak, göz veya ağız) veya deride soyulma sayılabilir. 
• Kalp ile ilgili problemleriniz varsa.  
• Kemik iliğinizle ilgili herhangi bir problem yaşadıysanız, 
• Porfiri (bir kan hastalığı) adında bir kan hastalığınız varsa,  
• Son 14 gün içerisinde, depresyon tedavisinde kullanılan, monoamin oksidaz inhibitörleri (MAOI) olarak adlandırılan ilaçlar aldıysanız.  
Eğer bunlardan biri sizde mevcut ise, TEGRETOL’ü almayınız ve doktorunuza bildiriniz. 
TEGRETOL’ü aşağıdaki durumlarda DİKKATLİ KULLANINIZ  
Karbamazepin gibi anti -epileptiklerle tedavi edilen az sayıda kişide kendine zarar verme ya da 
kendini öldürme düşünceleri belirlenmiştir. Eğer herhangi bir zamanda bu tip düşüncelere 
kapılırsanız, acilen doktorunuzla iletişime geçin.  
Dudaklarda, gözkapaklarında, yüzde, boğazda, ağızda şişme veya ani solunum problemleri, lenf düğümlerinde şişme ile birlikte ateş, döküntü veya deride kabarma gibi alerjik bir reaksiyon 3/13 meydana gelirse, derhal doktorunuza söyleyiniz veya size en yakın hastanenin acil servisine gidiniz 
(bkz. “Olası yan etkiler”). 
Karbamazepin kullanımıyla ciddi deri döküntüleri (Stevens -Johnson sendromu, toksik epidermal 
nekroliz) bildirilmiştir. Sıklıkla döküntü; ağız, boğaz, burun, genital organ ülserleri ve konjunktivit 
(kızarmış ve şişmiş gözler) ile ilgilidir. Bu ciddi deri döküntülerinden önce genellikle grip benzeri semptomlar, ateş, baş ağrısı, vücut ağrısı (grip benzeri semptomlar) meydana gelir. Deri döküntüsü, 
derinin kabarması ve soyulmasına doğru ilerleyebilir. Ciddi deri reaksiyonlarının ortaya çıkması 
açısından en yüksek risk tedavinin ilk aylarında gözlenir.  
Bu ciddi deri reaksiyonları bazı Asya ülkelerinden gelen kişilerde daha yaygın olabilir. Bu 
reaksiyonların Han Çinlisi ya da Tayland kökenli hastalardaki riski, bu hastaların kan örneğinin 
test edilmesiyle tahmin edilebilir. Karbamazepin almadan önce dokto runuz bir kan testinin gerekli 
olup olmadığını söyleyebilir. 
Eğer deri döküntüsü ya da bu deri reaksiyonlarını geliştirirseniz, karbamazepin almayı bırakın ve 
acilen doktorunuzla iletişime geçin.  
TEGRETOL tedavisi nedeniyle baş dönmesini de içeren sersemlik hali, uyuşukluk, kan basıncında 
azalma, kafa karışıklığı yaşarsanız, bu durum düşmelere yol açabilir.  
TEGRETOL almadan önce kendinize aşağıdaki soruları sormalısınız. Eğer bu sorulardan herhangi birisine cevabınız EVET ise, tedavinizi doktorunuz ya da eczacınız ile tartışın; çünkü TEGRETOL sizin için doğru ilaç olmayabilir. 
- Hamile misiniz ya da hamile kalmayı planlıyor musunuz?  
- Bebek emziriyor musunuz?  
- Dalgınlığı da içeren (absans nöbet) karma nöbetler geçirdiğiniz bir epilepsi türünden 
muzdarip misiniz?  
- Herhangi bir zihinsel hastalığınız var mı?  
- Fenitoin, primidon ya da fenobarbital olarak adlandırılan bir epilepsi ilacına alerjiniz var 
mı? 
- Karaciğer problemleri yaşıyor musunuz?  
- Düşük sodyum düzeyleri ile ilişkili böbrek problemleriniz var mı ya da böbrek problemleriniz var mı ve kan sodyum düzeylerini düşürmek için belirli ilaçlar kullanıyor musunuz (hidroklorotiyazid, furosemid gibi idrar söktürücüler)?  
- Yaşlı mısınız?  
- Glokom (göz basıncında artış) gibi göz problemleriniz var mı ya da  idrarınızı yaparken 
zorlanıyor veya ağrı çekiyor musunuz?  
Doktorunuza danışmadan TEGRETOL kullanmayı bırakmayınız. Nöbetlerinizin aniden kötüleşmesini önlemek için ilacınızı birdenbire kesmeyiniz. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
TEGRETOL’ün  yiyecek ve içecek ile kullanılması:   
TEGRETOL tedavisi sırasında alkol kullanmamalısınız.  4/13 Greyfurt suyu içmeyin ya da greyfurt yemeyiniz, çünkü bunlar TEGRETOL’ün etkisini artırabilir. 
Portakal ya da elma suyu gibi diğer meyve suların ın ise böyle bir etkisi yoktur. 
Hamilelik  
İlacı kullanmadan önce doktorunuza veya eczacınıza danışınız.  
Bebek sahibi olabilecek bir kadınsanız ve hamilelik planlamıyorsanız, TEGRETOL tedavisi 
sırasında etkili bir doğum kontrol yöntemi kullanmalısınız. TEGRETOL, doğum kontrol hapı gibi 
hormonal kontraseptiflerin çalışma şeklini etkileyebilir ve hamileliği önlemede daha az etkili 
olmalarına neden olabilir. TEGRETOL kullanırken kullanabileceğiniz en uygun doğum kontrol 
yöntemini si zinle görüşecek olan doktorunuzla konuşunuz. TEGRETOL tedavisi kesilirse, 
kesildikten sonra en az iki hafta daha etkili bir doğum kontrol yöntemi kullanmaya devam 
etmelisiniz.  
Hamileyseniz veya hamile olabileceğinizi düşünüyorsanız, bunu hemen doktorunuza söylemeli ve 
aldığınız epilepsi ilacının doğmamış bebeğiniz için oluşturabileceği olası riskleri görüşmelisiniz. 
Hamile kalmayı planlıyorsanız, hamile kalmadan önce mümkün olduğunca erken zamanda epilepsi 
tedaviniz hakkında doktorunuzla görüşmelisiniz.  
Doktorunuzla görüşmeden tedavinizi kesmemelisiniz. Tedaviyi aniden kesmek size ve doğmamış bebeğinize zarar verebilecek nöbetlere yol açabilir. Epilepsinizin iyi kontrol altında kalması önemlidir.  
Hamilelik sırasında TEGRETOL almak, bebekte fiziksel doğum kusuru (majör konjenital malformasyonlar) görülme olasılığını artırır. Epilepsi için TEGRETOL ile tedavi edilen kadınlarla yapılan çalışmalar, her 100 bebekten ortalama 4 -5’inde ciddi fiziksel doğum kusurları olacağını 
göstermiştir. Bu oran, epilepsisi olmayan kadınlardan doğan her 100 bebekten 2 ila 3’üne kıyasladır. 
Bu kusurlar hamileliğin erken dönemlerinde, hatta siz hamile olduğunuzu bilmeden önce bile 
gelişebilir. TEGRETOL için bildirilen en yaygın majör konjenital malformasyon türleri spina bifida (omurga kemiklerinin düzgün gelişmediği durum); yarık dudak/damak dahil yüz ve kafatası 
malformasyonları; iskelet, kalp, idrar yolu ve cinsel organ malformasyonlarını içerir.  
Çalışmalar, fiziksel doğum kusurları riskinin artan TEGRETOL dozları ile arttığını bulmuştur. Bu nedenle, size epilepsinizi kontrol etmek için mümkün olan en düşük dozun reçete edilmesi önemlidir.  
Bebek sahibi olmaya çalışırken ve hamilelik sırasında folik asit alma konusunda doktorunuza danışın. Folik asit, tüm hamileliklerde var olan ciddi fiziksel doğum kusurlarının genel riskini 
azaltabilir.  
Aynı anda birden fazla epilepsi ilacı almak da fiziksel doğum kusurları riskini artırabilir. Bu, 
mümkün olduğunda doktorunuzun epilepsinizi kontrol etmek için tek bir epilepsi ilacı kullanmayı düşünmesi gerektiği anlamına gelir. 
Hamilelik sırasında tek başına veya diğer antiepileptik ilaçlarla birlikte TEGRETOL ile tedavi 
edilen epilepsili kadınlardan doğan çocuklarda nörogelişim (beyin gelişimi) ile ilgili sorunlar göz 
ardı edilemez.  
Hamilelik sırasında TEGRETOL alırsanız, bebeğiniz doğumdan hemen sonra kanama sorunları açısından da risk altındadır. Doktorunuz bunu önlemek için size ve bebeğinize bir ilaç verebilir.  5/13 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
TEGRETOL alan anneler bebeklerini emzirebilir, ancak bebekte aşırı uyku hali, deri reaksiyonu 
veya sarı renkli deri ve gözler, koyu renkli idrar veya soluk dışkı gibi yan etkiler olduğunu 
düşünüyorsanız en kısa sürede doktora söylemeniz gerekir.  
Doğurganlık  
TEGRETOL ile tedaviniz boyunca ve son dozdan sonraki iki  hafta boyunca etkili bir doğum 
kontrol yöntemi kullanmalısınız . Hormonal kontraseptifler (doğum kontrol ilaçları) ve 
TEGRETOL kullanan kadınlarda adet döneminde düzensizlik görülebilir. Hormonal kontraseptif 
daha az etkili hale gelebilir, farklı veya hormonal olmayan ek bir kontraseptif yöntem kullanmayı düşünmelisiniz. Etkili doğum kontrolü hakkında doktorunuza danışınız.  
Araç ve makine kullanımı  
TEGRETOL, özellikle tedaviye başlarken ya da doz  değiştirildiğinde , kendinizi uykulu 
hissetmenize, baş dönmesine , bulanık görmenize , çift görme veya kas koordinasyon sorunu 
yaşamanıza neden olabilir. Bu şekilde bir etki yaşarsanız veya görüşünüz etkilenirse, araç veya 
makine kullanmamalısınız.  
TEGRETOL’ün içeriğinde bulunan bazı yardımcı maddeler hakkında önemli bilgiler  
Bu ilaç, tablet  başına 1 mmol’den daha az sodyum (23 mg) içerir. Y ani esasen ‘sodyum içermez’.  
Diğer ilaçlar ile birlikte kullanımı  
TEGRETOL çalışma şekli nedeniyle, yediğiniz diğer birçok şeyi veya aldığınız ilaçları 
etkileyebilir ve bunlardan etkilenebilir. Eczaneden veya sağlıklı gıda dükkanından satın aldığınız 
şeyler de dahil olmak üzere, doktorunuzun başka ne aldığınız hakkında her şeyi bildiğinden emi n 
olmanız çok önemlidir. Bazı ilaçların dozunu değiştirmek veya tamamen kullanmayı bırakmak gerekebilir.  
İlaç dozunda değişiklik yapılması ya da bazen ilaçlardan birinin kesilmesi gerekebilir.  
TEGRETOL hamilelik sırasında kullanılırsa doğmamış çocuğa zarar verme riski vardır. Çocuk doğurma çağındaki kadınlar TEGRETOL ile tedavi sırasında ve son dozun ardından en az iki hafta boyunca etkili bir doğum kontrol yöntemi kullanmalıdır (Bölüm 2’deki ha milelik ve emzirme ile 
ilgili bilgilere bakınız.).  
TEGRETOL ile aynı zamanda epilepsi için başka bir ilaç alıyorsanız ve hamileyseniz, hamile 
olabileceğinizi düşünüyorsanız veya bebek sahibi olmayı planlıyorsanız doktorunuza veya 
eczacınıza söylemeniz önemlidir (Bölüm 2’deki hamilelik ve emzirme ile ilgili bilgilere bakınız. 
Eğer aşağıdaki ilaçları alıyorsanız doktorunuza söyleyiniz:  
- Hormonal kontraseptifler (doğum kontrol yöntemleri), örn., haplar, flasterler, enjeksiyonlar veya 
implantlar.  TEGRETOL hormonal kontraseptiflerin çalışma şeklini etkileyebilir ve hamileliği 
önlemede daha az etkili olmalarına neden olabilir. TEGRETOL alırken kullanmanız gereken en 
uygun doğum kontrol yöntemini sizinle görüşecek olan doktorunuzla konuşun. 6/13 - Hormon Replasman Tedavisi (HRT). TEGRETOL, HRT’nin daha az etkili olmasına neden 
olabilir.  
- Depresyon ve anksiyete için kullanılan herhangi bir ilaç  (örn., fluoksetin, fluvoksamin, trazodon, 
paroksetin, sertralin, trazodon, imipramin gibi) . 
- Kortikosteroidler ( steroidler; örn., prednisolon, deksametazon gibi). Bu ilaçları astım, 
enflamatuvar bağırsak ha stalığı, kas ve eklem ağrıları gibi iltihaplı hastalıklar için alıyor 
olabilirsiniz.  
- Kanınızın pıhtılaşmasını önle yen antikoagülanlar  (örn., varfarin, asenokumarol, rivaroksaban, 
dabigatran, apiksaban ve edoksaban gibi) . 
- Deri enfeksiyonları ve tüberküloz dahil enfeksiyonların tedavisinde kullanılan antibiyotikler 
(örn., siprofloksasin, eritromisin, klaritromisin).  
- Mantar enfeksiyonların tedavisinde kullanılan antifungal ilaçlar  (örn., itrakonazol, ketokonazol 
gibi) . 
- Parasetamol, dekstropropoksifen, tramadol, metadon ya da buprenorfin içeren ağrı kesiciler.  
- Epilepsi tedavisinde kullanılan diğer ilaçlar  (örn., vigabatrin, eslikarbazepin, lamotrijin, 
okskarbazepin, brivarasetam  gibi) . 
- Yüksek tansiyon ve kalp sorunları için kullanılan ilaçlar  (örn., verapamil, diltiazem, digoksin, 
simvastatin, atorvastatin gibi) . 
- Antihistaminikler (loratadin gibi saman nezlesi, kaşıntı vb. alerjiler için kullanılan ilaçlar).  
- Diüretikler (idrar söktürücüler).  
- Simetidin veya omeprazol (gastrik ülser tedavisinde kullanılan ilaçlar).  
- İsotretinoin (akne tedavisinde kullanılan bir ilaç). 
- Metoklopramid veya aprepitant (bulantı giderici ilaçlar).  
- Asetazolamid (artmış göz basıncının [glokom] tedavisinde kullanılan bir ilaç).  
- Danazol veya gestrinon (endometriozis tedavileri). 
- Teofilin veya aminofilin (astım tedavisinde kullanılırlar).  
- Siklosporin, everolimus, takrolimus veya sirolimus (organ nakil ameliyatlarından sonra kullanılan 
bağışıklık sistemi baskılayıcılar; fakat bazen artrit veya sedef tedavisinde de kullanılırlar).  
- Şizofreni tedavisinde kullanılan ilaçlar (örn., paliperidon, aripiprazol).  
- Kanser ilaçları (örn., imatinib , temsirolimus, siklofasfamid, lapatinib, sisplatin, doksorubisin). 
- Sıtma ilacı meflokuin.  
- İzoniyazid veya rifampisin (verem tedavisinde kullanılır.)  
- İzotretinoinin (akne tedavisinde kullanılır.)  
- HIV (AIDS) tedavisinde kullanılan ilaçlar.  
- Levotiroksin (hipotiroidizm tedavisinde kullanılır). 
- Tadalafil (iktidarsızlık tedavisinde kullanılır).  7/13 - Albendazol ( bağırsak parazitlerinin  tedavisinde kullanılır).  
- Bupropion (sigarayı bırakmada kullanılır).  
- Sarı kantaron [Hypericum  perforatum ] adlı bitkisel bir ilaç.  
- Vitamin B içeren ilaçlar  veya takviyeler (nikotinamid). 
- Kas gevşeticiler (örn., pankuronyum gibi). 
- Vücudun mikroorganizmalara karşı ürettiği antikorların görülmesi için yapılan testlerle (serolojik 
testler) etkileşim 
Diğer özel uyarılar  
• Alkol almak sizi normalden daha fazla etkileyebilir. Alkol alımını  bırakmanız gerekip 
gerekmediğini doktorunuzla görüşün.  
• Greyfurt yemek ya da greyfurt suyu içmek yan etki yaşama riskinizi arttırabilir.  
• Doktorunuz, siz TEGRETOL  almaya başlamadan önce ve tedavi sırasında kimi zamanlarda 
sizden bazı kan testlerini yaptırmanızı isteyebilir. Bu olağan bir durumdur ve endişelenecek bir şey 
yoktur. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
3. TEGRETOL nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz size ne kadar TEGRETOL almanız gerektiğini ve ne zaman alacağınızı söyleyecektir. 
Talimatlarını daima dikkatli bir şekilde izleyiniz. Doz bilgisi eczacınızın etiketinde yer alacaktır. Etiketi dikkatlice kontrol ediniz. Tabletlerin doğru zamanda alınması önemlidir. Emin değilsen iz 
doktorunuza veya eczacınıza sorunuz. Herhangi bir sorun yaşamadığınız sürece ilacınızı size söylendiği sürece kullanmaya devam ediniz. Sorun yaşadığınız durumda, doktorunuza danışınız.  
Epilepsi tedavisi için normal dozlar:  
Yetişkinler: Günde 800- 1200 mg, ancak daha yüksek dozlar gerekli olabilir. Yaşlıysanız, daha 
düşük bir doza ihtiyacınız olabilir. 
Trigeminal nevraljiyi tedavi etmek için normal doz : Günde 600- 800 mg'dır. Maksimum doz günde 
1200 mg’dır. Yaşlıysanız, daha düşük bir doza ihtiyacınız olabilir.  
Duygudurum değişikliğini tedavi etmek için normal doz:  Günde 400 -600 mg’dır. Yaşlıysanız, daha 
düşük bir doza ihtiyacınız olabilir. 
Uygulama yolu ve metodu:  
Doktorunuz TEGRETOL’e  genellikle oldukça düşük bir dozda başlayacaktır ve bu doz daha sonra 
size bireysel olarak uyacak şekilde arttırılabilir. İhtiyaç duyulan doz hastalar arasında değişkenlik göstermektedir. TEGRETOL  öğünler sırasında, sonrasında veya öğünler arasında alınabilir. 
Tabletleri bir içecekle birlikte yutunuz. Genellikle günde iki veya üç kez bir doz almanız söylenir. Gerekirse, tabletleri çentikten ikiye bölebilirsiniz.  
 8/13 Değişik yaş grupları  
Çocuklarda kullanım:  
TEGRETOL doktorun talimatlarına uymak suretiyle çocuklarda güvenle kullanılabilir. 
Epilepsi tedavisi için normal dozlar:  
5-10 yaş arası: Günlük 400- 600 mg  
10-15 yaş arası: Günlük 600- 1000 mg  
15 yaştan büyük: Günde 800- 1200 mg ( yetişkin dozu ile aynı)  
TEGRETOL 200 mg t ablet 5 yaşın altındaki çocuklarda önerilmemektedir.  
Yaşlılarda kullanım (65 yaş ve üzeri):  
TEGRETOL doktorun talimatlarına uymak suretiyle yaşlılarda güvenle kullanılabilir. Yaşlı 
hastalarda doz ayarlaması gerekmektedir.  
Özel kullanım durumları Böbrek/karaciğer yetmezliği  
Böbrek/karaciğer yetmezliği olan hastalarda doz ayarlanması ile ilgili bilgi yoktur. Doktorunuz ayrı bir tavsiyede bulunmadıkça bu talimatları takip ediniz. Doktorunuz TEGRETOL ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü TEGRETOL tedavisini n kesilmesi hastalığınızın daha kötüye gitmesine neden 
olabilir.  
Eğer TEGRETOL’ün etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
Kullanmanız gerekenden daha fazla TEGRETOL kullandıysanız  
TEGRETOL’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
Kazara çok fazla TEGRETOL aldıysanız, doktorunuza söyleyiniz ya da en yakın hastanenin acil 
servisine başvurunuz. İlaç ambalajını yanınızda getiriniz; bu şekilde ne aldığınız anlaşılabilir. 
TEGRETOL’ü almayı unutursanız  
Bir dozu almayı unutursanız en kısa zamanda bu atladığınız dozu alınız. Fakat  bir sonraki dozun 
zamanı yaklaşmışsa, atladığınız dozu almayınız.  
Unutulan dozları dengelemek için çift doz almayınız. TEGRETOL ile tedavi sonlandırıldığında oluşabilecek etkiler:  
TEGRETOL tedavisini durdurmak hastalığınızın daha kötüye gitmesine neden olabilir. 
Doktorunuz tarafından belirtilmedikçe, tedaviyi durdurmayınız.  
4. Olası yan etkiler n elerdir?  
Tüm ilaçlar gibi TEGRETOL’ün içeriğinde bulunan maddelere duyarlı olan kişilerde yan etkiler 
olabilir.  Olası yan etkilerin büyük çoğunluğu hafif ve orta şiddette ve genellikle birkaç günlük 
tedavi sonrası yok olur.  9/13 TEGRETOL’ün  kullanılması sonucunda aşağıda belirtilen yan etkiler ortaya çıkabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan   : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az , fakat 10.000 hastanın birinden fazla  görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki veriler den hareketle tahmin edilemiyor . 
Aşağıdakilerden biri olursa, TEGRETOL’ü kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz.  
• Deri döküntüsü, deride kızarıklık, dudaklarda, gözlerde veya ağızda kabarma ve ateşin eşlik ettiği deri soyulması gibi ciddi deri reaksiyonları. Bu reaksiyonlar Çin veya Tayland kökenli 
hastalarda daha sık olabilir.  
• Ağız ülserleri veya açıklanamayan morarma veya kanama  
• Boğaz ağrısı veya yüksek ateş, ya da her ikisi birden  
• Derinizde veya gözlerinizin beyazında sararma  
• Ayak bileklerinde, ayaklarda veya alt bacaklarda şişlik  
• Herhangi bir sinir hastalığı veya zihin karışıklığı belirtisi  
• Eklemlerde ve kaslarda ağrı, burun köprüsü ve yanaklar üzerinde  deri döküntüsü veya solunum 
ile ilgili sorunlar (bunlar, lupus eritematozus olarak bilinen nadir bir reaksiyonun işaretleri olabilir)  
• Ateş, deri döküntüsü, eklem ağrısı ve kan ve karaciğer fonksiyon testlerinde anormallikler 
(bunlar, çoklu organ duyarlılık bozukluğunun işaretleri olabilir)  
• Bronkospazm ile birlikte hırıltılı solunum ve öksürük, solunum güçlüğü, baygınlık hissi, 
döküntü, kaşıntı veya yüzde şişlik (bunlar, şiddetli bir alerjik reaksiyonun belirtileri olabilir)  
• Mideye yakın bölgede ağrı. 
• Baş dönmesini de içeren sersemlik hali, uyuşukluk, kan basıncında azalma, konfüzyon (kafa 
karışıklığı) nedeniyle bir düşme yaşayabilirsiniz.  
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırılmanıza gerek olabilir. 
Aşağıdakilerden herhangi birini fark ederseniz, doktorunuza söyleyiniz:  
Çok yaygın : 
• Enfeksiyonla savaşan hücrelerin sayısında azalma; enfeksiyon a yakalanma riskini artırır 
(Lökopeni)  10/13 • Baş dönmesini de içeren sersemlik hali ve yorgunluk  
• Dengesizlik  hissi veya hareketleri kontrol etmede zorlanma  
• Bulantı veya kusma  
• Karaciğer enzimleri düzeylerinde değişiklikler (genellikle belirtisiz)  
• Şiddetli olabilecek deri reaksiyonları  
Yaygın :  
• Daha kolay morarma ve kanama eğilimi dahil kan değişiklikleri  
• Sıvı tutulumu ve şişlik  
• Kilo artışı  
• Zihin karışıklığına neden olabilecek kanda düşük sodyum düzeyi  
• Baş ağrısı  
• Çift veya bulanık görme  
• Ağız kuruluğu  
Yaygın olmayan:  
• Titreme veya tikler gibi anormal istemsiz hareketler  
• Anormal göz hareketleri  
• İshal  
• Kabızlık  
Seyrek:  
• Lenf bezleri hastalığı  
• Folik asit eksikliği  
• Döküntü, eklem ağrısı, ateş, böbreklerde ve diğer organlarda sorunlar dahil yaygın alerjik 
reaksiyon  
• Halüsinasyonlar  
• Depresyon  
• İştah kaybı  
• Huzursuzluk  
• Saldırganlık  
• Kolay sinirlenme  
• Zihin karışıklığı  
• Konuşma bozuklukları  
• Ellerde ve ayaklarda uyuşukluk ve karıncalanma  11/13 • Kas güçsüzlüğü  
• Yüksek tansiyon (sersemlik hissine, yüz kızarıklığına, baş ağrısına, bitkinliğe ve sinirliliğe 
neden olabilir.)  
• Düşük tansiyon (belirtileri: baygınlık hissi, baş dönmesi, sersemlik hali, zihin karışıklığı, 
bulanık görme)  
• Nabızda değişiklikler  
• Mide ağrısı  
• Sarılık dahil karaciğer sorunları  
• Lupus belirtileri (Eklemlerde ve kaslarda ağrı, burun köprüsü ve yanaklar üzerinde deri 
döküntüsü veya solunum ile ilgili sorunlar gibi.)  
Çok seyrek  
• Anemi dahil kan bileşiminde değişiklikler  
• Karın ağrısı ve kas kramplarına neden olan bir çeşit kalıtsal hastalık ( Porfiri ) 
• Beyin zarı iltihabı  (menenjit ) 
• Gerek erkeklerde gerekse kadınlarda olabilen meme şişmesi ve süt akıntısı  
• Anormal tiroit fonksiyon testleri 
• Kemiklerde incelme ya da zayıflama (o steomalazi ; bacakların uzun kemiklerinde yürürken ve 
eğilirken ağrı şeklinde fark edilebilir )  
• Kemiklerde artmış kırık riskine yol açan yumuşama (osteoporoz ) 
• Kan yağ düzeylerinde artış  
• Tat alma bozuklukları  
• Gözde kızarıklık ve iltihaplanma (konjonktivit)  
• Gözlerde basınç/ağrı hissi (glokom)  
• Göze perde inmesi (katarakt ) 
• Duyma bozuklukları  
• Derin ven trombozu dahil kalp ve dolaşım bozuklukları: (Hassasiyet , ağrı, şişlik, sıcaklık hissi, 
deride renk bozukluğu ve belirgin yüzeysel damarlar  gibi belirtileri içerebilir .) 
• Akciğer veya solunum sorunları  
• Stevens -Johnson sendromu dahil şiddetli deri reaksiyonları (Bu reaksiyonlar Çin veya Tayland  
kökenli hastalarda daha sık olabilir .)  
• Ağızda veya dilde ağrı  
• Karaciğer yetmezliği  
• Derinin güneş ışığına hassasiyetinde artış  12/13 • Deri renginde değişiklikler  
• Akne 
• Aşırı terleme   
• Saç dökülmesi  
• Vücutta ve yüzde tüylenme  
• Kas ağrısı veya spazmı  
• Erkek üreme yeteneğinde azalma, cinsel istek kaybı veya iktidarsızlığı içerebilecek cinsel 
güçlükler  
• Böbrek yetmezliği  
• İdrarda kan  
• İdrara çıkma isteğinde artış veya azalma ya da idrara çıkarken zorlanma  
Bilinmiyor:  
• Kendini iyi hissetmeme ve kandaki değişikliklerle birlikte şiddetli deri reaksiyonları.  
• İshal, karın ağrısı ve ateş (kolon iltihabı belirtileri)  
• Herpes virüsü enfeksiyonunun tekrar etkin hale gelmesi  (bağışıklık sistemi baskılandığında 
ciddi olabilir)  
• Tam tırnak kaybı  
• Kırık  
• Kemik mineral ölçümünde azalma  
• Uyuklama hali  
• Hafıza kaybı  
• Kaşıntılı olabilen mor veya kırmızımsı- mor kabartılar  
• Kanda yüksek amonyak seviyeleri (hiperamonyemi). Hiperamonyemi belirtileri arasında 
sinirlilik, kafa karışıklığı, kusma, iştahsızlık ve uyku hali yer alabilir.  
TEGRETOL kullanan hastalarda, osteopeni ve osteoporoz (kemik incelmesi) ve kırıklar dahil kemik bozuklukları gözlenmiştir. Eğer uzun süreli anti -epileptik ilaç kullanıyorsanız, osteoporoz 
geçmişiniz varsa veya steroid kullanıyorsanız doktorunuza bildiriniz . 
Belirtilerden herhangi biri sıkıntı verici hale gelirse veya burada belirtilmeyen başka bir şey fark ederseniz, lütfen doktorunuzu bilgilendiriniz . Size farklı bir ilaç vermek isteyebilir . 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 13/13 www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.
 
5. TEGRETOL’ün Saklanması  
TEGRETOL’ü çocukların göremeyeceği ve erişemeyeceği yerlerde ve ambalajında saklayınız.  
25oC’nin altındaki oda sıcaklığında saklayınız ve nemden koruyunuz.  
Son kullanma tarihiyle uyumlu olarak kullanınız. 
Blisterin ve ambalajın üzerinde belirtilen son kullanma tarihinden sonra TEGRETOL ’ü 
kullanmayınız. Son kullanma tarihinin ilk iki rakamı ayı, son dört rakamı yılı gösterir.  
Eğer ambalajın hasar gördüğünü fark ederseniz TEGRETOL’ü kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre ,  Şehircilik  ve İklim 
Değişikliği Bakanlığınca belirlenen toplama sistemine veriniz.  
 Ruhsat s ahibi:        Novartis Sağlık, Gıda ve Tarım Ürünleri San. ve Tic. A.Ş. 
Kavacık/Beykoz/İstanbul  
Üretim yeri :             Novartis Sağlık, Gıda ve Tarım Ürünleri San. ve Tic. A.Ş. 
Pendik/İstanbul  
 
Bu kullanma talimatı  ………  tarihinde onaylanmıştır.  