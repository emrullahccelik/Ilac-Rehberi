KISA ÜRÜN BİLGİSİ
1. BEŞERİ TIBBİ ÜRÜNÜN ADI
PURSENNİD Draje
2. KALİTATİF VE KANTİTATİF BİLEŞİM
Etkin madde:
Her bir draje 12 mg senna glikozitlerine eşdeğer 20 mg senna ekstresi kalsiyum tuzu içerir.
Yardımcı maddeler: Laktoz, glukoz, sukroz, titanyum dioksit (E171), kırmızı demir oksit
Yardımcı maddeler için 6.1’e bakınız.
3. FARMASÖTİK FORM
Draje
Kahverengimsi, yuvarlak, bikonveks şeker kaplı tabletler
4. KLİNİK ÖZELLİKLER
4.1 Terapötik endikasyonlar
PURSENNID aşağıdaki durumlarda endikedir:
• Farklı etiyolojilerdeki atonik konstipasyonun semptomatik tedavisinde
• Batının radyolojik muayenesine hazırlık devresinde
4.2 Pozoloji ve uygulama şekli
Pozoloji/Uygulama sıklığı ve süresi:
PURSENNID için doğru doz yeniden normal barsak fonksiyonunu sağlamak için gerekli olan en
düşük dozdur. Dozaj kişiler arasında değişiklik gösterir ancak genellikle aşağıdaki aralıklarda
bulunur.
Yetişkinlerde:
2–4 draje / akşam alınır (medikal tavsiyeye göre maksimum günlük doz, 6 draje)
Çocuklarda:6–12 yaş: Yaşa bağlı olarak 1-2 draje / akşam alınır. (maksimum günlük doz, 2 draje)
PURSENNID 1 haftadan uzun süreli kullanılmamalıdır. Uzun süreli kullanım için doktora
danışılmalıdır.
Uygulama şekli
PURSENNID’in tek doz halinde, bir bardak su ile, akşamları yatmadan önce alınması önerilir.
Özel popülasyonlara ilişkin ek bilgiler
Böbrek/Karaciğer yetmezliği
PURSENNID’in böbrek ve/veya karaciğer yetmezliği olan hastalarda kullanımı araştırılmamıştır.
Pediyatrik popülasyon
PURSENNID 6 yaşın altındaki çocuklarda doktor gözetiminde olmadığı sürece
kullanılmamalıdır.
Geriyatrik popülasyon
PURSENNID’in yaşlılarda kullanımı araştırılmamıştır.
4.3 Kontrendikasyonlar
PURSENNID aşağıdaki durumlarda kontrendikedir:
• Senna glikozitlerine veya içerdiği yardımcı maddelerden herhangi birine karşı aşırı duyarlılığı
olduğu bilinen kişilerde
• Inflamatuvar barsak hastalıklarında (örn. Crohn hastalığı ve ülseratif rektokolit)
• Gastrointestinal sistemin iritasyonu (örn. bulantı, kusma ve kolik)
• Akut apandisit ve/veya barsak tıkanması, inflamatuvar barsak hastalığı gibi başka akut cerrahi
durumlara bağlı olabilecek tanı konmamış akut ya da kalıcı abdominal semptomları (örn.
spastik kabızlık, rektal hemoraji, ileus/preileus tıkanması, hepatopatiler, abdominal intestinal
inflamatuar hastalıklar, kramplar ve ağrılar) olan hastalarda
• Başta hipokalemi olmak üzere elektrolit ve su eksikliği bulunan ağır dehidratasyon
durumlarında
4.4 Özel kullanım uyarıları ve önlemleri
Belirlenen doz aşılmamalıdır.Laksatiflerin uzun süreli rastgele kullanımı alışkanlığa ve barsak fonksiyonunun bozulmasına
neden olabilir. Normal barsak fonksiyonunu yeniden sağlamak için en düşük etkin doz
kullanılmalıdır. Eğer barsak hareketleri oluşmazsa, buna gore tıbbi gözetim altında doz
yükseltilebilir.
PURSENNID, inflamatuvar barsak hastalığı olanlarda dikkatli kullanılmalıdır.
PURSENNID kullanımı aşağıdaki durumlarda tıbbi gözetim gerektirir:
• Tedaviyi takiben yararlı etkiler görülmezse
• Kullanım 1 haftayı aşarsa
• Semptomlar devam eder ya da kötüleşirse
• Laparotomi ya da abdominal cerrahiden sonra
• 6 yaşın altındaki çocuklarda
• Gebelik ve laktasyon süresince
PURSENNID laktoz içermektedir. Adolesan ve çocuklarda laktoz ile ilgili olarak intolerans
vakaları bildirilmiştir. Pursennid içindeki miktar intolerans semptomlarının oluşması için büyük
olasılıkla düşük olsa da, eğer diyare ortaya çıkarsa özel bakım gereklidir. Nadir kalıtımsal
galaktoz intoleransı, Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
PURSENNID ayrıca glukoz ve sukroz içermektedir. Diyabetik ve nadir kalıtımsal früktoz
intoleransı, glukoz-galaktoz malabsorpsiyon veya sükraz-izomaltaz yetmezliği problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
PURSENNID ile ilgili ilaç-ilaç etkileşimleri bildirilmemiştir. Bunun bilinen tek istisnası,
antrakinon laksatifleri ile eş zamanlı kullanıldığında serum seviyesi düşebilen bir antiaritmik ilaç
olan kinidin sülfattır.
PURSENNİD eş zamanlı olarak özellikle kardiyak glikozitler, antiaritmikler, diüretikler ve
kortikosteroidler ile kullanıldığında hipokalemi, kardiyak ve nöromuskuler disfonksiyon ile
sonuçlanabilir.
İdrarda renk değişikliğine neden olabildiği için PURSENNID idrar testlerini etkileyebilir.4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Senna glikozitleri için gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar fetal gelişim ile ilgili olarak doğrudan ya da dolaylı zararlı etkiler
olduğunu göstermemektedir. İnsanlara yönelik potansiyel risk bilinmemektedir
Gebelik dönemi
PURSENNID gebe kadınlara verilirken tedbirli olunmalıdır.
Laktasyon dönemi
Senna glikozitleri anne sütü ile atılmaktadır (süte geçmektedir). Ancak, PURSENNID’in normal
dozlarında, emzirilen çocuk üzerinde herhangi bir etki öngörülmemektedir. PURSENNID gerekli
olmadıkça emzirme döneminde kullanılmamalıdır.
Üreme yeteneği (Fertilite)
Sennosidlerle oral tedaviden sonra, sıçanlar ve tavşanlarda herhangi bir embriyoletal, teratojenik
ya da fetotoksik etki kanıtı bulunamamıştır. Ayrıca, sennosidlerin, genç sıçanların postnatal
gelişimi, annelerin davranışlarının düzelmesi ya da erkek ve dişi sıçan fertilitesi üzerinde etkisi
olmamıştır. (bkz; bölüm 5.3 Klinik öncesi güvenlilik verileri).
4.7 Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi bulunmamaktadır.
4.8 İstenmeyen etkiler
PURSENNID, karın ağrısı, kramplar, kolon ve mide mukozası iritasyonu gibi hafif karın
rahatsızlıklarına neden olabilir.
Dehidratasyon, bitkinlik, miyopati, mide ağrısı, tuz kaybı, böbrek bozuklukları, sekonder
hiperaldosteronizm, hipopotasemi ve hipomagnezemi gibi başka etkiler de bildirilmiştir. Bu
advers etkiler genellikle laksatif kullanımının durdurulmasıyla geçmektedir.
PURSENNID ile doz aşımı ya da uzun süreli kullanım başta potasyum (ör. hipokalemi) olmak
üzere aşırı elektrolit ve su kaybıyla birlikte bulantı, diyare ile sonuçlanabilir. Ayrıca, megakolongelişme olasılığı da vardır. Tedavi süresince metabolitler tarafından idrarda sarı ya da kırmızı –
kahverengi (pH’a bağlı) olmak üzere renk değişikliği (klinik olarak anlamlı değil) görülebilir
Uzun süreli kullanımda alışkanlık raporlanmıştır.
İstenmeyen etkilerin sıklık sıralaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Çok seyrek: Hipokalsemi, hipomagnezemi, dehidrasyon, hipokalemi, hiponatremi, kan
elektrotlarının azalması
Bilinmiyor: Hiperaldesteronizm
Vasküler hastalıklar
Çok seyrek: Hipotansiyon
Gastrointestinal hastalıkları
Çok seyrek: Megakolon, karın ağrısı, diyare, mide bulantısı, karın rahatsızlıkları, ilaç toleransı
Böbrek ve idrar idrar hastalıkları
Çok seyrek: Böbrek rahatsızlıkları, kromatüri
Genel bozukluklar ve uygulama bölgesine ilişkin hastalıklar
Çok seyrek: Miyopati
4.9 Doz aşımı ve tedavisi
PURSENNID’in doz aşımı sıvı ve elektrolit dengesi bozukluğu (hipopotasemi), atonik kolon
gelişimi, dolaşım kollapsı, intestinal kolikler, gastrointestinal iritasyon, bulantı, karın ağrısı,
kramplar, şok ve metabolik asidoz ile birlikte diyare ile sonuçlanabilir.
Tedavi: Gerektiğinde gastrik lavaj da dahil olmak üzere semptomatik tedavi uygulanmalıdır.
Rehidratasyon (şiddetli diyare yaşanırsa bol miktarda sıvı uygulanır) sağlanmalıdır.
5. FARMAKOLOJİK ÖZELLİKLER5.1 Farmakodinamik özellikler
Farmakoterapötik grup: Stimulan laksatifler
ATC kodu: A06A B06
PURSENNID seçici olarak kalın barsakta peristalizimi uyaran bir laksatiftir. Etkin maddesi olan
senna, antranoid grubu stimülan laksatiftir. PURSENNİD’in peristaltik hareketleri uyarması,
etkili bir itici hareket oluşturan miyoenterik pleksus üzerine doğrudan etki göstermesine bağlıdır.
Antrakinon türevleri ayrıca barsak lümeni içine aktif olarak elektrolit ve su sekresyonunu
uyarabilir ve bunların kalın barsak tarafından absorpsiyonunu inhibe edebilir. Bunun sonucunda
intestinal bolus hacminde bir artış olur, dolum basıncı artar ve böylece peristaltik hareket uyarılır.
5.2 Farmakokinetik özellikler
Emilim:
Sennozit laksatifler esas olarak ön ilaçtır. Aktif maddeler, sennozitler, beta-glikozittir ve ince
barsaktan emilmez ya da sindirim enzimleriyle parçalanmaz. Kalın barsakta bakteriler tarafından
aktif metabolite (rein antron) dönüştürülür. Hayvan çalışmaları, çekuma direk olarak radyo-
işaretli rein antronun emiliminin %10’dan küçük olduğunu göstermektedir.
Dağılım ve biyotransformasyon:
Rein antron oksijen ile temas ettiğinde kanda esas olarak glukuronitler ve sülfatlar halinde
bulunabilen sennidinler ve reine okside olur.
Eliminasyon:
Sennositlerin oral olarak uygulanmasının ardından metabolitlerin yaklaşık %3’ü idrarla atılır; bir
kısmı da safraya salgılanır. Sennositlerin çoğu (yaklaşık %90) feçese polimerler olarak
(polikinonlar), %2-6’sı değişmemiş sennositler, sennidinler, rein antron ve rein olarak atılır.
5.3 Klinik öncesi güvenlilik verileri
Tek doz toksisitesi: Senna, ham bir ilaç olarak oral tedaviden sonra, sıçanlarda (erkek ve dişi
sıçanlarda sırasıyla 5.000 mg/kg ve 4.000 mg/kg’lık LD ) ve farelerde (LD > 5.000 mg/kg) çok
50 50
düşük toksisite göstermektedir.Tekrarlanan doz toksisitesi: Çok sayıda testte sennosidler, 500 mg/kg/hafta’ya kadar olan
dozlarda 6 ay süreyle ya da haftada iki kez 30 mg/kg dozlarda test edildiğinde spesifik toksisite
göstermemiştir. Toksik etkiler, sennanın bilinen farmakolojik etkisi olan şiddetli diyareye bağlı
olarak ortaya çıkmaktadır.
Üreme toksisitesi: Sennosidlerle oral tedaviden sonra, sıçanlar ve tavşanlarda herhangi bir
embriyoletal, teratojenik ya da fetotoksik etki kanıtı olmamıştır. Ayrıca, sennosidlerin, genç
sıçanların postnatal gelişimi, annelerin davranışlarının düzelmesi ya da erkek ve dişi sıçan
fertilitesi üzerinde etkisi olmamıştır.
Genotoksisite: İn vitro ve in vivo genotoksisite çalışmaları ile insan ve hayvan farmakokinetik
verileri, metabolik aktivasyonun varlığı ve yokluğu durumunda sennanın genotoksisite riskinin
olmadığını göstermiştir.
Bazı in vitro testlerde genotoksisite belirtileri gösteren metabolit aloeemodin ve emodinin 1.000-
2.000 mg/gün gibi yüksek dozlarda uygulansa da çok sayıda testte in vivo olarak mutajenik
olmadığı saptanmıştır.
Karsinojenisite: 25 mg/kg/gün’e kadar dozlarda 2 yıl süreyle sıçanlara verilen PURSENNID’in
aktif içeriği senna ekstresi intestinal sistemde tümörijenite kanıtı görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Jelatin
Stearik asit
Glukoz (susuz)
Talk
Mısır nişastası
Laktoz monohidrat
Kaplama
Kırmızı demir oksit
Titanyum dioksit (E171)
Kolloidal silikaAkasya
Talk
Sukroz
Setil palmitat
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
PVC/Aluminyum folyo blister ambalajlarda, 40 draje içeren kutularda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Novartis Ürünleri
34912 Kurtköy-İstanbul
Tel : +90 216 560 10 00
Faks : +90 216 482 64 06
8. RUHSAT NUMARASI
29.07.1997–183/38
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.07.1997
Son ruhsat yenileme tarihi:10. KÜB’ÜN YENİLENME TARİHİ