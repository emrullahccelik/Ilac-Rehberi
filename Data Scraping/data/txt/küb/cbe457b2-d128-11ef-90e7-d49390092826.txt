KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACNEMİX %5 + %3 jel
2. KALİTATİF VE KANTİTATİF BİLEŞİM
Etkin madde:
Her bir gram jel, 50 mg (% 5) benzoil peroksit ve 30 mg (% 3) eritromisin içerir.
Yardımcı maddeler:
Yardımcı maddeler için 6.1.’ e bakınız.
3. FARMASÖTİK FORM
Topikal olarak uygulanan jel.
Karıştırıldıktan sonra beyaz renkli jel halindedir.
4. KLİNİK ÖZELLİKLER
4.1. Terapötik endikasyonlar
ACNEMİX, akne vulgarisin topikal kontrolünde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Doktor tarafından başka şekilde tavsiye edilmediği taktirde gereken kadar ACNEMİX akneli
bölgelere, cilt iyice yıkanıp ılık suyla durulanıp nazikçe kurulandıktan sonra ince bir katman
halinde günde iki kere (sabah ve akşam) olmak üzere uygulanır. Uygulamadan sonra eller
yıkanmalıdır. En erken iyileşme 2 hafta içerisinde görülmekle beraber bazı durumlarda en iyi
sonucu alabilmek için 6-8 haftalık bir tedavi süresi gerekebilir.
Uygulama şekli:
Sadece topikal olarak uygulanır.
İlacın uygulamadan önce karıştırılması:
“Eritromisin Tüp” yazılı tüpün kapağını açmadan önce üzerine vurarak tozun serbestçe
hareket etmesini sağlayınız (İlacın kullanıma hazırlanması işleminin ilaç hastaya verilmeden,
eczacı tarafından yapılması önerilir). Toz üzerine etil alkol (%70) içeren flakonu ekleyiniz.
Eritromisin tozu tamamen çözünene kadar dökmeden flakonu sağa ve sola döndürerek
çalkalayınız.
1/7Eritromisin toz ve etil alkolün karışımı ile hazırlanan çözeltiyi “ACNEMİX Jel” yazılı
kavanoza ekleyip homojen bir görüntü oluşuncaya kadar (yaklaşık 2,5 dakika) ambalaj
kutusunun içindeki plastik çubukla karıştırınız. Böylece elde ettiğiniz ACNEMİX Jel
etiketinin üzerine 3 aylık (hazırlandığı günden sonraki 3 ay) bir son kullanım tarihi yazınız.
Bu şekilde hazırlanmış karışım, dondurmaksızın ve kapağı sıkıca kapatılmış bir şekilde
buzdolabında saklanmalıdır.
Özel popülasyonlara ilişkin ek bilgiler
Böbrek/Karaciğer yetmezliği
Böbrek yetmezliğine ilişkin bir bilgi bulunmamaktadır.
Karaciğer fonksiyon bozukluğu olan kişilerde eritromisin preparatları dikkatli kullanılmalıdır.
Pediyatrik popülasyon
İlacın on iki yaşından küçük çocuklarda güvenliliği ve etkililiği gösterilmemiştir. Çocuklar
için tavsiye edilmemektedir.
ACNEMİX çocukların göremeyeceği, erişemeyeceği yerlerde ambalajında saklanmalıdır.
Geriyatrik popülasyon
ACNEMİX’in yaşlı hastalardaki güvenliliği ve etkililiği incelenmemiştir.
4.3. Kontrendikasyonlar
ACNEMİX içeriğindeki etkin maddelere; eritromisin ve/veya benzoil perokside ya da
bileşimindeki diğer maddelerden herhangi birine karşı aşırı duyarlılık öyküsü bulunan
hastalarda kontrendikedir.
4.4. Özel kullanım uyarıları ve önlemleri
ACNEMİX, yalnız haricen kullanılır. Oftalmik kullanıma uygun değildir.
Doktor tarafından önerilmedikçe, ACNEMİX ile birlikte, muhtemel kümülatif irrite edici etki
oluşabileceği nedeniyle başka herhangi bir topikal akne ilacı kullanılmamalıdır.
Eğer aşırı irritasyon veya kuruluk oluşursa tedavi sıklığı azaltılmalı ya da kesilmeli ve doktora
başvurulmalıdır.
Ağız, göz, dudak, mukoz membranlar, egzemalı ve hasarlı cilt ile temas ettirilmemelidir.
Hassas cilt bölgelerine dikkatle uygulanmalıdır. Kazara göz ile temas olursa bol su ile
yıkanmalıdır.
Eritromisinin, topikal formülasyonunun kullanılması antibiyotiğin deriden absorbe
edilmesiyle sonuçlanır. Topikal ve sistemik eritromisin kullanımında diyare, kolitler
2/7(psödomembranöz kolitler dahil) rapor edilmiştir. Kolitlerin karakteristik özellikleri sıklıkla;
uzun süreli ve şiddetli diyare, şiddetli karın ağrısı ve dışkıdan kan ve mukus gelmesidir. Bu
durumlar antibiyotiğe bağlı kolit’in göstergesi olabileceğinden dolayı bu durumların
görülmesi durumunda ACNEMİX ile tedavi hemen durdurulmalıdır. Clostridium difficile ve
toksin teşhisi ve gerekli ise, kolonoskopi gibi uygun tanı yöntemleri uygulanmalı ve kolit için
tedavi seçenekleri değerlendirilmelidir.
ACNEMİX kullanan hastalarda ciddi alerjik reaksiyonlar; boğazda şişme, yutkunmada
güçlük, nefes almada zorluk olması durumunda ilacın kullanımı derhal kesilmelidir.
Antibiyotik ajanlarının kullanımı fungi’lerin de dahil olduğu hassas olmayan organizmaların
aşırı üremesine neden olabilir. Bu durumun oluşması halinde ACNEMİX kullanımı derhal
kesilmelidir.
ACNEMİX, kılları ağartabilir veya çamaşırları boyayabilir.
Eğer aşırı irritasyon veya kuruluk oluşursa tedavi kesilmeli ve doktora başvurulmalıdır.
3. aydan sonra kullanılmakta olan ilaç atılıp yenisi alınarak tedavi sürdürülmelidir.
4.5. Diğer tıbbi ürünler ile etkileşimler ve diğer etkileşim şekilleri
ACNEMİX, diğer topikal akne ilaçları ile birlikte muhtemel bir kümülatif tahriş edici etki
oluşturabilir.
Eritromisin ile klindamisin arasında antagonizma olduğu gösterilmiştir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ACNEMİX çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediğine ilişkin yeterli veri mevcut değildir. Bu nedenle çocuk doğurma
potansiyeli bulunan kadınlarda planlanmış bir gebelikten önce uygun bir alternatif tedaviye
geçilmelidir.
3/7Gebelik dönemi
ACNEMİX’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik / ve-veya / embriyonal / fetal gelişim / ve-veya / doğum /
ve-veya / doğum sonrası gelişim üzerindeki etkiler bakımından yetersizdir ve insanlara
yönelik potansiyel risk bilinmemektedir. ACNEMİX gerekli olmadıkça gebelik döneminde
kullanılmamalıdır.
Laktasyon dönemi
ACNEMİX’in insan sütüyle atılıp atılmadığı bilinmemektedir. Benzoil peroksit/eritromisinin
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da ACNEMİX tedavisinin durdurulup durdurulmayacağına ilişkin
karar verilirken, emzirmenin çocuk açısından faydası ve ACNEMİX tedavisinin emziren anne
açısından faydası dikkate alınmalıdır.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya etkisi yoktur.
4.8. İstenmeyen etkiler
Aşağıdaki istenmeyen etkiler klinik çalışmalara ve pazarlama deneyimlerine göre
belirlenmiştir. Aşağıda standart frekans kategorileri kullanılmıştır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları:
Çok seyrek: Yüz ödemi, nefes almada güçlük, ürtiker ile seyreden hipersensitivite
reaksiyonlar
Gastrointestinal hastalıklar:
Çok seyrek: Ciddi ve sürekli ishal, karın bölgesinde kramp
Deri ve deri altı doku hastalıkları:
Seyrek: Kuruluk, eritem, kaşıntı, soyulma, deride yanma hissi, hassasiyet, deride renk
değişikliği
Benzoil peroksit/eritromisin ile tedavi edilen toplam 153 hastanın 4’ünde yan etki
gözlenmiştir. Bunların üçünde kuruluk, birinde ise semptomatik tedaviye çok iyi yanıt veren
ürtiker görülmüştür.
4/74.9. Doz aşımı ve tedavisi
ACNEMİX’in aşırı doz kullanımında aşırı kaşıntı, kabuklaşma, eritem veya ödem oluşabilir.
Bu durumların görülmesi halinde ilacın kullanımı derhal kesilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Akne tedavisinde kullanılan antiinfektifler
ATC kodu: D10AF52
Eritromisin, bakteriyostatik bir makrolid antibiyotiktir ancak yüksek konsantrasyonlarda
bakterisit etki gösterebilir. Bununla birlikte akne vulgarisin enflamatuvar lezyonlarını
azaltmakta eritromisin tarafından oluşturulan mekanizma bilinmemekle birlikte muhtemelen
antibiyotik etkinliğe bağlı olarak ortaya çıktığı düşünülmektedir.
Klindamisin ile eritromisin arasında antagonizma olduğu gösterilmiştir.
Benzoil peroksit, sebaseöz follikül ve komedonlarda bulunan bir anaerob olan
Proprionibacterium acnes’e karşı etkin olduğu gösterilmiş antibakteriyel bir ajandır.
Benzoil peroksidin antibakteriyel etkinliğinin aktif oksijen salımına yol açması nedeniyle
oluştuğuna inanılmaktadır. Benzoil peroksit, keratolitik ve deskuvamatif bir etkiye sahip olup
bu özelliği de etkinliğine katkıda bulunabilir.
5.2. Farmakokinetik özellikler
Genel özellikler
Emilim:
Benzoil peroksidin, benzoik aside dönüştürüldüğü yer olan deri tarafından absorbe edildiği
gösterilmiştir.
Eritromisin, bir uygulama grubunda yer alan bir hasta dışında plasmada saptanmamıştır
(plasma alt limit miktarı 2ng/mL).
Dağılım:
Topikal olarak uygulanan ürünlerde önemli derecede emilim beklenmediği için bilgi
verilmemiştir.
Biyotransformasyon:
Benzoil peroksit, deri emilimi ile benzoik aside metabolize olmaktadır.
5/7Eritromisin, topikal uygulama sonunda anlamlı olarak sistemik dolaşıma katılmadığı için bilgi
verilmemiştir.
Eliminasyon:
Ürün uygulama yolu açısından sistemik dolaşıma katılmadığından bir bilgi verilmemiştir.
5.3. Klinik öncesi güvenlilik verileri
Benzoil peroksit ve eritromisin bileşenlerine ait yeteri kadar veri olduğu için kombine
preparatta daha fazla bir veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Dokusat sodyum
Polioksil lauril eter
Etil alkol
Karbomer
Metil salisilat
Limon esansı
Sodyum hidroksit (pH ayarlayıcı)
Saf su
6.2. Geçimsizlikler
ACNEMİX, diğer topikal akne ilaçları ile birlikte muhtemel bir kümülatif irrite edici etki
oluşturabilir.
Eritromisin ile klindamisin arasında antagonizma olduğu gösterilmiştir.
6.3. Raf ömrü
Karıştırılmadan önce, uygun şartlar altında raf ömrü 24 aydır.
Karıştırıldıktan sonra raf ömrü 3 aydır.
6.4. Saklamaya yönelik özel tedbirler
Karıştırılmadan önce 25°C’nin altındaki oda sıcaklığında saklayınız.
Karışmış haldeki ürünü buzdolabında (2-8°C) dondurmadan saklayınız.
6/76.5. Ambalajın niteliği ve içeriği
Karton kutuda, 40 g benzoil peroksit jel içeren polipropilen kavanoz, 1.6 g eritromisin içeren
polipropilen tüp, 6 mL % 70’lik etil alkol içeren polietilen kapaklı cam flakon ve opak
polipropilen karıştırıcı çubuk kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mahallesi
Zincirlikuyu Cad. No:184
34440 Beyoğlu – İSTANBUL
Tel : +90 (212) 365 15 00
Faks: +90 (212) 276 29 19
8. RUHSAT NUMARASI
252/77
9. RUHSAT TARİHİ/RUHSAT YENİLEME TARİHİ
İlk ruhsat tarihi: 07.08.2013
Ruhsat yenileme tarihi:
10. KÜB’ÜN YENİLENME TARİHİ
7/7