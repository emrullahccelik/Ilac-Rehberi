1/13  KULLANMA TALİMATI  
 
 
ZİTROCİD  500 mg film kaplı  tablet  
Ağızdan  alınır.  
• Etkin  madde:  500 mg azitromisine eşdeğer azitromisin dihidrat  içerir.  
• Yardımcı  maddeler:  Mikrokristal selüloz, mısır nişastası, sodyum nişasta glikolat, tip A, 
susuz kolloidal silika, magnezyum stearat, sodyum laurilsülfat, laktoz monohidrat, 
hipromelloz, titanyum dioksit (E171), makrogol 4000  
 
 
 
 
Bu Kullanma  Talimatında:  
1. ZİTROCİD  nedir  ve ne için  kullanılır?  
2. ZİTROCİD ’i kullanmadan  önce dikkat edilmesi  gerekenler  
3. ZİTROCİD  nasıl  kullanılır?  
4. Olası  yan etkiler  nelerdir?  
5. ZİTROCİD ’in saklanması  
 
 
Başlıkları yer  almaktadır . Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya  ihtiyaç duyabilirsiniz.  
• Eğer  ilave sorularınız olursa, lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu   ilacın    kullanımı    sırasında,    doktora    veya   hastaneye    gittiğinizde   bu   ilacı 
kullandığınızı  doktorunuza  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük doz kullanmayınız.  2/13  1. ZİTROCİD  nedir ve ne için kullanılır?  
ZİTROCİD  500 mg film kaplı  tablettir.  3 film kaplı  tabletlik  blister  ambalajlarda  bulunur,  her 
bir film kaplı  tablet  500 mg azitromisine  eşdeğer  azitromisin  dihidrat  içermektedir.  
ZİTROCİD , Beyaz veya hemen hemen beyaz renkli, bir yüzü çentikli ve bir yüzünde ‘A500’ 
yazılı oval film kaplı tablettir.  
ZİTROCİD , makrolid  olarak  adlandırılan  antibiyotik  grubundandır.  Bazı bakterilerin  ve diğer  
mikroorganizmaların  neden  olduğu,  aşağıda  örnekleri  bulunan  enfeksiyonların  tedavisinde  
kullanılır:  
• Göğüs,  boğaz  ve burun  enfeksiyonları  (bronş  iltihabı,  akciğer iltihabı  ve sinüzit gibi) 
• Streptococcus   pyogenes ’in  neden   olduğu   bademcik   iltihabı   (tonsilit),   boğaz   ağrısı  
(farenjit) tedavisinde penisilin alerjisi  varlığında  
• Kulak  enfeksiyonları  
• Deri ve yumuşak  doku  enfeksiyonları  (apse  veya  çıban  gibi) 
• Chlamydia  adlı organizmanın  neden  olduğu  cinsel  yolla bulaşan  hastalıklar  
• Haemophilus  ducreyi  isimli  bir mikroorganizmanın  neden  olduğu  bağlı  yumuşak  doku  
ülseri  ve çoğul  dirençli  olmayan  Neisseria  gonorrhoeae  isimli  bir mikroorganizmanın  
yol açtığı  eşlik eden başka  enfeksiyonun  olmadığı  cinsel  yolla bulaşan enfeksiyonlar  
 
2. ZİTROCİD ’i kullanmadan  önce dikkat  edilmesi  gerekenler  
ZİTROCİD ’i aşağıdaki  durumlarda  KULLANMAYINIZ  
Eğer;  
• ZİTROCİD  veya eritromisin/klaritromisin  gibi diğer  makrolid  antibiyotiklere  veya 
ZİTROCİD ’in içeriğindeki  bileşenlerden  herhangi  birine  karşı  alerjik  iseniz.  Alerjik  
reaksiyon  deri döküntüsüne  veya hırıltılı  solunuma  yol açabilir.  
 
 
ZİTROCİD ’i aşağıdaki  durumlarda  DİKKATLİ  KULLANINIZ  
Eğer;  
 
• Böbrek  sorunlarınız  varsa , 
 
• Kalp  hastalığınız  varsa  (kalp ritim  bozukluğu,  QT aralığında uzama),  
 
• Bir toplulukta  ortak  olarak meydana  gelmiş  olan enfeksiyon  hastalıkları  varsa,  
 
• Bakterilerin  veya bakteri  toksinlerinin  kana  geçmesi  teşhisi  konulduysa  veya şüphesi  
varsa,  3/13  • Hastanede  yatan  hasta  iseniz,  
 
• Yaşlı  veya aşırı güçsüz  iseniz,  
 
• Diğer  ciddi  sağlık  problemleriniz  varsa  (bağışıklık  sistem  yetmezliği  veya  doğuştan  
dalak  olmaması/cerrahi  müdahale ile dalağın  alınmış olması  (aspleni) durumları,  vb.), 
• Eğer  ciddi  karaciğer  hastalığınız  ya da karaciğer  yetmezliğiniz  (sarılıkla  birlikte  hızla  
ilerleyen  halsizlik,  koyu  renk idrar,  kanamaya  eğilimi  ya da belirli  bir beyin  hastalığı  
(hepatik  ensefalopati  gibi))  varsa,  doktorunuz  karaciğer  fonksiyon  testlerini  
yaptırmanızı  isteyebilir  ve ZİTROCİD  tedavinizi  durdurabilir.  Diğer  antibiyotik  
ilaçlarında  olduğu  gibi, mantarlar  dahil  olmak  üzere  duyarlı  olmayan  organizmalara  
bağlı  herhangi  bir enfeksiyon  ile zayıf  düşen  bünyede  ikinci  bir enfeksiyon  riski 
doktorunuz  tarafından  gözlemlenmelidir,  
• İshal  problemi  oluşursa,  
 
• Ergotamin  (migren  tedavisinde  kullanılır)  gibi ergot  türevlerinden  birini  
kullanıyorsanız,  
• Bir tür kas güçsüzlüğü  hastalığı  olan Myastenia  gravis hastalığınız  varsa,  
 
• Eğer çocuğunuz  42 günlükten  küçükse  ve besledikten  sonra  belirginleşen  kusma  veya 
huzursuzluk  (iritabilite)  varsa,  (ZİTROCİD  mide  girişinde  daralmaya  neden  
olabilmektedir [İnfantil  Hipertrofik  Pilor  Stenozu,  İHPS])  
• Eğer sinir sisteminizi  ilgilendiren  (nörolojik)  veya  ruh sağlığınızı  ilgilendiren  
(psikiyatrik) bir hastalığınız  varsa,  
• Kalbinizin  elektriksel  aktivitesini  ölçmek  için kullanılan  kalp elektrografisinde,  QT 
aralığını  uzatacak  belli anti-aritmik  ilaçlar,  sisaprid  ve terfenadin,  anti-psikotik  aktif 
maddeler,  antidepresanlar  ve antimikrobiyal  mekanizmaya  sahip  aktif maddeler  
(florokinolonlar) kullanıyorsanız,  
• Kanındaki  bazı elementlerin  (elektrolit)  bozukluğu  olan hastalarda,  özellikle  de kan 
potasyumunda ve magnezyum  seviyelerinde düşüş varsa,  
• Klinik  olarak  ilişkili  kalp atış sayısında  azalma  (bradikardi),  kalp ritm bozukluğu  
(kardiyak  aritmi)  veya  ciddi  kalp yetersizliği  gibi belirli  kalp hastalıkları  veya var olan 
çoklu  ritm bozukluğu  (poliaritmi) olan  kadın  ve yaşlı  hastalarda,  
• İlaçların  QT aralığı  üzerindeki etkilerine karşı daha  duyarlı  olabilecek  yaşlı hastalarda,  4/13  • Eritromisine  dirençli,  gram -pozitif  bakteri  kökenli  enfeksiyonlara  (çapraz  direnç)  ve 
çoğu  metisiline  dirençli  stafilokok  enfeksiyonlarında,  
• Belli  bir patojenin  (hastalık  mikrobu)  neden  olduğu  cinsel  yolla  bulaşan  bir hastalık  
durumunda sifiliz  mikrobu  T. pallidum  dahil  olmak  üzere  
 
 
Başka  bir mikrobun  neden  olduğu  ikincil  enfeksiyonlar  (mantarlar  gibi azitromisine  duyarlı  
olmayan  mikropların  neden olduğu  ikincil  enfeksiyonların  olası belirtilerine dikkat  ediniz.  
Makrolid  antibiyotiklerin  (azitromisin  ait olduğu  antibiyotik  sınıfı)  kullanımından  sonra  
ciddiye  alınması  gereken  şiddetli  bağırsak  mukozası  (psödomembranöz  enterokolit)  
iltihaplanma  raporları  mevcuttur.  Azitromisin  tedavisinin  başlangıcından  sonra  ishal meydana  
gelirse  bu durum  dikkate  alınmalıdır.  Doktorunuza  danışmadan  ishal tedavisi  için herhangi  bir 
ilaç almayınız.  
 
Azitromisin  ile tedavi  sırasında  veya sonrasında  (2 aya kadar)  şiddetli,  geçmeyen  ishal 
gelişirse,  derhal  doktorunuza  başvurunuz.  
Bu endikasyonlarda  azitromisinin  uzun  süreli  kullanımında  güvenlilik  ve etkililik  deneyimi  
yoktur.  Enfeksiyonun  hızlı bir şekilde  yeniden  ortaya  çıkması  durumunda,  başka  bir 
antibiyotik  ile tedavi  düşünülmelidir.  
ZİTROCİD ’le tedavide  nadiren  de olsa terleme  ve derinin  su tutması  (anjiyoödem)  gibi ciddi  
alerjik  reaksiyonlar  (nadiren  ölümcül)  ya da hipotansiyon,  baş dönmesi,  mide  bulantısı,  nefes  
darlığı  (anafilaksi)  ve ciddi  deri reaksiyonları  raporlanmıştır.  Bu reaksiyonlardan  bazıları  
tekrarlayan  belirtilerlere  sebep  olmuş  ve uzun  dönem  gözlem  ve tedavi  gerektirmiştir.  Eğer 
aşırı duyarlılık  reaksiyonu  meydana  gelirse  acil olarak  doktorunuzla  iletişime  geçilmeli,  
ZİTROCİD  tedavisi  durdurulmalı  ve uygun  bir tedaviye  geçilmelidir.  
 
Azitromisin,  antibiyotiklerin  kan konsantrasyonlarında  hızlı bir şekilde  yükselmesini  
gerektiren  ciddi  enfeksiyonların  tedavisi  için endike değildir.  
 
Azitromisin,  sinüzit,  akut orta kulak  iltihabı,  boğaz  iltihabı,  bademcik  iltihabı  ve akut 
romatizmal  ateş için önleyici  tedavi olarak  birinci  basamak  tedavi  olarak  önerilmemektedir.  
 
Azitromisin  iltihaplı  yanıkların  tedavisi  için kullanılmamalıdır.  5/13  ZİTROCİD  kullanırken  kalp atışınızı  göğsünüzde  hissederseniz  veya anormal  bir kalp atışınız  
varsa,  baş dönmesi  veya bayılma  yaşarsanız  veya  herhangi  bir kas güçsüzlüğü  çekiyorsanız  
derhal  doktorunuza  bildiriniz.  
 
Bu  uyarılar   geçmişteki   herhangi   bir  dönemde  dahi  olsa  sizin  için  geçerliyse   lütfen  
doktorunuza  danışınız.  
 
ZİTROCİD ’in yiyecek  ve içecek  ile kullanılması  
ZİTROCİD ’i yemekten  sonra  veya  aç karnına  kullanabilirsiniz.  
 
 
Hamilelik  
İlacı kullanmadan  önce doktorunuza veya eczacınıza  danışınız.  
Gebeyseniz,   gebe   kalmaya   çalışıyorsanız   öncelikle  doktorunuza  danışmadan   ZİTROCİD  
almamalısınız.  
 
Doktorunuz   bu  ilacı  hamilelik   sırasında   kullanıp   kullanmayacağınıza,   ancak   faydalarının  
potansiyel  risklerinden  daha ağır bastığından  emin  olduktan  sonra karar verecektir.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
ZİTROCİD  anne sütüne  geçebilir.  Bu ilacı kullanıp  kullanmayacağınıza  doktorunuz  karar  
verecektir.  
İlacı kullanmadan  önce doktorunuza veya eczacınıza  danışınız.  
 
 
Araç ve makine kullanımı  
ZİTROCİD ’in araç veya  makine kullanımına etki  edip etmediği  bilinmemektedir.  
 
 
ZİTROCİD ’in içeriğinde bulunan  bazı yardımcı  maddeler hakkında önemli  bilgiler  
ZİTROCİD   laktoz  (inek   sütü  kaynaklı)   içermektedir.   Eğer  doktorunuz  tarafından   bazı 
şekerlere  karşı  intoleransınız  (dayanıksızlık)  olduğu  söylenmişse  bu tıbbi ürünü  almadan  önce  
doktorunuzla  temasa geçiniz.  6/13  Bu  ilaç  500  mg  başına  1  mmol  sodyum   (23  mg)  sodyum   içerir   yani  aslında   “sodyum  
içermez”.  
 
 
Diğer ilaçlar ile birlikte  kullanımı  
ZİTROCİD  almadan  önce aşağıda  listelenen  ilaçlardan  birini  kullanıp  kullanmadığınızı  
doktorunuza  bildiriniz  ve ZİTROCİD  veya  diğer  ilaçlarla  ilgili soru veya  endişelerinizi  
doktorunuz  veya  eczacınız  ile paylaşınız:  
• Ergot  veya  ergotamin  (migren  tedavisinde  kullanılır)  
• Varfarin  veya kan pıhtılaşmasını  önleyen  benzer  bir ilaç 
• Siklosporin  (organ  veya kemik  iliği naklinde  nakil  reddini  önlemek  ve tedavi  etmek  
için bağışıklık  sistemini  baskılamak  amacıyla kullanılır)  
• Digoksin  (kalp  yetmezliği  tedavisinde kullanılır)  
• Teofilin  (astım  tedavisinde kullanılır)  
• Nelfinavir (AIDS  tedavisinde  kullanılır)  
• Zidovudin  (AIDS  tedavisinde  kullanılır)  
• Terfenadin  (alerji  tedavisinde  kullanılır)  
• Simetidin  (mide -barsak  rahatsızlıklarının  tedavisinde kullanılır)  
• Didanozin  (AIDS  tedavisinde  kullanılır)  
• Kolşisin  (gut ve ailevi  Akdeniz  ateşi tedavisinde kullanılır)  
• Hidroksiklorokin  veya  klorokin  (romatoid  artrit  dahil  otoimmün  hastalıkları  tedavi  
etmek  veya  sıtmayı  tedavi  etmek  veya  önlemek  için kullanılır):  Bu ilaçların  
azitromisin  ile aynı zamanda  alınması  kalbinizi  etkileyen  yan etkilere  yakalanma  
olasılığınızı  artırabilir.  
Herhangi  bir nedenle  antasit  kullanıyorsanız,  ZİTROCİD ’i antasit  alınmadan  bir saat önce 
veya  antasit  aldıktan  iki saat sonra  almalısınız.  
ZİTROCİD  ile birlikte  rifabutin  (mikobakteri  adı verilen  mikropların  neden  olduğu  
enfeksiyonların  tedavisinde  kullanılan  bir ilaç) alan hastalarda kandaki parçalı hücre  sayısında  
azalma görülmüştür.  
Kalbin  elektriksel  aktivitesini  değerlendirmek  için kullanılan  elektrokardiyagrafide (EKG)  yer 
alan QT aralığını  uzatma  potansiyeli  bulunan  diğer  ilaçları  (kinidin,  prokainamid,  sotalol  gibi 
ilaçlar) kullanan  hastalarda  ZİTROCİD  kullanımı  sırasında dikkatli  olunmalıdır.  7/13  Klinik  çalışmalarda  aşağıdaki  ilaçlar  ve ZİTROCİD ’in etkileşime  girmediği  görülmüştür.  
Ancak  yine de ZİTROCİD  bu ilaçlar  ile birlikte  kullanılırken  dikkatli  olunmalıdır.  
Atorvastatin  (kolesterol  ve trigliserid  gibi yağ kökenli  maddelerin  düşürülmesinde  kullanılır),  
karbamazepin  (epilepsi  ve sara hastalığındaki  gibi belirli  nöbet  tiplerini  tedavi  etmede  
kullanılır),  setirizin  (alerjik  nezle,  kurdeşen  ve kaşıntıların  tedavisinde  kullanılır),  efavirenz  
(AIDS  tedavisinde  kullanılır),  flukonazol  (mantar  enfeksiyonlarının  tedavisinde  kullanılır),  
indinavir  (AIDS  hastalarının  tedavisinde  kullanılır),  metilprednizolon  (romatizma,  deri, mide - 
bağırsak  sistemi  hastalıkları  ve aşırı duyarlılık  tedavisinde kullanılır),  midazolam  (uyutmak  ve 
sakinleştirmek  için kullanılır),  sildenafil  (ereksiyon  sorununda  kullanılır),  triazolam  (uyku  ile 
ilgili sorunların  ve/veya  anksiyetenin  tedavisinde  kullanılır),  trimetoprim/sulfametoksazol  
(belirli  bakteriyel  enfeksiyonların  tedavisinde  kullanılır).  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar hakkında  bilgi veriniz.  
 
3. ZİTROCİD  nasıl kullanılır?  
Uygun  kullanım  ve doz/uygulama  sıklığı için talimatlar:  
ZİTROCİD  günlük  tek doz olarak  alınmalıdır.  
 
Chlamydia  trachomatis , Haemophilus  ducreyi  veya duyarlı  Neisseria  gonorrhoeae  kaynaklı  
cinsel  temasla bulaşan  hastalıkların tedavisi  için doz, ağızdan  bir kere alınan 1000 mg'dır.  
Tüm  diğer  hastalıklar  için, toplam  doz, 3 gün süreyle  günde  500 mg olarak  alınan  1500  
mg'dır.  
S.Pyogenes  tonsilit/farenjit  tedavisinde  toplam  doz 5 gün süre ile 1. gün 500 mg daha sonraki  
günler  (2, 3, 4 ve  5. gün) günde 250 mg şeklinde  kullanılır.  
 
Uygulama  yolu ve  metodu:  
Ağızdan  bütün olarak  yutulmalıdır.  
Film  kaplı  tabletler,  bir miktar sıvı ile  birlikte çiğnenmeden  yutulmalıdır.  
 
 
Değişik  yaş grupları:  
Çocuklarda  kullanımı:  
45 kg'ın  üstündeki  çocuklarda  erişkin  dozu  uygulanır.  Herhangi  bir pediyatrik  tedavi  için 
önerilen  toplam  maksimum  doz 1.500  mg'dır.  Tonsilit/farenjit  tedavisinde  toplam  doz 5 gün 8/13  süre ile 1. gün 500 mg daha  sonraki  günler  (2, 3, 4 ve 5. gün) günde  250 mg şeklinde  
kullanılır.  
45 kg'ın  altındaki  çocuklar için  oral süspansiyon  formları  mevcuttur.  
 
6 ayın altındaki  bebeklerde  azitromisinin  etkililiği  ve güvenliliği  henüz  gösterilmemiş  
olduğundan  kullanılması  önerilmez.  
 
Yaşlılarda  kullanımı:  
Yaşlılar  için erişkinler  ile aynı doz kullanılır.  Kalp  ile ilgili  sıkıntınız  varsa  mutlaka  
doktorunuza  danışınız.  
 
Özel  kullanım  durumları:  
Böbrek  yetmezliği:  
Hafif  ve orta seviyede  böbrek  bozukluğunuz  varsa,  normal  böbrek  fonksiyonu  olan hastalar  
ile aynı doz uygulanabilir.  Ciddi  böbrek  yetmezliğiniz  varsa  azitromisin  uygulanırken  dikkatli  
olunmalıdır.  
 
Karaciğer yetmezliği:  
Hafif  ve orta seviyede  karaciğer  bozukluğunuz  varsa,  normal  karaciğer  fonksiyonu  olan 
hastalar ile aynı doz uygulanabilir.  Ciddi karaciğer  yetmezliğinde kullanılmamalıdır.  
 
Eğer  ZİTROCİD ’in etkisinin  çok güçlü  veya zayıf olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız gerekenden  daha  fazla  ZİTROCİD  kullandıysanız:  
Çok fazla  ZİTROCİD  alırsanız  kendinizi  rahatsız  hissedebilirsiniz.  Böyle  bir durumda,  
doktorunuzla  konuşunuz  veya  en yakın  hastanenin  acil servisine  başvurunuz.  İlacın  kalanını  
yanınızda  götürünüz.  
ZİTROCİD ’den kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 
ZİTROCİD ’i kullanmayı  unutursanız  
ZİTROCİD ’i almayı  unutursanız  mümkün  olan en kısa sürede  alınız.  Bir sonraki  dozu  
zamanında alınız.  9/13  Unutulan  dozları dengelemek için  çift doz almayınız.  
 
 
ZİTROCİD  ile tedavi sonlandırıldığındaki  oluşabilecek  etkiler  
ZİTROCİD  almayı  çok erken  bırakırsanız,  enfeksiyon  yeniden  oluşabilir.  
 
 
Kendinizi daha iyi  hissetmeye  başlasanız  dahi ZİTROCİD ’i doktorunuz  uygun  gördüğü  sürece  
kullanınız. Doktorunuz ile konuşmadan  ZİTROCİD  kullanmayı  durdurmayınız.  
Bu  ürünün   kullanımı   hakkında   başka  sorularınız  varsa,   doktorunuza  veya   eczacınıza  
danışınız.  
 
4. Olası yan etkiler nelerdir?  
Tüm   ilaçlar   gibi,  ZİTROCİD ’in  içeriğinde   bulunan   maddelere   duyarlı   olan  kişilerde   yan 
etkiler olabilir.  
Aşağıdakilerden    biri   olursa,    ZİTROCİD 'i   kullanmayı    durdurunuz    ve   DERHAL  
doktorunuza  bildiriniz veya  size en  yakın hastanenin  acil bölümüne başvurunuz:  
 
• Ani  olarak   gelişen   hırıltılı   solunum,   nefes   darlığı,   göz  kapaklarının   ve  yüz  veya  
dudakların  şişmesi,  döküntü veya  kaşıntı  (özellikle tüm vücudu  etkiliyorsa)  
• ZİTROCİD  ile tedavi  sırasında  veya  sonrasında  kan veya  mukus  içerebilen  ciddi  veya  
uzun süreli  ishal,  bu durum  ciddi  bir bağırsak  iltihabı  belirtisi  olabilir  
• Kızarıklık  ve dökülmeye  neden  olan ciddi  deri döküntüsü  
• Hızlı  ya da düzensiz  kalp atışı 
• Düşük  kan basıncı  
• Ciddi deri reaksiyonları:  
− Stevens - Johnson  Sendromu  (ciltte  ve göz çevresinde  kan oturması,  şişlik  ve 
kızarıklıkla seyreden  iltihap)  
− Toksik  epidermal  nekroliz  (deride  içi sıvı dolu kabarcıklarla  seyreden  ciddi  bir 
hastalık)  
− Ateş,  salgı  bezlerinde  şişme  ve eozinofil  (bir tip beyaz  kan hücresi)  sayısında  artış 
ile beraber  deri döküntüsü  (DRESS  sendromu).  Döküntü;  küçük,  kaşıntılı  ve kırmızı  
şişlik görünümündedir  
− Püstüllerle  (Beyaz  / sarı iltihaplı  sıvı dolu küçük  kabarcıklar)  kaplı  iltihaplı  deri 
döküntüsü (Akut  Generalize  Ekzantematöz  Püstüloz  -AGEP)  10/13  − Bazen  ölümle  sonuçlanabilen ciddi  karaciğer sorunları (ciddi  karaciğer  yetmezliği)  
− Kırmızı  kan hücrelerinin  tahrip  olmasına bağlı  anemi  
− Ani bilinç  kaybı  (bayılma)  
− Pankreas  iltihabı  (pankreatit)  
 
 
Bunların  hepsi  çok ciddi  yan etkilerdir.  Eğer bunlardan  biri sizde  mevcut  ise, sizin 
ZİTROCİD 'e karşı  ciddi  alerjiniz  var demektir.  Acil tıbbi müdahaleye  veya  hastaneye  
yatırılmanıza gerek olabilir.  
ZİTROCİD  alırken  en sık görülen  yan etkiler  aşağıda  listelenmiştir.  Bunlar  tedavi  sırasında  
vücudunuz  ilaca  alıştıkça  yok olabilir.  Bu yan etkilerden  biri size rahatsızlık  vermeye  devam  
ediyorsa doktorunuza  bildiriniz.  
 
Yan etkiler aşağıdaki  kategorilerde  gösterildiği  şekilde  sıralanmıştır.  
Çok yaygın  : 10 hastanın  en az 1 inde  görülebilir.  
Yaygın  : 10 hastanın  birinden  az, fakat  100 hastanın  birinden fazla  görülebilir.  
Yaygın olmayan         :100   hastanın    birinden    az,   fakat    1.000   hastanın   birinden    fazla  
görülebilir.  
Seyrek  :  1.000  hastanın   birinden   az,  fakat   10.000  hastanın   birinden   fazla  
görülebilir.  
Çok seyrek  : 10.000 hastanın  birinden  az görülebilir.  
Bilinmiyor  : Eldeki  verilerden  hareketle  tahmin  edilemiyor.  
Çok yaygın:  
• Karın  ağrısı  
• İshal  
• Bulantı  
• Şişkinlik  
 
 
Yaygın:  
• Baş ağrısı  
• Sersemlik  
• Uyuşma,  karıncalanma  
• İştah  kaybı, tat alma duyusunda  bozukluk  
• Sağırlık  11/13  • Görme bozukluğu  
• Kusma  
• Hazımsızlık  
• Kaşıntı  
• Döküntü  
• Eklem  ağrısı  
• Yorgunluk  veya halsizlik  
• Kan  veya  idrar  testlerinde  değişiklikler  (bir  çeşit beyaz   kan  hücresi   olan  lenfosit  
sayısında  azalma,  kandaki bikarbonat  seviyesinde  azalma)  
 
Yaygın  olmayan:  
• Ağız  ve genital organda  (vajina)  mantar  enfeksiyonu  (pamukçuk)  
• Düşük  lökosit  (bir çeşit beyaz  kan hücresi)  ve nötrofil  (bir çeşit beyaz  kan hücresi)  
sayısı  
• Alerjik  reaksiyon  sonucu  yüz ve boğazda şişme,  aşırı duyarlılık  
• Işığa veya  güneşe maruziyete bağlı  ciddi  deri reaksiyonları  
• Sinirlilik  
• Duyu  azalması -uyuşma  (hipoestezi)  
• Uykululuk  hali 
• Uyumakta zorluk  
• Duyma bozukluğu  
• Kulak  çınlaması  
• Çarpıntı  
• Göğüs  ağrısı,  ödem,  kırgınlık/halsizlik,  kuvvetten  düşme  
• Nefes  almada  güçlük  
• Burun  kanaması  
• Kabızlık  
• Midede iltihaplanma (gastrit)  
• Karaciğer iltihaplanması  (hepatit)  
• Stevens -  Johnson  Sendromu   (ciltte   ve  göz  çevresinde   kan  oturması,  şişlik  ve 
kızarıklıkla seyreden  iltihap)  
• Kurdeşen  (ürtiker)  12/13  • Kan veya idrar  testlerinde  değişiklikler  (aspartat  aminotransferaz  artışı,  alanin  
aminotransferaz  artışı,  kan bilirubini  seviyesinde  yükselme,  kan üresinde  yükselme,  
kan kreatininde  artış,  anormal  kan potasyumu  seviyesi)  
 
Seyrek:  
• Huzursuzluk  
• Baş dönmesi  hissi (vertigo)  
• Karaciğer fonksiyon  bozuklukları  
• Püstüllerle   (Beyaz   /  sarı  iltihaplı   sıvı  dolu  küçük   kabarcıklar)   kaplı   iltihaplı   deri 
döküntüsü (Akut  Generalize  Ekzantematöz  Püstüloz  -AGEP)  
• Ateş,  salgı bezlerinde  şişme  ve eozinofil  (bir tip beyaz  kan hücresi)  sayısında  artış ile 
beraber  deri döküntüsü  (DRESS  sendromu).  Döküntü;  küçük,  kaşıntılı   ve  kırmızı  
şişlik görünümündedir.  
 
Bilinmiyor:  
• Kalın  barsak  iltihabı  
• Trombositopeni  (trombosit -kan pulcuğu - sayısında azalma),  kansızlık  
• Saldırganlık,  endişe  
• Bayılma,  nöbet  geçirme,  hiperaktivite,  koku/tat  kaybı,  olmayan  bir kokuyu  hissetme,  
Myastenia  gravis  (bir tür kas güçsüzlüğü  hastalığı)  
• Yaralanma sonrası  morarma  veya uzun süreli  kanama  
• Kalp  ritim  bozukluğu,  çok hızlı veya düzensiz  kalp atışı 
• Düşük  kan basıncı  (hipotansiyon)  
• Dilde renk  değişikliği  
• Pankreas  iltihabı  
• Karaciğer  yetmezliği  (nadir  durumlarda  ölümcül),  hızla  kötüleşen  karaciğer  iltihabı,  
karaciğer hasarı,  sarılık  
• Toksik  epidermal  nekroliz  (deride  içi sıvı dolu kabarcıklarla  seyreden  ciddi  bir 
hastalık),  eritema  multiforme  (genelde  kendiliğinden  geçen,  el, yüz ve ayakta  dantele  
benzer kızarıklık  oluşturan,  aşırı duyarlılık  durumu)  
• Böbrek  yetmezliği,  böbrekte  iltihap  
• Anormal  elektrokardiyogram  (EKG/kalbin  elektriksel etkinliğine ait  kayıt)  13/13  Eğer   bu  kullanma   talimatında  bahsi  geçmeyen   herhangi   bir  yan  etki  ile  karşılaşırsanız  
doktorunuzu  veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında daha fazla bilgi  edinilmesine  katkı  sağlamış  olacaksınız.  
 
5. ZİTROCİD ’in saklanması  
ZİTROCİD ’i çocukların  göremeyeceği,  erişemeyeceği  yerlerde  ve ambalajında saklayınız.  
25°C’nin  altındaki  oda sıcaklığında saklayınız.  
Son kullanma  tarihiyle uyumlu  olarak  kullanınız.  
Ambalajdaki son kullanma tarihinden  sonra  ZİTROCİD ’i kullanmayınız.  
 
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen  toplama  sistemine  veriniz.  
 
Ruhsat  Sahibi:   
Berko İlaç ve Kimya Sanayi A.Ş.  
Yenişehir Mah. Özgür Sok. No: 16 -18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
Üretim  Yeri:   
Genveon İlaç Sanayi ve Ticaret A.S.  
Inönü Mah. Gebze Plastikçiler OSB Mah. 9. Cad. No: 2  
Gebze/Kocaeli  
Bu kullanma talimatı ../../ ..... tarihinde onaylanmıştır.  