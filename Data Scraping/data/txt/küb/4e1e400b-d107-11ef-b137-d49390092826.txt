KISA ÜRÜN BİLGİSİ
1. BEŞERİ TIBBİ ÜRÜNÜN ADI
LULİZOL %1 krem
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
2. KALİTATİF VE KANTİTATİF BİLEŞİM
Etkin madde:
Her 1 g krem, 10 mg lulikonazol içerir.
Yardımcı madde(ler):
Butil hidroksi toluen (E321) 1 mg/g
Setostearil alkol 75 mg/g
Metil paraben (E218) 2 mg/g
Propilen glikol 90 mg/g
Yardımcı maddeler için bölüm 6.1’e bakınız.
3. FARMASÖTİK FORM
Krem
Beyaz renkli, homojen krem
4. KLİNİK ÖZELLİKLER
4.1 Terapötik endikasyonlar
LULİZOL, Trichophyton rubrum ve Epidermophyton floccosum’ un neden olduğu interdigital
tip tinea pedis, tinea cruris ve tinea corporis’in topikal tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
LULİZOL interdigital tip tinea pedis tedavisinde 2 hafta boyunca, günde 1 kez etkilenmiş
bölge ve çevresine ince bir tabaka halinde uygulanır.
LULİZOL tinea cruris veya tinea corporis tedavisinde 1 hafta boyunca günde 1 kez etkilenmiş
bölge ve çevresine ince bir tabaka halinde uygulanır.
Sayfa 1Uygulama şekli:
Hastalıklı deri bölgesi ve yakın çevresine haricen sürülerek uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda doz ayarlanması ile ilgili veri
bulunmamaktadır.
Pediyatrik popülasyon:
12-18 yaş arasındaki çocuklarda:
Tinea pedis ve tinea cruris tedavilerinde kullanımının çocuk ve erişkinlerde yapılan iyi
kontrollü çalışmalar ve yine çocuklarda yapılan farmakokinetik çalışmalar ile etkililiği ve
güvenliliği gösterilmiştir (Ayrıca 5.2. Hastalardaki karakteristik özellikler/ Çocuk hastalar
bölümüne bakınız).
2-18 yaş arasındaki çocuklarda:
Tinea corporis tedavisinde kullanımı çocuklarda yapılan iyi kontrollü çalışmalar ile etkililiği ve
güvenliliği gösterilmiştir (Ayrıca 5.2. Hastalardaki karakteristik özellikler/ Çocuk hastalar
bölümüne bakınız).
2 yaş altındaki çocuklarda:
2 yaş altındaki çocuklarda kullanımı ile ilgili yeterli güvenlilik ve etkililik bilgisi
bulunmamaktadır.
Geriyatrik Popülasyon:
Yapılan çalışmalarda 65 yaş ve üzerindeki hastalar ile daha genç hastalar arasında etkililik ve
güvenlilik açısından fark bulunmamıştır. Ancak yaşlıların ilaca karşı daha duyarlı olabileceği
göz ardı edilmemelidir.
4.3 Kontrendikasyonlar
Bileşiminde bulunan maddelerden herhangi birine karşı olduğu bilinen aşırı duyarlılık
durumlarında kullanılmamalıdır.
4.4 Özel kullanım uyarıları ve önlemleri
LULİZOL sadece deriye topikal uygulama içindir. Göze, oral veya intravajinal uygulamaya
uygun değildir.
Uygulama sonrasında eller yıkanmalıdır.
LULİZOL ile tedavinin başarılı olabilmesi için düzenli hijyen önlemleri esastır. Özellikle
hastalıklı bölge ile temas eden giysiler (çorap, havlu vb.) günlük olarak değiştirmeli ve çok
sıcak, hatta kaynar su ile yıkanmalıdır. Ayak parmak araları gibi nemli kalma ihtimali olan
vücut bölgeleri yıkandıktan sonra iyice kurulanmalıdır.
Sayfa 2LULİZOL içeriğindeki butil hidroksi toluen, lokal deri reaksiyonlarına (örneğin, kontak
dermatite) ya da gözlerde ve mukoz membranlarda irritasyona neden olabilir.
Ürün içeriğinde bulunan setostearil alkol de lokal deri reaksiyonlarına (örneğin, kontak
dermatite) neden olabilir.
Bileşiminde bulunan metil paraben nedeniyle, alerjik reaksiyonlara (muhtemelen gecikmiş),
propilen alkol nedeniyle de deride irritasyona neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Orta ile ciddi derecede interdigital tinea pedisi ve tinea crurisi olan erişkinlerde yapılan in
vivo çalışmada %1 lulikonazol kremin zayıf CYP2C19 inhibitörü olduğu gösterilmiştir. Tinea
crurisli erişkinlerde yapılan bir diğer çalışmada in vivo %1 lulikonazol kremin plazma
seviyeleri CYP2C19’u orta derecede inhibe edecek düzeylere yaklaşmıştır.
İn vitro çalışma sonuçları, terapötik düzeylerdeki %1 lulikonazol kremin sitokrom P-450
(CYP) 1A2, 2C9 ve 2D6 enzimlerini inhibe etmediğini, ancak CYP2B6, 2C8, 2C19 ve3A4’ün
etkilerini inhibe edebildiğini göstermiştir. Orta ile ciddi interdigital tinea pedisi ve tinea
crurisi olan erişkinlerde yapılan ve omeprazolün substrat olarak kullanıldığı in vivo çalışmada
en duyarlı enzim olan CYP2C19 değerlendirilmiştir. Sonuçlar tek başına verilen omeprazole
göre günde yaklaşık 4 gram %1 lulikonazol krem ile birlikte uygulandığında, lulikonazolün
omeprazol sistemik maruz kalma (EAA) değerlerini yaklaşık %30 arttırdığını göstermiştir.
%1 lulikonazol kremin CYP2C19’u zayıf olarak inhibe ettiği kabul edilmiştir. Tinea cruris
için erişkin ve adölesanlarda yapılan in vivo ve in vitro inhibisyon çalışmalarından yapılan
ekstrapolasyonda, bazı bireylerde lulikonazol seviyelerinin CYP2C19’u orta derecede inhibe
etmek için gerekli seviyelere yaklaştığı veya geçtiği gösterilmiştir.
%1 lulikonazol kremin terapötik dozlarında yapılan in vitro çalışma sonuçları CYP1A2, 2B6
ve 3A4’ü indüklemediğini göstermiştir.
Özel popülasyonlara ilişkin ek bilgiler
Özel popülasyonlar üzerinde herhangi bir etkileşim çalışması yürütülmemiştir.
Pediyatrik popülasyon
Pediyatrik popülasyonda kullanımı ile ilgili etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C’dir.
Sayfa 3Çocuk doğurma potansiyeli bulunan kadınlar/Doğum kontrolü (Kontrasepsiyon)
Lulikonazolün çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Önlem olarak, uygun bir kontrasepsiyon yöntemi kullanılması önerilmektedir.
Gebelik dönemi
Gebe kadınlarda lulikonazol kullanımına ilişkin yeterli ve kontrollü çalışma yoktur.
Gebelik sürecinde LULİZOL ile tedavi için klinik endikasyon dikkatle gözden geçirilmeli ve
gebe için yarara karşı fetüs için olası zarar değerlendirilmelidir.
Laktasyon dönemi
Lulikonazolün anne sütüyle atılıp atılmadığı bilinmemektedir. Birçok ilaç anne sütü ile
atılabildiğinden, emziren annelerde lulikonazol kullanımında dikkatli olunmalıdır.
Emziren kadınların göğüslerine tatbik edilmemelidir. Emzirme sırasında büyük tedavi
alanlarında, uzatılmış kullanım veya kapatıcı sargılardan kaçınmalıdır.
Üreme yeteneği/Fertilite
Lulikonazol %1 Krem için önerilen maksimum insan dozunun (MRHD) vücut yüzey alanına
(BSA) göre 0,1 katı ile yapılan hayvan çalışmasında tedaviye bağlı olarak doğurganlık veya
üreme fonksiyonlarında hiçbir etki gözlenmemiştir. Ayrıca 5.3 Klinik öncesi güvenlilik
verileri bölümüne bakınız.
4.7 Araç ve makine kullanımı üzerindeki etkiler
LULİZOL’un araç veya makine kullanma becerisini etkilediğini gösteren veri yoktur.
4.8 İstenmeyen etkiler
Klinik çalışmalarda çoğu hafif şiddetli olan advers etkiler gözlenmiştir. En çok gözlenen
advers reaksiyon kullanıcıların %1’inden azında kaydedilen uygulama bölgesindeki
reaksiyondur.
Klinik çalışmalarda gözlemlenen yan etkilerin görülme sıklığı MedDRA sınıflandırmasına
göre aşağıda liste halinde sunulmaktadır: Çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Deri ve deri altı doku hastalıkları:
Bilinmiyor: Kontakt dermatit, sellülit
Genel bozukluklar ve uygulama bölgesine ilişkin hastalıklar:
Yaygın olmayan: Uygulama bölgesinde reaksiyon
Sayfa 4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Lulikonazolün doz aşımı ve tedavisi ile ilgili yeterli veri bulunmamaktadır.
5. FARMAKOLOJİK ÖZELLİKLER
5.1 Farmakodinamik özellikler
ATC kodu: D01AC18
Farmakoterapötik grup: İmidazol ve Triazol türevleri
Lulikonazol azol grubu bir antifungaldir. Dermatofitlere karşı etki mekanizması tam olarak
bilinmemekle beraber, lanosterol demetilaz enzimini inhibe ederek ergosterol sentezini
baskıladığı düşünülmektedir. Bu enzimin azoller tarafından baskılanması mantar hücre zarının
bileşeni olan ergosterol miktarının azalmasına ve lanosterolün birikmesine neden olur.
Klinik ve in vitro çalışmalarda lulikonazolün Trichophyton rubrum ve Epidermophyton
floccosum’a karşı etkili olduğu gösterilmiştir. Bugüne dek lulikonazole karşı direnç
mekanizması bildirilmemiştir.
5.2 Farmakokinetik özellikler
Genel özellikler
Bir farmakokinetik çalışmada orta ve ciddi tinea pedisi veya tinea crurisi olan hastalarda 15
gün boyunca sabahları günde bir kere ortalama 3,5 gram lulikonazol uygulaması yapılmıştır.
Bu çalışma verilerine göre;
Emilim:
15. günde tüm deneklerde lulikonazol plazmada ufak oynamalarla beraber 24 saat boyunca
ölçülebilir seviyelerde bulunmuştur.
Tinea pedisi olan hastalarda ortalama ± SS maksimum konsantrasyon (Cmaks) ilk dozdan
sonra 0,40 ± 0,76 ng/mL ve son dozdan sonra 0,93 ± 1,23 ng/mL bulunmuştur.
Cmaks’a ulaşma süresi (Tmaks) ortalaması ilk dozdan sonra 16,9 ± 9,39 saat, son dozdan
sonra 5,8 ± 7,61 saat bulunmuştur.
Sayfa 5Eğri altındaki alan (EAA0-24) olarak ifade edilen lulikonazole maruziyet ilk dozdan sonra 6,88
± 14,5 ng*saat/mL, son dozdan sonra18,74 ± 27,05 ng*saat/mL bulunmuştur.
Tinea crurisi olan hastalarda ortalama ± SS maksimum konsantrasyon (Cmaks) ilk dozdan
sonra 4,91 ± 2,51 ng/mL ve son dozdan sonra 7,36 ± 2,66 ng/mL bulunmuştur.
Ortalama Tmaks ilk dozdan sonra 21 ± 5,55 saat, son dozdan sonra 6,5 ± 8,25 saat
bulunmuştur.
Eğri altındaki alan (EAA0-24) olarak ifade edilen lulikonazole maruziyet ilk dozdan sonra 85,1
± 43,69 ng*saat/mL, son dozdan sonra 121,74 ± 53,36 ng*saat/mL bulunmuştur.
Tinea cruris hastalarında elde edilen EAA değerleri tinea pedisli hastalardan elde edilenlere
göre daha yüksek olmasına karşın lulikonazolün sistemik emilimi düşüktür.
Sağlıklı cilde göre hastalıklı bölgeden emilimi daha fazladır.
Dağılım:
Lulikonazol plazma proteinlerine >%99 oranında bağlanır.
Biyotransformasyon:
Lulikonazol başlıca sitokrom CYP2D6 ve 3A4 tarafından metabolize edilir.
Eliminasyon:
Lulikonazolün yarılanma ömrü değişebilmekte ve bazı hastalarda uzayabilmektedir.
Doğrusallık/doğrusal olmayan durum
Veri bulunmamaktadır.
Hastalardaki karakteristik özellikler
Böbrek/karaciğer yetmezliği
Veri bulunmamaktadır.
Yaşlı hastalarda
65 yaş ve üzerindekilerde daha genç yaş grubuna göre etkililik ve güvenlilik açısından fark
bulunmamıştır. Ancak derinin daha ince olması sebebi ile sistemik emilimin artabileceği ve
yaşlıların ilaca karşı daha duyarlı olabileceği göz önüne alınmalıdır.
Çocuk hastalarda
Lulikonazolün farmakokinetiği orta ile ciddi derecede interdigital tinea pedisi (n:15) veya orta
derecede tinea crurisi (n:15) bulunan ve yaşları 12 ile 18 arasındaki 30 adölesan bireyde
değerlendirilmiştir. Tinea pedisi olan bireylerde 15 gün boyunca, tinea crurisi olan bireylerde
ise 8 gün boyunca etkilenen cilt ve yakın çevresine günde 1 defa %1’lik lulikonazol krem
uygulanmıştır.
Sayfa 6Genel olarak, lulikonazolün sistemik maruziyeti tinea pedisi olan bireylere göre tinea crurisi
olan bireylerde daha fazladır. Tinea pedisi olan bireylerin tamamında lulikonazolün sistemik
konsantrasyonları 8. ve 15. günlerde tespit edilebilir düzeylerdedir. Ortalama ± SS
konsantrasyon (C) 1. gündeki ilk uygulamadan sonra 1,80 ± 1,86 ng/mL, 8. günde 3,93 ± 1,67
ng/mL ve 15. günde 3,27 ± 1,71 ng/mL bulunmuştur. Ortalama ± SS eğri altındaki alan
(EAA) 1. gündeki ilk uygulamadan sonra 20,47 ± 14,47 ng*saat/mL, 8. günde 64,94 ± 32,47
ng*saat/mL ve 15. günde 60,38 ± 37,92 ng*saat/mL bulunmuştur. Erişkin bireylerde olduğu
gibi adölesan bireylerde de 24 saatlik süreç içinde ufak oynamalarla beraber lulikonazolün
ortalama plazma konsantrasyonları 8. ve 15. günlerde benzerdir.
Orta ile ciddi derecede tinea crurisi olan bireylerin tamamında lulikonazolün sistemik
konsantrasyonları 8. günde tespit edilebilir düzeylerdedir. Ortalama ± SS konsantrasyon (C)
1. gündeki ilk uygulamadan sonra 9,80 ± 5,94 ng/mL, 8. gündeki son uygulamadan sonra 15,4
± 13,62 ng/mL bulunmuştur. Ortalama ± SS eğri altındaki alan (EAA) 1. gündeki ilk
uygulamadan sonra 157,07 ± 92,18 ng*saat/mL, 8. gündeki son uygulamadan sonra 266,06 ±
236,07 ng*saat/mL bulunmuştur.
7 gün boyunca günde 1 kez %1 lulikonazol krem uygulanan tinea corporisli bireylerde
tedavinin son günündeki doz öncesi ve dozdan 6 saat sonra lulikonazolün sistemik
konsantrasyonları ölçülmüştür. 12 bireyin tamamında sistemik konsantrasyonlar ölçülebilir
düzeyde ve ortalama SS %1 lulikonazol krem günlük dozu 2,84 ± 1,82 gramdı. 7. günde
lulikonazolün ortalama ± SS konsantrasyonu dozdan 15 dakika önce 4,63 ± 2,93 ng/mL ve
dozdan 6 saat sonra 4,84 ± 3,33 ng/mL bulunmuştur.
5.3 Klinik öncesi güvenlilik verileri
Bu bölümde açıklanan üreme toksikolojisi çalışmaları, insan maruziyet hesaplamaları için
hayvanlarda yapılan günlük doz vücut yüzey alanı (BSA) karşılaştırmaları (mg/m2) temeline
dayanmaktadır. %1 lulikonazol krem için önerilen maksimum insan dozu (MRHD) günde 8 g
(60 kg'lık bir birey için, 49,2 mg/m2/güne karşılık gelen 1,33 mg/ kg/gün) olarak kabul
edilmiştir.
Sistemik embriyofetal gelişim çalışmaları sıçanlarda ve tavşanlarda yapılmıştır. Organogenez
döneminde (gestasyonel günler 7-17), dişi gebe sıçanlara 1, 5 ve 25 mg/kg/gün lulikonazol
subkütan olarak uygulanmıştır. 25 mg/kg/gün (BSA’ya göre MRHD'nin 3 katı) ile maternal
toksisite veya malformasyonlar açısından tedaviye bağlı hiçbir etki gözlenmemiştir.
25 mg/kg/gün uygulama ile iskelet varyasyon (14. kaburga) insidansında artış belirlenmiştir.
5 mg/kg/gün (BSA karşılaştırmalarına göre MRHD'nin 0,6 katı) uygulama ile iskelet
varyasyonu üzerinde tedaviye bağlı hiçbir etki kaydedilmemiştir.
Organogenez döneminde (gestasyonel günler 6-18), gebe dişi tavşanlara 4, 20 ve 100
mg/kg/gün lulikonazol subkütan olarak uygulanmıştır. 100 mg/kg/gün (BSA
karşılaştırmalarına göre MRHD'nin 24 katı) uygulama ile maternal toksisite, embriyofetal
toksisite veya malformasyonlar üzerinde tedaviye bağlı hiçbir etki görülmemiştir.
Sayfa 7Doğum öncesi ve doğum sonrası gelişim çalışmasında, sıçanlarda organogenez
başlangıcından (gebelik günü 7) laktasyon sonuna kadar (laktasyonun 20. günü) 1, 5 ve 25
mg/kg/gün lulikonazol subkütan olarak uygulanmıştır. 25 mg/kg/gün uygulama ile maternal
toksisite varlığında, embriyofetal toksisite (doğum öncesi ve sonrasında yavru mortalitesinde
artış, bir batında doğan yavruların boyutlarında azalma) gözlenmiştir. 5 mg/kg/gün (BSA
karşılaştırmalarına göre MRHD'nin 0,6 katı) uygulaması ile embriyofetal toksisite
görülmemiştir. 25 mg/kg/gün uygulama ile (BSA karşılaştırmalarına göre MRHD'nin 3 katı)
tedavinin postnatal gelişim üzerine hiçbir etkisi görülmemiştir.
%1 lulikonazol krem ile yapılmış uzun dönem karsinojenik potansiyel çalışması
bulunmamaktadır.
2 in vitro genotoksisite testi (Ames testi ve Chinese hamster akciğer hücresi aberasyon testi)
ve bir in vivo genotoksisite testi (fare kemik iliği mikronükleus testi) sonuçlarına göre
lulikonazolün mutajenik veya klastojenik potansiyeli bulunmamaktadır.
Sıçanlarda yapılan bir fertilite çalışmasında, eşleşme öncesinde, eşleşme sürecinde ve
gebeliğin erken dönemi boyunca 1,5 ve 25 mg/kg/gün subkütan olarak lulikonazol
uygulanmıştır.
Tedaviye bağlı olarak üreme fonksiyonu üzerindeki etkiler, dişilerde 5 ve 25 mg/kg/gün
uygulamasında (korpus luteum ve canlı embriyo sayısında azalma), erkeklerde ise 25
mg/kg/gün uygulamasında (sperm sayısında azalma) kaydedilmiştir. 1 mg/kg/gün
uygulamasında tedaviye bağlı olarak doğurganlık veya üreme fonksiyonlarında hiçbir etki
gözlenmemiştir (BSA’ya göre MRHD'nin 0,1 katı).
6. FARMASÖTİK ÖZELLİKLER
6.1 Yardımcı maddelerin listesi
Benzil alkol
Butil hidroksi toluen (E321)
Setostearil alkol
İzopropil miristat
Kaprilik/kaprik trigliserid ester
Metil paraben (E218)
Polisorbat 60
Propilen glikol
Sorbitan stearat
Saf su
6.2 Geçimsizlikler
Bilinen herhangi bir geçimsizliği bulunmamaktadır.
Sayfa 86.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 20 g krem içeren HDPE burgulu kapak ile kapatılmış laklı alüminyum tüpte,
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
2023/33
9. RUHSAT TARİHİ/RUHSAT YENİLEME TARİHİ
İlk ruhsat tarihi: 14.02.2023
Ruhsat yenileme tarihi:
10. KÜB’ÜN YENİLENME TARİHİ
Sayfa 9