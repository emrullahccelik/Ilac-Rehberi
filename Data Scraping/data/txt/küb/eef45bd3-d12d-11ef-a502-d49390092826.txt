KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİLFASİN 250 mg / 5 mL oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Sulandırıldığında 100 mL süspansiyon verebilecek bir şişedeki toz karışım; her 5 mL’de 250
mg sefaleksine eşdeğer 262.5 mg sefaleksin monohidrat içerir.
Yardımcı maddeler:
Sodyum sitrat dihidrat 2.5 mg/5 mL
Sodyum benzoat (E211) 5.2 mg/5 mL
Sukroz 2834.5 mg/5 mL
Diğer yardımcı maddeler için bkz. 6.1.
3. FARMASÖTİK FORM
Oral süspansiyon hazırlamak için kuru toz
Krem-beyaz renkli, çilek kokulu homojen toz karışımı
4. KLİNİK ÖZELLİKLER
4.1. Terapötik endikasyonlar
Sefaleksin, duyarlı mikroorganizmalarla gelişmiş aşağıda sıralanan enfeksiyonların
tedavisinde endikedir:
 Solunum yolu enfeksiyonları, (Streptococcus pneumoniae ve Streptococcus pyogenes
kökenli enfeksiyonlar) [Nazofarenksten S. pyogenes eradikasyonunda etkilidir. Ancak
romatizmal ateşin profilaksisi konusunda yeterli veri bulunmamaktadır]
 Otitis media, (özellikle Streptococcus pneumoniae, Haemophilus influenzae,
Staphylococcus aureus, Streptococcus pyogenes, ve Moraxella catarrhalis kökenli
enfeksiyonlar)
 Cilt ve yumuşak doku enfeksiyonları, (Staphylococcus aureus ve/veya Streptococcus
pyogenes kökenli enfeksiyonlar)
 Kemik ve eklem enfeksiyonları, (Staphylococcus aureus ve/veya Proteus mirabilis kökenli
enfeksiyonlar)
 Ürogenital sistem enfeksiyonları (prostatit dahil) (Escherichia coli, Proteus mirabilis, ve
Klebsiella pneumonia kökenli enfeksiyonlar)
1 / 10İlaca dirençli bakteri gelişiminin engellenmesi için, BİLFASİN sadece sefaleksine duyarlı
olduğu kanıtlanmış veya duyarlı olmasından kuvvetle şüphelenilen bakteri enfeksiyonlarının
tedavisinde kullanılmalıdır. Kültür ve duyarlılık bilgileri, antibakteriyel tedavi seçiminde göz
önünde tutulmalıdır. Bu verilerin yokluğunda, lokal epidemiyoloji ve duyarlılık paternleri
tedavinin ampirik seçimine katkıda bulunurlar.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin dozu günde 1-4 g arasında değişir; günlük toplam doz bölünerek uygulanır. Mutad
erişkin dozu; 6 saatte bir 250 mg’dır.
Streptokokal farenjitte, deri ve yumuşak doku enfeksiyonlarında ve 15 yaşından büyük
hastalardaki komplikasyonsuz sistitte 12 saatte bir 500 mg uygulanabilir. Sistit tedavisine 7-
14 gün devam edilmelidir.
Daha ciddi veya daha az duyarlı mikroorganizmalarla oluşan enfeksiyonlarda daha yüksek
dozlara gerek duyulabilir. Sefaleksinin günde 4 g’ın üzerinde uygulanması gerekiyor ise,
parenteral uygulanan bir sefalosporine geçilmelidir.
Uygulama şekli:
Sulandırıldıktan sonra ağızdan yutularak kullanılır. Şişeyi sallayarak içindeki tozun dağılması
sağlanır. Şişedeki kuru tozu bir miktar kaynatılmış soğutulmuş suyla çalkaladıktan sonra
şişe üzerindeki işaret çizgisine kadar kaynatılmış soğutulmuş su ile doldurulur. Her
kullanımdan önce iyice çalkalanmalıdır. Ölçeği ile alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği:
Böbrek fonksiyon bozukluğu olan hastalarda sefaleksinin ilk dozu, normal erişkinlerdeki
gibidir. Daha sonraki dozlar böbrek yetmezliğinin derecesine, enfeksiyonun şiddetine, etken
organizmanın duyarlılık derecesine ve ilacın serum konsantrasyonuna göre ayarlanır.
Karaciğer yetmezliği:
Karaciğer yetmezliği hastalarında protrombin zamanında uzama riski daha fazladır. Hastaların
bu açıdan izlenmeleri önerilebilir. (bkz. bölüm 4.4)
Pediyatrik popülasyon:
1 yaşın altındaki çocuklarda etkinliği ve güvenilirliği kanıtlanmıştır.
Çocuklarda önerilen günlük doz; 25-50 mg/kg’dır ve eşit dozlara bölünerek uygulanır.
Enfeksiyonların çoğu için önerilen doz:
5 yaş altı çocuklarda : 8 saatte bir 125 mg
2 / 105 yaş ve üstü çocuklarda: 8 saatte bir 250 mg
Cilt ve yumuşak doku enfeksiyonları ile 1 yaşından büyük çocuklardaki Streptokokal
farenjitte günlük toplam doz 12 saat ara ile bölünerek uygulanır. Ağır enfeksiyonlarda doz iki
katına çıkartılabilir.
Otitis media tedavisinde, günlük toplam 75-100 mg/kg’lık dozun dört eşit doza bölünerek
uygulanması gerektiği gösterilmiştir.
BİLFASİN, beta-hemolitik streptokoklara bağlı enfeksiyonların tedavisinde, en az 10 gün
süre ile terapötik dozlarda uygulanmalıdır.
Geriyatrik popülasyon
Genç ve yaşlı hastalar arasında herhangi bir farklılık görülmemekle birlikte yaşlanma ile
böbrek fonksiyonlarında azalma olabileceği göz önünde bulundurulmalıdır.
4.3. Kontrendikasyonlar
BİLFASİN, sefaleksine ve içeriğindeki yardımcı maddelerden herhangi birine veya
sefalosporin grubu antibiyotiklere aşırı duyarlı olduğu bilinen hastalarda kontrendikedir.
4.4. Özel kullanım uyarıları ve önlemleri
Sefaleksin tedavisine başlamadan önce, penisilin ve sefalosporinlere karşı daha önceki
aşın duyarlılık reaksiyonları ile ilgili dikkatli bir sorgulama yapılmalıdır. Sefalosporin C
türevleri, penisiline duyarlı hastalara dikkatle uygulanmalıdır. Ciddi akut aşırı duyarlılık
reaksiyonlarında epinefrin ve diğer acil önlemlere gereksinim duyulabilir. Penisilinler ile
sefalosporinler arasında kısmi çapraz duyarlılık olduğuna dair klinik ve laboratuvar
bulguları mevcuttur; hem penisilinlere, hem de sefalosporinlere karşı ciddi aşırı
duyarlılık reaksiyonlarının (anafilaksi dahil) geliştiği hastalar bildirilmiştir. Alerjik yapıya
sahip ve özellikle de ilaçlara karşı alerjik olan kişiler antibiyotikleri dikkatle
kullanmalıdır. Sefaleksin bu genellemeye bir istisna değildir.
İlaç idyosenkrazisinin nadir belirtileri ya da yan etkilerinin fark edilmesi bakımından hastalar
dikkatle takip edilmelidir. Sefaleksine karşı herhangi bir alerjik reaksiyon geliştiği takdirde
tedavi kesilmeli ve hasta bilinen ilaçlarla (epinefrin ya da diğer presör aminler, antihistaminler
veya kortikosteroidler) tedavi edilmelidir.
Sefaleksin de dahil olmak üzere hemen hemen tüm antibiyotiklerin kullanılması ile hafiften
hayatı tehdit edecek dereceye kadar farklı şiddetlerde psödomembranöz kolit bildirilmiştir. Bu
nedenle antibiyotik uygulamasının ardından diyare gelişen hastalarda bu durum dikkate
alınmalıdır.
Antibakteriyel ajanlarla tedavi kolonun normal florasını değiştirip, Clostridium’ların aşırı
çoğalmalarına olanak sağlayabilir. Araştırmalar, Clostridium difficile’nin ürettiği bir toksinin
3 / 10antibiyotik kullanımı ile ilişkili kolite yol açan ana nedenlerden biri olduğunu göstermiştir.
Psödomembranöz kolit tanısı konulduktan sonra uygun tedaviye başlanmalıdır. Hafif vakalar
genellikle antibiyotik tedavisinin sonlandırılması ile düzelir. Orta şiddette ve ciddi vakalarda
ise sıvı, elektrolit ve protein desteği sağlanmalı, Clostridium difficile kolitinde klinik olarak
etkili bir antibakteriyel ile tedaviye başlanmalıdır.
Geniş spektrumlu antibiyotikler, gastrointestinal sistem hastalığı; özellikle de kolit hikâyesi
olan hastalarda dikkatle reçetelenmelidir.
Sefaleksinin uzun süreli kullanımı, dirençli mikroorganizmaların aşırı çoğalmalarına neden
olabilir. Bu nedenle hastalar tedavi süresince iyi takip edilmelidir. Süperenfeksiyon oluşursa
gerekli müdahale yapılmalıdır.
Belirgin böbrek fonksiyon bozukluğunda Sefaleksin dikkatle uygulanmalıdır. Bu hastalarda
emniyetli doz mutad dozdan düşük olabileceği için, dikkatli klinik takip ve laboratuvar
çalışmaları yapılmalıdır.
Antibiyotik ile birlikte, endike olan cerrahi prosedürler de uygulanmalıdır.
Sefalosporinler, protrombin aktivitesinde düşüşle ilişkili bulunmuşlardır. Renal ve hepatik
bozukluğu olan hastalar veya beslenme durumu kötü olan hastalar, antibiyotik tedavisi uzun
süren hastalar ve antikoagülan tedavi alan hastalar bu açıdan daha fazla risk altındadırlar. Risk
altındaki hastalarda protrombin zamanı izlenmeli ve gerekirse dışarıdan K vitamini
verilmelidir.
BİLFASİN’in her dozu 1 mmol (23 mg)’dan daha az sodyum ihtiva eder; dozu nedeniyle
herhangi bir uyarı gerekmemektedir.
Bu tıbbi ürün sukroz içerdiğinden, nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Metformin: Sağlıklı gönüllülere 500 mg tek doz sefaleksin ve metformin uygulanmasının
ardından, metforminin C ve EAA değerlerinde sırasıyla yaklaşık % 34 ve % 24’lük artış
maks
saptanmış ve metforminin renal klerensi % 14 azalmıştır. Sefaleksin ve metforminin birlikte
uygulanması durumunda metformin dozu ayarlanmalıdır.
Tüm beta laktam antibiyotiklerde olduğu gibi, probenesid eşzamanlı uygulandığında
sefaleksinin renal tübüler sekresyonunu azaltıp, plazma konsantrasyonlarını arttırabilir.
Aminoglikozidler ile birlikte kullanımında nefrotoksisitede artış görülebilir.
4 / 10Kombinasyon tipi doğum kontrol hapları ile birlikte kullanıldığında doğum kontrol haplarının
etkinliğini azaltır.
Sefalosporin grubu antibiyotikler ile tedavi sırasında direkt Coombs testinde yalancı pozitif
sonuçlar bildirilmiştir. Hematolojik testlerde, transfüzyon öncesindeki cross-matching
prosedürlerinde antiglobülin testleri uygulandığında ya da doğumdan önce antibiyotik
kullanan annelerin bebeklerine Coombs testi yapılacağı zaman, pozitif sonucun ilaca bağlı
olabileceği unutulmamalıdır.
Sefaleksin tedavisi sırasında idrarda glukoz ölçümü yapıldığında yalancı pozitif sonuçlar
alınabilir. Bu durum hem Benedict ve Fehling solüsyonları hem de Clinitest tabletlerinin
kullanılması durumunda gözlenmiştir.
Özel popülasyonlara ilişkin ek bilgiler:
Hiçbir özel etkileşim çalışması yapılmamıştır.
Pediyatrik popülasyon:
Hiçbir özel etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kombine doğum kontrol haplarının etkinliğini azalttığı için, istenmeyen gebeliklerin
önlenmesi için bu ilaç alındığı süre içinde etkili alternatif doğum kontrol yöntemlerinin de
uygulanması önerilir.
Gebelik dönemi
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
İnsanlara yönelik potansiyel risk bilinmemektedir. Gebe kadınlara verilirken tedbirli
olunmalıdır.
BİLFASİN, insanlar üzerinde yapılmış yeterli çalışma olmadığından gerekli olmadıkça
gebelik döneminde kullanılmamalıdır.
Laktasyon dönemi
Sefaleksin anne sütüne geçer. Bu nedenle emzirmenin durdurulup durdurulmayacağına ya da
BİLFASİN tedavisinin durdurulup durdurulmayacağına/tedaviden kaçınılıp
kaçınılmayacağına karar verilmelidir.
5 / 104.7. Araç ve makine kullanımı üzerindeki etkiler
Sefaleksinin araç ve makine kullanımı gibi dikkat gerektiren eylemlere bilinen bir etkisi
yoktur.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (>1/10), yaygın (>1/100 ila < 1/10); yaygın olmayan (>1/ 1,000 ila <1/100);
seyrek (>1/10,000, <1/1,000); çok seyrek (<1/10,000) (izole raporlar dahil), bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Bilinmiyor: Eozinofili, nötropeni ve protrombin zamanında uzama.
Bağışıklık sistemi hastalıkları
Bilinmiyor: Anafilaksi
Sinir sistemi hastalıkları
Bilinmiyor: Baş dönmesi, yorgunluk hissi, baş ağrısı, ajitasyon, konfüzyon, halüsinasyonlar
Gastrointestinal hastalıkları
Yaygın: Diyare
Seyrek: Bulantı ve kusma
Bilinmiyor: Tedavi sırasında ya da sonrasında psödomembranöz kolit semptomları, dispepsi,
gastrit ve karın ağrısı.
Hepato-bilier hastalıkları
Seyrek: Bazı penisilinler ve sefalosporinlerle olduğu gibi nadiren geçici hepatit ve kolestatik
sarılık, SGOT, SGPT değerlerinde hafif artışlar bildirilmiştir.
Deri ve deri altı doku hastalıkları
Bilinmiyor: Döküntü, ürtiker, anjiyoödem ve nadiren eritema multiforme, Stevens-Johnson
sendromu ya da toksik epidermal nekroliz şeklinde alerjik reaksiyonlar gözlenmiştir. Bu
reaksiyonlar genellikle ilacın bırakılması ile düzelmişlerdir.
Kas-iskelet bozuklukları, bağ doku ve kemik hastalıkları
Bilinmiyor: Artralji ve artrit bulunmaktadır.
Böbrek ve idrar hastalıkları
Seyrek: Reversibl interstisyel nefrit nadiren bildirilmiştir.
6 / 10Diğer
Bilinmiyor: Bildirilen diğer reaksiyonlar arasında, genital ve anal pruritus, genital
moniliyazis, vajinit ve vajinal akıntı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı semptomları arasında; bulantı, kusma, epigastrik ağrı, diyare ve hematüri
sayılabilir. Eğer başka semptomlar varsa; bunlar altta yatan bir hastalığa, bir alerjik
reaksiyona veya başka bir ilacın kullanılmasına sekonder gelişmiş olabilir. Normal sefaleksin
dozunun 5-10 katı ilaç yutulmadıkça, gastrointestinal dekontaminasyon gerekli değildir.
Tedavide solunum yolu açık tutulmalı, ventilasyon ve perfüzyon desteklenmelidir. Hasta
titizlikle monitörize edilmeli, vital bulguları, kan gazları, serum elektrolitleri vb. kabul
edilebilir sınırlar içinde tutulmaya çalışılmalıdır. Birçok vakada emezis ya da lavajdan daha
etkili olan aktif kömür uygulaması ile ilaçların gastrointestinal sistemden emilimi azaltılabilir.
Midenin boşaltılması yerine ya da midenin boşaltılması ile birlikte aktif kömür uygulanması
önerilmektedir. Aktif kömürün belirli bir süre içerisinde defalarca uygulanması, emilmiş bazı
ilaçların atılımını geciktirebilir. Mide boşaltılırken ya da aktif kömür uygulanırken, hastanın
havayolunun açık olması sağlanmalıdır. Sefaleksinin sıçanlar için LD50’si 5000 mg/kg’dır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Birinci jenerasyon sefalosporin
ATC kodu: J01DA01
Sefaleksin, oral yoldan uygulanan semi sentetik bir sefalosporindir.
Etki mekanizması: Sefaleksin bakteri hücre duvarı sentezini inhibe ederek bakterisidal etki
gösterir. Bir veya daha fazla penisilin bağlayan proteinlere (PBP) bağlanarak, bakteri hücre
duvarı sentezinin son aşaması olan peptidoglikan sentezinin son transpeptidasyon basamağını
inhibe eder ve hücre duvarı biyosentezi bozulur. Böylelikle bakteri hücre duvarı otolitik
enzim aktivitesine bağlı olarak parçalanır.
7 / 10Mikrobiyolojisi: Sefaleksinin aşağıdaki mikroorganizmaların birçok suşuna karşı etkili olduğu
in vitro ve in vivo olarak gösterilmiştir:
Gram-pozitif aeroblar: Staphylococcus aureus (penisilinaz üreten suşlar da dahil),
Staphylococcus epidermidis (penisiline duyarlı suşlar), Streptococcus pneumoniae ve
Streptococcus pyogenes.
Gram-negatif aeroblar: Escherichia coli, Haemophilus influenzae, Klebsiella pneumoniae,
Moraxella (Branhamella) catarrhalis ve Proteus mirabilis.
Metisiline dirençli stafilokoklar ile birçok enterokok suşu sefaleksin de dahil olmak üzere
sefalosporinlere dirençlidir. Sefaleksin Enterobacter türleri, Morganella morganii ve Proteus
vulgaris suşlarının birçoğuna karşı etkili değildir. Pseudomonas türleri ve Acinetobacter
calcoaceticus sefaleksine dirençlidir.
5.2. Farmakokinetik özellikler
Genel özellikler
Emilim:
Sefaleksin, mide asidine dayanıklı olup yiyeceklerle birlikte uygulanabilir. Oral yoldan
uygulanmasını takiben hızla absorbe olur. 250 mg, 500 mg ve 1 g sefaleksinin oral yoldan
uygulanmasını takiben 1 saat sonra elde edilen zirve plazma konsantrasyonları sırasıyla
yaklaşık 9, 18 ve 32 mcg/mL’dir. Gıdalarla birlikte alındığında doruk antibiyotik serum
konsantrasyonu azalır ve bu konsantrasyona erişme süresi uzar, fakat emilen toplam ilaç
miktarı etkilenmez. Gıdalarla birlikte alındığında Sefaleksin serum düzeyleri azalabilir.
Dağılım:
Uygulanmasından 6 saat sonra plazmada ölçülebilen düzeylerde bulunmaktadır. Safra kesesi,
karaciğer, böbrekler, kemik, balgam, safra, plevral ve sinoviyal sıvılara hızla ve yaygın
dağılır. Beyin omurilik sıvısına geçişi zayıftır. Plasenta ve anne sütüne geçer. Proteinlere % 6-
15 oranında bağlanır.
Biyotransformasyon:
Minimal
Eliminasyon:
Sefaleksin, glomerüler filtrasyon ve tübüler sekresyon yolu ile idrar içinde atılır. Sefaleksinin,
oral yoldan uygulanmasını takiben ilk 8 saat içinde verilen dozunun % 90’ından fazlası
değişmeden idrar yoluyla atılır. 250 mg, 500 mg ve 1 g sefaleksin ile elde edilen zirve idrar
konsantrasyonları sırasıyla 1000, 2200 ve 5000 mcg/mL’dir.
Doğrusallık/doğrusal olmayan durum:
Sefaleksin lineer farmakokinetiğe sahiptir.
8 / 10Hastalardaki karakteristik özellikler
Pediyatrik hastalar:
Küçük çocuklarda sefaleksinin absorpsiyonu gecikir ve yeni doğanlarda % 50’ye kadar
düşebilir. Maksimum serum konsantrasyonlarına 6 aydan küçük bebeklerde 3 saat içerisinde,
9-12 aylık bebeklerde 2 saat içerisinde ve daha büyük çocuklarda 1 saat içerisinde ulaşıldığı
saptanmıştır. Sefaleksinin serum yarı ömrü yeni doğanlarda 5 saat, 3-12 ay arasındaki
çocuklarda 2.5 saattir.
5.3. Klinik öncesi güvenlilik verileri
Sefaleksinin sıçanlara gebelik öncesinde ve gebelik boyunca oral yoldan günde 250 ya da 500
mg/kg dozda uygulanması ya da farelere ve sıçanlara sadece organogenez döneminde
verilmesi; fertilite, fetusun yaşama yeteneği, fetusun ağırlığı ya da yavru büyüklüğü üzerinde
olumsuz bir etkiye yol açmamıştır. Ancak sefaleksinin gebelikteki güvenilirliği henüz ortaya
konulmamıştır.
Sefaleksin, yeni doğmuş ve sütten yeni kesilmiş sıçan yavrularında erişkin sıçanlardakinden
daha fazla bir toksisiteye yol açmamıştır. Bununla birlikte, insan çalışmalarında herhangi bir
zararın olasılığı belirlenemediğinden, sefaleksin gebelikte ancak açıkça gerekli ise
kullanılmalıdır.
İnsanlarda önerilen mg/m2 başına dozun 1.5 katı oral dozlarda erkek ve dişi farelerde fertilite
üzerinde olumsuz etkisi gösterilmemiştir. Karsinojenez ve mutajenez çalışmaları
yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Sodyum sitrat dihidrat
Sodyum benzoat (E211)
Sukroz
Ksantan zamkı
Guar galaktomannan
Silika kolloidal hidrat
Çilek aroması
Krema aroması
Magnezyum stearat
6.2. Geçimsizlikler
9 / 10Herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
Süspansiyon hazırlandıktan sonra, buzdolabında (2-8ºC) 14 gün saklanabilir.
6.5. Ambalajın niteliği ve içeriği
Karton kutuda, HDPE kapak ile kapatılmış, 100 mL işaretli amber renkli Tip III cam
şişelerde, 5 mL’lik plastik kaşık ve kullanma talimatıyla birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Sulandırılmış süspansiyon buzdolabında (2-8ºC) 14 gün süreyle aktivitesini kaybetmeden
saklanabilir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
193/39
9. RUHSAT TARİHİ/RUHSAT YENİLEME TARİHİ
İlk ruhsat tarihi: 13.08.1999
Ruhsat yenileme tarihi: 09.12.2015
10. KÜB’ÜN YENİLENME TARİHİ
10 / 10