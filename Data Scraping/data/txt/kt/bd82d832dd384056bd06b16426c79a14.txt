1 KULLANMA TALİMATI  
 
SANTAFER® 50 mg/1 ml oral damla  
Ağızdan alınır.  
 
• Etkin madde:  1 ml (20 damla) çözelti, 50 mg elementer demire eşdeğer  161,29 mg  Demir 
III Hidroksit Polimaltoz Kompleksi içerir.  
• Yardımcı maddeler:  Sukroz , metil paraben (E218), propil paraben (E216), krem esansı ve 
deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. SANTAFER® nedir ve ne için kullanılır?  
2. SANTAFER®’i kullanmadan önce dikkat edilmesi gerekenler  
3. SANTAFER® nasıl kullanılır?  
4. Olası yan etkiler nelerdir? 
5. SANTAFER®’in saklanması  
 
Başlıkları yer almaktadır. 
 
1. SANTAFER® nedir ve ne için kullanılır?  
SANTAFER®, kutuda, 30 ml çözelti içeren amber renkli cam şişede sunulan bir damladır; 
ayrıca yanında şeffaf poşet içinde beyaz plastik damlalığı bulunmaktadır. Karakteristik 
kokuludur; koyu kırmızı -kahverengi çözelti görünümündedir.   
 
SANTAFER®, etkin madde olarak  Demir III Hidroksit Polimaltoz Kompleksi içerir.  
 
Değişik kökenli tüm demir eksiklikleri ile demir eksikliğine bağlı aneminin (kansızlık) 
tedavisinde ve bu tür anemilerden korunmada, hamilelik, emzirme ve çocukluk döneminde 
demir eksikliği tedavisinde kullanılır.  
 
2. SANTAFER®’i kullanmadan önce dikkat e dilmesi gerekenler  
SANTAFER®’i aşağıdaki durumlarda KULLANMAYINIZ  
Eğer;  
• Demir ya da içerdiği yardımcı maddelerden herhangi birisine karşı aşırı duyarlılığınız varsa,  
• Demir yüklenmesi durumu (hemokromatozis, kronik hemolizis) varsa  
• Demir eksikliği görülmey en diğer anemilerde (hemolitik anemi gibi)  
• Demir kullanım bozukluğunuz (kurşun anemisi, sidero- akrestik anemi) varsa 2 • Talasemi hastalığınız varsa  
• İlerleyici ve kronik eklem iltihabınız varsa  
• Düzenli olarak devamlı kan transfüzyonu gerektiren durumlarınız va rsa 
• HIV infeksiyonunuz var ve demir eksikliğine bağlı aneminiz klinik olarak 
kesinleştirilmemiş ise  
• Ciddi karaciğer ve böbrek hastalığınız varsa kullanmayınız. 
 
SANTAFER®’i aşağıdaki durumlarda DİKKATLİ KULLANINIZ  
• Eğer mide ülseriniz varsa SANTAFER® kullanıp kullanılmayacağına doktorunuz karar 
verecektir.  
• Ağızdan demir ilaçlarının kullanımı sırasında dışkının rengi koyulaşabilir, bu durum normal 
olup herhangi bir önlem gerektirmez.  
• Dışkıda gizli kan aranması sırasında yanılgıya neden olmaz. Bu nedenle bu inceleme 
sırasında tedavinin kesilmesine gerek yoktur.  
• Alkolizm ve barsaklardan demirin emilimini bozan hastalıklarda dikkatli kullanılmalıdır.  
• Çeşitli hastalıklara veya kansere bağlı gelişen kansızlıkta, alınan demir karaciğerde 
depolanır ve ancak hastalıkların ve kanserin tedavisini takiben karaciğerden ayrılarak 
kullanılır hale gelir.  
• Çocuklarda demir içeren ürünlerin yanlışlıkla alınması/yutulması fatal (ölümcül) 
zehirlenmelere yol açabilir. Bu nedenle bu ilaçları çocukların erişemeyeceği yerlerd e 
saklayınız. Aşırı dozda alındığında doktorunuzu ya da Ulusal Zehir Danışma Merkezi 
(UZEM)’ni derhal arayınız.  
 
“Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.”  
 
SANTAFER®’in yiyecek ve içecek ile kullanılması 
SANTAFER®  yemeklerle birlikte veya yemeklerden sonra alınmalıdır.  
Süt ile beraber alınmamalıdır. Kalsiyum içeren ürün ve ilaçlarla birlikte alınmamalıdır. Arada 
en az 2 saat süre bırakılmalıdır. 
 
Hamilelik  
İlacı kullanmadan önce doktorunuza veya eczacınıza danışınız.  
SANTAFER®’i doktorunuzun önerisi halinde hamilelikte demir takviyesi olarak 
kullanabilirsiniz.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
SANTAFER®’i doktorunuzun önerisiyle emzirme döneminde demir takviyesi olarak 
kullanabilirsiniz.  
 
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan 
demir miktarına göre değişmez. Bu sebeple, emziren anneye demir ilacı verilmesi, bebekte bir 
demir zehirlenmesine veya bebekte var olan demir eksikliğinin ortadan kaldırılmasına sebep 
olmaz.  
 
Araç ve makine kullanımı  
Araç veya makine kullanım becerisi üzerine etkisi bildirilmemiştir.  3  
SANTAFER®’in içeriğinde bulunan bazı yardımcı maddeler hakkında önemli bilgiler  
İçeriğinde bulunan sukroz  nedeniyle, dişlere zararlı olabilir. Eğer daha önceden doktorunuz 
tarafından bazı şekerlere karşı intoleransınız (dayanıksızlığınız) olduğu söylenmişse, bu tıbbi 
ürünü almadan önce doktorunuzla temasa geçiniz. 
 
SANTAFER®’in içeriğinde bulunan metil parabe n (E218) ve propil paraben (E216) alerjik 
reaksiyonlara (muhtemelen gecikmiş) sebebiyet verebilir.  
 
Diğer ilaçlar ile birlikte kullanımı 
Levotiroksin içeren ilaçlar (tiroid hastalıklarının tedavisinde kullanılan) SANTAFER ile 
birlikte alındığında emilimi b ozulduğundan, iki ilacın en az 2 saat ara verilerek alınması 
gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SANTAFER® nasıl kullanılır?  
• Uygun kullanım ve doz/uygulama sıklığı için talimatlar:  
- SANTAFER® yetişkinlerde yemeklerle birlikte veya yemeklerden sonra, günde 1- 2 defa 40 
damla (100- 200 mg) kullanılır. 
- Doktor tarafından başka bir şekilde tavsiye edilmediği takdirde belirtilen dozlarda 
kullanınız.  
- Hekimin önereceği süre kadar kullanılmamalıdır. Demir eksikliği belirtilerinin ortadan 
kalkmasından sonra depoların dolması için en az bir ay daha kullanılmalıdır. 
 
• Uygulama yolu ve metodu:  
- SANTAFER® sadece ağızdan kullanım içindir.  
- Direkt olarak ağza damlatılarak kullanılmamalıdır.  
- İlaçta kullanılan damlalık sadece bir ara ambalaj malzemesidir. İlacın doz ayarlamasında, 
sökülüp takılarak kullanılması gerekir. Hasta, ürünü kullandıktan sonra damlalığı söküp 
ürünün kapağını tekrar kapatmalı ve damlalığı muhafaza etmelidir. Tekrar kullanacağı 
zaman, tekrar aynı işlemi yapmalıdır.  
 
• Değişik yaş grupları:  
 
Çocuklarda kullanımı:  
Yeni doğanlarda       : 1 damla/kg/gün (Günlük doz kilogram başına bir damladır.)  
1 yaşına kadar olanlarda            : Günde 5 damla ile başlanır. Bölünmüş dozlar halinde günde 
20 damla doza çıkarılır.  
1-12 yaş arasındaki çocuklarda : Günde 1 -2 defa 20 damla (50- 100 mg)  
12 yaşın üstündeki çocuklarda  : Günde 2 defa 20 damla (100 mg)  
 
Yaşlılarda kullanımı:  
SANTAFER®’in yaşlı hastalardaki güvenlilik ve etkinliği incelenmemiştir.  
 
Özel kullanım durumları:   
Böbrek/Karaciğer yetmezliği:  
SANTAFER®’i ciddi karaciğer ve böbrek hastalıklarında kullanmayınız. 
 4 Eğer SANTAFER®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla SANTAFER® kullandıysanız:  
Fazla alınması ile ishal, mide ağrısı ve kusma oluşabilir ve daha ileri durumlarda metabolik 
asidoz , şiddetli kas spazmları ve koma görülebilir. 
 
SANTAFER®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SANTAFER®’i kullanmayı unutursanız  
Unutulan dozları dengelemek için çift doz almayınız.  
 
SANTAFER® ile tedavi sonlandırıldığındaki oluşabilecek etkiler  
Bulunmamaktadır.  
 
4. Olası yan etkiler nelerdir? 
Tüm ilaçlar gibi, SANTAFER®’in içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görül ebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
 
Aşağıdakilerden biri olursa, SANTAFER®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Soluk almada zorluk, yüz, dudak, dil veya boğazda şişme, ani kan basıncı düşmesi, yaygın 
ve şiddetli kızarıklık, kaşıntı, kurdeşen (ürtiker)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SANTAFER®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görül ür. 
 
Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
• Astım 
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Çok yaygın:  
• Dışkı renginde değişiklik 5  
Yaygın olmayan:  
• Baş ağrısı  
• Tokluk hissi  
• Bulantı  
• Kusma  
• Kabızlık  
• İshal  
• Dişlerde renk değişikliği  
• Karında rahatsızlık hissi  
• Karın ağrısı  
• Deride kaşıntılı kabartılar, döküntü, kızarıklık  
• Kaşıntı 
 
Seyrek:  
• İdrar renginde değişiklik 
 
Çok seyrek:  
• Astım (solunum yollarının daralmasına bağlı nefes darlığı ile karakterize hastalık)  
• Cilt reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SANTAFER®’in saklanması  
SANTAFER®’i çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SANTAFER®’i kullanmayınız. 
Eğer üründe ve/veya ambalajında bozukluklar fark ederseniz  SANTAFER®’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi : : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  6 Fax: (+90 212) 222 57 59 
 
Üretim Yeri : Farmamag Ambalaj San. ve Tic. A.Ş. 
Bağlariçi Caddesi No: 14 Kat: 2 Avcılar -İSTANBUL  
Tel: (+90 212) 694 33 51  
Fax: (+90 212) 694 62 94 
 
Bu kullanma talimatı ………tarihinde onaylanmıştır.  
 
 
 
 
 