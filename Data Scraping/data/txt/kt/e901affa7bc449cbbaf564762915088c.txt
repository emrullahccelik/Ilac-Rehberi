1 
 KULLANMA TALİMATI  
 
MİDAJECT® 5 mg/ 5 mL IM/IV/rektal kullanım için çözelti  
Steril  
Damar içine, kas içine ve ya rektal olarak uygulanır.  
 
• Etkin  madde:  Her bir ampul, 5 mL çözelti içinde 5 mg midazolam içerir.  
 
• Yardımcı  maddeler:  Sodyum  klorür , hidroklorik asit çözeltisi, sodyum hidroksit,  
enjeksiyonluk  su. 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir, başkalarına  vermey iniz. 
• Bu ilacın  kullanımı  sırasında,  doktora veya  hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında  size önerilen  dozun  dışında  
yüksek veya düşük  doz kullanmayınız.  
 
Bu Kullanma Talimatında:  
 
1. MİDAJECT nedir ve ne için kullanılır?  
2. MİDAJECT’i kullanmadan önce dikkat edilmesi gerekenler  
3. MİDAJECT nasıl kullanılır?  
4. Olası yan etkiler nelerdir?  
5. MİDAJECT’in saklanması  
 
1. MİDAJECT nedir ve ne için kullanılır?  
 
• MİDAJECT,  imidazobenzodiazepin  grubu bir benzodiazepindir. Uyku başlatmak 
(sakinleşme, uyuşukluk veya uykulu  durum) ve heyecan, kas kasılmaları ve spazmları 
azaltmak için kullanılan hızlı  etkili bir  ilaçtır.  İlaç damar  içine  enjeksiyon  (intravenöz ), 
damla  ile enjeksiyon (infüzyon),  kas içine enjeksiyon  (intram usküler)  veya rektal 
uygulama yolu ile uygulanır.  
• MİDAJECT etkin maddesi midazolam olan bir steril ampul çözeltisidir. Çözeltinin  1 
mL’si 1 mg midazolam ihtiva etmektedir. Her bir ampul, 5 mL çözelti içinde 5 mg 
midazolam içerir. Her kutuda 5 mg/ 5 mL’lik 5 adet cam ampul bulunmaktadır.  
• Bu ilaç, tetkikler  ve tedavi  sırasında  yetişkinlerde  ve çocuklarda  uyutma  ve uyuşturma  
için kullanılır. Müdahale  öncesinde  verilen  ilaç olarak,  tedavi  öncesinde  hastaları  
yatıştırmak ve yoğun  bakım  ünitesindeki hastaları  uyutmak  için kullanılır.  Midazolam  tek 
başına  veya anestez ide kullanılan  diğer  ilaçlarla  beraber  kullanılabilir.  
 
 2 
 2. MİDAJECT’i kullanmadan önce dikkat edilmesi gerekenler  
 
MİDAJECT’i aşağıdaki durumlarda KULLANMAYINIZ  
Eğer;  
• Benzodiazepinler olarak bilinen ilaç grubuna veya ilacın içerdiği yardımcı maddelerden 
herhangi birine alerjik (aşırı duyarlı) iseniz.  
• Ağır solunum güçlüğü veya solunum yetmezliğiniz varsa ve bilinçli uyku hali yaşıyorsanız  
(uyuklama ve  sakinlik  hali). 
 
MİDAJECT’i aşağıdaki durumlarda DİKKATLİ KULLANINIZ  
Eğer;  
• 60 yaşın üzerindeyseniz,  
• Sürekli solunum güçlüğü nüz varsa , 
• Myastenia gravis hastası iseniz (kas güçsüzlüğünden kaynaklanan bir hastalık),  
• Karaciğer, böbrek veya kalp fonksiyonlarınızda bozukluk varsa,  
• Alkol veya ilaç bağımlısı iseniz,  
• Doktorunuzun size reçeteledikleri dışında bir ilaç kullanıyorsanız ( bkz. Bölüm  Diğer ilaçlar 
ile birlikte kullanımı),  
• Hamileyseniz veya hamile olma olasılığınız varsa.  
 
Tüm  bu durumlarda  doktorunuzu  bilgilendiriniz.  
 
Çocuklarda ve  bebeklerde  midazolam  kullanımı  özel dikkat  gerektirmektedir.  Eğer  
çocuğunuzun bir kalp problemi varsa doktorunuzu bilgilendiriniz. Böylece doktorunuz sizi 
veya çocuğunuzu  dikkatli  gözlemlemesi  gerektiğini  bilecektir  ve dozu  özel olarak  
ayarlayacaktır.  
 
MİDAJECT  intravenöz  olarak  uygulandığında,  solunumunuzu  ve kalp  hızınızı  azaltabilir. 
Nadir durumlarda  solunumunuzun  veya  kalbinizin durmasına sebep  olabilir.  Bunun 
olmaması  için, dozlar  yavaşça  ve olabildiğince  düşük  miktarlarda  verilir.  
 
MİDAJECT  müdahale  öncesinde verildiğinde, hastaların midazolama yanıtları oldukça 
değişkend ir. Bu nedenle,  sizin  için doğru  olan dozu  aldığınızdan  emin  olmak  için, çok sıkı 
kontrol edileceksiniz.  
 
Bu uyarılar , geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
MİDAJECT’in yiyecek ve içecek ile kullanılması  
• Alkol midazolamın uyku getirici etkilerini arttırabilir ve bu nedenle kullanımından  
kaçınılmalıdır.  
 
Doktorunuz  izin verene  kadar  alkol  kullanmayınız.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
 
• Eğer hamileyseniz, hamile olabileceğinizi düşünüyorsanız veya  hamile kalmayı 
planlıyorsanız  lütfen  doktorunuza  danışınız.  Doktorunuz ilacı  alıp almayacağınıza  karar 
verecektir.  3 
 • Eğer  doktorunuz  ilacı vermeye  karar verirse,  hamileliğin son  zamanlarında, doğum  veya  
sezaryen  döneminde,  bebeğinizin  düzensiz  kalp atışları,  düşük  vücut sıcaklığı,  nefes  alma,  
beslenme  ve emme  zorlukları olabilir. Kusmuğu ciğerlerinize çekme  riski altında 
olabilirsiniz.  
• Midazolamın  gebelik sırasındaki  güvenliğiyle ilgili  yeterli  bilgi yoktur.  Benzodiazepinler 
daha güvenli  bir alternatif  olmadığı  sürece  gebelik  sırasında  kullanılmamalıdır.  
 
Tedaviniz sırasında  hamile  olduğunuzu fark  ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Midazolam anne sütüne  geçebilir, bu nedenle ilacı kullandıktan sonra 24 saat içinde  
emzirmemelisiniz.   
 
Araç ve makine kullanımı  
İlaç sizi uykulu,  unutkan  yapabilir  veya  konsantrasyonunuzu ve koordinasyonunuzu 
etkileyebilir.  Bu sizin beceri gerektiren işlerdeki (örn. Araç kullanma veya sürme)  
performansınızı etkileyebilir.  Bu tür işlere  ne zaman  yeniden  başlayacağınıza  doktorunuz  
karar  verecektir. Uygulamanın  ardından  (her zaman)  eve gidene  kadar  size sorumlu  bir 
yetişkin  refakat  etmelidir.  
 
MİDAJECT’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir dozunda  1 mmol (23 mg)’dan daha az sodyum ihtiva eder; yani aslında 
“sodyum içermez” . 
 
Diğer ilaçlar ile birlikte kullanımı  
Aynı zamanda kullanılan birden fazla ilaç, alınan ilaçların etkisini artırabilir ya da azaltabilir. 
Örneğin; sakinleştiriciler, hipnotikler (uyku ilaçları), sedatifler, antidepresanlar, narkotik 
analjezikler (çok güçlü ağrı kesiciler), antiepileptikler (ep ilepsi tedavisi için  kullanılan ilaçlar ), 
anestezikler ve bazı antihistaminikler (alerji tedavisi için  kullanılan ilaçlar ) MİDAJECT’in 
etkilerini şiddetlendirebilir.  
 
Ayrıca  antifungaller, antibiyotikler, kan basıncı ve sindirim problemlerinin tedavisinde 
kullanılan  ilaçlar  ve AIDS  ve HIV tedavisinde kullanılan bazı  ilaçlar  midazolamın etkilerini 
arttıra bilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİDAJECT nasıl kullanılır?  
Uygun kullanım ve doz/uygulama sıklığı için talimatlar : 
Doktorunuz sizin  için uygun  doza  karar  verecektir.  Planlanan  tedaviye  ve gereken  
sakinleşmeye göre dozlar  farklılık gösterebilir.  Yaşınız,  kilonuz, genel  sağlık  durumunuz,  
ilaca  yanıtınız  ve aynı zamanda  kullanılan  diğer  ilaçlar  alınan  dozu  etkileyecektir.  
 
 4 
 Eğer  güçlü  ağrı  kesiciler  kullanıyorsanız,  önce  onları  kullanmalı,  daha  sonra  sizin  için özel 
ayarlanmış  MİDAJECT  dozunu  almalısınız.  
 
Uygulama yolu ve metodu : 
Midazolam damar içine enjeksiyon (intravenöz), damla ile enjeksiyon (infüzyon), kas içine 
enjeksiyon (intram usküler) veya rektal uygulama yolu ile yavaşça uygulanır.  
 
Değişik yaş grupları : 
 
Çocuklarda ve yaşlılarda kullanım ı: 
Doktorunuz sizin ve çocuğunuz için uygun kullanım dozuna karar verecektir.  
 
Özel kullanım durumları : 
 
Böbrek yetmezliği : 
Doz ayarlaması  gerekli  değildir.  
 
Karaciğer  yetmezliği : 
Karaciğer  yetmezliği  durumunda,  doktorunuz  dozu  azaltma  ihtiyacı  duyabilir.  
 
Eğer  MİDAJECT ’in etkisinin  çok güçlü veya zayıf  olduğuna dair  bir izle niminiz var ise 
doktorunuz  veya eczacınız  ile konuşunuz.  
 
MİDAJECT’i kullanmayı unutursanız  
Doktorunuz tarafından  uygulanacağı  için geçerli  değildir.  
 
Unutulan dozları dengelemek için çift doz almayınız.  
 
Kullanmanız gerekenden daha fazla MİDAJECT kullandıysanız : 
İlacınız  bir doktor  tarafından  uygulanacaktır.  Eğer  size çok fazla  ilaç verildiğini  
düşünüyorsanız, doktorunuza  söylemelisiniz.  
 
MİDAJECT’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MİDAJECT ile tedavi sonlandırıldığında ki oluşabilecek etkiler  
 
 
Uzun süreli tedavi  
Midazolamla  uzun  süre tedavi  gören  hastalarda  tolerans  gelişebilir (ilaçlar  daha  az etkili 
olabilir)  veya  ilaca  göre değişebilir.  
 
Uzun  süreli  tedaviden  (yoğun  bakım  ünitesindeki  gibi)  sonra  aşağıdaki  yoksunluk  belirtileri  
ortaya  çıkabilir:  Baş ağrısı,  kas ağrıları,  huzursuzluk,  gerilim,  rahatsızlık,  zihin  bulanıklığı, 
çabuk  sinirlenme,  uyuyamama, ruh  durum u değişiklikleri,  halüsinasyon  ve kasılmalar.  Bu 
etkiler  sizde  olursa  doktorunuz  dozu  aşamalı  olarak  düşürecektir.  
 
Eğer  bu ilacın  kullanımı  ile ilgili  ilave  sorularınız olursa,  lütfen  doktorunuza  veya  eczacınıza 
danışınız.  
 5 
 4. Olası yan etkiler nelerdir?  
Tüm  ilaçlar  gibi, MİDAJECT ’in içeriğinde  bulunan  maddelere  duyarlı  olan kişilerde  yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın:         10 hastanın en az birinde görülebilir.  
Yaygın:         10 hastanın birinden az, fakat 100 hastanın birinden fazla görülebilir.  
Yaygın olmayan:   100 hastanın birinden az, fakat 1.000 hastanın birinden fazla görülebilir.  
Seyrek:         1.000 hastanın birinden az, fakat 10.000 hastanın birinden fazla görülebilir.  
Çok seyrek:         10.000 hastanın birinden az görülebilir.  
Bilinmiyor:             Eldeki verilerden hareketle sıklık derecesi tahmin edilemiyor.  
 
Aşağıdakilerden biri olursa, MİDAJECT’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Anafilaktik şok (hayatı tehdit eden alerjik reaksiyon). Belirtiler arasında ani döküntü, kaşıntı 
veya yumrulu döküntü (ürtiker) ve yüzün, dudakların, dilin veya vücudun diğer bölümlerinin 
şişmesi sayılabilir. Ayrıca nefes darlığı, hırıltı veya nefes almada  zorluk , soluk cilt, zayıf ve 
hızlı nabız veya bilinç kaybı hissi olabilir. Ek olarak, Kounis sendromu adı verilen 
potansiyel olarak ciddi bir alerjik reaksiyonun işareti olabilecek göğüs ağrısı da 
yaşayabilirsiniz.  
 
Bilinmiyor:  
 
• Geçici hafıza  kaybı.  Bunun  ne kadar  süreceği  aldığınız  MİDAJECT  dozuna  bağlıdır  ve 
bunu tedavi  sonrasında  yaşayabilirsiniz.  Bazı özel vakalarda  bildirilmiştir.   
• Solunum komplikasyonları  (bazen  kalbin  veya  solunumun  durmasına  sebep  olan)  
• Kan ve dolaşım  sistemi  bozuklukları   
• Düşük  kan basıncı   
• Kalp  hızında  değişiklikler  ve basınçlı olma  durumu   
• Bayılma  
• Nefes  daralması    
• Nefes  borusunun  tıkanması    
• Anafilaktik  şok (hayatı  tehdit  edici  alerjik  reaksiyon )  
 
Yaşamı  tehdit  eden  olaylar,  önceden  solunum  yetmezliği  veya  kalp problemleri  olan 
yaşlılarda, özellikle enjeksiyon çok hızlı yapıldığında  veya  yüksek  dozlarda  uygulandığında  
daha  sık görülür.  
 
6 aylıktan  küçük  hastalarda  solunum  sorunlarının  gelişmesi  muhtemeldir,  bu nedenle  onlara  
azar azar doz uygulanarak,  nefes  alıp verme  ve oksijen  seviyeleri  gözlenecektir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MİDAJECT’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
 
 6 
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
Bilinmiyor:  
 
• Döküntü   
• Alerjik  reaksiyon  
• Kasları  yönetmede  zorlanma  
• Ajitasyon  
• Kas spazmları  ve kas titremeleri  
• Hasta  hissetme  
• Kusma    
• Kabızlık   
 
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
 
Bilinmiyor:  
 
• Kaşıntı    
• Uzun  süreli  sakinleşme  
• Uyuşukluk  
• Dikkat  azalması  
• Zihin  bulanıklığı  
• Yoğun  mutluluk  
• Halüsinasyonlar   
• Yorgunluk  
• Baş ağrısı   
• Baş dönmesi   
• Huzursuzluk,  heyecan   
• Kin, şiddet,  kavga,  saldırı  hissi  
• Hıçkırık   
• Ağız  kuruma sı  
• Hırıltı  
• Enjeksiyon  bölgesinde kızarıklık,  ağrı  
• Damarlarda  şişlik  ve kızarıklık  
• Kan pıhtılaşması  
 
Bunlar  MİDAJECT ’in hafif yan  etkileridir.  
 
Bunlar  daha  çok yüksek  doz verildiğinde  veya  ilaç çok çabuk  uygulandığında  gözlenmiştir.  
Çocuklar ve yaşlılar  bu reaksiyonlara  daha  duyarlıdır.  Erken  doğan  ve yeni doğan  
bebeklerde kasılmalar daha  çok rapor  edilmiştir.  
 
Uzun  süreli  damar  içi kullanım  sonrasında  midazolama  bağımlı  hale gelinebilir . İlaçtan  geri 
çekilme  kasılmaları  dahil  olmak  üzere  yoksunluk  belirtilerini  engellemek  için, ilaç dozunu  
yavaş yavaş  azaltarak  kesmeniz  önemlidir.  
 
 7 
 Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu  veya eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da                                  
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek  kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MİDAJECT’in Saklanması  
 
MİDAJECT ’i çocukların  göremeyeceği ,  erişemeyeceği  yerlerde  ve ambalajında  saklayınız.  
 
• 25°C’ nin altındaki  oda sıcaklığında  saklayınız.  
• Işıktan  koruyunuz.  
• MİDAJECT  ampuller patlama olasılığı  nedeniyle  dondurulmamalıdır. Oda sıcaklığında, 
çalkalama  ile çözünen  bir çökelme  görülebilir.  
• MİDAJECT ampuller  tek kullanımlıktır.  
• Kullanmadan önce  çözelti  görsel  olarak  incelenmelidir.  Sadece  partikülsüz  berrak 
çözeltiler kullanılmalıdır.  
• MİDAJECT ampul aşağıdaki çözücüler le seyreltildikten sonra, 2º C-8ºC saklama koşulunda 
72 saat ve 25º C saklama koşulunda 24 saat stabildir.  
− Ringer laktat çözeltisi  
− % 5 dekstroz çözeltisi  
− % 10 dekstroz çözeltisi  
− % 0,9 sodyum klorür çözeltisi  
 
• Mikrobiyolojik açıdan seyreltildikten sonra hemen kullanılmalıdır. Seyreltme, kontrollü ve  
valide edilmiş aseptik koşullarda yapılmadığı sürece 2º C - 8ºC’de 24 saat stabildir . 
 
Son kullanma  tarihiyle  uyumlu  olarak  kullanınız  
 
Ambalajdaki  son kullanma  tarihinden  sonra  MİDAJEC T’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
TÜM EKİP İLAÇ A.Ş.  
Tuzla  / İSTANBUL  
 
Üretim Yeri: 
TÜM EKİP İLAÇ A.Ş.  
Tuzla  / İSTANBUL  
 
Bu kullanma  talimatı  ../../…. tarihinde  onaylanmı ştır. 