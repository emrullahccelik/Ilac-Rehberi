KISA ÜRÜN BİLGİSİ
1. BEŞERİ TIBBİ ÜRÜNÜN ADI
CİBACEN 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Bir film kaplı tablet 10 mg benazepril hidroklorür içerir.
Yardımcı maddeler:
Hidrojenize kastor yağı 8 mg
Laktoz monohidrat 132 mg (Sığır sütünden elde edilmiştir)
Yardımcı maddeler için 6.1’e bakınız.
3. FARMASÖTİK FORM
Tablet.
Sarı renkte, ortadan çentikli film kaplı tabletler (divitab).
Tablette bulunan çentik, tabletin eşit dozlara bölünmesini sağlar.
4. KLİNİK ÖZELLİKLER
4.1 Terapötik endikasyonlar
Tek başına ya da diğer antihipertansif ajanlarla kombine olarak hipertansiyon tedavisi (bkz.
Bölüm 4.3, 4.4, 4.5 ve 5.1).
4.2 Pozoloji ve uygulama şekli
Pozoloji / uygulama sıklığı ve süresi
Doktor tarafından başka şekilde tavsiye edilmediği takdirde aşağıdaki dozlarda kullanılır:
Hipertansiyon
Tiyazid grubu diüretik kullanmayan hastalarda tavsiye edilen başlangıç dozu günde 10 mg’dır.
Doz günde 20 mg’a çıkarılabilir. Dozaj kan basıncı cevabına göre, genellikle 1-2 hafta
aralıklarla, ayarlanmalıdır. Bazı hastalarda doz aralığının sonuna doğru antihipertansif etki
azalabilir. Böyle hastalarda total günlük doz iki eşit doza bölünmelidir. Hipertansif hastalarda
CİBACEN’in tavsiye edilen günlük maksimum dozu, tek doz veya iki doz halinde verilen 40
mg’dır.
Eğer tek başına CİBACEN kan basıncında yeterli düşüş sağlayamazsa tedaviye diğer bir
antihipertansif, örneğin bir tiyazid grubu diüretik veya bir kalsiyum kanal antagonisti,
başlangıçta düşük dozda olmak üzere, eklenebilir (bkz. Bölüm 4.3, 4.4, 4.5 ve 5.1). Daha önce
diüretik ile tedavi olması halinde CİBACEN ile tedavi başlamadan 2-3 gün önce diüretik
kesilmeli ve gerekirse daha sonra verilmelidir. Diüretiğin kesilmesi mümkün değilse, aşırı
hipotansiyondan kaçınmak için CİBACEN’in başlangıç dozu azaltılmalıdır (10 mg yerine 5
mg) (bkz. Bölüm 4.4).
Kreatinin klerensi  30 mL/dk olan hastalarda CİBACEN’in genel dozu önerilmektedir.
1/17Kreatinin klerensi < 30 mL/dk olan hipertansif hastalarda:
Başlangıç dozu 5 mg’dır. Dozaj günlük 10 mg’a artırılabilir. Kan basıncında daha fazla azalma
için tiyazid grubu olmayan bir diüretik veya bir diğer antihipertansif ilaç eklenmelidir.
Benazeprilin ani kesilmesinin kan basıncında ani yükselmelere neden olması beklenmez (bkz.
Bölüm 5.1).
Kalp yetmezliği olan hipertansif hastalar:
Düşük bir başlangıç dozu (yani 5 mg) önerilir (bkz. Bölüm 4.4).
CİBACEN, 10 mg tablet formunda bulunmaktadır ve tablette bulunan çentik, tabletin iki eşit
doza bölünmesini sağlar. Bu sebeple uygulanabilecek en düşük doz 5 mg’dır.
Uygulama şekli
Oral kullanım içindir.
Özel popülasyonlara ilişkin ek bilgiler
Böbrek yetmezliği:
Hipertansiyon hastalarında, kreatinin klerensi  30 mL/dk olan hastalar için de mutat doz
tavsiye edilir. Kreatinin klerensi < 30 mL/dk olan hastalarda başlangıç dozu günde 5 mg’dır.
Gerektiğinde bu doz günde 10 mg’a kadar çıkartılabilir. Kan basıncını daha fazla düşürmek için
tiyazid grubu olmayan bir diüretik veya bir diğer antihipertansif ilaç ilave edilmelidir.
Karaciğer yetmezliği:
Ciddi olanlar dahil karaciğer rahatsızlığı olan hastalarda başlangıç dozu günde 5 mg’dır.
Pediyatrik popülasyon:
CİBACEN’in çocuklarda güvenliliği ve etkililiği tespit edilmemiştir.
Geriyatrik popülasyon:
Hipertansiyondaki başlangıç dozu genellikle günde tek doz olarak 5 mg olup; 10 mg’a kadar
artırılabilir.
4.3 Kontrendikasyonlar
• Benazeprile veya CİBACEN’in içerdiği herhangi bir yardımcı maddeye karşı bilinen aşırı
duyarlılık.
• Başka bir anjiotensin dönüştürücü enzim (ADE) inhibitörüne veya diğer sülfonamid
türevlerine karşı bilinen aşırı duyarlılığı olanlar.
• Daha önce ADE inhibitörü ile tedavi sonucu anjioödem hikayesi olanlar.
• Gebelikte kontrendikedir (bkz. Bölüm 4.6).
• CİBACEN’in sakubitril/valsartan tedavisi ile birlikte kullanımı. Sakubitril/valsartan
tedavisinin son dozunu aldıktan sonra en az 36 saat geçmeden CİBACEN uygulamasına
başlanmamalıdır (bkz. Bölüm 4.4 ve 4.5). Aynı şekilde CİBACEN tedavisinin son dozunu
aldıktan sonraki 36 saat içerisinde sakubitril/valsartan tedavisine başlanmamalıdır.
2/17• CİBACEN ile aliskiren içeren ilaçların birlikte kullanımı, diabetes mellitus veya böbrek
yetmezliği (GFR<60 mL/dk/1,73 m2) olan hastalarda kontrendikedir (bkz. Bölüm 4.5 ve
5.1).
4.4 Özel kullanım uyarıları ve önlemleri
Uyarılar:
Anafilaktoid ve ilişkili reaksiyonlar
Muhtemelen ADE inhibitörlerinin endojen eikosanoidlerin ve polipeptidlerin (bradikininler de
dahil) metabolizmasını etkilemelerinden dolayı ADE inhibitörlerini (benazepril dahil) alan
hastalarda, bazıları ciddi olan, çeşitli advers reaksiyonlar görülebilir.
Anjiyoödem
Benazepril dahil, ADE inhitibörleriyle tedavi edilen hastalarda yüz, dudaklar, dil, glotis ve
larinkste anjioödem bildirilmiştir. Bazı vakalarda semptomlar tedavi başlangıcından 2 yıl
sonrasına kadar gözlenmiştir. Anjiyoödem durumunda CİBACEN kullanımı derhal
durdurularak belirti ve semptomlarda tamamen ve sürekli bir düzelme oluncaya kadar hastaya
uygun tedavi yapılmalı ve hasta takip edilmelidir. Şişme sadece yüz ve dudaklarda olduğunda,
genellikle kendiliğinden veya antihistaminik tedavisi ile geçmektedir ancak, larinks ödemi ile
birlikte anjioödem öldürücü olabilir. Dil, glotis veya larinksin de ödeme katılması halinde
uygun tedavi yani subkütan adrenalin 1:1.000 çözeltisi (1:1.000 lik çözeltiden 0,3-0,5 mL)
derhal uygulanmalı ve/veya hava yolunun açık kalmasını sağlayacak önlemler alınmalıdır.
ADE inhibitörleri ile tedavide anjioödem görülme sıklığının Afrika kökenli siyah ırktan olan
hastalarda siyah ırktan olmayanlara göre daha yüksek olduğu bildirilmiştir.
ADE inhibitörlerinin sakubitril/valsartan ile birlikte kullanımı, anjiyoödem riskindeki artış
nedeniyle kontrendikedir. CİBACEN tedavisinin son dozunu aldıktan sonra en az 36 saat
geçmeden sakubitril/valsartan ile tedaviye başlanmamalıdır. Sakubitril/valsartan tedavisinin
son dozunu aldıktan sonra en az 36 saat geçmeden CİBACEN ile tedaviye başlanmamalıdır
(bkz. Bölüm 4.3 ve 4.5).
Rasekadotril, rapamisinin mekanistik hedefi (mTOR) inhibitörleri (örneğin; sirolimus,
everolimus, temsirolimus) ve vildagliptin ile birlikte ADE inhibitörlerinin kullanılması,
anjiyoödem riskinin artmasına neden olabilmektedir (örneğin; solunum yetmezliği ile birlikte
veya olmadan solunum yollarının veya dilin şişmesi) (bkz. Bölüm 4.5).
Halihazırda bir ADE inhibitörü almakta olan hastaya rasekadotril, mTOR inhibitörleri (örneğin;
sirolimus, everolimus, temsirolimus) ve vildagliptin başlanırken dikkatli olunmalıdır.
Duyarsızlaştırma sırasında anafilaktoid reaksiyonlar
ADE inhibitörü alırken Hymenoptera zehiri ile duyarsızlaştırma tedavisi uygulanan iki hastada
hayatı tehdit edici anafilaktoid reaksiyonlar görülmüştür. Aynı hastalarda ADE inhibitörleri
geçici olarak kesildiğinde bu reaksiyonlar önlenmiş, fakat yanlışlıkla yeniden kullanıldıklarında
tekrar ortaya çıkmıştır.
3/17Membrana temas sırasında anafilaktoid reaksiyonlar
ADE inhibitörleri alırken yüksek akış membranları ile diyaliz uygulanan hastalarda anafilaktoid
reaksiyonlar bildirilmiştir. Anafilaktoid reaksiyonlar dekstran sülfat absorpsiyonu ile düşük
yoğunluklu lipoprotein aferezi uygulanan hastalarda da bildirilmiştir.
Semptomatik hipotansiyon
Diğer ADE inhibitörleriyle olduğu gibi CİBACEN ile de nadiren, özellikle uzun süreli diüretik
tedavisi, tuz kısıtlayıcı diyet, diyaliz, diyare veya kusma sonucunda tipik olarak hacim veya tuz
eksikliği olan hastalarda, semptomatik hipotansiyon gözlenmiştir. CİBACEN ile tedaviye
başlamadan önce hacim ve/veya tuz eksikliği düzeltilmelidir. CİBACEN ile tedavi sırasında
hipotansiyon gelişecek olursa hasta yatar vaziyete getirilmeli ve gerekirse intravenöz serum
fizyolojik uygulanmalıdır. Kan basıncı ve hacmi normale döndükten sonra CİBACEN ile
tedaviye devam edilebilir.
Şiddetli konjestif kalp yetmezliği hastalarında ADE inhibitörü ile tedavi aşırı hipotansiyona
neden olabilir ki bu oligüri ve/veya ilerleyen azotemi ve (nadiren) akut renal yetmezlik ile
ilişkili olabilir. Böyle hastalarda tedavi yakın tıbbi gözetim altında başlatılmalı ve hastalar
tedavinin ilk iki haftasında ve CİBACEN veya diüretik dozu artırıldığında yakından
izlenmelidir.
Agranülositoz, nötropeni
Bir ADE inhibitörü olan kaptoprilin agranülositoz ve kemik iliği depresyonuna neden olduğu
gösterilmiştir; böyle etkiler sistemik eritematöz lupus veya skleroderma gibi bir kollajen
vasküler hastalığı da olan böbrek yetmezliği bulunan hastalarda daha sık olarak bildirilmiştir.
Benazeprilin benzer sıklıkta agranülositoza neden olup olmadığını gösteren yeterli bilgi
bulunmamaktadır. Kollagen vasküler hastalığı olan hastalarda, özellikle renal fonksiyon
yetmezliğinin eşlik etmesi durumunda lökosit sayısının izlenmesi düşünülmelidir.
Hepatit ve karaciğer yetmezliği
ADE inhibitörleri ile tedavi edilen hastalarda çoğu kolestatik hepatit olmak üzere, bazıları
öldürücü, akut karaciğer yetmezliği nadiren bildirilmiştir. Mekanizma bilinmemektedir. ADE
inhibitörleri alırken hepatit gelişen veya karaciğer enzimlerinde belirgin yükselme olan hastalar
ADE inhibitörlerini kesmeli ve yakın tıbbi gözetim altında tutulmalıdırlar.
Gebelik
Gebelik süresince ADE inhibitörleri ile tedavi başlatılmamalıdır. ADE inhibitör tedavisinin
sürdürülmesi zorunlu olduğu düşünülmedikçe, gebelik planlayan hastalar için ADE
inhibitörleri yerine gebelikte kullanımı güvenli olduğu belirlenmiş alternatif antihipertansif
tedaviler kullanılmalıdır. Gebelik tanısı konulduğunda ADE inhibitörleri ile tedavi derhal
durdurulmalı ve uygun görülürse alternatif tedavi başlatılmalıdır (bkz. Bölüm 4.3 ve 4.6).
Fötal/neonatal morbidite ve mortalite
ADE inhibitörleri, gebe kadınlara verildiğinde fötal ve neonatal morbidite ve ölüme sebep
olabilir. Dünya literatüründe çok sayıda vaka bildirilmiştir. Gebelik fark edildiğinde ADE
inhibitörleri olabildiğince çabuk kesilmelidir.
4/17Renin-anjiyotensin-aldosteron sisteminin (RAAS) dual blokajı
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, hiperkalemi riskinin arttığı ve böbrek fonksiyonunun azaldığına (akut
böbrek yetmezliği dahil) dair kanıtlar bulunmaktadır. RAAS'ın dual blokajına yol açtığından
ADE-inhibitörleri, anjiyotensin II reseptör blokerleri ya da aliskirenin birlikte kullanılması
önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Önlemler:
Böbrek fonksiyon bozukluğu
Duyarlı hastalarda böbrek fonksiyon değişiklikleri görülebilir. Böbrek fonksiyonu renin-
anjiotensin-aldosteron sistemine bağımlı olan şiddetli konjestif kalp yetmezliği hastalarında
benazepril dahil ADE inhibitörleri ile tedavi, oligüri ve/veya ilerleyici azotemi ve nadiren akut
renal yetmezlik ile ilişkili olabilir. Bir veya her iki böbrek arterinde stenozu olan hipertansif
hastalar ile yapılan küçük bir çalışmada, CİBACEN ile tedavi kan üre azotunda (BUN) ve
serum kreatinin düzeyinde artışlarla ilişkili bulunmuş; bu artışlar CİBACEN veya diüretik
tedavisinin veya her ikisinin birden kesilmesiyle geri dönüşlü olmuştur. Bu gibi hastalar ADE
inhibitörleri ile tedavi edilirlerse, tedavinin ilk haftalarında böbrek fonksiyonunun izlenmesi
gerekir.
Benazepril kullanan ve daha önce belirgin herhangi bir renal vasküler hastalığı olmayan bazı
hipertansif hastalarda, özellikle CİBACEN bir diüretik ile verildiğinde, kan üre azotu (BUN)
ve serum kreatinin düzeylerinde genellikle küçük ölçekte ve geçici yükselmeler görülmüştür.
Önceden mevcut böbrek yetmezliği olan hastalarda bu durumun ortaya çıkması daha olasıdır.
Bu tür hastalarda CİBACEN dozunun azaltılması ve/veya diüretiğin kesilmesi gerekebilir.
Hipertansif hastaların değerlendirilmesi sırasında böbrek fonksiyonu da her zaman
değerlendirilmelidir (bkz. Bölüm 4.2).
Öksürük
ADE inhibitörleri ile tedavide, muhtemelen endojen bradikinin parçalanmasının inhibisyonuna
bağlı olarak, kuru, inatçı öksürük bildirilmiştir. Bu öksürük genellikle tedavinin kesilmesiyle
geçer. Öksürüğün ayırt edici teşhisinde, ADE inhibitörünün neden olduğu öksürük dikkate
alınmalıdır.
Cerrahi/Anestezi
Hastanın bir ADE inhibitörü aldığı cerrahi girişim öncesi anesteziste bildirilmelidir.
Hipotansiyona neden olan ilaçlarla anestezi esnasında ADE inhibitörleri, dengeleyici renin
salınmasına sekonder olarak anjiotensin II’nin oluşumunu durdurabilirler. Bu mekanizmaya
bağlı hipotansiyon sıvı replasmanı ile düzeltilebilir.
5/17Hiperkalemi
ADE inhibitörleriyle tedavi esnasında nadiren serum potasyum düzeyleri yükselebilir. Klinik
çalışmalarda, hipertansiyonlu hastalarda hiperkalemi nedeniyle CİBACEN kullanımına son
verildiği bildirilmemiştir. Hiperkalemi oluşması için risk faktörleri böbrek yetmezliği, diabetes
mellitus ve aynı zamanda hipokalemi için ilaç kullanılmasıdır (bkz. Bölüm 4.5). İlerleyici
kronik böbrek hastalığı olan hastaları içeren bir çalışmada bazı hastalarda hiperkalemi
nedeniyle tedavi kesilmiştir. İlerleyici kronik böbrek hastalığı olan hastalarda serum potasyumu
izlenmelidir.
Aldosteron salınımını inhibe ettikleri için ADE inhibitörleri hiperkalemiye neden
olabilmektedir. Etki, böbrek fonksiyonu normal olan hastalarda genellikle anlamlı değildir.
Bununla birlikte, böbrek fonksiyon bozukluğu olan hastalarda ve/veya potasyum takviyesi (tuz
ikameleri dahil), potasyum tutucu diüretikler, trimetoprim veya trimetoprim/sulfametoksazol
olarak da bilinen ko-trimoksazol ve özellikle aldosteron antagonistleri veya anjiotensin reseptör
blokerleri alan hastalarda hiperkalemi meydana gelebilmektedir. Potasyum tutucu diüretikler
ve anjiyotensin reseptör blokerleri, ADE inhibitörleri alan hastalarda dikkatle kullanılmalı ve
serum potasyum ve böbrek fonksiyonları izlenmelidir (bkz. Bölüm 4.5).
Aortik veya mitral kapak stenoz
Aortik veya mitral kapak stenozu olan hastalarda diğer tüm vazodilatörlerle tedavide olduğu
gibi CİBACEN ile tedavide de çok dikkatli olmalıdır.
Galaktoz intoleransı
Nadir kalıtımsal galaktoz intoleransı, Lapp laktaz yetmezliği veya glukoz-galaktoz
malabsorpsiyon problemi olan hastaların bu ilacı kullanmamaları gerekir.
İçerdiği hidrojenize kastor yağı mide bulantısına ve ishale sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Diüretik kullanan hastalarda veya sıvı kaybı olmuş hastalarda, bir ADE inhibitörü ile tedaviye
başlandıktan sonra, kan basıncında aşırı bir düşme nadiren görülebilir. Böyle hastalarda
CİBACEN ile tedaviye başlamadan en az 2-3 gün önce diüretik tedavisini kesmek suretiyle, bu
hipotansif etki ihtimali en aza indirilebilir (bkz. Bölüm 4.2 ve 4.4).
Serum potasyumu genellikle normal sınırlar içerisinde kalmasına rağmen, CİBACEN ile tedavi
edilen bazı hastalarda hiperkalemi oluşabilmektedir. Potasyum tutucu diüretikler (örneğin;
spironolakton, triamteren veya amilorid), potasyum takviyeleri veya potasyum içeren tuz
ikameleri serum potasyumunda önemli artışlara neden olabilmektedir. Ayrıca, trimetoprim,
amiloride benzer şekilde bir potasyum tutucu diüretik şeklinde davrandığı için trimetoprim ve
kotrimoksazol (trimetoprim/sülfametoksazol gibi) gibi serum potasyumunu artıran başka
maddelerle birlikte CİBACEN uygulanacağı zaman dikkatli olunmalıdır. Bu nedenle,
CİBACEN'in yukarıda belirtilen ilaçlar ile kombinasyonu tavsiye edilmemektedir. Eş zamanlı
kullanım endike ise, dikkatli bir şekilde kullanılmalı ve serum potasyumu sık sık izlenmelidir.
6/17ADE inhibitörlerinin sakubitril/valsartan ile birlikte kullanılması, anjiyoödem riskini
arttırdığından kontrendikedir (bkz. Bölüm 4.3 ve 4.4). CİBACEN tedavisinin son dozu
alındıktan sonra en az 36 saat geçmeden sakubitril/valsartan uygulamasına başlanmamalıdır.
Sakubitril/valsartan tedavisinin son dozundan itibaren 36 saat geçmeden CİBACEN tedavisine
başlanmamalıdır (bkz. Bölüm 4.3 ve 4.4).
Rasekadotril, mTOR inhibitörleri (örneğin; sirolimus, everolimus, temsirolimus) ve
vildagliptin ile birlikte ADE inhibitörlerinin kullanılması, anjiyoödem riskini arttırabilmektedir
(bkz. Bölüm 4.4).
Lityum ile tedavi sırasında ADE inhibitörü alan hastalarda serum lityum düzeylerinin
yükseldiği ve lityum toksisitesine ait semptomların görüldüğü bildirilmiştir. CİBACEN ile
lityum birlikte dikkatle verilmelidir, serum lityum düzeylerinin sık sık izlenmesi tavsiye edilir.
Bir diüretik de kullanılırsa lityumun toksisite riski artabilir.
ADE inhibitörlerinin hipotansif etkisinin asetilsalisilik asit dahil NSAİİ’ler ile birlikte
uygulandığında azalabileceği gösterilmiştir. Kontrollü bir klinik çalışmada, indometazin,
CİBACEN’in antihipertansif etkisini değiştirmemiştir.
ADE inhibitörleri, non-steroid anti-inflamatuvar ilaçlarla birlikte kullanıldığında
antihipertansif etkisi zayıflayabilir. ADE inhibitörlerinin NSAİ ilaçlarla birlikte kullanımı, olası
akut böbrek yetmezliği ve özellikle önceden mevcut böbrek yetmezliği olan hastaların serum
potasyum düzeylerinde artış da dahil olmak üzere, böbrek fonksiyonunun kötüleşmesine yol
açabilir. Kombinasyon özellikle yaşlılarda dikkatle uygulanmalıdır. Hastaların yeterince sıvı
alması sağlanmalı ve eş zamanlı tedaviye başlanıldığında böbrek fonksiyonunun izlenmesi
gerekir.
Nadir vakalarda, insülin veya oral antidiyabetiklerle birlikte bir ADE inhibitörü (CİBACEN
dahil) alan diyabetik hastalarda hipoglisemi gelişebilir. Dolayısıyla böyle hastalar olası
hipoglisemi gelişimi yönünden uyarılmalıdır ve gerekli şekilde izlenmelidir. İnsülin ve oral
antidiyabetik ajanların dozunun ayarlanması gerekebilir.
Enjektabl altın tedavisi (sodyum aurotiyomalat) ile birlikte ADE inhibitörü tedavisi gören
hastalarda nadiren nitritoid reaksiyonlar (belirtiler: yüz kızarması, bulantı, kusma ve
hipotansiyon) bildirilmiştir.
Benazeprilin farmakokinetiği hidroklorotiazid, furosemide, klortalidone, digoksin, propranolol,
atenolol, nifedipin, amlodipin, naproksen, asetilsalisilik asit ve simeditin ilaçlarından
etkilenmez. Yukarıda sayılan ilaçların farmakokinetikleri digoksin hariç olmak üzere (olası
yüksek plazma düzeyleri meydana gelmesi), benazepril kullanıldığında etkilenmezler
(simetidin kinetiği çalışılmamıştır).
Klinik çalışma verileri, renin-anjiyotensin-aldosteron sisteminin (RAAS), ADE-inhibitörleri,
anjiyotensin II reseptör blokerleri ya da aliskirenin kombine kullanımıyla dual blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve
7/17böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
Siklosporin ile ADE inhibitörlerinin birlikte kullanımı sırasında hiperkalemi oluşabilmektedir.
Serum potasyumun izlenmesi önerilmektedir.
Heparin ile ADE inhibitörlerinin birlikte kullanımı sırasında hiperkalemi oluşabilmektedir.
Serum potasyumun izlenmesi önerilmektedir.
Özel popülasyonlara ilişkin ek bilgiler
Böbrek yetmezliği:
Anjiyotensin II reseptör blokerleri veya ADE inhibitörlerinin aliskirenle kullanımı diabetes
mellitus veya böbrek yetmezliği (GFR<60 mL/dk/1,73 m2) olan hastalarda kontrendikedir (bkz.
Bölüm 4.3 ve 4.4).
Karaciğer yetmezliği:
Karaciğer yetmezliği olan hastalara ilişkin ilaç etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin ilaç etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik Kategorisi: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitörleri (CİBACEN dahil) ile tedavi gebelik döneminde uygulanırsa, ciddi doğum
kusurlarına yol açabilir. Bu nedenle çocuk doğurma potansiyeli olan kadınlar tedavi süresince
etkili doğum kontrolü uygulamak zorundadır.
Gebelik dönemi
CİBACEN, gebelik sırasında kontrendikedir (bkz. Bölüm 4.3).
Benazeprilin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
ADE inhibitör tedavisinin sürdürülmesi zorunlu olduğu düşünülmedikçe, gebelik planlanan
hastalarda ADE inhibitörleri yerine gebelikte kullanımı güvenli olduğu belirlenmiş alternatif
antihipertansif tedavilere geçilmelidir.
Gebelik fark edildiğinde ADE inhibitörleri (CİBACEN dahil) olabildiğince çabuk kesilmelidir
ve düzenli olarak fetal gelişim takip edilmelidir.
Gebeliğin birinci trimesterinde ADE inhibitörlerine maruz kalınmasını takiben teratojenisite
riski açısından epidemiyolojik kanıtlar kesinleşmiş değildir; ancak risk artışı dışlanamaz.
8/17Gebelik tanısı konduğunda ADE inhibitörleriyle tedavi derhal durdurulmalı ve uygun
olduğunda alternatif tedavi başlatılmalıdır. İkinci ve üçüncü trimesterde ADE inhibitör
tedavisine maruz kalınması insanlarda fötotoksisiteyi (azalmış renal fonksiyon,
oligohidramniyoz, kafatası kemikleşmesinde gecikme) ve neonatal toksisiteyi (böbrek
yetmezliği, hipotansiyon, hiperkalemi) indüklediği bilinmektedir (bkz. Bölüm 5.3). Gebeliğin
birinci trimesterinden sonra ADE inhibitörüne maruz kalınması durumunda, fetüsun böbrek
fonksiyonu ve kafatasının ultrason ile kontrolü önerilir. Annesi ADE inhibitörü alan bebekler
hipotansiyon açısından yakından izlenmelidir (bkz. Bölüm 4.3 ve 4.4).
Gebe kadınlara verildiğinde ADE inhibitörlerinin fötal ve neonatal ölüme sebep olduğu
bildirilmiştir.
Laktasyon dönemi
Sınırlı farmakokinetik veriler anne sütünde çok düşük konsantrasyonlar göstermiştir (bkz.
Bölüm 5.2). Bu konsantrasyonların klinik olarak bir etki yaratması beklenmese de, yeterli klinik
deneyim olmaması ve kardiyovasküler ve renal etkilerin hipotetik riski nedeniyle prematüre
bebeği olan ve doğum sonrasındaki ilk birkaç haftada emziren annelerin benazepril kullanması
tavsiye edilmez.
Daha büyük bebeği olan emziren annelerde, tedavi gerekli ise ve bebeğin advers etkiler
açısından takip edilmesi koşuluyla, CİBACEN kullanımı düşünülebilir.
Üreme yeteneği/Fertilite
Sıçan, tavşan ve farelerde yapılan üreme toksikolojisi araştırmaları herhangi bir teratojenik
özellik göstermemiştir.
Erkek sıçanlarda da, dişi sıçanlarda da fertilite etkilenmemiştir.
4.7 Araç ve makine kullanımı üzerindeki etkiler
Diğer antihipertansiflerle tedavide olduğu gibi CİBACEN ile tedavi sırasında da hastalara araç
veya makine kullanırken tedbirli olmaları önerilmelidir.
4.8 İstenmeyen etkiler
Sistem organ sınıfları içerisinde advers reaksiyonlar için şu terimler ve sıklık dereceleri
kullanılmıştır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Kan ve lenf sistemi hastalıkları
Çok seyrek: Trombositopeni, hemolitik anemi
Bilinmiyor: Agranülositoz, nötropeni (bkz. Bölüm 4.4)
Bağışıklık sistemi hastalıkları
Seyrek: Anjioödem, dudak ödemi, yüzde ödem
9/17Bilinmiyor: Anaflaktoid reaksiyonlar (bkz. Bölüm 4.4)
Metabolizma ve beslenme hastalıkları
Bilinmiyor: Hiperkalemi
Psikiyatrik hastalıklar
Seyrek: Uykusuzluk, sinirlilik ve parestezi
Sinir sistemi hastalıkları
Yaygın: Baş ağrısı, baş dönmesi
Seyrek: Uyku hali
Çok seyrek: Tat alma bozukluğu
Kulak ve iç kulak hastalıkları
Çok seyrek: Tinnitus
Kardiyak hastalıklar
Yaygın: Çarpıntılar, ortostatik semptomlar
Seyrek: Ortostatik hipotansiyon, göğüs ağrısı, anjina pektoris, aritmi
Çok seyrek: Miyokard infarktüsü
Vasküler hastalıklar
Yaygın: Yüzde kızarma (flushing)
Solunum, göğüs bozuklukları ve mediastinal hastalıklar
Yaygın: Öksürük, üst solunum yolu enfeksiyonu semptomları
Gastrointestinal hastalıklar
Yaygın: Gastrointestinal bozukluk
Seyrek: Diyare, kabızlık, bulantı, kusma, karın ağrısı
Çok seyrek: Pankreatit
Bilinmiyor: İnce bağırsakta anjiyoödem
Hepato-bilier hastalıklar
Seyrek: Hepatit (daha çok kolestatik), kolestatik sarılık (bkz. Bölüm 4.4)
Deri ve deri altı doku hastalıkları
Yaygın: Döküntü, kaşıntı, ışığa duyarlılık
Seyrek: Pemfigus
Çok seyrek: Stevens-Johnson sendromu
Bilinmiyor: Psoriyazisin şiddetlenmesi
Kas-iskelet bozuklukları, bağ doku ve kemik hastalıkları
Seyrek: Artralji (eklem ağrısı), artrit, miyalji (kas ağrısı)
10/17Böbrek ve idrar yolu hastalıkları
Yaygın: Sık idrara çıkma
Seyrek: Kan üre azotunda (BUN) artış, serum kreatininde artış
Çok seyrek: Böbrek fonksiyonlarında bozulma (bkz. Bölüm 4.4)
Genel bozukluklar ve uygulama bölgesine ilişkin hastalıklar
Yaygın: Yorgun olma hali
Pazarlama sonrası rapor edilen ve sıklığı bilinmeyen advers olaylar: İnce bağırsakta
anjiyoödem, anaflaktoid reaksiyonlar, hiperkalemi, agranülositoz, nötropeni (bkz. Bölüm 4.4)
Araştırmalar
Diğer ADE inhibitörleri ile olduğu gibi kan üre azotunda (BUN) ve serum kreatinininde hafif
artma tek başına CİBACEN ile tedavi edilen esansiyel hipertansiyonlu hastaların %0,1’inden
azında gözlenir ve tedavinin kesilmesiyle düzelir. Diüretik alan veya böbrek arter stenozu olan
hastalarda görülme olasılığı daha yüksektir (bkz. Bölüm 4.4)
Aşağıda advers reaksiyonlar da rapor edilmiştir: rinit, grip semptomları, farenjit, sinüzit,
anksiyete, depresyon, koordinasyon bozukluğu, libido azalması, iktidarsızlık, terleme.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Belirtiler ve bulgular
CİBACEN’in aşırı dozda alınmasıyla ilgili hiçbir spesifik bilgi bulunmamaktadır. Aşırı dozun
başlıca belirtisi elektrolit bozukluğu ve böbrek yetmezliği ile ilişkili olabilecek belirgin
hipotansiyondur.
Önerilen tedavi
İlaç yeni alınmışsa hasta kusturulur. Benazeprilin aktif metaboliti olan benazeprilatın diyalizle
yalnızca az miktarda uzaklaştırılabilmesine rağmen, böbrek fonksiyonu ileri derecede bozuk
olan hastalardaki aşırı dozun tedavisinde normal eliminasyonu desteklemek amacıyla diyaliz
düşünülebilir. Belirgin hipotansiyon durumunda i.v. olarak normal serum fizyolojik solüsyonu
verilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anjiyotensin dönüştürücü enzim (ADE) inhibitörleri
ATC Kodu: C09AA07
11/17Bir ön-ilaç olan benazepril, vücutta hidroliz ile aktif madde benazeprilata dönüşür. Benazeprilat
anjiotensin-dönüştürücü enzimi (ADE) inhibe ederek anjiotensin I’in anjiotensin II’ye
dönüşümünü bloke eder. Böylece anjiotensin II’nin aracılık ettiği, vazokonstriksiyon, sodyum
ve suyun renal tübüllerden geri emilimini hızlandıran aldosteronun salıverilmesi gibi etkileri
azaltır ve kalp debisini yükseltir. Benazepril vazodilatasyona cevap olarak görülen refleksin
meydana getirdiği kalp atım hızındaki artışı da azaltır.
Hipertansiyon
Diğer ADE inhibitörleri gibi benazepril de vazodilatör bradikininin kininaz enzimi tarafından
parçalanmasını inhibe eder. Bu inhibisyonun antihipertansif etkisine katkısı olabilir.
Benazepril hipertansiyonun bütün derecelerinde ayakta, oturur ve yatar pozisyonda kan
basıncını düşürür. Çoğu hastada antihipertansif etki, tek oral doz alındıktan sonra 1 saat içinde
başlar ve kan basıncında maksimum azalma 2-4 saat sonra görülür. Antihipertansif etki ilaç
uygulandıktan sonra en az 24 saat sürer. Tekrarlanan uygulamalar sırasında her bir dozla kan
basıncında elde edilen maksimum düşüş genellikle 1 hafta sonra sağlanır ve uzun süreli tedavi
boyunca devam eder. Antihipertansif etkinliği ırk, yaş veya temel plazma renin aktivitesiyle
ilişkili değildir. Etki bakımından yüksek veya düşük sodyumlu diyet alan hastalar arasında
dikkate değer bir fark gözlenmemiştir.
Benazeprilin aniden kesilmesi kan basıncında ani bir yükselmeye neden olmaz. Sağlıklı
gönüllüler ile yapılan bir çalışmada, tek doz benazeprilin renal kan akımını artırdığı, fakat
glomerüler filtrasyon hızını etkilemediği görülmüştür.
Benazepril ve tiyazid grubu diüretiklerin kan basıncını düşürücü etkileri sinerjiktir.
CİBACEN’in beta-blokerler ve kalsiyum kanal antagonistleri de dahil diğer antihipertansifler
ile birlikte verilmesi sonucunda kan basıncında genellikle daha fazla azalma görülmüştür.
Yaşları 7 ila 16 arasında olan, ya sistolik ya da diastolik kan basınçları 95.persantilin üzerinde
olan 107 pediyatrik hastaya ait bir çalışmada, hastalara 0,1 veya 0,2 mg/kg benazepril
hidroklorür daha sonra günde bir kez maksimum 40 mg dozla 0,3 ila 0,6 mg/kg’a kadar titre
edilmiştir. Doz artırma fazı boyunca 8 gün düşük doz, 7 gün orta doz ve 14 gün süreyle yüksek
doz benazepril hidroklorür almıştır. Buradan sonra SSBP, tüm hastalarda ve her iki ağırlık
grubundaki hastalarda başlangıca göre 10,8 mmHg azaldı. Ayrıca SDBP de tüm hastalarda
anlamlı şekilde 9,3 mmHg azaldı.
Dört haftalık tedaviden sonra kan basıncının tedaviyle azaldığı 85 hasta plasebo veya benazepril
almak üzere randomize edildi ve ek bir 2 hafta daha takip edildi. İki haftanın sonunda plaseboya
ayrılan çocuklarda kan basıncı (hem sistolik hem diastolik) benazepril alan çocuklara göre 4 ila
6 mmHg arttı. SSBP’deki ortalama artış orta doza (1 mmHg) kıyasla plasebo grubunda (7,9
mmHg) anlamlı şekilde daha fazlaydı, fakat düşük doz (3,9 mmHg) ya da yüksek doz (2,2
mmHg) grubuna göre anlamlı değildi. Dolayısıyla üç doz için doza bağlı yanıt gözlenmemiştir.
12/17İlerleyici Kronik Böbrek Yetmezliği
3 yıl süren, çok merkezli, çift kör, plasebo kontrollü bir çalışmada, çeşitli etiyolojilerde ve 1,5
ila 4 mg/dL (30 ila 60 mL/dak arasındaki kreatinin klerensleri) arasında serum kreatinin
değerine sahip, hipertansiyonun eşlik ettiği veya etmediği böbrek yetmezliği olan 583 hasta,
günde bir kez plasebo veya 10 mg benazeprile randomize edilmiştir. Kan basıncı kontrolünü
sağlamak amacıyla her iki gruptaki hastalar için ihtiyaç halinde ilave antihipertansif ajanlar
eklenmiştir. Benazepril grubunda, serum kreatinin iki katına çıkması veya diyaliz ihtiyacı ile
tanımlanan bir sonlanım noktasına ulaşma bağıl riskinde %53’lük bir azalma görülmüştür. Bu
yararlı etkilere kan basıncında azalma ve proteinüride belirgin bir azalma eşlik etmiştir.
Polikistik böbrek hastalığı bulunan hastalar benazepril ile tedavi edildiklerinde böbrek
fonksiyonu kaybında bir yavaşlama yaşamamışlardır. Bununla birlikte, yine de bu tür hastalarda
hipertansiyonu tedavi etmek için benazepril kullanılabilir.
İki büyük randomize, kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE inhibitörünün bir anjiyotensin II reseptör blokeriyle
kombine kullanımını araştırmıştır.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diabetes mellitus hastalarında
yürütülmüştür. VA NEPHRON-D çalışması, tip 2 diabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE inhibitörleri ve anjiotensin II reseptör blokerleri için de
anlamlıdır.
Bu nedenle ADE inhibitörleri ve anjiotensin II reseptör blokerleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diabetes mellitus hastalarında standart bir ADE inhibitörü ya da bir anjiotensin II reseptör
blokeri tedavisine aliskiren eklenmesinin yararını test etmek için tasarlanmış bir çalışma
olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda, plasebo grubuna göre
daha sık bildirilmiştir.
5.2 Farmakokinetik özellikler
Genel özellikler
Emilim:
13/17Oral benazepril dozunun en az % 37’si emilir. Daha sonra ön ilaç hızla, farmakolojik olarak
aktif metabolit olan benazeprilata dönüştürülür. Benazeprilin aç karnına alınmasından sonra
plazmadaki benazepril ve benazeprilat konsantrasyonları, sırasıyla 30 ve 60-90 dakika sonra
doruk değerlere ulaşır.
Benazeprilin oral uygulamasından sonra benazeprilatın mutlak biyoyararlanımı, metabolitin
kendi i.v. uygulamasından sonraki biyoyararlanımının yaklaşık %28’idir. Tabletlerin yemekten
sonra alınması emilimi geciktirir, fakat emilen ve benazeprilata dönüştürülen miktarı etkilemez.
Böylece benazepril besinlerle birlikte veya aç karnına alınabilir.
5-20 mg doz aralığında, benazepril ve benazeprilatın AUC ve doruk plazma konsantrasyonları
dozun büyüklüğü ile yaklaşık olarak orantılıdır. 2-80 mg'lık daha geniş doz aralığında, doz
oransallığından küçük fakat istatistiksel olarak anlamlı sapmalar gözlenir. Bu, benazeprilatın
ADE'ye doyurulabilir bağlanmasından kaynaklanabilir.
Kinetik, çoklu doz sırasında değişmez (günde bir kez 5-20 mg). Benazepril birikmez.
Benazeprilat çok az birikir; kararlı durum AUC, ilk 24 saatlik doz aralığı süresince
gözlemlenenden yaklaşık %20 daha yüksektir. Benzaprilatın etkili akümülasyon yarı ömrü 10-
11 saattir. Kararlı durum seviyelerine 2-3 gün sonra ulaşılır.
Dağılım:
Benazepril ve benazeprilatın yaklaşık %95’i, başlıca albümin olmak üzere serum proteinlerine
bağlanır. Bağlanma yaşa bağlı değildir. Benazeprilatın kararlı durum dağılım hacmi yaklaşık 9
litredir.
Biyotransformasyon:
Benazepril, yaygın şekilde metabolize edilir ve başlıca metaboliti benazeprilattır. Bu
dönüşümün, esas olarak karaciğerde olmak üzere, enzimatik hidroliz yoluyla olduğu
düşünülmektedir. Ayrıca benazepril ve benazeprilatın açil glukuronid konjugatları olmak üzere
iki metaboliti daha vardır.
Eliminasyon:
Benazepril, başlıca metabolik klerens yoluyla uzaklaştırılır. Benazeprilat böbrekler ve safra
yoluyla elimine edilir; renal atılım, normal böbrek fonksiyonlu hastalarda başlıca yoldur.
Sistemik olarak mevcut benazeprilatın metabolik klerensi ikincil öneme sahiptir. İdrarda, bir
oral dozun %1’inden azını benazepril, yaklaşık %20’sini benazeprilat oluşturur. Plazmadan
benazepril eliminasyonu 4 saat sonra tamamlanır. Benazeprilatın bifazik bir eliminasyonu
vardır ve başlangıçtaki yarılanma ömrü yaklaşık 3 saat ve terminal yarılanma ömrü yaklaşık 22
saat kadardır. Terminal eliminasyon fazı (24. saatten sonrası) benazeprilatın ADE’ye güçlü bir
şekilde bağlanmış olduğu izlenimini vermektedir.
Doğrusallık /Doğrusal Olmayan Durum:
Doz yanıt ilişkisi doğrusaldır.
14/17Hastalardaki karakteristik özellikler
Hipertansif hastalar
Benazeprilatın kararlı durum çukur plazma konsantrasyonları, günlük doz ile ilişkilidir.
Konjestif kalp yetmezliği olan hastalar
Benazeprilin emilimi ve benazeprilata dönüşümü etkilenmez. Eliminasyon biraz daha yavaş
olduğundan, benazeprilatın kararlı durum plazma düzeyleri, sağlıklı kimselere veya hipertansif
hastalara kıyasla daha yüksek olma eğilimindedir.
Hafif ve orta şiddette böbrek yetmezliği, nefrotik sendrom ve karaciğer fonksiyon bozukluğu
Hafif-orta şiddetteki böbrek bozukluğu (kreatinin klerensi 30-80 mL/dk) veya nefrotik
sendrom, benazepril ve benazeprilat farmakokinetiğini büyük ölçüde etkilemez. Siroza bağlı
karaciğer fonksiyon bozukluğu olan hastalarda benazeprilatın kinetiği ve biyoyararlanımı
etkilenmez ve böyle hastalarda doz ayarlaması gerekmez.
Şiddetli böbrek yetmezliği ve son evre böbrek hastalığı
Şiddetli böbrek yetmezliği olanlarda (kreatinin klerensi <30 mL/dk) benazeprilatın kinetiği
önemli derecede etkilenir; daha yavaş eliminasyon, daha hızlı birikme nedeniyle dozun
azaltılması gerekir. Benazepril ve benazeprilat son evre böbrek hastalarında bile plazmadan
uzaklaştırılırlar; kinetiği şiddetli renal yetmezliği olan hastalardakine benzer. Böylece
böbrekler dışında (yani safraya ait veya metabolik) klerens, yetersiz renal klerensi bir dereceye
kadar telafi eder.
Hemodiyaliz
Benazepril hidroklorürün verilmesinden en az iki saat sonra başlayan düzenli hemodiyaliz
benazepril ve benazeprilatın plazma konsantrasyonlarını önemli derecede etkilemez.
Benazeprilatın ancak küçük bir kısmı diyaliz ile vücuttan uzaklaştırılır.
Pediyatrik hastalar
Benazepril hidroklorürün çoklu günlük dozlarda (0,1 ila 0,5 mg/kg) verildiği 7-16 yaş
aralığındaki hipertansif pediyatrik hastalarda (N=45), 7-12 yaş için benazeprilat klerensi, 10
mg (0,13 L/sa/kg) tek doz alan sağlıklı erişkinlerin iki katından fazla şekilde 0,35 L/sa/kg idi.
Adolesanlarda (13-16 yaş), sağlıklı erişkinlerinkinden %27 daha yüksek olarak 0,17 L/sa/kg
idi. Pediyatrik hastalarda benazeprilatın terminal eliminasyon yarı ömrü erişkinlerde
gözlenenin üçte birine eşdeğerde, yaklaşık 5 saatti.
Laktasyon
Üç gün süreyle (postpartum süre belirtilmemiş) günlük 20 mg benazepril oral dozu verilen
dokuz kadında, dozdan sonraki 1 saatte benazepril için 0,9 mcg/L ve dozdan 1,5 saatteki aktif
metaboliti benazeprilat için 2 mcg/L’lik doruk süt düzeyleri saptanmıştır. Emzirilen bebeğin
maternal vücut ağırlığına göre ayarlanan benazeprilin %0,14’ünden daha az günlük doz alacağı
tahmin edilmektedir.
5.3 Klinik öncesi güvenlilik verileri
Erkek ve dişi sıçanlarda günde 500 mg/kg’a kadar çıkabilen dozlarda benazepril kullanıldığında
üreme performansı üzerine hiç bir advers etki görülmemiştir.
15/17Benazepril ile günde, 150 mg/kg’a kadar dozlarla tedavi edilen farelerde, 500 mg/kg’a kadar
dozlarla tedavi edilen sıçanlarda ve 5 mg/kg’a kadar dozlarla tedavi edilen tavşanlarda hiç bir
embriyotoksik, fetotoksik veya teratojenik etkileri görülmemiştir.
İn vivo ve in vitro test serilerinde hiçbir mutajenik potansiyel gözlenmemiştir.
Benazepril, sıçanlara veya farelere günde 150 mg/kg’a kadar dozlarda (insanlara önerilen
günlük maksimum dozun 250 katı) verildiğinde tümör oluşturucu bir etki görülmemiştir. Aynı
dozlarda farelere 104 hafta süreyle uygulandığında hiçbir karsinojenisite bulgusu
görülmemiştir.
Klinik olmayan hiçbir çalışma benazepril hidroklorürün olası juvenil toksisitesini araştırmak
amacıyla yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Silikon dioksit
Mikrokristalin selüloz
Hidrojenize kastor yağı
Polivinil polipirolidon
Prejelatinize mısır nişastası
Laktoz monohidrat (sığır sütünden elde edilmiştir)
Mikronize polietilen glikol (PEG 8000)
Hidroksipropil metil selüloz
Talk
Titanyum dioksit
Sarı demir oksit
6.2 Geçimsizlikler
Bilinen geçimsizliği yoktur.
6.3 Raf ömrü
36 ay.
6.4 Saklamaya yönelik özel tedbirler
30C altındaki oda sıcaklığında saklanmalı, nemden korunmalıdır.
6.5 Ambalajın niteliği ve içeriği
CİBACEN 10 mg, alüminyum blister ambalajda 28 film kaplı tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
16/177. RUHSAT SAHİBİ
Meda Pharma İlaç San. ve Tic. Ltd. Şti.
Ortaköy/Beşiktaş/İstanbul
8. RUHSAT NUMARASI
221/22
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 16.10.2009
10. KÜB’ÜN YENİLENME TARİHİ
17/17