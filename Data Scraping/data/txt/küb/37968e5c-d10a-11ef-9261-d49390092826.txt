KISA ÜRÜN BİLGİLERİ
1. BEŞERİ TIBBİ ÜRÜNÜN ADI
OFTAMYCİN %0,3 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Tobramisin 3 mg/mL
Yardımcı maddeler:
Benzalkonyum klorür 0,1 mg/mL
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
Berrak ve renksiz çözelti. Partikül gözlenmemelidir.
4. KLİNİK ÖZELLİKLER
4.1. Terapötik endikasyonlar
Duyarlı patojenler nedeni ile gelişmiş göz ve adnekslerin eksternal infeksiyonlarının
tedavisinde kullanılan topikal bir antibiyotiktir.
4.2. Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi
Yaşlılar dahil adolesan ve erişkinlerde kullanım:
Hafif ila orta şiddetteki hastalıklarda hasta gözün/gözlerin konjunktival kesesine 7 gün
boyunca her dört saatte bir veya iki damla damlatılarak uygulanır.
Ağır infeksiyonlarda iyileşme elde edilene kadar her saat başı hasta gözün/gözlerin
konjunktival kesesine düzelme görülünceye kadar iki damla damlatılır. Tedavi kesilmeden
önce dozaj azaltılmalıdır.
Diğer antibiyotiklerde olduğu gibi, tedaviye bakteriyel yanıt uygun bir şekilde
gözlenmelidir.
Tedavi süresi genellikle 7-10 gündür.
Uygulama şekli:
Sadece topikal kullanım içindir. Enjeksiyon yapılmamalı veya yutulmamalıdır.
1 / 13Damlalık ucunun ve çözeltinin kontaminasyonunu önlemek için, şişenin damlalık ucunun
göz kapaklarına, göz çevresine ve diğer yüzeylere değmemesine özen gösterilmelidir.
Damlatmadan sonra göz kapaklarının kapatılması veya nazolakrimal kanal üzerine hafifçe
bastırılması önerilir. Bu oküler yolla uygulanan ilacın sistemik absorpsiyonunu azaltarak
sistemik yan etkilerde azalma sağlayabilir.
Diğer topikal oküler ilaçlarla eş zamanlı kullanılması durumunda, iki uygulama arasında 10-
15 dakika kadar beklenmelidir. Göz merhemleri en son uygulanmalıdır.
OFTAMYCİN'i sadece gözlerinize uygulayınız.
 OFTAMYCİN'in şişesini ve bir ayna alınız.
 Ellerinizi yıkayınız.
 Şişenin kapağını açınız (bkz. resim 2).
 Kapağın altında bulunan halkayı çıkarınız (bkz. Resim 3 ve Resim 4).
 Şişeyi, başparmağınız ve orta parmağınız arasında ucu aşağı
bakacak şekilde ters tutunuz.
 Başınızı arkaya yaslayınız. Temiz parmağınızla göz kapağınızı,
göz kapağınız ile gözünüz arasında bir cep oluşana kadar
açınız. Damla buraya damlatılacaktır (bkz. resim 5).
 Şişenin ucunu gözünüze yakın bir noktaya getiriniz. Yardımı
olacaksa aynayı kullanınız.
 Damlayı gözünüze veya göz kapağınıza, gözünüzün çevresine
veya başka yüzeylere değdirmeyiniz. Damlaya mikrop
bulaşabilir.
 Her seferinde bir damla OFTAMYCİN damlatmak için ters
şişenin dibine hafifçe basınız (bkz. resim 6).
 OFTAMYCİN'i kullandıktan sonra, göz kapağınızı serbest
bırakınız, gözünüzü kapatınız ve bir parmağınızla burnunuzun
yanından gözünüzün kenarına bastırınız. Bu OFTAMYCİN'in
vücudunuzun diğer bölgelerine geçmesini engellemeye yardımcı olur (bkz. resim 7).
 Eğer damlayı iki gözünüzde de kullanıyorsanız, diğer gözünüz için aynı uygulamayı
tekrarlayınız.
 Kullanımdan hemen sonra şişenin kapağını sıkıca kapatınız.
2 / 13 Diğer şişeyi açmadan önce, bir şişeyi tamamen kullanınız.
 Eğer damlayı gözünüzden dışarı damlatırsanız tekrar deneyiniz.
Özel popülasyonlara ilişkin ek bilgiler
Böbrek/Karaciğer yetmezliği
Tobramisinin oküler kullanımı ile çok az sistemik maruziyet oluşur. Tobramisinin
aminoglikozidler ile eş zamanlı olarak sistemik tedavide kullanılması halinde uygun bir
terapötik seviyeye ulaşıldığından emin olunana kadar total serum konsantrasyonunun
izlenmesine önem verilmelidir.
Pediyatrik popülasyon
1 yaş ve üzeri pediyatrik hastalarda yetişkinlerle aynı dozda (7-10 gün boyunca günde 2-3
kez) kullanılan OFTAMYCİN’in güvenliliği ve etkililiği gösterilmiştir.
1 yaşın altındaki çocuklar için etkililik ve güvenlilik bilgisi mevcut değildir.
Geriyatrik popülasyon
Yaşlı hastalarda özel dozaj uygulaması gerekli değildir.
4.3. Kontrendikasyonlar
Tobramisine veya yardımcı maddelerden herhangi birine karşı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
Topikal olarak uygulanan aminoglikozidlere karşı bazı hastalarda hassasiyet gelişebilir.
Aşırı duyarlılık reaksiyonlarının şiddeti; kaşıntı, ürtiker, deri döküntüsü, anafilaksi,
anafilaktoid reaksiyonlar veya büllöz reaksiyonlar gibi lokal etkilerden genel reaksiyonlara
kadar değişkenlik gösterebilir. Aşırı duyarlılık reaksiyonu görülmesi durumunda tedavi
kesilmelidir.
Diğer aminoglikozidler ile çapraz reaksiyonlar oluşabilir ve topikal oküler tobramisine
duyarlı olan hastaların ayrıca diğer topikal ve/veya sistemik aminoglikozidlere duyarlı
olabileceği düşünülmelidir. Bu ilacı kullanırken aşırı duyarlılık gelişirse, tedavi
sonlandırılmalı ve diğer ilaçlar kullanılmalıdır (bkz. Bölüm 4.8).
Sistemik aminoglikozid tedavisi alan hastalarda nörotoksisite, ototoksisite ve
nefrotoksisiteyi içeren ciddi advers reaksiyonlar görülmüştür. Sistemik aminoglikozidlerle
eş zamanlı kullanılacaksa dikkatli olunmalıdır ve toplam serum konsantrasyonun
izlenmesine dikkat edilmelidir (bkz. Bölüm 4.8).
Myasthenia gravis ya da Parkinson hastalığı gibi, bilinen ya da şüpheli nöromüsküler
hastalıkları olan hastalara OFTAMYCİN reçete edilirken dikkatli olunmalıdır.
Nöromüsküler fonksiyon üzerindeki potansiyel etkileri nedeniyle aminoglikozidler kas
3 / 13zayıflığını şiddetlendirebilir.
Diğer antibiyotiklerde olduğu gibi, uzun süre kullanım, mantarlar dahil tedaviye duyarlı
olmayan organizmaların aşırı üremesiyle sonuçlanabilir. Süperinfeksiyon oluşursa, uygun
bir tedavi hemen başlatılmalıdır.
Oküler infeksiyon sırasında hastaların kontakt lens takmamaları tavsiye edilmelidir.
OFTAMYCİN, koruyucu madde olarak göz iritasyonuna neden olabilen ve yumuşak kontakt
lenslerin rengini bozduğu bilinen benzalkonyum klorür içermektedir. Yumuşak kontakt
lenslerle temasından kaçınılmalıdır. Hastalar OFTAMYCİN uygulamasından önce kontakt
lenslerini çıkarmalı ve uygulamanın ardından kontakt lenslerini takmadan önce 15 dakika
beklemelidirler.
OFTAMYCİN göz damlası uygulamasından sonra, sistemik absorpsiyonu azaltmak için
aşağıdaki önlemler alınmalıdır:
-Göz kapağı 2 dakika kapalı tutulmalıdır;
-Lakrimal kanal parmakla 2 dakika boyunca kapatılmalıdır.
4.5. Diğer tıbbi ürünler ile etkileşimler ve diğer etkileşim şekilleri
OFTAMYCİN ile özel bir etkileşim çalışması yapılmamıştır. OFTAMYCİN’in topikal
oküler dozu ile klinik olarak anlamlı etkileşim tanımlanmamıştır.
Tobramisin ile etkileşimler sistemik uygulamadan sonra bildirilmiştir. Ancak, tobramisinin
topikal uygulamadan sonraki sistemik absorpsiyonu ile herhangi bir etkileşim riskinin
minimum düzeyde olduğu bulunmuştur.
Bir aminoglikozid (OFTAMYCİN) ve nörotoksik, ototoksik veya nefrotoksik etkisi olan
diğer oral, sistemik veya topikal ilaçların eş zamanlı ve/veya ardışık kullanımı toksisitede
artmaya neden olabilir, mümkün olduğunda kaçınılmalıdır.
OFTAMYCİN ile kombine olarak kullanılan topikal kortikosteroidler bakteriyel, fungal
veya viral infeksiyonların klinik belirtilerini maskeleyebilir ve aşırı duyarlılık
reaksiyonlarını baskılayabilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir doğum kontrol yöntemi uygulamayan ve çocuk doğurma potansiyeli bulunan
kadınlara için herhangi bir özel önlem tanımlanmamıştır.
4 / 13Gebelik dönemi
Gebe kadınlarda topikal oküler tobramisin kullanımına ilişkin veri yoktur veya sınırlı veri
mevcuttur. Tobramisin, gebe kadınlarda intravenöz doz uygulamasının ardından plasenta
üzerinden fötusa geçmemektedir. Tobramisinin rahim-içi maruziyette ototoksisiteye neden
olması beklenmemektedir.
Hayvanlar üzerinde yapılan araştırmalar, sınırlı klinik ilgiye sahip olmak üzere, sistemik
maruziyetten sonra ve tobramisin göz damlasından sağlanan terapötik kullanımda
maksimum insan dozundan yeterince fazla olduğu kabul edilen dozajlarda üreme toksisitesi
göstermiştir. Tobramisinin sıçanlar veya tavşanlarda teratojenisiteye neden olmadığı
kanıtlanmıştır (bkz. Bölüm 5.3).
OFTAMYCİN gebelik döneminde kesinlikle gerekli olmadıkça kullanılmamalıdır.
Laktasyon dönemi
Sistemik tedavide, tobramisin çocuğu etkileme riski taşıyacak miktarlarda (günde iki defa
150 mg’a kadar intravenöz veya intramüsküler uygulamadan sonra) anne sütüne geçer.
Topikal oküler uygulama sonrasında tobramisinin insan sütüne atılıp atılmadığı
bilinmemektedir. Emzirme dönemindeki bebekte risk göz ardı edilemese de, topikal olarak
damlatıldığında, sistemik maruziyet düşüktür ve OFTAMYCİN kullanırken risk düşük
olarak değerlendirilmektedir. Bu ilaç emziren annelere reçete edildiğinde bu durum dikkate
alınmalıdır.
Çoğu ilaç anne sütüne geçtiği için, emzirmenin durdurulup durdurulmayacağına ya da
tedavinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve OFTAMYCİN tedavisinin emziren
anne açısından faydası dikkate alınmalıdır.
Üreme yeteneği/Fertilite
OFTAMYCİN’in topikal oküler kullanımının insan üremesi üzerine etkisini değerlendirmek
üzere çalışmalar yapılmamıştır.
4.7. Araç ve makine kullanımı üzerindeki etkiler
OFTAMYCİN'in araç ve makine kullanımına etkisi yoktur veya ihmal edilebilir düzeydedir.
Diğer göz preperatlarıyla birlikte kullanımda geçici görme bulanıklığı veya diğer görme
bozuklukları araç ya da makine kullanımını etkileyebilir. Eğer damlatma sırasında geçici
görme bulanıklığı ortaya çıkarsa, hasta araç veya makine kullanmadan önce görme
netleşinceye kadar beklemelidir.
4.8. İstenmeyen etkiler
Güvenlilik profili özeti:
Klinik çalışmalarda en sık bildirilen advers reaksiyonlar oküler hiperemi ve oküler
rahatsızlık olup, hastaların yaklaşık %1.,4 ve %1.,2’sinde meydana gelir.
5 / 13Advers etkiler çok yaygın (≥1/10), yaygın (≥1/100 ila <1/10), yaygın olmayan (≥l/1000 ila
<1/100), seyrek (≥1/10000 ila <1/1000), çok seyrek (<1/10000), bilinmiyor (eldeki
verilerden hareketle tahmin edilemiyor) olarak listelenmiştir. Her sıklık grubunda, advers
reaksiyonlar ciddiyet dereceleri azalacak şekilde listelenmiştir. Advers reaksiyonlar klinik
çalışmalardan ve pazarlama sonrası spontan raporlardan elde edilmiştir. Aşağıdaki advers
reaksiyonlar OFTAMYCİN göz damlasının ve/veya merheminin oftalmik kullanımını
takiben gözlenmiştir:
Bağışıklık sistemi hastalıkları:
Yaygın olmayan: Hipersensitivite
Bilinmiyor: Anafilaktik reaksiyon
Sinir sistemi hastalıkları
Yaygın olmayan: Baş ağrısı
Göz hastalıkları
Yaygın: Oküler rahatsızlık, oküler hiperemi, göz alerjisi, göz kapağı kaşıntısı
Yaygın olmayan: Keratit, korneal aşınma, görme bozukluğu, bulanık görme, göz kapağı
eritemi, konjunktival ödem, göz kapağında ödem, göz irritasyonu, göz ağrısı, kuru göz, göz
akıntısı, gözyaşında artış, göz kaşıntısı
Bilinmiyor: Göz alerjisi, göz kapakları kaşıntısı
Deri ve deri altı doku hastalıkları
Yaygın olmayan: Ürtiker, dermatit, madarozis (kirpik dökülmesi), lökodermi (vitiligo),
kaşıntı, deride kuruluk
Bilinmiyor: Stevens-Johnson sendromu, döküntü, eritema multiforme, eritem
Özel popülasyonlara ilişkin ek bilgiler:
Bazı hastalarda topikal olarak uygulanan aminoglikozidlere karşı aşırı duyarlık
oluşabilmektedir (bkz. Bölüm 4.4).
Tobramisinin, aminoglikozid antibiyotiklerle sistemik tedavisinin eş zamanlı uygulandığı
vakalarda, toplam serum konsantrasyonunun izlenmesine dikkat edilmelidir (bkz. Bölüm
4.4).
Sistemik tobramisin tedavisi alan hastalarda nörotoksisite, ototoksisite ve nefrotoksisite gibi
ciddi advers reaksiyonlar ortaya çıkmıştır (bkz. Bölüm 4.4).
Pediyatrik popülasyon:
Çocuklarda advers reaksiyonların sıklığı, tipi ve ciddiyeti yetişkinlerde olduğu kadar
beklenilir. OFTAMYCİN, 1 yaş ve üstü çocuklarda yetişkinlerde olduğu gibi aynı dozda
kullanılabilir. 1 yaşından küçük çocuklarda güvenlik ve etkinlik tespit edilmemiştir ve
veriler mevcut değildir (bkz. Bölüm 4.2).
6 / 13Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bu ürünün özelliklerine bağlı olarak oftalmik kullanımı veya şişe içeriğinin kazara içilmesi
durumunda toksik etki beklenmemektedir.
OFTAMYCİN' in aşırı doz klinik belirtileri (punktat keratit, eritem, gözyaşında artış, ödem
ve göz kapağı kaşınması) bazı hastalarda görülen yan etkilere benzeyebilmektedir.
OFTAMYCİN' in topikal doz aşımında göz(ler) ılık su ile yıkanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, antiinfektifler, antibiyotikler.
ATC kodu: S01AA12
Tobramisin güçlü, geniş spektrumlu, hızlı bakterisidal etkili bir aminoglikozid antibiyotiktir.
Başlıca etkisini bakteri hücreleri üzerinde polipeptid bağlanmasını ve ribozom üzerinde
sentezlenmesini engelleyerek gösterir.
Direnç mekanizması
Tobramisine direnç, farklı mekanizmalarla oluşmaktadır. Bunlar şu şekildedir: (1) bakteri
hücresi içerisindeki ribozomal alt biriminin değişiklikleri; (2) tobramisinin hücre içerisine
taşınması sırasında etkileşim (3) adenilleyici, fosforilleyici ve asetilleyici enzimleri dizisi ile
tobramisinin inaktivasyonu. İnaktive edici enzimlerin üretimi için genetik bilgiler, bakteri
kromozomu veya plazmidler aracılığıyla taşınabilir. Diğer aminoglikozitlere çapraz direnç
oluşabilir.
Sınır değerler
Sınır değerler ve in vitro spektrum, aşağıda belirtildiği gibi sistemik kullanıma bağlıdır.
Lokal olarak daha yüksek konsantrasyonlar elde edildiği ve lokal fiziksel/kimyasal koşullar
ürünün uygulama bölgesindeki aktivitesini etkileyebileceği için, bu sınır değerler tıbbi
ürünün topikal oküler kullanımı için geçerli olmayabilir. EUCAST’a göre, tobramisin için
aşağıdaki sınır değerler belirlenmektedir:
 Enterobacteriaceae S ≤ 2 mg/L, R > 4 mg/L
 Pseudomonas spp. S ≤ 4 mg/L, R > 4 mg/L
 Acinetobacter spp. S ≤ 4 mg/L, R > 4 mg/L
 Staphylococcus spp. S ≤ l mg/L, R > 1 mg/L
7 / 13 Türle ilgili olmayan S ≤ 2 mg/L, R > 4 mg/L
Spesifik patojenlere karşı klinik etkinlik:
Aşağıda listelenen bilgiler, mikroorganizmaların bu ilaçta tobramisine duyarlı olup
olmayacağı hususundaki olasılıklar hakkında sadece tahmini bir kılavuz sunmaktadır.
Konjonktivitte gözlemlenen gibi gözün dış enfeksiyonlarından izole edilen bakteri türleri
burada sunulmaktadır.
Edinilen direncin prevalansı, seçilen türler için coğrafi olarak ve zamanla değişiklik
gösterilebilir; özellikle ciddi enfeksiyonları tedavi ederken direnç hakkında lokal bilgi arzu
edilmektedir. Direncin lokal prevalansının, en azından bazı enfeksiyon tiplerinde tobramisin
yararlılığının sorgulanabilir olduğu seviyede, gerekli olduğu üzere uzman tavsiyesi
alınmalıdır.
YAYGIN OLARAK DUYARLI TÜRLER
Aerobik Gram-pozitif mikroorganizmalar:
 Bacillus megaterium
 Bacillus pumilus
 Corynebacterium accolens
 Corynebacterium bovis
 Corynebacterium macginleyi
 Corynebacterium pseudodiphtheriticum
 Kocuria kristinae
 Staphylococcus aureus (metisiline duyarlı – MSSA)
 Staphylococcus haemolyticus (metisiline duyarlı– MSSH)
 Staphylococcus epidermidis (koagülaz pozitif ve negatif)
 Streptococci (bazı A grubu beta hemolitik türler, bazı hemolitik olmayan türler ve
bazı Streptococcus pnömonia dahil)
Aerobik Gram-negatif mikroorganizmalar:
 Acinetobacter junii
 Acinetobacter ursingii
 Citrobacter koseri
 Escherichia coli
 Klebsiella oxytoca
 Klebsiella pneumoniae
 Moraxella catarrhalis
 Moraxella oslonensis
 Morganella morganii
 Neisseria perflava
 Proteus mirabilis
 Pseudomonas aeruginosa
 Serratia liquifaciens
8 / 13 Acinetobacter calcoaceticus
 Enterobacter aerogenes
 Escherichia coli
 H. Aegyptius
 Haemophilus influenzae
 Moraxella lacunata
 Birçok Proteus vulgaris türü
Diğer ilgili patojenlere karşı anti-bakteriyel aktivite:
EDİNİLEN DİRENCİN PROBLEM OLABİLECEĞİ TÜRLER
 Acinetobacter baumanii
 Bacillus cereus
 Bacillus thuringiensis
 Kocuria rhizophila
 Staphylococcus haemolyticus (metisiline duyarlı –MRSH)
 Staphylococcus, diğer koagülaz-negatif türler
 Serratia marcescens
DOĞAL DİRENÇLİ ORGANİZMALAR
Aerobik Gram-pozitif mikroorganizmalar:
 Enterococcus faecalis
 Staphylococcus auereus (methicillin resistant- MRSA)
 Streptococcus mitis
 Streptococcus pneumoniae
 Streptococcus pyogenes
 Streptococcus sanguis
Aerobik Gram-negatif mikroorganizmalar:
 Chryseobacterium indologenes
 Haemophilus influenzae
 Stenotrophomonas maltophilia
 Burkholderia cepacia
Anaerobik Bakteriler:
 Propionibacterium acnes
Bakteriyel duyarlılık çalışmaları, bazı durumlarda, gentamisine dirençli
mikroorganizmaların tobramisine duyarlılığını koruduğunu göstermektedir.
9 / 13Pediyatrik popülasyon:
Bakteriyel konjonktivit, blefarit veya blefarokonjonktivit tedavisi için tobramisin göz
damlaları veya göz merhemi ile yürütülen 10 klinik çalışmaya 600’ün üzerinde pediyatrik
hasta kaydedilmiştir. Bu hastaların yaşı 1 ile 18 arasında değişmiştir. Genelde pediyatrik
hastalarda güvenlilik profili yetişkin hastalardakine benzerdir. 1 yaşın altındaki çocuklar
için, veri bulunmadığından pozoloji önerisinde bulunulamaz.
Farmakokinetik /Farmakodinamik ilişkisi:
OFTAMYCİN için belirli bir farmakokinetik/farmakodinamik ilişki kurulmamıştır.
Yayınlanmış in vitro ve in vivo çalışmalarda tobramisinin, düşük serum konsantrasyonlarına
rağmen bakteriyel büyümeyi etkili bir şekilde baskılayan uzun süre devam eden antibiyotik
etkisi gösterilmiştir.
Sistemik uygulama çalışmaları, çoklu günlük dozaj rejimlerine kıyasla günde bir kez doz
rejimleri ile daha yüksek maksimum konsantrasyonlar bildirmiştir. Bununla birlikte, mevcut
kanıtların ağırlığı, günde bir kez sistemik doz uygulamasının, çoklu günlük dozaj ile eşit
derecede etkili olduğunu göstermektedir. Tobramisin konsantrasyona bağlı bir
antimikrobiyal öldürme etkisi gösterir ve MIC veya minimum bakteri öldürücü
konsantrasyonun (MBC) üstünde artan antibiyotik düzeyleri ile daha yüksek etkinliğe
sahiptir.
Yaşlı popülasyon:
Yaşlılar ile diğer erişkin popülasyonlar arasında güvenlilik veya etkililik konusunda genel
bir klinik fark gözlenmemiştir.
5.2. Farmakokinetik özellikler
Genel Özellikler
Emilim
Tobramisin tavşan korneası ve konjonktivada zayıf bir şekilde emilir ve topikal tobramisin
uygulanmasından sonra göze minimal miktarlar absorbe olmaktadır.
Ek olarak, OFTAMYCİN ile benzer konsantrasyona sahip tobramisin ürünlerinin topikal
oküler uygulamasından sonra sistemik tobramisin absorpsiyonu klinik olarak zayıftır (%0.3).
OFTAMYCİN’teki yüksek tobramisin konsantrasyonu, enfeksiyon bölgesinde (oküler
yüzey) genellikle en dirençli izolatların konsantrasyonundan daha yüksek bir
konsantrasyonda tobramisin sağlar (MIC’ler >64 μg/mL; insan gözündeki tek bir
OFTAMYCİN dozundan sonra tobramisin konsantrasyonu, dozdan 1 dakika sonra 848 ±
674 μg/mL’dir).
Sağlıklı insan gözyaşındaki tobramisin konsantrasyonu, OFTAMYCİN tedavisinde bir
dozun uygulanmasından sonra en az 44 dakikaya kadar MIC90 üzerinde (oküler izolatlar
için tarif edildiği gibi 16 μg/ml) kalır.
10 / 13Dağılım
Erkeklerde dağılım hacmi 0.26 l/kg’dır. Tobramisinin insan plazma proteinine bağlanma
oranı %10’dan daha düşük olduğu bulunmuştur.
Biyotransformasyon
Tobramisin idrarla birincil olarak değişmemiş ilaç olarak atıldığı tespit edilmiştir.
Eliminasyon
Tobramisin, esasen değişmemiş ilaç olarak, glomerüler filtrasyon yoluyla idrarda hızla ve
yaygın şekilde atılır. Plazma yarı ömrü yaklaşık iki saattir. Normal böbrek fonksiyonu olan
erişkin bireylerde bildirilen sistemik klirensi 0.05-0.1 L/saat/kg arasında değişmiş ve böbrek
fonksiyonlarında azalma ile düşüş göstermiştir.
Doğrusallık/doğrusal olmama durumu:
Topikal oküler uygulamadan sonra artan doz konsantrasyonları ile oküler veya sistemik
absorpsiyon test edilmemiştir. Bu nedenle, oküler doz ile maruziyet arasındaki doğrusallık
ilişkisi kurulamamıştır.
Karaciğer ve böbrek yetmezliğinde kullanım
Bu hasta popülasyonlarında OFTAMYCİN göz damlaları ve göz merhemleri
çalışılmamıştır. Bununla birlikte, bu ürünün topikal uygulamasından sonra düşük sistemik
tobramisin emiliminden dolayı, doz ayarlaması gerekli değildir.
Pediyatrik hastalarda kullanım:
OFTAMYCİN, pediyatrik hastalarda (1 yaş ve üstü) erişkinlerle aynı dozda kullanılabilir.
Diğer yandan, 1 yaşından küçük pediyatrik hastalarda sınırlı bilgi mevcuttur.
5.3. Klinik öncesi güvenlilik verileri
Tobramisin, gastrointestinal kanaldan çok az absorbe edilmektedir. Tobramisinin parenteral
olarak uygulanan yüksek dozlarının sıçan ve köpeklerde renal toksisiteye, kedilerde
ototoksisiteye neden olduğu raporlanmıştır.
Klinik öncesi çalışmalar, majör organojenez periyotları esnasında sıçanlara 30 ve 60
mg/kg’de intra-peritoneal (IP) yolla tobramisinin yüksek sistemik dozlarının uygulandığını
ve bunun fetüslerde ve yeni doğan sıçanlarda böbrekteki kortikal alanın kaybına ve
glomerüler yoğunlukta artışlara neden olduğunu göstermiştir. Diğer laboratuvar
hayvanlarındakine benzer şekilde, aminoglikozid antibiyotiklerinin ototoksik olduğu
düşünülmektedir. 30 hafta boyunca 20, 40 ve 80 mg/kg/gün şeklinde subkutan yolla
uygulama yapılan kedilerde uzatılmış sistemik tobramisin tedavisi, doza bağlı saç
hücrelerinin ve kulaktaki destekleyici duyusal yapıların dejenerasyonu ile sonuçlanmıştır.
Bununla birlikte, artık insan kulağının, hayvan modellerine göre anatomik olarak daha
korumalı ve dolayısıyla aminoglikozid kaynaklı yaralanmalara karşı daha az hassas olduğu
11 / 13düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Tiloksapol
Sodyum klorür
Susuz sodyum sülfat
Borik asit
Sodyum hidroksit
Sülfürik asit
Enjeksiyonluk su
6.2. Geçimsizlikler
Bilinen herhangi bir farmasötik geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25ºC altındaki oda sıcaklığında saklayınız.
Şişe bir kez açıldıktan sonra ürünümüz 4 hafta (28 gün) içerisinde kullanılmalıdır. Bu süre
içerisinde ürünümüz 25oC altındaki oda sıcaklığında saklanabilir.
6.5. Ambalajın niteliği ve içeriği
Ambalaj malzemesi olarak 5 mL’lik göz damlası içeren, opak, beyaz renkli, düşük
yoğunluklu polietilen şişe (LDPE), LDPE damlalık ucu ve turuncu HDPE vidalı kapak
kullanılmaktadır. Karton kutu içerisinde 1 adet şişe ve kullanma talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıkları Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
12 / 138. RUHSAT NUMARASI
2015/93
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.02.2015
Ruhsat yenileme tarihi:
10. KÜB'ÜN YENİLENME TARİHİ
13 / 13