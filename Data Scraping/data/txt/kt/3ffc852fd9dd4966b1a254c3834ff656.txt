1 
 KULLANMA TALİMATI  
 
KLAVUNAT® ES 600/42.9 mg oral süspansiyon haz ırlamak için kuru toz    
Ağızdan alınır.  
 
• Etkin madde : Her 5 mL ’de; 600 mg amoksisilin aktivitesine eşdeğer 723,186 mg amoksisilin 
trihidrat, 42.9 mg klavulanik asit aktivitesine eşdeğer 107,271 mg potasyum klavulanat içerir.  
• Yardımcı maddeler: Hidroksipropil metil selüloz,  syloid, ksantan gum, sakkarin sodyum, 
aerosil 200 ve ahududu aroması  TR 9570 içerir.    
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizi n içim önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, baş kalarına vermeyiniz . 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya  
düşük doz kullanmayınız . 
 
Bu Kullanma Talimatında:  
1. KLAVUNAT ES nedir ve ne için kullanılır?  
2. KLAVUNAT ES’i kullanmadan önce dikkat edilmesi gerekenler  
3. KLAVUNAT  ES nasıl kullanılır? 
4. Olası yan etkiler nelerdir? 
5. KLAVUNAT ES’in saklanması  
 
Başlıkları yer almaktadır. 
 
1. KLAVUNAT ES nedir  ve ne için kullanılır?  
 
KLAVUNAT ES enfeksiyonların tedavisinde kullanılan bir antibiyotiktir ve enfeksiyona neden 
olan bakterileri öldürerek işlev görür. Amoksisilin (amoksisilin trihidrat olarak) adı verilen bir 
penisilin ve amoksisilinin etkisiz hale g elmesini engelleyerek işlev gören klavulanik asit 
(potasyum klavulanat olarak) olmak üzere iki etkin bileşen içerir.  
 
KLAVUNAT ES, sulandırıldığında 100 ve 150 mL  süspansiyon elde edilen, serbestçe akabile n, 
karakteristik ahududu kokulu, sarımsı  beyaz, kur u toz halinde  kutuda, HDPE kapaklı amber 
renkli Tip III cam şişede (100 ve 150 mL), 1,25 ml ve 2,5 mL işaretli 5 mL’lik ölçü kaşığı ile 
birlikte bulunmaktadır. 
 
KLAVUNAT ES bakterilerin neden olduğu, çocuklarda görülen aşağıdaki enfeksiyonların 
tedavisinde kullanılır : 2 
 - Üst solunum yolu enfeksiyonları (tekrarlayan veya kronik orta kulak iltihabı gibi KBB 
enfeksiyonları dahil olmak üzere)  
- Bademcik ve solunum yolu enfeksiyonu (tonsillo- farenjit) ve sinüs iltihabı (sinüzit)  
- Alt solunum yolu enfeksiyonları (akciğer iltihabı gibi)  
- Deri ve yumuşak doku enfeksiyonları  
 
2. KLAVUNAT ES’i kullanmadan önce dikkat edilmesi gerekenler  
 
KLAVUNAT ES’i aşağıdaki durumlarda KULLANMAYINIZ  
Eğer,  
• Çocuğunuzun amoksisiline, klavulanik aside, penisiline veya bu ilacın içindeki  yardımcı 
maddelerin herhangi birine alerjisi varsa , 
• Çocuğunuz diğer herhangi bir antibiyotiğe karşı ciddi alerjik reaksiyon geçirdiyse: Bu 
reaksiyon deri döküntüsünü veya yüz ya da  boğazda  şişmeyi içerebilir. Eğer herhangi bir 
antibiyotik alırken çocuğunuzda alerjik bir reaksiyon (döküntü gibi) oluşmuşsa, KLAVUNAT 
ES’i vermeden önce doktorunuza danışmalısınız.  
• Çocuğunuzda KLAVUNAT ES’i alırken karaciğer hastalığı oluşmuşsa veya sarılık (sarımsı 
cilt ve/veya gözler) varsa  
• Antibiyotiğe  bağlı kalın bağırsak iltihabı (kolit)  gözlendiğinde, KLAVUNAT ES 
tedavisi derhal ke silmeli, çocuğunuz bir doktor tara fından değerlendiril meli ve uygun tedaviye 
başlamalıdır. Bu durum da çocuğunuza b ağırsakların hareketlerini önleyen (anti -peristaltik) 
ilaçlar ver meyiniz.  
 
KLAVUNAT ES’i aşağıdaki durumlarda DİKKATLİ KULLANINIZ  
Eğer çocuğunuzda aşağıdaki durumlar varsa, ona KLAVUNAT ES vermeden önce çocuğunuzun 
doktoruna danışınız:  
• Çocuğunuz kanın pıhtılaşmasını önleyen ilaçlar kullanıyorsa  
• Çocuğunuzun karaciğer yetmezliği varsa  
• Çocuğunuzun böbrek yetmezliği varsa  
• Çocuğunuzun glandüler ateşi  (Epstein Barr virüsünün yapmış olduğu boğaz ağrısı,    
• yorgunluk ve ateş ile ortaya çıkan enfeksiyoz mononükleoz diye adlandırılan bir hastalık)   
       varsa  
• Çocuğunuz düzenli idrara çıkmıyorsa  
 
Ayrıca:  
• Çocuğunuz un e nfeksiyöz mononükleoz adı verilen bir hastalığı varsa veya böyle bir 
hastalığının olduğundan şüpheleniliyorsa doktorunuzu bilgilendiriniz (KLAVUNAT kullanımını 
takiben görülen kızamık benzeri döküntü enfeksiyöz mononükleoz ile ilişkili olabilir ). O 
takdirde doktorunuz çocuğunuza başka bir tedavi uygulayacaktır.  
• KLAVUNAT  ES’i doktorunuzun tavsiye ettiği süre boyunca kullanınız. Uzun süreli 
kullanımı zamanla duyarlı olmayan organizmaların aşırı çoğalmasına neden olabilir. 
• Çocuğunuzun idrar miktarında azalma varsa, idrar miktarının düzenl enmesi için uygun 
miktarda sıvı almasını sağlayınız.  
Bazı durumlarda doktorunuz, çocuğunuzun enfeksiyonuna neden olan bakteri tipini araştırabilir. 
Sonuçlara bağlı olarak çocuğunuza KLAVUNAT’ın farklı bir dozu veya  farklı bir ilaç  3 
 verilebilir.  
Bu uyarılar, geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız.  
 
Dikkat etmeniz gereken durumlar  
KLAVUNAT ES  önceden  var olan bazı durumları  kötüleştirebilir  veya  ciddi  yan etkile re sebep  
olabilir. Bunlar arasında alerjik reaksiyonlar, konvülsiyonlar (nöbetler) ve kalın bağırsak 
iltihabı yer alır. Herhangi  bir sorunun ortaya  çıkma  riskini azaltmak  için çocuğunuz  
KLAVUNAT  ES alırken  belirli semptomlara karşı dikkatli olmalısınız. (bkz.Bölüm  4) 
 
Kan ve idrar testleri  
Eğer çocuğunuz kan testleri (alyuvar durumu testleri veya karaciğer fonksiyonu testleri) veya 
idrar testleri (glukoz için) oluyorsa, çocuğunuzun KLAVUNAT ES almakta olduğunu 
doktorunuzun bilmesini sağlayınız. Bunun nedeni, KLAVUN AT ES’in bu tip testlerin 
sonuçlarını etkileyebilmesidir.  
 
KLAVUNAT ES’in yiyecek ve içecek ile birlikte kullanılması  
KLAVUNAT  ES mide ve bağı rsak rahatsızlıkları olasılığını en aza indirmek için yemek le 
birlikte  alınmalıdır.  
 
Hamilelik  
İlacı kulla nmadan (vermeden) önce doktorunuza veya eczacınıza danışınız. 
 
Hekim tarafından zorunlu bulunmadıkça gebelik sırasında kullanımından kaçınınız. 
 
KLAVUNAT ES kullanan bir yetişkinseniz ve hamileyseniz (veya hamile olabileceğinizi 
düşünüyorsanız) doktorunuzu veya ec zacınızı bilgilendiriniz.  
Diğer antibiyotiklerde de olduğu gibi, KLAVUNAT ES, bağırsak florasını etkileyebilir, kadınlık 
hormonunun (östrojen) geri emiliminin (reabsorpsiyon) azalmasına neden olur ve doğum kontrol 
haplarının (kombine oral kontraseptifler) etkililiğini azaltır. Bu nedenle tedavi süresince 
alternatif, etkili ve güvenilir bir doğum kontrol yöntemi uygulanmalıdır.  
 
Tedaviniz sırasında hamile  olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan (vermeden) önce doktorunuza veya eczacınıza danışınız. 
 
KLAVUNAT ES kullanan bir yetişkinseniz ve emziriyorsanız doktorunuzu veya eczacınızı 
bilgilendiriniz.  
Emzirme döneminde amoksisilin/klavulanik asit sadece tedaviyi uygulayan hekimin fayda/risk 
değer lendirme sinden sonra kullanılmalıdır.  
 
 4 
  
Araç ve makine kullanımı  
KLAVUNAT ES yan etkilere neden olabilir ve semptomlar sizi araç kullanımına elverişsiz hale 
getirebilir.  Araç ve makine kullanımını etkileyebilecek istenmeyen etkiler (örn. alerjik 
reaksiyonlar, ser semlik hali, konvülsiyonlar) oluşabilir.  
 
KLAVUNAT ES’in içeriğinde bulunan bazı yardımcı maddeler hakkında önemli bilgiler  
KLAVUNAT’ın içeriğinde bulunan yardımcı maddelere karşı aşırı bir duyarlılığınız yoksa bu 
yardımcı maddelere bağlı olumsuz bir etki beklenmez . 
 
Diğer ilaçlar ile birlikte kullanımı 
Bazı ilaçlar KLAVUNAT ES ile aynı anda alındığında istenmeyen etkilere neden olurlar.  
KLAVUNAT  ES aşağı da belirtilen ilaçlar ile etkileşebilmektedir:  
• Çocuğunuz KLAVUNAT ES’le birlikte allopurinol (Eklemlerde  iltihap ve ağrıya neden 
olan ürik asit artışı ile karakterize gut hastalığı için kullanılır) alıyorsa; alerjik deri 
reaksiyonu gelişme olasılığı artabilir.  
• Çocuğunuz probenesid alıyorsa (gut için kullanılır); doktoru KLAVUNAT ES dozunu 
ayarlama kararı ver ebilir . 
• Çocuğunuz KLAVUNAT’la  birlikte pıhtılaşmayı önlemeye yardım eden ilaçlar 
(varfarin gibi) alıyorsa, fazladan kan testleri yaptırması gerekebilir.  
• KLAVUNAT, metotreksatın (kanser ya da romatizma hastalıklarının tedavisinde 
kullanılan bir ilaç) etki gösterme biçimini etkileyebilir.  
• KLAVUNAT  ES, mikofenolat mofetilin  (organ nakillerinde kullanılan bir ilaç)  etki 
gösterme biçimini etkileyebilir.  
• KLAVUNAT  ES ile doğum  kontrol haplar ının birlikte  kulla nımı, doğum  kontrol 
haplar ının etkilili ğini az altabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. KLAVUNAT ES nasıl kullanılır? 
 
Uygun kullanım ve doz/uygulama sıklığı için talimatlar:  
Bu ilacı çocuğunuza her zaman doktorunuzun veya eczacınızın size söylediği şekilde veriniz. 
Emin değilseniz doktorunuza veya eczacınıza danışınız.  
 
Uygulama yolu ve metodu:  
KLAVUNAT ES’i günün aynı zamanları nda vermeniz önemlidir. Yemekle birl ikte veriniz.  
 
KLAVUNAT ES süspan siyonun hazırlanması:  
 
KLAVUNAT ES toz halindedir, bu yüzden ilk önce sulandırmak gerekir. KLAVUNAT ES’i 
sulandırmak için aşağıdaki talimatları takip ediniz: 
 5 
 Tüm toz serbestçe akana kadar şişeye hafifçe vurunuz.  
1. Klavunat ES 600/42.9 mg Oral Süspansiyonu hazırlamak için önce şişe 
üzerindeki işaretli çizginin yaklaşık 2/3’üne denk gelecek kadar su ekleyiniz ve 
tozu süspansiyon haline getirmek için şişeyi iyice çalkalayınız (Süspansiyon 
hazırlamak için önceden kaynatılmış ve  soğutulmuş su tercih edilmelidir).  
2. İlk sulandırılışta tam bir dağılma sağlamak için 5 dakika dinlendiriniz . 
3. Kalan suyu (1/3) şişe üzerindeki işaretli çizgiye kadar doldurunuz ve şişeyi yeniden 
çalkalayınız (100 mL süspansiyon için toplam 90 mL, 150 mL süs pansiyon için toplam 
135 mL  su ilave edilmelidir).  Süspansiyon hazırlamak için önceden kaynatılmış ve 
soğutulmuş su tercih edilmelidir. 
4. Süspansiyon 5 mL ’lik ölçü kaşığı ile uygulanabilir.  
Her dozdan önce şişeyi iyice çalkalayınız.  
KLAVUNAT ES’i, mide ve bağırsak rahatsızlıkları olasılığını en 
aza indirmek için yemekle birlikte veriniz. 
Her seferinde ilacın tamamının yutulduğundan emin olunuz.  
Önerilen doz, 10 gün boyunca, 12 saat arayla, ikiye bölünmüş doz halinde 90/6.4 mg/kg/gün’dür. 
Vücut ağırl ığına gö re uygun  doz için aşağıdaki tabloya bakınız. 
 
Vücut Ağırlığı (kg)  90/6.4 mg/kg/gün do zajını sağlayan  KLAVUNAT ES miktarı  
8 Günde iki kez 3  mL 
12 Günde iki kez 4.5 mL 
16 Günde iki kez 6  mL 
20 Günde iki kez 7.5 mL 
24 Günde iki kez 9  mL 
28 Günde iki kez  10.5 mL 
32 Günde iki kez 12  mL 
36 Günde iki kez 13.5 mL 
 
Kullanım sonrası şişeyi hemen ve sıkıca kapatınız. 
 
Sulandırılan süspansiyonu buzdolabı içinde (2- 8ºC) saklayınız ve dondurmayınız . 
 
Sulandırılan süspansiyon 7- 10 gün içinde kullanılmalıdır. 
 
KLA VUNAT’ın rengi, kullanımı sırasında hafifçe sararma gösterebilir. Bu durumun ilacın 
etkililiği üzerinde herhangi bir etkisi yoktur.  
 
Çocuğunuza KLAVUNAT ES’i 2 haftadan fazla vermeyiniz. Çocuğunuz iyileşmemişse yeniden 
doktoru tarafından görülmelidir. 
 
 
 6 
 Eğer KLAVUNAT’ı 2 yaşından küçük bir çocuğa verecekseniz, süspansiyonu vermeden hemen 
önce uygulanacak miktardaki süspansiyonu ayrı bir kaşık veya bardakta su kullanarak çalkalayıp 
seyreltebilirsiniz. Seyreltilmiş olan bu süspansiyonu saklamayınız.  
 
Değişik yaş grupları:  
• Çocuklarda kullanım: Yuka rıda belirtildiği şekildedir.  
• Yaşlılarda kullanımı:  Uygulanabilir değildir.  
 
Özel kullanım durumları:  
Böbrek ve karaciğer yetmezliği: Çocuğunuzda böbrek yetmezliği varsa doktorunuza bildiriniz. 
Doktorunuz çocuğunuz için daha düşük bir tedavi dozu belirleyecek veya çocuğunuza başka bir 
tedavi uygulayac aktır.  
Çocuğunuzda karaciğer hastalığı varsa doktorunuzu bilgilendiriniz. Doktorunuz uygun tedavi 
dozunu belirleyecek ve çocuğunuzu yakından takip edecektir. 
 
Eğer KLAVUNAT ES’in etki sinin çok güçlü veya zayıf olduğuna dair bir izleniminiz var ise 
doktorunuza veya eczacınıza danışınız.  
 
Kullanmanız gerekenden daha fazla KLAVUNAT ES kullandıysanız:  
Çocuğunuza çok fazla KLAVUNAT ES verirseniz, belirtileri mide bozukluğu (bulantı, kusma 
veya ishal) veya havale olabilir. Çocuğunuza bol su içiriniz ve en kısa zamanda doktorunuzu 
bilgilendiriniz. Doktorunuza KLAVUNAT ES’in ambalajını gösteriniz.  
 
Çocuğunuza KLAVUNAT ES’den kullanması gerekenden fazlasını vermişseniz bir doktor vey a 
eczacı ile konuşunuz.  
 
KLAVUNAT ES’i kullanmayı unutursanız  
Eğer bir dozu vermeyi unutursanız, vermeyi hatırladığınız anda veriniz. Çocuğunuza bir sonraki 
dozu çok erken vermemeli, bir sonraki dozu vermeden önce yaklaşık 4 saat beklemelisiniz. 
Ancak unut tuğunuzu sonraki dozu verme zamanında hatırlarsanız, unuttuğunuz dozu 
tamamlamak için çift doz vermeyiniz.  
 
Unutulan dozları dengelemek için çift doz vermeyiniz. 
 
KLAVUNAT ES ile tedavi sonlandırıldığındaki oluşabilecek etkiler  
Çocuğunuzun, enfeksiyonla savaşmaya yardımcı olmak için verilen her doza ihtiyacı vardır. Bir 
bölümü ölmeyen bakteriler, enfeksiyonun tekrar nüksetmesine yol açabilirler.  
Kendisini daha iyi hissetse bile çocuğunuza tedavi bitinceye kadar KLAVUNAT ES verme ye 
devam ediniz. 
 
4. Olası yan etkiler nelerdir?  
 
Tüm ilaçlar gibi KLAVUNAT ES’in içeriğinde bulunan maddelere duyarlı olan kişilerde yan 
etkiler olabilir.   7 
 Aşağıdakilerden biri olursa, KLAVU NAT ES’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Alerjik  reaksiyonlar:  
• Deri döküntüsü 
• Kan damarlarının iltihaplanması ( vaskülit ); deri üzerinde kırmızı veya mor kabarık 
noktalar şeklinde gözle görülebilir fakat vücudun başka kısımlarını da  etkileyebi lir 
• Ateş, eklem ağrısı, boyun, koltukaltı ve kasık bezlerinde  şişme,  
• Bazen yüzde ve boğazda meydana gelen, nefes alıp vermeyi zorlaştıran şişlik 
(anjiyoödem ) 
•  Kollaps (çevresel damarların gen işleyip burada kanın toplanmasıyla oluşan ağır bir 
çöküntü tablos u, vücutta bütün kuvvetlerin birdenbire kesilmesi)  
• Alerjinin tetiklediği kalp krizinin bir belirtisi olabilen, alerjik reaksiyon 
bağlamında göğüs ağrısı (Kounis sendromu)  
 Eğer bunlardan biri sizde mevcut ise, sizin KLAVUNAT ES’e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Kalın bağırsak iltihabı  
Kalın bağırsakta, genellikle kan ve sümüksü dokunun
 eşlik ettiği sulu ishale, mide ağrısına 
ve/veya ateşe neden olan iltihap. 
 
Pankreasın akut iltihabı (akut pankreatit):  
Mide bölgesinde şiddetli ve devam eden ağrınız varsa, bu akut pankreatit belirtisi olabilir.  
 
İlaç kaynaklı enterokolit sendromu (DIES):  
DIES daha çok amoksisilin/klavulanik asit  alan çocuklarda bildirilmiştir. Bu, tekrarlayan 
kusmanın önde gelen semptomu olan belirli bir tür alerjik reaksiyondur (ilaç uygulamasından 1-
4 saat sonra). Diğer başka semptomları; karın ağrısı, letarji (sürekli uyku durumu), ishal ve 
düşük kan basıncıdır.  
 
Eğer çocuğunuzda bu belirtiler olursa tavsiyesini almak i çin mümkün olan en kısa sürede 
doktorunuzla iletişime geçiniz . 
 
Çoğu insanda KLAVUNAT  ES kullanımına  bağlı yan etkiler görülmemiştir.  
En çok raporlanan istenmeyen etkiler diyare (ishal), bulantı ve kusmadır.  
 Yan etkiler aşağıdaki kategorilerde gösterildiğ i şekilde tanımlanmıştır:  
Çok yaygın:  10 hastanın en az 1’inde  görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 has tanın birinden az  görülebilir.  
Bilinmiyor : Mevcut verilerden tahmin  edilemiyor . 8 
 Yaygın  
• Mukozaları ve cildi etkileyen bir tür mantar enfeksiyonu (mukokutanöz  kandidiyazis- 
vajina, ağız veya deri katmanlarında maya enfeksiyonu)  
• Hasta hissetme (bulantı), özellikle yüksek dozlarda alındığında 1 
Eğer  bu etki varsa KLAVUNAT  ES yemek le birlikte alınmalıdır . 
• Diyare (çocuklarda)  
• Kusma  
 
Yaygın olmayan     
• Baş dönmesi  
• Baş ağrısı  
• Sindirim güçlüğü  (hazımsızlık)  
• Deride döküntü2 
• Kaşıntı2 
• Artan kaşıntılı döküntü (ürtiker)2 
     Yaygın olmayan yan etkiler kan testlerinde gözlenebilir:  
• Karaciğer tarafından üretilen bazı maddelerde ( AST ve/veya ALT enzimler i) artış3 
 
Seyrek  
• Deri döküntüsü, kabarık ve küçük nişan şeklinde görülür (merkezi koyu noktaların 
etrafında  daha açık renkte bir alan ve sınırda koyu renk bir halka şeklinde gözlenen eritema  
multiforme)2 
• Geri dönüşümlü lökopeni (nötropeni dahil) ve trombositopeni (bazı kan hücr elerinin 
sayıca azalması)  
Seyrek görülen yan etkiler kan testlerinde de gözlenebilir:  
• Kan pıhtılaşma sı için gereken hücrelerin sayısında  azalma 
• Beyaz kan hücrelerinin sayısında  azalma  
 
Bilinmiyor  
•  Duyarlı olmayan organizmaların aşırı çoğalması  
•  Yüz, dudaklar, ağız, dil ya da boğazın şişerek yutkunma veya nefes alma güçlüğüne 
neden olması (anjiyonörotik ödem)4  
• Deri üzerinde oluşan döküntü, kaşıntı ya da kurdeşen, yüz, dudak, dil ya da vücudun 
diğer bölgelerinin şişmesi, nefes darlığı, hırıltılı soluk alma ya da soluk almada zorlanma 
gibi belirtilerle kendini gösteren aşırı alerjik durum (anafilaksi)4  
•  İlaç alındıktan 7 -12 gün sonra döküntü, ateş, eklem ağrısı özellikle kol altındaki lenf 
düğümlerinin şişmesi gibi belirtilerle kendini gösteren alerjik durum  (serum hastalığı 
benzeri sendrom)4  
•  Deri yüzeyinin altında küçük noktalar halinde kırmızı yuvarlak beneklerin oluşması, 
döküntü veya ciltte morlukların oluşması gibi alerjik reaksiyonlarla kendini gösteren damar 
iltihabı (aşırı duyarlılık vasküliti)4  9 
 • Dudak, göz, ağız, burun ve genital bölgede oluşan şiddetli kabartılar ve kanamayla 
belirgin seyrek gör ülen bir deri hastalığı (Stevens -Johnson Sendromu)2  
• Deride önce ağrılı kızarıklarla başlayan, daha sonra büyük kabartılarla devam eden ve 
derinin tabaka ha linde soyulması ile son bulan ciddi boyutlardaki deri reaksiyonu. Bu 
hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik 
Epidermal Nekrolizis)2.  
• Küçük iltihap içeren kabarıklıklarla beraber yaygın kırmızı deri döküntüs ü (Bülloz 
döküntülü dermatit)2  
•  Deri altında şişlikler ve kabarcıklar ile kırmızı, pullu döküntü (A kut generalize 
ekzantemöz püstüller)5  
• Ateş, şiddetli üşüme nöbeti, boğaz ağrısı ya da ağızda ülser gibi enfeksiyonların sık 
meydana gelmesi gibi belirtiler le kendini gösteren hastalık (geri dönüşümlü agranülositoz)  
•  Halsizlik, baş ağrıları, egzersiz yaparken soluğun kesilmesi, baş dönmesi, ciltte ve 
gözlerde solgunluk ve sararma gibi belirtilerle kendini gösteren kansızlık (hemolitik anemi) 
(kan testlerinde  görülebilir)  
• İlaç kullanımına bağlı genellikle kanlı, sümüksü ishal  
• Kanama ve protrombin zamanında  uzama6  
• İdrarda kristallerin görülmesi (kristalüri (akut böbrek hasarına yol açan) )7(idrar 
testlerinde görülebilir)  
• Beyaz kan hücresi (lökosit) sayısında c iddi azalma (kan testlerinde görülebilir)   
• Beyni ve omuriliği çevreleyen zarların iltihabı (aseptik menenjit). 
• Grip benzeri belirtiler gösteren döküntü, ateş, salgı bezlerinde şişme ve anormal kan test 
sonuçları (beyaz kan hücreleri (eozinofili) ve karaciğer enzimlerinde artış içeren) (Eozinofili ve Sistemik Semptomların Eşlik Ettiği İlaç Reaksiyonu (DRE SS))
  
• Psödomembranöz kolit ve hemorajik kolit dahil olmak üzere antibiyotiğe bağlı kolit11 
(kalın  bağırsak iltihabı)  
 
Çocuğunuzda bu belirtilerden herhangi  biri görülürse derhal bir doktora danışınız.  
 
• Merkezde kabuklanma veya inci dizilimli daire şeklinde düzenlenmiş kabarcıklar içeren 
döküntü (lineer IgA hastalığı)  
• Dilin renginin siyah renk olması  
• Böbrek iltihabı (interstisyel nefrit)  
• Geri dönüşümlü aşır ı hareketlilik (hiperaktivite)  
• Kasılma, nöbet ya da çırpınma8 (konvülsiyon) (yüksek dozda KLAVUNAT ES alan 
hastalarda veya böbrek sorunları olan hastalarda görülebilir)  
• İdrar renginde koyulaşma ile belirgin karaciğer hastalığı (hepatit)9 ve kolestatik sa rılık9  
• Kan pıhtılaşmasında güçlük  
• Çocuğunuzun derisinin ve gözlerinin sararmasına yol açan ve kanda  bilirübin 
(karaciğerde üretilen bir madde) seviyesinin artmasıyla ortaya çıkan sarılık  
• Dişte renk değişikliği (çocuklarda)10   
 10 
 1Bulantı çoğu kez daha yü ksek oral dozlarla ilişkilendirilir. Gastrointestinal reaksiyonlar 
belirginse, bunlar amoksisilin/kl avulanik asit yemekle birlikte alınarak azaltılabilir. Eğer bu etki 
varsa KLAVUNAT  ES yemekle birlikte alınmalıdır.  
2Herhangi bir aşırı duyarlılık dermatit reaksiyonu meydana gelirse tedavi bırakılmalıdır.  
3Beta-laktam sınıfı antibiyotikler ile tedavi edilmiş hastalarda AST ve/veya ALT’de orta düzeyde 
artış bildirilmekle birlikte bu bulguların anlamı bilinmemektedir.  
4Penisilin tedavisi alan hastalarda ciddi ve bazen ölümcül aşırı duyarlılık reaksiyonları 
bildirilmiştir. Bu reaksiyonların geçmişinde penisiline karşı aşırı duyarlılık hikayesi olan ve 
duyarlı bireylerde görülmesi daha olasıdır. Alerjik bir reaksiyon meydana gelmesi halinde, 
KLAVUNAT  ES tedavisi kesilmeli ve uygun alternatif tedaviye başlanmalıdır. Ciddi anafilaktik 
reaksiyonlar adrenalinle acil durum tedavisi gerektirir. Hastanın entübe edilmesi de dahil olmak 
üzere oksijen, damar yoluyla steroid tedavisi ve hava yolu kontrolü gerekebilir. 
5Tedav inin başında püstüllerle birlikte ateşli bir genel eritemin oluşması akut jeneralize 
eksantematöz pü stülozun (AGEP) bir semptomu olabilir. Bu reaksiyon KLAVUNAT ES’in 
bırakılmasını gerektirir ve daha sonraki amoksisilin kullanımı kontrendike hale gelir.  
6KLAVUNAT  ES kullanan bazı hastalarda seyrek olarak protrombin zamanında uzama (INR 
değerinde yükselme) bildirilmiştir. Antikoagülanlar ile birlikte reçete edildiğinde uygun şekilde izlenmesi gereklidir. İstenilen antikoagülasyon düzeyini sürdürebilmek için oral antikoagülan 
dozunda ayarlama yapılması gerekebilir.  
7Gastrointestinal semptomlar ve sıvı ve elektronik dengesi bozuklukları belirgin olabilir. Bazı 
durumlarda böbrek yetmezliğine yol açan amoksisilin kristalürisi gözlenmiştir. 
8Böbrek fonksiyonunda bozukluk olan veya yüksek dozlar alan hastalarda konvülsiyonlar 
görülebilir.  
9Bu olaylar diğer penisilinler ve sefalosporinler ile bildirilmiştir.  
Karaciğer ile ilgili olaylar ağırlıklı olarak erkeklerde ve yaşlı hastalarda bildirilmiştir, uzun süreli tedav iyle ilişkilendirilebilir ve çocuklarda çok nadiren rapor edilmiştir. Genellikle geri 
dönüşümlüdür. Karaciğer olayları şiddetli olabilir ve çok nadir durumlarda ölümler bildirilmiş, 
neredeyse her zaman birlikte ciddi hastalığı olan veya karaciğere etki potansiyeli olduğu bilinen ilaçları eşzamanlı kullanan hastalarda meydana gelmiştir.  
10Çocuklarda çok nadir olarak yüzeysel dişte renk değişikliği bildirilmiştir. Genellikle fırçalama 
ile giderilebildiğinden, iyi bir ağız hijyeni dişte renk değişimini önlemey e yardımcı olabilir.  
11Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir 
ve şiddeti, hafiften yaşamı tehdit edici boyuta kadar uzanabilir. Bu sebeple, herhangi bir antibiyotik tedavisi sırasında veya sonrasında ishal olan hastalarda bu teşhisin değerlendirilmesi 
önemlidir. Antibiyotiğe bağlı kolit gözlendiğinde, amoksisilin/klavulanik asit tedavisi derhal 
kesilmeli, bir doktor tarafından değerlendirilmeli ve uygun tedavi başlatılmalıdır. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgile ndiriniz.  
 
Yan Etkilerin Raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya h emşireniz ile konuşun. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 11 
 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğ unuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. KLAVUNAT ES’in saklanması  
 
KLAVUNAT ES’i çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihi kutunun üzerinde yazılıdır.  
 
Sulandırı lmamış tozu 25°C’nin altındaki oda sıcaklığında ve kuru bir yerde saklayınız.  
 
Sulandırılan  süspansiyonu buzdolabı içinde (2- 8°C) saklayınız ve  7-10 gün içinde kullanınız.  
 
Süspansiyonu dondurmayınız. 
 
Son kullanma tarihiyle uyumlu olarak kull anınız.   
 
Ambalajdaki son kullanma tarihinden sonra KLAVUNAT ES’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevr e Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:        Atabay Kimya San. ve Tic. A.Ş.  
                                Acıbadem Köftüncü Sokak No: 1  
                                34718 Kadıköy/İSTANBUL  
 
Üretim yeri:            Atabay Kimya San. ve Tic. A.Ş.  
                                 Dilovası Or ganize Sanayi Bölgesi  
                                 4. Kısım Sakarya Caddesi No:28  
                                 Gebze / KOCAELİ  
 
Bu kullanma talimat ı …/…/ …  tarihinde onaylanmıştır.  