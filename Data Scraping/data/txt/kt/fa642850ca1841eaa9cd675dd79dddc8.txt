KULLANMA TALİMATI  
 
SUPRAX® DT 400 mg dağılabilir  tablet   
Ağız yoluyla kullanılır.  
• Etkin madde: Her bir suda dağılabilen çentikli tablette 400 mg  sefiksim 
• Yardımcı maddeler: Mikrokristalin selüloz, hidroksipropil selüloz, silikon dioksit, povidon, 
magnezyum stearat, sakarin kalsiyum, çilek aroması, portakal sarısı S  (E110). 
 
Bu Kullanma Talimatında:  
1. SUPRAX® DT nedir ve ne için  kullanılır?  
2. SUPRAX® DT’yi kullanmadan önce dikkat edilmesi  gerekenler  
3. SUPRAX® DT nasıl  kullanılır?  
4. Olası yan etkiler  nelerdir?  
5. SUPRAX® DT’nin  saklanması  
 
Başlıkları yer almaktadır.  
1. SUPRAX® DT nedir ve ne için kullanılır?  
SUPRAX® DT, sefiksim adlı bir ilaç etkin maddesini içermektedir. Bu ilaç sefalosporinler olarak 
bilinen bir antibiyotik grubuna dahildir.  SUPRAX
® DT, hassas bakterilere bağlı gelişen bazı enfeksiyonların tedavisinde kullanılır. 
SUPRAX® DT’nin kullanıldığı enfeksiyonlar şunlardır:  
• Akut otitis media (orta kulak iltihabı): Bu enfeksiyona, Streptococcus pneumoniae , 
Haemophilus influenzae  ve Moraxella catarrhalis  adlı bazı bakterilerin yol açtığı durumlarda,  
• Akut sinüzit (sinüslerin iltihabı): Bu enfeksiyona, Streptococcus pneumoniae , Haemophilus 
influenzae  ve Moraxella catarrhalis  adlı bazı bakterilerin yol açtığı  durumlarda,  
• Akut tonsillofarenjit veya f arenjit  (boğaz ve bademcik iltihabı): Bu enfeksiyonlara, 
Streptococcus pyogenes  adlı bir bakterinin yol açtığı durumlarda , 
• Kronik bronşitin akut bakteriyel alevlenmesi  (akciğerlere hava taşıyan bronşların iltihabı): 
Bu enfeksiyon a, Streptococcus pneumoniae  veya Haemophilus influenzae  adlı bazı bakterilerin yol 
açtığı  durumlarda , 
• Üriner sistemin komplike olmayan iltihabı ( mesane ve idrar yollarının iltihabı) ,  
• Komplike olmayan gonore (cinsel temasla bulaşan bir  enfeksiyon) . 
 Her ambalajda 5 veya 10 adet çentikli suda dağılabilen tablet bulunmaktadır.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız. 2. SUPRAX® DT’yi kullanmadan önce dikkat edilmesi gerekenler  
 
SUPRAX® DT’yi  aşağıdaki durumlarda KULLANMAYINIZ  
• Eğer sefiksime , penisilin dahil diğer sefalosporin antibiyotiklerine veya bu ilacın içeriğinde 
yer alan diğer bileşenlerden herhangi birine alerjik (aşırı duyarlı)  iseniz.  
 Alerjik reaksiyon belirtileri şunlardır: Döküntü, yutma veya nefes alma sorunları, dudaklar, yüz, 
boğaz veya dilde şişme . 
 Eğer yukarıdaki belirtilerden durumlardan herhangi biri sizin durumunuza uyuyorsa, bu ilacı 
kullanmayınız. Emin değilseniz, SUPRAX
® DT’yi kullanmadan önce doktorunuz veya eczacınız 
ile konuşunuz.  
 
SUPRAX® DT’yi aşağıdaki durumlarda DİKKATLİ KULLANINIZ  
Eğer;  
• Daha önce kolit (kalın bağırsak enfeksiyonu) geçirmiş iseniz , 
• Böbrek yetmezliği sorununuz  varsa, 
• Penisilin denilen bir antibiyotik grubuna alerjiniz varsa,  
• Daha önce hemolitik anemi ( burun kanaması, diş eti kanaması, titreme, yorgunluk, genellikle 
sarı renkte olmak üzere solgun deri, nefes darlığı gibi belirtilerle seyreden bir hastalık) geçirmiş 
iseniz,  
 
Özellikle fazla doz aldıysanı z veya böbreklerinizle ilgili bir sorununuz var sa, SUPRAX® DT sizi 
ensefalopati denilen bir beyin hastalığın a karşı daha yatkın hale getirebilir. Bu hastalığın belirtileri,  
nöbet (konvül siyon), kafası karışmış hissetme, normalden daha az dikkatli veya olayların daha az 
farkında olma, olağandışı kas hareketleri ve kas tutulmasıdır.    SUPRAX
® DT bazı hastalarda toksik epidermal nekroliz  (derinin katmanlarının soyulmasıyla 
vücutta geniş deri alanlarının açıkta kaldığı şiddetli kabarcıklı döküntü ve genel olarak rahatsızlık hissi, ateş, titreme ve kas ağrısı) , Stevens -Johnson sendromu (dudaklar, gözler, ağız, burun ve 
üreme organı çevresin de deride kabarcıklanma veya kanama ve grip benzeri semptomlar ve ateş) , 
DRESS (başlangıçta grip benzeri semptomlar ve yüzde bir kızarıklık olarak ortaya çıkan, ardından 
yüksek vücut ısısı, kan testlerinde görülen karaciğer enzim seviyelerinde artış ve  bir tür kan hücresi 
olan eozinofil sayısında artış ve büyümüş lenf düğümleri ile beraber uzun süreli bir döküntü)  ve 
Akut Jeneralize Ekzantematöz Püstülozis ( Ani yaygın deri kızarıklığı, döküntüsü ve irin dolu 
kabarcıkla seyreden durum ) denilen bazı şiddetli deri reaksiyonlarına neden olabilir. Şiddetli deri 
reaksiyonları  görüldüğünde, SUPRAX
® DT kesilmeli ve uygun tedavi ve/veya önlemler 
uygulanmalıdır.  
 SUPRAX
® DT, diğer ilaçlara aşırı duyarlılık gösteren hastalara dikkatle uygulanmalıdır.  
 Oral süspansiyon formunun, tablet formuna göre emilimi daha çok arttığından, tablet formuna göre 
etkinliği daha yüksektir. Bu nedenle, akut otitis media (orta kulak iltihabı) tedavisinde oral süspansiyon formları yerine tablet formları kullanılmamalıdır.  
 Bu uyarılar, geçm işteki herhangi bir dönemde dahi olsa sizin için geçerliyse lütfen doktorunuza 
danışınız.  
 
SUPRAX
® DT’nin yiyecek ve içecek ile kullanılması  
SUPRAX® DT yemeklerden önce ya da yemeklerle birlikte alınabilir. Hamilelik  
İlacı kullanmadan önce doktorunuza veya  eczacınıza danışınız.  
 
Hamilelik sırasında kullanırken tedbirli olunmalıdır.  
Hamile iseniz , hamile  olabileceğinizi düşünüyorsanız  veya bir bebek sahibi olmayı planlıyorsanız, 
bu ilacı almadan önce doktorunuza veya eczacınıza danışınız . 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Anne sütünde SUPRAX
® DT saptanmamıştır , ancak, yeterli klinik araştırma sonuçları elde edilene 
kadar ya emzirmenin kesilmesi ya da SUPRAX® DT tedavisinin bırakılması yönünde bir karar 
verilmelidir.  
 
Araç ve makine kullanımı  
SUPRAX® nöbet (konvülsiyon), kafası karışmış hissetme, normalden daha a z dikkatli veya 
olayların daha az farkında olma, olağandışı kas hareketleri veya kas tutulması gibi semptomlara 
neden olabilir. Bu etkilerden herhangi birini yaşarsanız, araç veya makine kullanmayınız  
 SUPRAX
® DT'nin içeriğinde bulunan bazı yardımcı maddeler hakkında önemli bilgiler  
SUPRAX® DT, renklendirici ajan olarak  portakal sarısı S  (E110) içerdiğinden alerjik reaksiyonlara 
sebep olabilir.  
 Diğer ilaçlar ile birlikte kullanımı 
Şu anda başka ilaçlar alıyorsanız veya yakın zamanda aldıysanız veya alma ihtimaliniz varsa, 
doktorunuza veya eczacınıza söyleyiniz. Bunlar arasında bitkisel ilaçlar da dahil reçetesiz satın 
aldığınız ilaçlar da yer alır. Çünkü SUPRAX
® DT diğer bazı ilaçların çalışma şeklini etkileyebilir. 
Aynı zamanda bazı ilaçlar da SUPRA X® DT’nin çalışma şeklini etkileyebilir.   
 Özellikle aşağıdakileri kullanıyorsanız doktorunuza söyleyiniz:  
 
• Varfarin gibi antikoagülanlar ( kanın incelmesini sağlayan bir ilaç).  
SUPRAX
® DT kullanırken herhangi bir teste (kan veya idrar testleri gibi)  ihtiya cınız olursa, lütfen 
doktorunuzun SUPRAX® DT kullandığınızı bildiğinden emin olunuz.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SUPRAX® DT nasıl kullanılır?  
 Uygun kullanım ve doz / uygulama sıklığı için talimatlar:  
 
Yetişkinler ve 12 yaş üstü çocuklarda doz:  
 
Günlük önerilen doz 400 mg’dır. Günde tek doz 400 mg veya iki eşit doza bölünmüş olarak 200 
mg şeklinde klinik kullanımı önerilir. SUPRAX® DT aç veya tok olarak kullanılabilir. 
 Komplike olmayan gonore de (cinsel temasla bulaşan bir enfeksiyon)  tek doz 400 mg 
kullanılmalıdır.  
 
Tonsillofarenjit (boğaz ve bademcik iltihabı) tedavisi mutlak 10 gündür.  
 Erişkinler için uygun olan doz ve formların  kullanılması önerilir. Katı gıdalarda yutma güçlüğü 
olan hastalarda oral süspansiyon formları kullanılabilir.  
Uygulama yolu ve metodu:  
SUPRAX
® DT, ağız yoluyla doğrudan alınabilir ya da yeterli miktarda sıvıda ç özündürülerek oral 
yoldan uygulanabilir. Dağılabilir  tabletler sadece suda çözündürülmeli süt ya da meyve suyu 
kullanılmamalıdır.  
 Değişik yaş grupları:  
 
Çocuklarda kullanımı:  
Sefiksimin, 6 aylıktan  küçük çocuklarda e tkililiği ve güvenliliği kanıtlanmamıştır.  
 
Yaşlılarda kullanımı:  
Özel bir uyarı bulunmamaktadır. SUPRAX
® DT, y aşlılarda erişkinlerde olduğu gibi kullanılır. 
 Özel kullanım durumları:  
 
Böbrek yetmezliği  
Önemli derecede böbrek işlev bozukluğu olan hastalarda doz azaltılmalıdır. Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Karaciğer yetmezliği  
Doz ayarlamasına gerek yoktur.  
 
Eğer SUPRAX
® DT’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla SUPRAX® DT kullandıysanız:  
SUPRAX
® DT’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
SUPRAX® DT kullanmayı unutursanız  
Bir dozu almayı unutursanız, hatırladığınız anda alınız. Ancak, bir sonraki dozun zamanı 
yaklaşmışsa, unuttuğunuz dozu atlayınız. Unutulan dozları dengelemek için çift doz almayınız.  
SUPRAX
® DT ile tedavi sonlandırıldığındaki o luşabilecek etkiler 
Doktorunuzla konuşmadan SUPRAX® DT’yi kullanmayı bırakmayınız. Kendinizi daha iyi 
hissettiğinizde  SUPRAX® DT’yi  kullanmayı bırakmamalısınız. Çünkü enfeksiyon nüksedebilir 
veya tekrar kötüleşebilir. Bu ilacın kullanımı hakkında başka sorularınız olursa, doktorunuza veya 
eczacınıza sorunuz.    4. Olası yan etkiler nelerdir?  
Tüm ilaçlar gibi, SUPRAX® DT’nin içeriğinde  bulunan maddelere duyarlı olan kişilerde  yan etkiler 
olabilir . 
 
Yan etkiler, aşağıdaki kategorilerde gösterildiği şekilde tanımlanmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Aşağıdakilerden biri olursa, SUPRAX® DT’yi kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
 
Bilinmiyor:  
• Belirtileri arasında döküntü, eklem ağrısı, yutma veya nefes alma sorunları, dudaklar, yüz, 
boğaz veya dilde şişme  bulunan alerjik reaksiyonlar (aşırı duyarlılık reaksiyonları) ve bu 
reaksiyonların şiddetlenerek ölümle de sonuçlan abilecek şek ilde soluk zorluğu ve şoka doğru 
ilerlemesi (anaflaktik reaksiyon) . 
• Solunum zorluğuna neden olabilen ve hayatı tehdit edebilen yüzde ve/veya boyunda ani şişme (anjiyoödem), ciltte kaşıntılı kırmızı lekeler (kurdeşen)  varsa . 
• Derinin herhangi bir yerinde (dudaklar, gözler, ağız, burun, üreme organı, eller veya ayaklar 
dahil) kabarcıklanma, soyulma veya kanama ve ateş, üşüme veya kas ağrısı gibi grip benzeri 
semptomlar (Stevens -Johnson Sendromu/Toksik Epidermal Nekroliz) varsa. 
• Grip benzeri semptomlar ve yüksek vücut sıcaklığı ve büyümüş lenf nodlarıyla birli kte yaygın 
döküntü (DRESS) varsa. Artmış karaciğer enzim seviyeleri ve beyaz kan hücreleri tiplerinden birinde artış (eozonofili) gibi anormal kan testi sonuçları ve büyümüş lenf nodları varsa.  
• Ani yaygın deri kızarıklığı, döküntüsü ve irin dolu kabarcıkla  seyreden durum varsa. Bunlar 
akut jeneralize ekzantematöz püstülozis “AGEP” olarak adlandırılan bir hastalığın belirtileri olabilir.  
• Pembe/kırmızı bir halkanın ve kaşıntılı, pullu veya sıvı dolu olabilen soluk bir noktanın görüldüğü deri döküntünüz veya deri lezyonlarınız varsa. Döküntü, özellikle avuç içlerinde veya ayak tabanlarında görülebilir. Bunlar, "eritema multiforme"  olarak adlandırılan bir 
hastalığın belirtileri olabilir.  
• Her zamankinden daha kolay enfeksiyon kapıyorsanız. Bunun nedeni bi r kan hastalığı 
(lökopeni, agranülositoz , granülositopeni ve nötropeni denilen bazı tip beyaz kan hücre 
sayılarınızın  düşmesi) olabilir. Bu genellikle ilacı bıraktıktan sonra düzelir.  
• Her zamankinden daha kolay morarma veya kanama görülürse. Bunun nedeni bir kan hastalığı (trombosit denilen bir tür kan hücre sayınızın düşmesi) olabilir. Bu genellikle ilacı bıraktıktan sonra düzelir. 
• Burun kanaması, diş eti kanaması, titreme, yorgunluk, genellikle sarı renkte olmak üzere 
solgun deri, nefes darlığı gibi belirtiler iniz varsa. Bunlar, hemolitik anemi denilen bir hastalığın 
belirtileri olabilir.  
• Böbre klerinizin  çalışma şeklinde değişiklikler ve idrarınızda kan varsa . 
• Nöbet (konvül siyon) geçirdiyseniz . 
• Nöbet (konvülsiyon), kafası karışmış hissetme, normalden daha az dikkatli veya olayların daha az farkında olma, olağandışı kas hareketleri veya kas tutulması da dahil semptomların görüldüğü bir beyin rahatsızlığınız varsa. Bunlar, ensefalopa ti olarak adlandırılan bir hastalığın 
belirtileri olabilir. Aşırı doz aldıysanız veya halihazırda böbreklerinizle ilgili bir sorununuz varsa, bu yan etki daha olasıdır. 
• Serum hastalığı benzeri reaksiyon varsa (genellikle döküntü, eklemlerde ağrı ve iltihap ile 
seyreden ve genelde antibiyotik kullanımına bağlı gelişen bir çeşit alerji)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek  
olabilir.  
Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
 
Bilinmiyor:  
• Durdurulamayacak kadar şiddetli sulu ishal varsa, kendinizi halsiz hissediyorsanız ve ateşiniz 
varsa. Bunlar , psödomembranöz kolit olarak adlandırıla n bir hastalığın beli rtileri olabilir . 
• İlaç ateşi  (genellikle antibiyotik kullanımına bağlı gelişen ateş)  
• Deride ve gözlerde sararma (sarılık)  
• Kanda bilirubin (karaciğer hast alıklarında artan bir madde) artışı  
• DRESS sendromu (başlangıçta grip benzeri semptomlar ve yüzde bir kızarıklık olarak ortaya çıkan, ardından yüksek vücut ısısı, kan testlerinde görülen karaciğer enzim seviyelerinde artış ve bir tür kan hücresi olan eozinofil sayısında artış ve büyümüş lenf düğümleri ile beraber uzun süreli bir döküntü). 
 Bunların hepsi ciddi yan etkilerdir. Acil tıbbi müdahale gerekebilir. Bu ciddi yan etkiler çok seyrek  
görülür.  
 
Aşağıdakilerden herhangi birini fark ederseniz doktorunuza  söyleyiniz :  
 
Bilinmiyor:  
• Baş ağrısı  
• Baş dönmesi  
• Nefes darlığı  
• Hazımsızlık , gaz  
• Karın ağrısı  
• Bulantı  
• Kusma  
• Yumuşak dışkılama veya ishal  (ishal daha çok yüksek dozlarla ilgilidir, belirgin ishal meydana 
gelirse SUPRAX® DT kesilmelidir)  
• Kanda bazı karaciğer testlerinde (aspartat aminotransferaz, alanin aminotraansferaz ) artış  
• Cilt döküntüleri  
• Kaşıntı 
• Yüzde şişlik  
• Kanda bazı böbrek fonksiyon testlerinde (üre ve kreatinin) artış  
• Genital bölgede kaşıntı  
• Vajina iltihabı 
• Eklem ağrısı  
• Ateş 
• Eozinofil denilen bir çeşit beyaz kan hücresi sayısında artma  (eozinofili ) veya aşırı çoğalma 
(hipereozinofili)  • Trombosit denilen bir çeşit kan hücresi sayısının yüksek olması  (trombositoz)  
 
Bunlar SUPRAX® DT’nin  hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr     sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. SUPRAX® DT’nin  Saklanması  
SUPRAX® DT’yi çocukların  göremeyeceği , erişemeyeceği yerlerde ve ambalajında saklayınız.  
 25º C’nin altındaki oda sıcaklığında saklayınız. Orijinal ambalajında ve ışıktan koruyarak 
saklayınız.  
 
Son kullanma tarihiyle uyumlu olarak kullanınız. 
 
Dış kutusu ve blisteri üzerinde basılı bulunan son kullanma tarihinden sonra SUPRAX
® DT’yi 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevr e ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
EİP Eczacıbaşı İlaç Pazarlama A.Ş.  
Büyükdere Cad. Ali Kaya Sok. No:5 Levent 34394, İstanbul  
 Üretim yeri:  
PharmaVision Sanayi ve Ticaret A.Ş.  
Davutpaşa Cad. No: 145 34010 Topkapı/İstanbul  
 
 
Bu kullanma talimatı …./…../…….. tarihinde onaylanmıştır.  
 