KISA ÜRÜN BİLGİSİ
1. BEŞERİ TIBBİ ÜRÜNÜN ADI
BOOSTRIX 0,5 mL IM enjeksiyon için süspansiyon içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Bir doz aşı (0,5 mL) içerisinde;
Difteri toksoidi1 .................................. en az 2 Uluslararası Ünite (IU) (2,5Lf)
Tetanoz toksoidi1 ................................. en az 20 Uluslararası Ünite (IU) (5Lf)
Bordetella pertussis antijenleri
Boğmaca toksoidi1 ........................................................... 8 mikrogram
Filamentöz hemaglutinin1 ................................................ 8 mikrogram
Pertaktin1 ...................................................................... 2,5 mikrogram
1alüminyum hidroksit, hidrate (Al(OH) ) ............................ 0,3 miligram Al3+
3
ve alüminyum fosfat (AlPO ) .............................................. 0,2 miligram Al3+
4
üzerine adsorbe edilmiştir.
Yardımcı maddeler:
Bir doz aşı (0,5 mL) içerisinde;
Sodyum klorür ....................................................................................... 4,5 mg
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk süspansiyon.
BOOSTRIX opak, beyaz bir süspansiyondur.
4. KLİNİK ÖZELLİKLER
4.1. Terapötik endikasyonlar
BOOSTRIX, 4 yaş ve üzeri kişilerin difteri, tetanoz ve boğmacaya karşı rapel aşılanması için
endikedir (bkz. Bölüm 4.2).
BOOSTRIX ayrıca hamilelik sırasında maternal immünizasyonun ardından erken bebeklik
döneminde boğmacaya karşı pasif koruma için endikedir (bkz. Bölüm 4.2, 4.6 ve 5.1).
BOOSTRIX resmi öneriler doğrultusunda kullanılmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
Aşının 0,5 mL’lik tek dozu önerilir.
BOOSTRIX 4 yaş ve üzeri kişilere uygulanabilir.
BOOSTRIX azaltılmış difteri, tetanoz ve boğmaca antijenleri içeren aşıların kullanımına
ilişkin resmi öneriler ve/veya lokal uygulamalar ile uyumlu biçimde uygulanmalıdır.
1BOOSTRIX resmi öneriler doğrultusunda gebeliğin ikinci veya üçüncü trimesterinde
kullanılabilir (bkz. Bölüm 4.1, 4.6 ve 5.1).
BOOSTRIX, ayrıca difteri, tetanoz ve boğmacaya karşı bağışıklama serisi kapsamında difteri,
tetanoz ve boğmacaya karşı aşılama durumu bilinmeyen veya aşıları eksik olan adölesan ve
erişkinlere uygulanabilir. Erişkinlerdeki verilere dayanılarak, difteri ve tetanoza aşı yanıtını en
üst düzeye çıkarmak için ilk dozdan bir ve altı ay sonra difteri ve tetanoz içeren aşının iki
ilave dozu önerilmektedir (bkz. Bölüm 5.1).
Difteri, tetanoz ve boğmacaya karşı tekrar aşılama, resmi önerilerde belirtilen zaman
aralıklarında yapılmalıdır (genellikle 10 yıl).
BOOSTRIX, önceden tetanoz toksoid aşısının primer aşılama serileri uygulanmış kişilerde
tetanoza eğilimli yaraların bakımında ve difteri ve boğmaca için rapel dozun gerekli olduğu
kişilerde kullanılabilir. Resmi öneriler doğrultusunda beraberinde tetanoz immünoglobulini
uygulanmalıdır.
Uygulama şekli:
BOOSTRIX derin intramüsküler enjeksiyon şeklinde, tercihen deltoid bölgeye uygulanır (bkz.
Bölüm 4.4).
Özel popülasyonlara ilişkin ek bilgiler:
Böbrek/Karaciğer yetmezliği:
BOOSTRIX'in böbrek ve karaciğer yetmezliği olan hastalar üzerinde veri bulunmamaktadır.
Pediyatrik popülasyon:
BOOSTRIX’in, 4 yaş altı çocuklardaki güvenliliği ve etkililiği incelenmemiştir.
Geriyatrik popülasyon:
BOOSTRIX'in geriyatrik popülasyon üzerindeki verileri için Bölüm 4.8 ve 5.1’e bakınız.
4.3. Kontrendikasyonlar
BOOSTRIX, aşının etkin maddelerine veya yardımcı maddelerden herhangi birine karşı aşırı
duyarlılığı olduğu bilinen (bkz. Bölüm 6.1) veya daha önce difteri, tetanoz veya boğmaca
aşılarının uygulanmasının ardından aşırı duyarlılık göstermiş olan bireylere
uygulanmamalıdır.
Eğer birey önceki aşılamada boğmaca bileşeni içeren aşının uygulanmasını takiben 7 gün
içerisinde etiyolojisi bilinmeyen ensefalopati geçirmişse BOOSTRIX kontrendikedir. Bu
durumda, boğmaca aşısına son verilmeli ve aşılamaya difteri ve tetanoz aşıları ile devam
edilmelidir.
BOOSTRIX, daha önce difteri ve/veya tetanoza karşı bağışıklamanın ardından geçici
trombositopeni veya nörolojik komplikasyonlar yaşayan bireylere uygulanmamalıdır
(konvülsiyonlar veya hipotonik-hiporesponsif ataklar için bkz. Bölüm 4.4).
Diğer aşılarla olduğu gibi akut ciddi ateşli hastalığı olan bireylerde BOOSTRIX uygulaması
ertelenmelidir. Minör bir enfeksiyonun varlığı bir kontrendikasyon değildir.
24.4. Özel kullanım uyarıları ve önlemleri
Aşılama öncesinde tıbbi geçmişin gözden geçirilmesi (özellikle daha önceki aşılama ve
istenmeyen olayların ortaya çıkma ihtimali ile ilişkili olarak) ve klinik muayene gereklidir.
Eğer aşağıdaki olayların herhangi birinin, boğmaca içeren aşının alımı ile zamansal açıdan
ilişkili olarak ortaya çıktığı biliniyorsa, boğmaca içeren aşıların dozlarının verilme kararı
dikkatle gözden geçirilmelidir:
• Ateşin aşılamayı izleyen 48 saat içinde tanımlanabilir başka bir neden olmaksızın ≥
40,0°C’ye yükselmesi.
• Aşılamayı izleyen 48 saat içinde kollaps ya da şok benzeri durum (hipotonik-hiporesponsif
atak).
• Aşılamayı izleyen 48 saat içinde 3 saat veya daha uzun süre boyunca sürekli,
durdurulamayan ağlama.
• Aşılamayı izleyen 3 gün içinde görülen ateşli ya da ateşsiz konvülsiyonlar.
Yüksek boğmaca insidansı gibi, potansiyel faydaların olası risklere ağır bastığı durumlar
olabilir.
Tüm aşılarda olduğu gibi, yeni başlayan ağır bir nörolojik bozukluğu olan veya var olan
nörolojik bozukluğun kötüleştiği bir çocukta BOOSTRIX ile bağışıklamanın veya bu aşıyı
ertelemenin risk-fayda dengesi dikkatle değerlendirilmelidir.
Bütün enjektabl aşılarla olduğu gibi aşının uygulaması sonrasında seyrek anafilaktik
reaksiyon ortaya çıkması ihtimaline karşı gerekli tıbbi tedavi ve gözetim her zaman hazır
bulundurulmalıdır.
BOOSTRIX hiçbir koşulda damar içine uygulanmamalıdır.
Trombositopeni ya da kanama bozukluğu olan kişilerde intramüsküler uygulamanın ardından
kanama görülebileceğinden, bu kişilere BOOSTRIX dikkatle uygulanmalıdır (bkz. Bölüm
4.3). Resmi öneriler doğrultusunda, aşı bu kişilere subkutan olarak uygulanabilir. Her iki
uygulama yönteminde, enjeksiyon bölgesine en az iki dakika boyunca (ovalamadan) sabit
basınç uygulanmalıdır.
Hastanın veya ailesinin anamnezinde bulunan konvülsiyonlar ya da aile anamnezinde DTP
(difteri, tetanoz, boğmaca) aşılaması sonucunda bir istenmeyen olay bulunması
kontrendikasyon oluşturmaz.
İnsan İmmün Yetmezlik Virüsü (HIV) enfeksiyonu, difteri, tetanoz ve boğmaca aşısı için bir
kontrendikasyon olarak değerlendirilmemektedir. Bağışıklığı baskılanmış hastaların
aşılanmalarının ardından beklenen bağışıklık yanıtı alınamayabilir.
Özellikle adölesanlarda, iğne ile enjeksiyona karşı bir psikojenik yanıt olarak aşılamanın
ardından, hatta aşılama öncesinde senkop (bayılma) görülebilir. Buna geçici görme
bozukluğu, parestezi ve iyileşme sırasında tonik-klonik hareketler gibi birçok nörolojik belirti
eşlik edebilir. Bayılma sebebiyle oluşabilecek yaralanmaları önlemek için gerekli
prosedürlerin hazır olması önemlidir.
Herhangi bir aşıyla olduğu gibi, her aşılananda koruyucu bir bağışıklık yanıtı meydana
gelmeyebilir.
3Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
BOOSTRIX her dozunda 1 mmol (23 mg)’dan az sodyum ihtiva eder, yani esasında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
Diğer aşılarla veya immünoglobulinlerle kullanımı
BOOSTRIX, insan papilloma virüsü aşısı ile aynı anda uygulanabilir; her iki aşının
bileşenlerine karşı gelişen antikor yanıtında klinik olarak anlamlı bir etkileşim söz konusu
değildir.
BOOSTRIX, meningokokal serogrup A, C, W-135 ve Y (MenACWY) konjuge aşılarla
birlikte uygulanabilir. 9 ila 25 yaş arası katılımcılarla yürütülen klinik çalışmalarda tetanoz,
difteri antijenlerine ve meningokokal antijenlere karşı oluşan immün yanıtın etkilenmediği
gösterilmiştir. Boğmaca antijeni için daha düşük geometrik ortalama konsantrasyon (GMC)
gözlemlenmiştir; ancak, bu veriler klinik açıdan anlamlı etkileşim olduğuna işaret
etmemektedir.
BOOSTRIX, adjuvansız inaktif mevsimsel grip aşıları ile eş zamanlı olarak uygulanabilir.
BOOSTRIX, 19 ila 64 yaşları arasındaki gönüllülerde bir trivalan inaktif grip aşısı ile eş
zamanlı olarak uygulandığında, klinik veriler; tetanoz, difteri, boğmaca toksoidi (PT) ve grip
antijenlerine immün yanıtların etkilenmediğini göstermiştir. Boğmaca filamentöz
hemaglütinin (FHA) ve pertaktin (PRN) antijenleri için daha düşük GMC’ler gözlenmiştir;
ancak, bu veriler klinik açıdan anlamlı bir etkileşime işaret etmemektedir. Aşıların 65 yaş ve
üzerindeki gönüllülere eş zamanlı ya da ayrı ayrı uygulandığı önceden tanımlanmış bir
keşifsel kohortta farklılık gözlenmemiştir.
BOOSTRIX, canlı olmayan herpes zoster aşısı ile eş zamanlı olarak uygulanabilir. 50 yaş ve
üzeri gönüllülerden elde edilmiş klinik veriler; tetanoz, difteri, PT, FHA ve herpes zoster
antijenlerine verilerin immün yanıtların etkilenmediğini göstermiştir. PRN antijeni için daha
düşük GMC’ler gözlenmiştir; ancak, bu veriler klinik açıdan anlamlı bir etkileşime işaret
etmemektedir.
BOOSTRIX’in, diğer aşılar veya immünoglobulinlerle aynı anda uygulanması çalışılmamıştır.
Diğer inaktif aşılar veya immünoglobulinlerle eş zamanlı uygulamanın bağışıklık yanıtında
klinik açıdan anlamlı bir etkileşim ile sonuçlanması beklenmez.
Genel olarak kabul gören aşı uygulamaları ve tavsiyeler doğrultusunda, BOOSTRIX’in, diğer
enjektabl aşılar veya immünoglobulinler ile aynı anda uygulanması gerekli görülürse, ürünler
daima farklı bölgelerden uygulanmalıdır.
İmmünosupresif tedavi ile uygulama
Diğer aşılarla olduğu gibi, bağışıklığı baskılayan tedavi gören hastalarda yeterli bağışıklık
yanıtı elde edilemeyebilir.
Özel popülasyonlara ilişkin ek bilgiler
Özel popülasyonlarda etkileşim çalışması yapılmamıştır.
4Pediyatrik popülasyon
BOOSTRIX, HPV (insan papilloma virüsü) aşısı ile ve bu bölümde belirtildiği üzere
MenACWY konjüge aşısı ile birlikte 9 ila 25 yaşlarındaki kişilerde kullanılabilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan ve konstraseptif kullanan kadınlar, BOOSTRIX’in birçok
klinik çalışmasında kaydolmuştur.
Hormonal kontraseptifler ile BOOSTRIX’in birlikte kullanımının, karşılıklı olarak
etkinliklerini değiştirdiklerine dair herhangi bir veri yoktur. Çocuk doğurma çağındaki
kadınlar için herhangi bir kontrendikasyon bulunmamaktadır.
Gebelik dönemi
BOOSTRIX resmi öneriler doğrultusunda gebeliğin ikinci veya üçüncü trimesterinde
kullanılabilir.
Gebelik sırasında aşılanan kadınlardan doğan bebeklerde boğmaca hastalığının önlenmesiyle
ilgili veriler için bölüm 5.1'e bakınız.
BOOSTRIX’in gebe kadınlara üçüncü trimester sırasında uygulandığı bir randomize,
kontrollü klinik çalışmadan (341 gebeden elde edilen sonuçlar) ve prospektif bir gözlemsel
çalışmanın (793 gebelik sonucu) güvenlilik verileri, gebelik üzerinde ya da fetüs/yenidoğan
sağlığı üzerinde aşıyla ilişkili herhangi bir advers etki göstermemiştir.
BOOSTRIX veya BOOSTRIX POLIO’nun gebeliğin birinci ve ikinci trimesterleri sırasında
kullanımına ilişkin prospektif klinik çalışmalardan elde edilen güvenlilik verisi
bulunmamaktadır.
Gebe kadınların üçüncü veya ikinci trimesterda BOOSTRIX veya BOOSTRIX POLIO’ya
(dTpa-IPV) maruz kaldığı pasif sürveyans çalışmasına ait veriler gebelik üzerinde ya da
fetüs/yenidoğan sağlığı üzerinde aşıyla ilişkili herhangi bir advers etki göstermemiştir.
Diğer tüm inaktif aşılarda olduğu gibi BOOSTRIX ile aşılamanın gebeliğin herhangi bir
trimesterinde fetüse zarar vermesi beklenmemektedir.
Hayvanlar üzerinde yapılan çalısmalar, gebelik / embriyonal / fetal gelisim / doğum ya da
doğum sonrası gelisim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Laktasyon dönemi
BOOSTRIX’in emziren kadınlarda kullanımına bağlı etkiler değerlendirilmemiştir.
Bununla birlikte, BOOSTRIX toksoidler ve inaktif antijenler içerdiğinden, emzirilen bebek
için herhangi bir risk beklenmemektedir. Emziren kadınlara BOOSTRIX uygulamasının
faydaları ve riskleri, sağlık profesyonelleri tarafından dikkatle değerlendirilmelidir.
5Üreme yeteneği/ Fertilite
İnsanlar üzerinde yapılan prospektif klinik çalışmalar mevcut değildir. Hayvanlar üzerinde
yapılan çalışmalar dişi fertilitesi üzerinde doğrudan ya da dolaylı olarak zararlı bir etkisi
olduğunu göstermemiştir (bkz. Bölüm 5.3).
Sıçanlar ve tavşanlarda dişi fertilitesi üzerine yapılan konvansiyonel çalışmalara dayanarak
elde edilen klinik öncesi veriler BOOSTRIX POLIO’nun insanlar üzerinde spesifik bir zararı
olmadığını göstermektedir.
4.7. Araç ve makine kullanımı üzerine etkiler
Aşının araç ve makine kullanım becerisi üzerine bir etkisi olması beklenmemektedir.
4.8. İstenmeyen etkiler
Aşağıdaki güvenlilik profili BOOSTRIX’in 839 çocuğa (4-8 yaş arası) ve 1.931 yetişkin,
adölesan ve çocuğa (10-76 yaş arası) uygulandığı klinik çalışmalardan elde edilen verilere
dayanmaktadır.
Her iki grupta da BOOSTRIX uygulamasından sonra görülen en yaygın etkiler, her bir
çalışmada gönüllülerin %23,7 – %80,6’sı tarafından bildirilen lokal enjeksiyon yeri
reaksiyonları olmuştur (ağrı, kızarıklık ve şişme). Bunların başlangıcı genellikle aşılamadan
sonraki ilk 48 saat içinde olmuştur. Tümü sekelsiz düzelmiştir.
İstenmeyen etkilerin sıklığı aşağıdaki gibi sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Her sıklık grubunda, istenmeyen etkiler azalan ciddiyete göre sunulmuştur.
BOOSTRIX klinik çalışmalarında raporlanan advers reaksiyonlar
4- 8 yaş arasındaki çocuklar (N=839)
Enfeksiyonlar ve enfestasyonlar
Yaygın olmayan: Üst solunum yolu enfeksiyonu
Metabolizma ve beslenme hastalıkları
Yaygın: Anoreksi
Psikiyatrik hastalıklar
Çok yaygın: İrritabilite
Sinir sistemi hastalıkları
Çok yaygın: Somnolans
Yaygın: Baş ağrısı
Yaygın olmayan: Dikkat bozukluğu
Göz hastalıkları
Yaygın olmayan: Konjonktivit
Gastrointestinal hastalıklar
Yaygın: Diyare, kusma, gastrointestinal bozukluklar
6Deri ve deri altı doku hastalıkları
Yaygın olmayan: Döküntü
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonları (kızarıklık ve/veya şişme gibi),
enjeksiyon bölgesinde ağrı, yorgunluk
Yaygın: Pireksi (Ateş≥37,5°C (ateş >39°C dahil)), enjeksiyon yapılan
ekstremitede aşırı şişme (bazen komşu eklemi de içeren)
Yaygın olmayan: Diğer uygulama bölgesi reaksiyonları (sertlik gibi), ağrı
10-76 yaş arasındaki kişiler (N=1931)
Enfeksiyonlar ve enfestasyonlar
Yaygın olmayan: Üst solunum yolu enfeksiyonu, farenjit
Kan ve lenf sistemi hastalıkları
Yaygın olmayan: Lenfadenopati
Sinir sistemi hastalıkları
Çok yaygın: Baş ağrısı
Yaygın: Sersemlik
Yaygın olmayan: Senkop
Solunum, göğüs bozuklukları ve mediastinal hastalıklar
Yaygın olmayan: Öksürük
Gastrointestinal hastalıklar
Yaygın: Bulantı, gastrointestinal bozukluklar
Yaygın olmayan: Diyare, kusma
Deri ve deri altı doku hastalıkları
Yaygın olmayan: Aşırı terleme, kaşıntı, döküntü
Kas-iskelet bozukluklar, bağ doku ve kemik hastalıkları
Yaygın olmayan: Artralji, miyalji, eklem tutulması, kas-iskelet sertliği
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonları (kızarıklık ve/veya şişme gibi),
yorgunluk, halsizlik, enjeksiyon bölgesinde ağrı
Yaygın: Pireksi (Ateş ≥37,5°C, enjeksiyon bölgesi reaksiyonları (enjeksiyon
bölgesinde kütle ve enjeksiyon bölgesinde steril apse gibi))
Yaygın olmayan: Ateş >39°C, grip benzeri hastalık, ağrı
Tekrar doz sonrası reaktojenisite
146 bireyden elde edilen veri, 40 yaşından büyük yetişkinlerde 0, 1, 6 ay şemasına göre
tekrarlanarak yapılan aşılamayla birlikte, lokal reaktojenisitede (ağrı, kızarıklık, şişme) küçük
bir artış olduğunu düşündürmektedir.
Çocukluk döneminde DTP ile aşılanmış kişilerde ikinci bir tekrar doz lokal reaktojenisitede
artışa neden olabilir.
7Pazarlama sonrası veriler
Bağışıklık sistemi hastalıkları
Bilinmiyor: Alerjik reaksiyonlar (anafilaktik ve anafilaktoid reaksiyonlar dahil)
Sinir sistemi hastalıkları
Bilinmiyor: Hipotonik-hiporesponsif episodlar, konvülsiyonlar (ateşli veya ateşsiz)
Deri ve deri altı doku hastalıkları
Bilinmiyor: Ürtiker, anjiyoödem
Genel bozukluklar ve uygulama bölgesine ilişkin hastalıklar
Bilinmiyor: Asteni
Tetanoz toksoidi içeren aşıların uygulanmasını takiben, asendan paralizi ve hatta solunum
paralizi dahil olmak üzere merkezi ve periferal sinir sisteminde istenmeyen etkiler çok seyrek
rapor edilmiştir (örneğin Guillain-Barré Sendromu).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Pazarlama sonrası gözlem esnasında doz aşımı vakaları bildirilmiştir. Doz aşımını takiben
bildirilen istenmeyen olaylar, normal aşı uygulaması ile bildirilenlere benzer olmuştur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Bakteriyel aşılar, boğmaca aşıları
ATC kodu: J07AJ52
Bağışıklık yanıtı
BOOSTRIX ile rapel aşılamanın sonrasında yaklaşık bir ay içinde aşağıdaki seroproteksiyon /
seropozitivite oranları gözlenmiştir (Tablo 1).
Tablo 1: Çocuk, ergen ve yetişkinlerde bağışıklık yanıtı
Antijen Yetişkinler ve 10 yaş üzeri 4 yaş ve üzeri
Yanıt(1) ergenler çocuklar
ATP(2) ATP(2)
N= 1694 kişi N=415
(aşılananların % oranı) (aşılananların %
oranı)
Difteri ≥0,1 %97,2 %99,8
IU/mL
Tetanoz ≥0,1 %99,0 %100,0
IU/mL
8Boğmaca:
- Boğmaca toksoidi ≥5 %97,8 %99,0
- Filamentöz EL.U/mL %99,9 %100,0
hemaglutinin %99,4 %99,8
- Pertaktin
(1)Yanıt: tanımlı bir zaman noktasında, difteri ve boğmacaya karşı antikorların ≥0,1 IU/ml’lik
konsantrasyonlarının seroproteksiyon kabul edildiği ve boğmaca karşısında ≥5 EL.U/ml’lik
konsantrasyonlarının seropozitivite kabul edildiği durum.
(2)Protokole göre - BOOSTRIX’in tek bir rapel aşısını almış olan, tanımlı zaman noktasında
en az bir antijen için immünojenisite verilerinin bulunduğu tüm uygun gönüllüleri içerir.
N: her bir antijen için verileri bulunan minimum hasta sayısı
Adölesanlarda ve erişkinlerde karşılaştırmalı çalışmalar, aşılamadan bir ay sonra difteri
antikoru titrelerinin, BOOSTRIX ile aynı antijen içeriğine sahip erişkin tip Td aşılarındaki ile
benzer olduğunu göstermiştir; erişkin tip Td aşıları ile karşılaştırıldığında daha düşük tetanoz
antikoru titreleri görülmüştür. Diğer erişkin tip Td aşılarında olduğu gibi, BOOSTRIX,
çocuklarda ve adölesanlarda, erişkinlere kıyasla, gerek anti-D gerekse anti-T antikorları için
daha yüksek titrelere neden olur.
İmmün yanıtın kalıcılığı
BOOSTRIX ile ilk aşılamanın ardından 3 – 3,5 yıl, 5-6 yıl ve 10 yıl sonra, protokole göre
aşılanan bireylerde (ATP1) aşağıdaki seroproteksiyon / seropozitivite oranları gözlenmiştir
(Tablo 2).
Tablo 2: Çocuk, ergen ve yetişkinlerde immün yanıtın kalıcılığı
Antijen Yanıt(1) Yetişkinler ve 10 yaş üzeri ergenler 4 yaş ve sonrası
(aşılananların % oranı) çocuklar
(aşılananların % oranı)
3-3,5 yıl kalıcılık 5 yıl kalıcılık 10 yıl kalıcılık 3-3,5 yıl 5-6 yıl
kalıcılık kalıcılık
Yetişkin(3) Ergen(3) Yetişkin(3) Ergen(3) Yetişkin(3) Ergen(3) (N=118) (N=68)
(N=309) (N=261) (N=232) (N=250) (N=158) (N=74)
Difteri ≥0,1 IU/mL %71,2 %91,6 %84,1 %86,8 %64,6 %82,4 %97,5 %94,2
≥0,016 %97,4 %100 %94,4 %99,2 %89,9 %98,6 %100 Saptanmamı
IU/mL(4) ştır
Tetanoz ≥0,1 IU/mL %94,8 %100 %96,2 %100 %95,0 %97,3 %98,4 %98,5
Boğmaca
-Boğmaca %90,6 %81,6 %89,5 %76,8 %85,6 %61,3 %58,7 %51,5
toksoidi
≥5 EL.U/mL
-Filamentöz %100 %100 %100 %100 %99,4 %100 %100 %100
hemaglutinin
-Pertaktin %94,8 %99,2 %95,0 %98,1 %95,0 %96,0 %99,2 %100
(1)ATP: Protokole göre – BOOSTRIX’in tek bir rapel aşısını almış olan, tanımlı zaman
noktasında en az bir antijen için immünojenisite verilerinin bulunduğu tüm uygun gönüllüleri
içerir.
(2)Yanıt: tanımlı bir zaman noktasında difteri ve tetanoza karşı antikorların ≥0,1 IU/ml’lik
konsantrasyonlarının seroproteksiyon kabul edildiği ve boğmacaya karşı ≥5 EL.U/ml’lik
antikor konsantrasyonlarının seropozitivite kabul edildiği durum.
(3)“Erişkin” ve “adölesan” terimleri gönüllülerin ilk BOOSTRIX dozlarını aldıkları yaşları
yansıtmaktadır.
9(4)Hastalığa karşı koruma ile ilişkilendirilen antikor konsantrasyonlarına sahip gönüllülerin
yüzdesi (ELISA yöntemi ile ≥ 0,1 IU/ml veya bir in-vitro Vero hücre nötralizasyon tayini ile
≥ 0,016 IU/ml).
N: her bir antijen için verileri bulunan minimum gönüllü sayısı
Boğmayaca karşı korumada etkililik
BOOSTRIX içinde bulunan boğmaca antijenleri, primer aşılama sonrasında etkililiğin hane
halkı temas etkililik çalışmasında gösterilmiş olduğu pediyatrik aselüler boğmaca
kombinasyon aşısının ayrılmaz bir parçasıdır. BOOSTRIX ile aşılama sonrasında üç
boğmaca bileşenine karşı oluşan antikor titreleri de, hane halkı temas etkililik çalışması
sırasında gözlenenlerden yüksektir. Bu karşılaştırmalara dayanılarak BOOSTRIX, boğmacaya
karşı etkililik sağlayacaktır ancak aşının sağladığı korumanın derecesi ve süresi
belirlenmemiştir.
Gebelik sırasında aşılanan kadınlardan doğan bebeklerde (3 aylıktan küçük) boğmacaya
karşı pasif korunma
Randomize, çapraz geçişli, plasebo kontrollü bir çalışmada, gebeliğin 27-36. haftasında
BOOSTRIX ile aşılanan (dTpa grubu; N=291) gebe kadınlardan doğan bebeklerin doğum
sırasındaki kordon kanında plasebo (kontrol grubu; N=292) grubuna göre daha yüksek antikor
konsantrasyonu olduğu gösterilmiştir. Boğmaca antijenleri PT, FHA ve PRN’ye karşı kordon
kanındaki geometrik ortalama antikor konsantrasyonları dTpa grubunda 46,9, 366,1 ve 301,8
IU/ml, kontrol grubunda 5,5, 22,7 ve 14,6 IU/ml idi. Bu aşılanmış annelerden doğan
bebeklerin kordon kanında kontrol grubuna göre 8, 16 ve 21 kat daha yüksek olan antikor
titrelerine karşılık gelmektedir. Bu antikor titreleri, gözlemsel etkililik çalışmalarında
gösterildiği gibi boğmacaya karşı pasif koruma sağlayabilir.
Gebelik sırasında aşılanan kadınlardan doğan bebekler ve küçük çocuklarda immünojenisite
Gebeliğin 27-36. haftasında BOOSTRIX ile aşılanan sağlıklı gebe kadınlardan doğan
bebekler ve küçük çocuklarda difteri, tetanoz, boğmaca, Hepatit B, inaktif poliovirüs, konjüge
Haemophilus influenzae tip B kombine aşısının immünojenisitesi iki klinik çalışmada
değerlendirilmiştir.
Difteri, tetanoz, boğmaca, Hepatit B, inaktif poliovirüs, konjüge Haemophilus influenzae tip
B kombine aşısı, primer aşılama için bebeklere (n=268) 13 valanlı pnömokok konjüge aşısı ile
eş zamanlı, ve aynı bebeklere/çocuklara (n=229) 11 ila 18 aylık arasında pekiştirme dozu
olarak uygulanmıştır.
Aşının primer ve pekiştirme dozu uygulamaları sonrası immünolojik veriler BOOSTRIX ile
maternal aşılamayla bebekler ve küçük çocukların difteri, tetanoz, Hepatit B, inaktif
poliovirüs, Haemophilus influenzae tip B veya pnömokokal antijenlere verdiği yanıtlar
üzerinde klinik olarak anlamlı etkileşim göstermemiştir.
Gebelik sırasında BOOSTRIX ile aşılanmış annelerden doğan bebeklerde ve küçük
çocuklarda primer aşılama sonrası (PT, FHA ve PRN) ve pekiştime dozu aşılama (PT, FHA)
sonrası boğmaca antijenlerine karşı daha düşük antikor konsantrasyonları gözlenmiştir.
BOOSTRIX pekiştirme dozu veya plasebo ile aşılanmış annelerden doğan bebekler ve küçük
çocuklar için; pekiştirme dozu öncesi 1 ay ve pekiştirme dozu sonrası 1 ay zaman noktaları
arasındaki anti-pertussis antikor konsantrasyonlarının katlı artışları bağışıklık sisteminin etkili
bir şekilde hazırlandığını gösterir. Boğmacaya karşı koruma ilişkisinin haricinde, bu
gözlemlerin klinik önemi henüz tam olarak anlaşılmamıştır. Bununla birlikte, dTpa maternal
aşılamasını takiben elde edilen boğmaca hastalığına ilişkin mevcut epidemiyolojik veriler bu
bağışıklık etkileşiminin herhangi bir klinik ilgisi olduğunu göstermemektedir.
10Gebelik sırasında aşılanan kadınlardan doğan bebeklerin boğmacaya karşı korunmasında
etkililik
BOOSTRIX ya da BOOSTRIX POLIO aşı etkililiği (AE) İngiltere, İspanya ve Avustralya'da
yapılan üç gözlem çalışmasında değerlendirilmiştir. Aşı, anne aşılama programının bir parçası
olarak 3 aylıktan küçük bebekleri boğmacaya karşı korumak için gebeliğin üçüncü trimesteri
sırasında kullanılmıştır.
Her bir çalışmanın tasarımı ve sonuçları aşağıdaki Tablo 3’te verilmiştir.
Tablo 3: BOOSTRIX/BOOSTRIX POLIO ile gebeliğin üçüncü trimesteri sırasında aşılanmış
annelerden doğan 3 aylıktan küçük bebeklerde boğmaca hastalığına karşı AE:
Çalışma Aşı Çalışma Tasarımı Aşılamanın etkililiği
Yeri
İngiltere BOOSTRIX Retrospektif, tarama yöntemi % 88 (%95 GA: 79, 93)
POLIO
İspanya BOOSTRIX Prospektif, eşleştirmeli olgu- %90,9 (% 95 GA: 56,6,
kontrolü 98,1)
Avustralya BOOSTRIX Prospektif, eşleştirmeli olgu- %69 (%95 GA: 13, 89)
kontrolü
GA: Güven aralığı
Eğer anne doğumdan önceki iki hafta içinde aşılanırsa, bebekteki aşı etkililiği tablodaki
sayılardan düşük olabilir.
BOOSTRIX’in tekrar dozundan sonra bağışıklık yanıtı
Azaltılmış antijen içerikli difteri, tetanoz ve aselüler boğmaca aşısı (aşıları) ile yapılan önceki
bir pekiştirme dozundan 10 yıl sonra uygulanan BOOSTRIX’in immünojenisitesi
değerlendirilmiştir. Aşılamadan 1 ay sonra gönüllülerin >%99’unda difteri ve tetanoza karşı
seroproteksiyon ve boğmacaya karşı seropozitivite görülmüştür.
Önceden aşılanma öyküsü olmayan veya aşılanma öyküsü bilinmeyen gönüllülerde bağışıklık
yanıtı
Daha önce boğmaca aşısı olmamış ve önceki 5 yılda difteri ve tetanoza karşı aşılanmamış 11-
18 yaş arası 83 adölesana bir BOOSTRIX dozunun uygulanmasından sonra tüm gönüllülerde
tetanoz ve difteriye karşı seroproteksiyon tespit edilmiştir. Bir doz sonrasında seropozitivite
oranı farklı boğmaca antijenleri için %87-100 arasında değişmiştir.
Son 20 yılda herhangi bir difteri ve tetanoz içeren aşı olmamış 40 yaş ve üzerinde 139
erişkine bir BOOSTRIX dozunun uygulanmasından sonra erişkinlerin %98,5’inden fazlasında
üç boğmaca antijenine karşı seropozitivite ve sırasıyla %81,5 ve %93,4’ünde difteri ve
tetanoza karşı seroproteksiyon gözlenmiştir. İlk dozdan bir ve altı ay sonra iki ilave doz
uygulandıktan sonra seropozitivite oranları üç boğmaca antijenine karşı da %100 olmuş ve
difteri ve tetanoza karşı seroproteksiyon oranları sırasıyla %99,3 ve %100 olmuştur.
11Obstrüktif hava yolu hastalıkları için aktif tedavi gören kişilerde immün yanıt ve güvenlilik
profili
Boostrix'in güvenliliği ve immünojenitesi, astım veya Kronik Obstrüktif Akciğer Hastalığı
(KOAH) gibi obstrüktif hava yolu hastalığı için aktif tedavi görürken Boostrix ile aşılanan 18
yaş ve üzeri 222 kişiden elde edilen verileri birleştiren tanımlayıcı bir meta analiz
çalışmasında değerlendirilmiştir. Boostrix aşılamasından bir ay sonra, seroprotektif oranlar (≥
0,1 IU/mL) açısından difteri ve tetanoz antijenlerine karşı bağışıklık yanıtları sırasıyla %89,0
ve %97,2’idi. Boğmacaya karşı güçlendirici yanıtlar ise boğmaca toksoidi [PT], filamentöz
hemaglutinin [FHA] ve pertaktine [PRN] karşı sırasıyla %78,3, %96,1 ve %92,2 olmuştur. Bu
sonuçlar genel yetişkin popülasyonunda elde edilen yanıtlarla tutarlıdır ve benzer bir
güvenlilik profiline sahiptir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Üreme toksikolojisi
Fertilite: Sıçanlar ve tavşanlarda dişi fertilitesi üzerine yapılan konvansiyonel çalışmalara
dayanarak elde edilen klinik öncesi veriler BOOSTRIX’in insanlar üzerinde spesifik bir zararı
olmadığını göstermektedir.
Gebelik: BOOSTRIX ile sıçanların ve tavşanların embriyonal/fetal gelişimleri üzerine ve
ayrıca sıçanlarda doğum ve doğum sonrası (laktasyon süresinin sonuna kadar) toksisite
üzerine yapılan konvansiyonel çalışmalara dayanarak elde edilen klinik öncesi veriler insanlar
üzerinde spesifik bir zararı olmadığını göstermektedir.
Deney hayvanlarındaki toksikolojik ve/veya farmakolojik çalışmalar
Konvansiyonel güvenlilik ve toksisite çalışmalarından elde edilen preklinik veriler insanlar
için özel bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
BOOSTRIX, diğer hiçbir aşıyla aynı enjektörde karıştırılmamalıdır.
6.3. Raf ömrü
48 ay
6.4. Saklamaya yönelik özel tedbirler
BOOSTRIX +2°C ila +8°C arası sıcaklıkta saklanmalıdır.
Dondurmayınız. Eğer aşı donmuşsa kullanmadan atınız.
Işıktan korumak için orijinal ambalajında saklayınız.
12Buzdolabından çıkartıldıktan sonra aşı +37°C’de 7 gün stabildir. Bu süre içerisinde
kullanılmayan aşılar atılmalıdır. Bu bilgiler sıcaklıkta geçici bir değişiklik olması durumunda
sağlık uzmanlarına rehberlik etmeyi amaçlamaktadır.
6.5. Ambalajın niteliği ve içeriği
BOOSTRIX, tek dozluk cam (Avrupa Farmakopesi’ne uygun tip I) enjektör içinde, opak
beyaz süspansiyon şeklinde sunulmaktadır.
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
Aşı kullanılmadan önce homojen opak beyaz bir süspansiyon oluşturacak şekilde iyice
çalkalanmalıdır ve kullanım öncesi aşının içinde yabancı parçacık ve/veya fiziksel
görünümünde değişiklik olup olmadığı görsel olarak kontrol edilmelidir. Bunlardan birinin
görülmesi durumunda aşıyı uygulamayınız.
7. RUHSAT SAHİBİ
GlaxoSmithKline İlaçları Sanayi ve Ticaret A.Ş.
Büyükdere Cad. No:173 1.Levent Plaza B Blok
34394, 1.Levent / İSTANBUL
Tel no: 0 212 339 44 00
Faks no: 0 212 339 45 00
8. RUHSAT NUMARASI
56
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.03.2013
Ruhsat yenileme tarihi: --
10. KÜB’ÜN YENİLENME TARİHİ
13