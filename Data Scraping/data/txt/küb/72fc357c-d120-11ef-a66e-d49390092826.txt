KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRICANYL 2,5 mg tablet
2. KALİTATİF VE KANTİTATİF BİLEŞİM
Her tablette;
Etkin madde:
Terbütalin sülfat 2,5 mg
Yardımcı maddeler:
Laktoz hidrus (sığır sütünden elde edilmiştir) 105,2 g
Diğer yardımcı maddeler için 6.1’e bakınız.
3. FARMASÖTİK FORM
Tablet
Kırık beyaz, hafif sarı, yuvarlak, bikonveks kaplı tablet
4. KLİNİK ÖZELLİKLER
4.1 Terapötik endikasyonlar
BRICANYL, astım ve bronkospazmın bir komplikasyon olarak ortaya çıktığı diğer akciğer
hastalıklarında uzun süreli semptomatik rahatlama için endikedir.
4.2 Pozoloji ve uygulama şekli
Pozoloji/uygulama sıklığı ve süresi:
BRICANYL tabletler astım ve bronkospazmın komplike edici bir faktör olduğu diğer pulmoner
hastalıklarda uzun süreli semptomatik rahatlama olarak kullanılmalıdır. Astım hastalarında
uzun süreli semptomatik rahatlama olarak kullanıldığında, hasta ayrıca optimal anti-
enflamatuar tedavi almalıdır, örn.inhalekortikosteroidler,lökotrien reseptör antagonistleri
Doz, hastanın durumuna göre ayarlanmalıdır.
Erişkinler:
İlk 1-2 hafta içinde günde 3 defa 2,5 mg (1 tablet) önerilir. Doz, gerekiyorsa daha sonra günde
3 defa 5 mg’a (2 tablet) yükseltilebilir.
Uygulama şekli:
Oral olarak alınır.
Özel popülasyonlara ilişkin ek bilgiler:
Böbrek/Karaciğer yetmezliği: Veri yoktur.Pediyatrik popülasyon (7-15 yaş):
Başlangıç dozu normalde 24 saatte 2 kez 2,5 mg (1 tablet) olmalıdır. Bununla birlikte, bazı
hastalarda ilacın dozu 24 saatte 3 kez 2,5 mg (1 tablet) uygulanabilir.
Geriyatrik popülasyon:
Erişkinler ile aynı doz verilir.
4.3 Kontrendikasyonlar
Bölüm 6.1’de listelenen etken madde veya yardımcı maddelerden herhangi birine aşırı duyarlılık.
4.4 Özel kullanım uyarıları ve önlemleri
Tüm beta2-agonistlerle olduğu gibi tirotoksikoz bulunan hastalarda dikkatli olunmalıdır.
BRICANYL’i de içeren sempatomimetik ilaçlarla kardiyovasküler etkiler görülebilir.
Pazarlama sonrası veriler ve yayınlanmış literatürden beta agonistlerle ilişkili miyokard
iskemisi hakkından bazı kanıtlar elde edilmiştir.
Daha şiddetli kardiyovasküler hastalık (iskemik kalp hastalığı, taşiaritmi veya daha şiddetli kalp
yetmezliği gibi), kontrol edilemeyen tirotoksikoz veya tedavi edilemeyen hipokalemi
olgularında veya dar açılı glokom predispozisyonu olan hastaların tedavisinde dikkatli
olunmalıdır. Beta-2-agonistlerinin pozitif inotropik etkilerinden ötürü bu ilaçlar hipertrofik
kardiyomiyopati hastalarında kullanılmamalıdır.
Altta yatan ciddi kalp hastalığı (örn. iskemik kalp hastalığı, aritmi ya da ağır kalp yetmezliği)
bulunan ve BRICANYL alan hastalar, göğüs ağrısı ya da kalp hastalığının diğer kötüleşme
semptomlarını yaşamaları durumunda tıbbi yardım almaları konusunda uyarılmalıdır.
Hem solunum hem de kalp kaynaklı olabilecekleri için dispne ve göğüs ağrısı gibi
semptomların değerlendirmesinde dikkatli olunmalıdır.
Beta2-agonisti tedavisi nedeniyle potansiyel olarak ciddi hipokalemi ortaya çıkabilir.
Hipoksiye bağlı olarak ilişkili risk artabileceği için akut ağır astımda özel dikkat gösterilmesi
önerilir. Hipokalemik etki eşzamanlı tedavilerle artabilir (bkz bölüm 4.5, Etkileşimler). Bu tür
durumlarda serum potasyumu düzeylerinin takip edilmesi önerilir.
Hipokalemi, kardiyak aritmiye duyarlılığı arttırabilir. Hipokalemi aynı zamanda dijital
toksisitesi riskini arttırdığı için özellikle dijital glikozitlerle tedavi edilen hastalarda dikkatli
olunması önerilir. İnatçı astım görülen ve beta-2-agonistleriyle idame tedavisine gereksinim
duyan hastalara aynı zamanda optimal anti-inflamatuar tedavisi, örneğin inhale
kortikosteroidler, lökotrien reseptörü antagonistleri, uygulanmalıdır.
Astım tedavisinde BRICANYL idame tedavisi ilk tercih ilaç olarak kullanılmamalıdır (ve yeterli
değildir). Beta-2-agonistlerle idame tedavisi gereken kronik astım hastalarına aynı zamanda,
inhale kortikosteroidler ile optimum anti-inflamatuvar tedavi de verilmelidir. Bu hastalara,
BRICANYL başlandıktan sonra, belirtileri hafiflese dahi anti-inflamatuvar tedavilerini almaya
devam etmeleri tavsiye edilmelidir. Eğer belirtiler sebat ederse veya beta-2-agonistler iletedavinin arttırılması gerekirse bu, altta yatan durumun kötüleştiğine işaret eder ve tedavinin
yeniden değerlendirme gerekliliğini oluşturur.
Diyabetiklerde BRICANYL tedavisine başlanırken, beta-2-agonistlerle tedavi hiperglisemi
riskini arttırdığı için kan glukozunun daha fazla izlenmesi önerilir. Bronşiyal astımı olan veya
olmayan gebe diyabetiklerde, hiperglisemi ve ketoasidoz riskine özel dikkat gösterilmelidir. Bu
nedenle insülin dozunun ayarlanması gerekebilir.
Hastaya, önceki etkili dozların belirtilerde aynı rahatlama düzeyi sağlamamaya başlaması
durumunda hekime danışmaları konusunda bilgi verilmelidir. Bu, astım kötüleşmesinin bulgusu
olabilir ve tedavinin yeniden değerlendirilmesi gerekebilir.
Tokoliz:
Oral kısa etkili β2 agonistler, preterm eylemin akut tokolizinde ve uterus kaslarının
gevşemesinde kalıcı etkinliğin devamını sağlamamasına karşılık kullanım sürecinde artan,
annede miyokardial infarktüs, pulmoner ödem ve bebekte kardiyomegali gibi ölümcül
kardiyovasküler olaylar ile ilişkili bulunmuştur. Bu nedenle oral formülasyonların bu
endikasyonlarda yararları riskleri karşılayamadığı için oral kısa etkili β2 agonistler hiçbir
obstetrik endikasyonda kullanılmamalıdır.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Beta-reseptör blokerleri (göz damlaları dahil), özellikle selektif olamayan beta-reseptor
blokerleri, beta-2-reseptör uyarıcıların etkisini tamamen veya kısmen inhibe edebilir.
Dolayısıyla BRICANYL preparatları ve seçici olmayan beta-blokerler normalde eşzamanlı
olarak uygulanmamalıdır. BRICANYL başka sempatomimetikler almakta olan hastalarda
dikkatli şekilde kullanılmalıdır.
Potasyum tüketen ajanlar ve hipokalemi
Beta-agonistlerin hipokalemik etkisi nedeniyle BRICANYL’in, diüretikler, metilksantinler ve
kortikosteroidler gibi hipokalemi riskini arttırdığı bilinen potasyum tüketen ajanlarla eş zamanlı
uygulanması, özellikle hipokaleminin sonucu olarak kardiyak aritmi riskinin artışı açısından,
yararlar ve riskler dikkatle değerlendirilmesinden sonra uygulanmalıdır (bkz. Bölüm 4.4).
Hipokalemi ayrıca digoksin toksisitesine yatkınlık oluşturur.
Kombinasyonda, doz ayarlaması gerekebilir.
Astımda kullanılan salbutamol ve ipratropiyum (nebülizatör) ile eş zamanlı tedavi sırasında altı
tane dar açılı glokom olgusu bildirilmiştir. Terbutalin olasılıkla, ipratropiyum ile nebülizatör ile
uygulanan salbutamolle aynı şekilde etkileşim göstermektedir. Predispoze hastalarda
kombinasyondan kaçınılmalıdır.
Halojenli anestetikler
Kardiyak aritmi riskini arttırdığı için beta2-agonistlerle tedavi sırasında halotan anestezisinden
kaçınılmalıdır. Diğer halojenli anestezikler beta2-agonistlerle birlikte dikkatli kullanılmalıdır.Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
BRICANYL kesinlikle gerekli olmadıkça gebelik döneminde kullanılmamalıdır.
İnsanlar yönelik potansiyel risk bilinmemektedir.
Hayvanlarda veya hastalarda teratojenik etki gözlenmese de, BRICANYL sadece gebeliğin ilk
üç ayında dikkatli bir şekilde uygulanmalıdır.
Astım ve diğer akciğer hastalıklarının tedavisi için oral beta-2-agonistler, potansiyel tokolitik
etkisi nedeniyle gebeliğin son evresinde dikkatli uygulanmalıdır.
Laktasyon dönemi
Terbutalin anne sütüne geçmektedir ancak infant üzerindeki etki riskinin olasılığı, terapötik
dozlarda düşük görülmektedir. Beta-2-reseptör uyarıcılar ile tedavi edilen annelerin
yenidoğanlarında veya prematür infantlarında geçici hipoglisemi bildirilmiştir.
Üreme yeteneği/Fertilite
Fertilite üzerinde potansiyel etkiye ilişkin insan verisi yoktur. Erkek ve dişi sıçanlarda yapılan
bir çalışmada fertilite üzerinde bir etki görülmemiştir.
4.7 Araç ve makine kullanımı üzerindeki etkiler
BRICANYL’in, araç ve makine kullanımı üzerinde küçük ihmal edilebilir bir etkisi vardır veya
hiç yoktur.
4.8 İstenmeyen etkiler
Yan etkilerin şiddeti alınan doza ve uygulama yoluna bağlıdır. Tedaviye düşük dozlarla
başlanması, çoğu kez yan etkileri azaltır. Yan etkilerin çoğu sempatomimetrik aminlerin
özelliğidir ve genel olarak 1-2 haftalık tedavi içinde hafifler. Başlangıçta tedavi edilen
hastaların en az %50’sinde tremor görülmesi beklenebilir.Advers etkilerin tablolanmış listesi
İstenmeyen etkiler aşağıda sistem organ sınıfı ve görülme sıklığına göre listelenmiştir. Sıklık
sınıflandırması: çok yaygın (>1/10), yaygın (>1/100 ila <1/10), yaygın olmayan (>1/1.000 ile
<1/100), seyrek (> 1/10.000 ila <1/1.000), çok seyrek (<1/10.000) ve bilinmiyor (eldeki
verilerden hareketle tahmin edilemiyor).
Sistem Organ Sınıfı Sıklık Sınıflandırma Advers İlaç Reaksiyonu
Bağışıklık Sistemi Bilinmiyor Anjiyoödem, bronkospazm,
Hastalıkları hipotansiyon ve kollaps gibi aşırı
duyarlılık reaksiyonları
Metabolizma ve beslenme Yaygın Hipokalemi (Bkz. Bölüm 4.4)
hastalıkları
Psikiyatrik hastalıklar Bilinmiyor^ Uyku bozuklukları ve ajitasyon,
hiperaktivite, sinirlilik ve
huzursuzluk gibi davranış
bozuklukları
Sinir sistemi hastalıkları Çok yaygın Tremor, baş ağrısı
Kardiyak hastalıklar Yaygın Taşikardi, palpitasyonlar
Bilinmiyor^ Kardiyak aritmiler, örn. atriyal
fibrilasyon, supraventriküler
taşikardi ve ekstrasistoller,
Miyokardiyal iskemi (Bkz.
Bölüm 4.4)
Vasküler Hastalıklar Bilinmiyor^ Periferik vazodilatasyon
Solunum, göğüs Bilinmiyor^ Paradoksal bronkospazm*
bozuklukları ve
mediastinal hastalıklar
Gastrointestinal Bilinmiyor^ Mide bulantısı
hastalıklar Ağız ve boğazda tahriş
Deri ve deri altı doku Bilinmiyor^ Ürtiker ve döküntü
hastalıkları
Kas-iskelet bozuklukları, Yaygın Kas krampları
bağ doku ve kemik
hastalıkları#
^Pazarlama sonrası deneyimde spontan olarak rapor edilmiş ve bu sebeple yaygınlık bilinmiyor
olarak nitelendirilmiştir
* Nadir olgularda, tanımlanmamış mekanizmalar aracılığıyla inhalasyondan hemen sonra hırıltı
ile birlikte paradoksal bronkospazm oluşabilir. Bu durum derhal hızlı etki başlangıcına sahip
bir bronkodilatatör ile tedavi edilmelidir. BRICANYL tedavisi bırakılmalı ve
değerlendirmeden sonra alternatif bir tedavi başlanmalıdır.
#Bazı hastalar gerginlik hissedebilir, bu aynı zamanda kas-iskelet sistemi üzerindeki etkilerden
dolayı ve SSS uyarımını yönlendirmemesinden kaynaklanmaktadır.Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Olası semptomlar ve bulgular:
Baş ağrısı, kaygı, titreme, bulantı, tonik kramp, çarpıntı, taşikardi, aritmi. Bazen tansiyon
değerlerinde düşüş görülebilir. Laboratuvar bulguları: Hipokalemi, hiperglisemi ve laktik
asidoz bazen ortaya çıkabilir.
Yönetim:
Hafif ve orta dereceli vakalar: Dozu azaltın.
Şiddetli vakalar: Gastrik lavaj, aktif kömür uygulaması. Asit-baz dengesinin, kan şekeri ve
elektrolitlerinin, özellikle serum potasyum düzeylerinin belirlenmesi. Kalp hızı ve ritim ile kan
basıncının izlenmesi. Metabolik değişiklikler düzeltilmelidir. Hemodinamik bozulmaya neden
olan aritmilerin tedavisinde kardiyoselektif β-bloker (örn. Metoprolol) önerilmektedir. β-bloker
ilaç, bronkokonstriksiyon oluşum olasılığı nedeniyle özenle kullanılmalıdır: bronkospazm
öyküsü olan hastalarda dikkatle kullanın. Periferik vasküler dirençteki beta aracılı azalma kan
2
basıncındaki düşüşe önemli ölçüde katkıda bulunursa hacim genişletici ilaçlar verilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Selektif ß -adrenoreseptör agonisti, terbutalin
2
ATC Kodu: R03CC03
Terbutalin, aşağıdaki farmakolojik etkilere sahip seçici bir adrenerjik beta-2-reseptor
uyarıcısıdır.
I) Akciğerde - bronkodilatasyon; Artmış mukosiliyer klirens; Ödem ve anti-alerjik
etkilerin bastırılması.
II) İskelet kasında - Na + / K + taşımacılığını uyarır ve aynı zamanda yavaş kasılan
kastaki subtetanik kasılmaların depresyonuna neden olur.
III) Uterus kasında - uterus kontraksiyonlarının inhibisyonu.
IV) Merkezi Sinir Sisteminde - molekülün hidrofilik yapısından dolayı terapötik
dozlarda kan-beyin bariyerine penetrasyonu düşüktür.
V) Kardiyovasküler Sistemde - terbutalinin uygulanması, periferal arterlerdeki ve
kalpteki beta2 reseptörlerinin aracı olduğu kardiyovasküler etkilerle sonuçlanır.
Örneğin; sağlıklı bireylerde, 0,25 - 0,5 mg enjekte s.c. kalp hızı artışı ve daha büyük
inme hacmi nedeniyle kardiyak çıktıda (kontrollere göre% 85'e kadar) bir artış ile
ilişkilidir. Nabızdaki artış muhtemelen refleks taşikardinin periferik dirençteki
düşüş ve ilacın doğrudan pozitif kronotropik etkisiyle birleşmesinden
kaynaklanmaktadır.5.2 Farmakokinetik özellikler
Genel özellikler
Emilim:
Oral olarak emilimi yaklaşık %30-50’dir ve subkutan olarak iyi emilir.Yiyecek, oral dozlamayı
takiben biyoyararlanımı azaltır (ortalama% 10).
%14-15 açlık değerleri elde edilmiştir.
Dağılım:
Maksimum terbütalin plazma konsantrasyonuna 3 saat içinde ulaşılır.
Biyotransformasyon:
Terbütalin sülfat, ince bağırsak duvarı ve karaciğerinde önemli miktarda ilk geçiş
metabolizmasına maruz kalır.
Oral doz uygulamasından sonra ana metabolit sülfat konjugattır ve ayrıca idrarda bazı
glukuronid konjugatları bulunur.
Eliminasyon:
Temel parametreler i.v’den ve terapötik dozların ağızdan uygulanması sonrasında
değerlendirilmiştir:
i.v. tek doz
Hacimli dağıtım : 114 L
Toplam vücut klerensi: 213 mL/ dk
Ortalama kalma süresi : 9 saat
Renal klerens : 149 mL/ dk (erkekler)
Oral doz
Renal klerens : 1,925 mL/ dk (erkekler)
Renal klerens : 2,32 mL/dk (bayanlar)
i.v. uygulamasından sonraki plazma konsantrasyonu / zaman eğrisi, hızlı bir dağıtım fazı, bir ara
eliminasyon fazı ve bir geç eliminasyon fazıyla karakterizedir. Terminal yarılanma ömrü (t½)
tekli ve çoklu dozlamadan sonra tespit edilmiştir (ortalama değerler 16-20 saat arasında
değişmiştir).
5.3 Klinik öncesi güvenlilik verileri
Sıçanlarda ve köpeklerde maksimum insan maruziyetinin üzerindeki maruziyetlerde
terbutalinin majör toksik etkisi fokal miyokardiyal nekrozdur. Bu kardiyotoksisite tipi yüksek
dozlarda beta2-agonistlerin uygulanmasının ardından görülen iyi bilinen bir farmakolojik
belirtidir.Sıçanlarda benign uterus leiomiyomalarının insidansında bir artış gözlenmiştir. Bu etki, yüksek
dozda beta2-agonistlere uzun süre maruziyetten sonra kemirgenlerde gözlemlenen bir sınıf
etkisi olarak kabul edilmektedir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır sütünden elde edilmiştir)
Mısır nişastası
Povidon K-30
Mikrokristalin selüloz
Magnezyum stearat
Etil alkol*
Saf su*
* bitmiş üründe bulunmaz
6.2 Geçimsizlikler
Bu ürün için geçerli değildir.
6.3 Raf Ömrü
36 ay
6.4 Saklamaya yönelik özel tedbirler
30°C altındaki oda sıcaklığında saklanmalıdır.
6.5 Ambalajın niteliği ve içeriği
Kutuda, PVC-PVDC/Al blister ambalajda 50 tablet.
6.6 Beşeri Tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyal lokal gereksinimler doğrultusunda imha
edilmelidir.
Kullanılmamış olan ürünler yada atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
AstraZeneca PLC, İngiltere lisansı ile
AstraZeneca İlaç San. ve Tic.Ltd.Şti.
Büyükdere Cad.Yapı Kredi Plaza, Kat 4
Levent-İstanbul
8. RUHSAT NUMARASI:
194 / 70
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi : 21.01.2000
Ruhsat yenileme tarihi : 21.01.2010
10. KÜB’ÜN YENİLENME TARİHİ: