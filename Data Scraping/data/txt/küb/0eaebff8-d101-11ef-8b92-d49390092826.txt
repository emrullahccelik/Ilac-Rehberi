KISA ÜRÜN BİLGİSİ
1. BEŞERİ TIBBİ ÜRÜNÜN ADI
ETOPOSİD EBEWE 100 mg/5 mL IV infüzyon için konsantre çözelti içeren flakon
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her flakon (5 mL) 100 mg etoposid içerir.
Yardımcı maddeler:
Benzil alkol 100 mg
Etanol (%96) 1.303 mg
Yardımcı maddeler için bölüm 6.1’e bakınız.
3. FARMASÖTİK FORM
İnfüzyonluk konsantre çözelti.
Renksiz veya hafif sarı renkte berrak çözelti.
4. KLİNİK ÖZELLİKLER
4.1. Terapötik endikasyonlar
Etoposid intravenöz yoldan kullanılan bir antineoplastik ajandır. Tek başına veya diğer
antineoplastik ajanlarla birlikte kullanılabilir.
Etoposid küçük hücreli akciğer kanserinde etkinliği kanıtlanmış diğer kemoterapötik ajanlarla
kombine şekilde ve seminomatöz olmayan testis karsinomu tedavisinde uygun cerrahi,
kemoterapi veya radyoterapi tedavisi almış hastalarda, etkinliği kanıtlanmış diğer
kemoterapötik ajanlarla kombine şekilde kullanılabilir.
Ayrıca, küçük hücreli olmayan akciğer kanserinin palyatif tedavisinde, Hodgkin hastalığının
yeniden indüksiyon tedavisinde, Hodgkin dışı lenfoma (non-Hodgkin lenfoma) ve akut
myelositik löseminin indüksiyon tedavisinde ve koriyon karsinomanın indüksiyon ve yeniden
indüksiyon tedavisinde objektif yanıt alınabileceği gösterilmiştir.
4.2. Pozoloji ve uygulama şekli
Pozoloji:
Erişkinler:
Dozaj, etoposidin tek başına veya diğer sitostatik ajanlarla kombine verilip verilmediğine
bağlıdır. Önerilen ETOPOSİD EBEWE dozu, birbirini takip eden beş gün boyunca İV olarak
günlük 60-120 mg/m2’dir.
Uygulama sıklığı ve süresi:
Etoposidin miyelosüpresif etkisi nedeniyle tedavi kürleri 10 ila 20 gün aralığından daha sık
tekrarlanmamalıdır. Hematolojik olmayan endikasyonlar için tedavi 21 günlük aralıktan daha
sık tekrarlanmamalıdır.
1 / 15Etoposid yaygın olarak, 5 gün boyunca günde 100 mg/m2 veya 1., 3. ve 5. günlerde uygulanan
günlük 120 mg/m2 şeklinde uygulanır.
Çözelti intravenöz infüzyonla minimum 30 dakika ila 60 dakika arasında verilmelidir. Yüz
kızarması infüzyon hızının çok fazla olduğunun belirtisidir. Hasta toleransına bağlı olarak
infüzyon süresi uzatılabilir.
Kemoterapi kürleri herhangi bir toksisitenin yeterince iyileşmesinden sonra 3-4 haftalık
intervallerle tekrarlanır.
Etoposid miyelosupresyona neden olduğundan lökosit ve trombosit sayılarının normale
dönmesine izin vermek için tedavi üç haftalık aralıklardan daha sık tekrarlanmamalıdır.
ETOPOSİD EBEWE infüzyonu ile tedavi kürü yinelenmeden önce, miyelosupresyon belirtileri
açısından kan tablosu incelenmeli ve tatminkar bulunursa tedavi verilmelidir.
Uygulama şekli:
ETOPOSİD EBEWE sadece sağlık personeli tarafından kanser kemoterapötik ajanların
kullanımında deneyimli doktorların denetiminde uygulanmalıdır.
ETOPOSİD EBEWE yalnızca yavaş intravenöz infüzyonla kullanılır. Etoposid vücut boşlukları
(plevra, periton ve diğer) içine enjeksiyon şeklinde uygulanmamalıdır.
Yalnızca yeni hazırlanmış, renksiz ve berrak çözeltileri kullanınız.
Kullanım talimatları ve uygulama ile ilgili detaylı bilgi için bölüm 6.6.’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan, ancak karaciğer fonksiyonları normal hastalarda, etoposidin dozu
azaltılmalı ve hematolojik alt değerleri ve böbrek fonksiyonları izlenmelidir.
Kreatinin klerensine göre önerilen doz rejimi aşağıdaki gibidir:
Kreatinin klerensi (mL/dak) Önerilen günlük doz (standart dozun yüzdesi)
>50 100
15-50 75
<15 Kontrendikedir (Kontrendikasyonlar bölümüne bakınız).
Karaciğer yetmezliği:
Karaciğer yetmezliği olan hastalarda, hastalığın ve karaciğer yetmezliğinin şiddetine göre
dikkatle doz ayarlaması yapılarak kullanılmalıdır.
Pediyatrik popülasyon:
Çocuklarda etkililik ve güvenliliği kanıtlanmamıştır.
Geriyatrik popülasyon:
Doz ayarlaması gerekli değildir.
2 / 154.3. Kontrendikasyonlar
• Aktif bileşen, podofilotoksinler veya podofilotoksin türevleri veya Bölüm 6.1’de listelenen
yardımcı maddelerinden herhangi birine karşı aşırı duyarlılığı olan hastalar
• Ağır hepatik yetmezliği olan hastalar
• Ağır renal yetmezliği olan hastalar (kreatinin klerensi<15 mL/dak, bkz. Bölüm 4.2)
• Ağır miyelosupresyonu olan hastalar
• İntra-arteriyel ya da intrakaviter enjeksiyonda (plevra, periton ya da diğer)
• Laktasyon döneminde
• Bağışıklık sistemi baskılanmış hastalarda sarı humma ya da canlı aşılar ile eş zamanlı
kullanımı (bkz. Bölüm 4.5)
4.4. Özel kullanım uyarıları ve önlemleri
ETOPOSİD EBEWE yalnızca antineoplastik tıbbi ürünlerin kullanımında uzman kalifiye bir
hekim gözetiminde uygulanmalı ve takibi yapılmalıdır. Kemoterapi için ETOPOSİD EBEWE
kullanımının gerekli olduğu tüm vakalarda, hekim ilacın gerekliliğini ve yararlılığını advers
reaksiyon riskine karşı değerlendirmelidir. Bu advers reaksiyonların çoğu, erken tespit edildiği
takdirde geri dönüşümlüdür. Şiddetli reaksiyonların görülmesi halinde, ilacın dozu azaltılmalı
veya ilaca ara verilmelidir; ayrıca, hekimin klinik yargısına istinaden uygun düzeltici önlemler
alınmalıdır. ETOPOSİD EBEWE tedavisine tekrar başlanması söz konusu olduğunda bu işlem
dikkatli bir şekilde yapılmalı; ilaca daha fazla ihtiyaç duyulması ve olası toksisite nüksü
durumlarına ihtiyatla yaklaşılmalıdır.
Miyelosüpresyon
Doz sınırlayıcı kemik iliği süpresyonu, ETOPOSİD EBEWE tedavisine bağlı en önemli
toksisitedir. ETOPOSİD EBEWE uygulamasının ardından ölümcül miyelosüpresyon
durumlarının görüldüğü bildirilmiştir. ETOPOSİD EBEWE ile tedavi edilen hastalar,
miyelosüpresyon için hem tedavi sırasında hem de tedaviden sonra dikkatlice ve sıklıkla
gözlenmelidir. Tedavinin başlangıcında ve sonraki her bir ETOPOSİD EBEWE
uygulamasından önce şu hematolojik parametreler ölçülmelidir: trombosit sayısı, hemoglobin,
akyuvar sayısı ve diferansiyeli. Etoposid tedavisine başlamadan önce radyoterapi veya
kemoterapi verildiyse, kemik iliğinin iyileşmesini sağlamak için yeterli bir zaman aralığı
sağlanmalıdır. Malign hastalıktan kaynaklanmadığı sürece, nötrofil sayıları 1.500
hücre/mm3’den az olan veya 100.000 hücre/mm3’den az trombosit sayısına sahip hastalara
ETOPOSİD EBEWE uygulanmamalıdır. İlk dozdan sonraki dozlar şu durumlarda
uygulanmalıdır: nötrofil sayılarının en az 5 gün boyunca 500 hücre/mm3’den az olması veya
ateş veya enfeksiyon ile ilişkili olması; trombosit sayılarının 25.000 hücre/mm3’den az olması;
herhangi bir 3. veya 4. derece toksisitenin söz konusu olması; veya renal klerensin 50
mL/dak.’dan az olması.
Ortaya çıkan enfeksiyon veya hemoraji ile şiddetli miyelosüpresyon meydana gelebilir.
ETOPOSİD EBEWE tedavisine başlamadan önce, bakteriyel enfeksiyonlar kontrol altına
alınmalıdır.
Sekonder lösemi
Etoposid içeren kemoterapötik rejimler ile tedavi edilen hastalarda, miyelodisplastik sendromla
birlikte veya bu sendrom olmadan ortaya çıkabilen akut lösemi görülmüştür. Sekonder lösemi
gelişimi ile ilişkili kümülatif risk faktörleri ve predispozan faktörler bilinmemektedir. Her
ikisinin uygulama çizelgesi ve kümülatif etoposid dozlarının rolleri belirtilmiş ancak açıkça
tanımlanmamıştır.
3 / 15Epipodofilotoksin alan hastalarda görülen bazı sekonder lösemi vakalarında 11q23 kromozom
bozukluğu gözlenmiştir. Bu bozukluk, epipodofilotoksin içermeyen kemoterapi rejimleri ile
tedavi edildikten sonra ortaya çıkan sekonder lösemi ve yeni ortaya çıkan lösemi hastalarında
da görülmüştür. Epipodofilotoksin alan hastalarda sekonder lösemiye bağlı bir diğer özellik ise
kısa latens dönemidir; lösemi oluşumu ortalama medyan süresi yaklaşık 32 aydır.
Hipersensitivite
Doktorlar, ölümcül olabilecek ürtiker, pireksi, taşikardi, bronkospazm, dispne ve hipotansiyon
ile kendini gösteren olası ETOPOSİD EBEWE anafilaktik reaksiyon oluşumuna karşı tetikte
olmalıdır. Tedavi semptomatiktir. Böylesi durumda, ETOPOSİD EBEWE derhal
sonlandırılmalı ve ardından hekimin takdirine bağlı olarak presör ajanlar, kortikosteroidler,
antihistaminikler veya hacim genişleticiler uygulanmalıdır.
Hipotansiyon
Hipotansiyon, hızlı intravenöz enjeksiyonun olası bir yan etkisi olarak bildirildiği için,
ETOPOSİD EBEWE yalnızca yavaş intravenöz infüzyonla verilmelidir (genellikle 30 ila 60
dakikalık bir süre boyunca).
Enjeksiyon bölgesi reaksiyonu
ETOPOSİD EBEWE uygulaması sırasında enjeksiyon bölgesinde reaksiyonlar meydana
gelebilir. Ekstravazasyon olasılığı dikkate alındığında, infüzyon yerinin ilaç uygulaması
sırasında olası infiltrasyona karşı yakından izlenmesi önerilmektedir.
Etoposid uygulaması sırasında line içi filtreler kullanıldığından infüzyonla ilişkili aşırı
duyarlılık reaksiyonu riskinde artış gözlenmiştir. Line içi filtreler kullanılmamalıdır.
Düşük serum albümin seviyesi
Düşük serum albümin, artan etoposid maruziyetiyle ilişkilidir. Dolayısıyla düşük serum
albümin seviyesine sahip hastalar, etoposide bağlı toksisiteler açısından artan risk altında
olabilirler.
Böbrek yetmezliği
Hemodiyaliz uygulanan orta derece (CrCl = 15 ila 50 mL/dak) veya şiddetli (CrCl <15 mL/dak)
böbrek yetmezliği olan hastalara düşük dozda etoposid uygulanmalıdır (bkz. Bölüm 4.2).
Hematolojik parametreler ölçülmeli ve sonraki döngülerdeki doz ayarlamaları orta ve şiddetli
böbrek yetmezliği olan hastalarda hematolojik toksisite ve klinik etkiye bağlı olarak
yapılmalıdır.
Karaciğer yetmezliği
Karaciğer yetmezliği olan hastaların karaciğer fonksiyonları akümülasyon riski nedeniyle
düzenli olarak takip edilmelidir.
Tümör lizis sendromu
Etoposidin diğer kemoterapötik ilaçlarla birlikte kullanılmasının ardından tümör lizis
sendromunun (bazen ölümcül olabilir) görüldüğü bildirilmiştir. Tümör lizis sendromunun erken
belirtilerini tespit etmek için başta tedaviye duyarlı iri tümörler ve böbrek yetmezliği gibi risk
faktörleri olan hastalar olmak üzere tüm hastaların yakından izlenmesi gerekmektedir. Bu
tedavi komplikasyonu riskine sahip hastalarda, uygun koruyucu önlemler dikkate alınmalıdır.
4 / 15Mutajenik potansiyel
Etoposidin mutajenik potansiyeli göz önünde bulundurulduğunda, hem erkek hem de kadın
hastalar için tedavi sırasında ve tedaviyi sonlandırdıktan sonra 6 aya kadar etkili bir
kontrasepsiyon gereklidir. Hasta tedaviyi bitirdikten sonra çocuk sahibi olmak isterse genetik
konsültasyon önerilmektedir. Etoposid erkek fertilitesini azaltabileceğinden, ileride baba olmak
isteyen hastalar için spermin muhafaza edilme yöntemi düşünülebilir (bkz. Bölüm 4.6).
ETOPOSİD EBEWE’nin 1 mL’si 260,6 mg etanol içerir. 120 mg/m2 etoposid dozunda, vücut
yüzey alanı 1,6 m2 olan bir hasta 2,5 g’a kadar etanol alacaktır.
Alkol bağımlılığı olanlar için zararlı olabilir.
Hamile veya emziren kadınlar, çocuklar ve karaciğer hastalığı ya da epilepsi gibi yüksek risk
grubundaki hastalarda dikkate alınmalıdır.
Bu tıbbi ürün her flakonda 50 mg benzil alkol içermektedir. Prematüre bebekler ve yeni
doğanlara uygulanmaması gerekir. ETOPOSİD EBEWE, içerdiği benzil alkol yüksek olasılıkla
metabolik asidoza yol açacağı için 6 aylıktan küçük çocuklara uygulanmamalıdır.
Bebeklerde ve 3 yaşına kadar olan çocuklarda toksik reaksiyonlara ve alerjik reaksiyonlara
neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların etoposid farmakokinetiği üzerindeki etkileri
Oral etoposid ile uygulanan, 2000 ng/mL’nin üzerinde plazma konsantrasyonuna sebep olan
yüksek doz siklosporin, tek başına etoposid ile kıyaslandığında etoposidin toplam vücut
klerensinde %38’lik bir azalmaya ve etoposid maruziyetinde (EAA) %80’lik bir artışa yol
açmıştır.
Beraberinde alınan sisplatin tedavisi ise, azalan etoposid toplam vücut klerensi ile
ilişkilendirilir.
Beraberinde alınan fenitoin tedavisi, artan etoposid klerensi ve etkililikte azalma ile
ilişkilendirilir; diğer enzim indükleyici antiepileptiklerle tedavide ise artan ETOPOSİD
EBEWE klerensi ve etkililikte azalmaya yol açabilir.
İn vitro plazma protein bağlanması %97 oranındadır. Fenilbutazon, sodyum salisilat ve aspirin,
etoposidi plazma proteininden ayırabilir.
Etoposidin diğer ilaçların farmakokinetiği üzerindeki etkisi
Antiepileptik ilaçların ve ETOPOSİD EBEWE’nin birlikte uygulanması, ilaçlar arasındaki
farmakokinetik etkileşimler nedeniyle azalan nöbet kontrolüne yol açabilir.
Varfarin ve etoposidin birlikte uygulanması, uluslararası normalleştirilmiş oranın (INR)
artmasına neden olabilir. INR’nin yakından izlenmesi önerilir.
Farmakodinamik etkileşimler
Sarı humma aşısı kullanımı ile ölümcül sistemik vaksinal hastalık riski artmıştır. Canlı aşılar,
immünsüprese hastalarda kontrendikedir (bkz. Bölüm 4.3).
Etoposid gibi benzer miyelosupresan etkiye sahip diğer ilaçların önceden veya eşzamanlı
kullanımının, aditif veya sinerjik etkilere yol açabilir (bkz. Bölüm 4.4).
5 / 15Preklinik deneylerde, antrasiklinler ve etoposid arasında çapraz direnç olduğu bildirilmiştir.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları sadece yetişkinler üzerinde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlara hamile kalmaktan kaçınmaları önerilmelidir.
Çocuk doğurma potansiyeli bulunan kadınlar ve erkekler tedavi süresi boyunca ve tedaviden
sonraki 6 ay içinde etkin bir doğum kontrol yöntemi kullanmalıdır. Eğer bir hasta etoposid
tedavisini takiben çocuk sahibi olmayı planlıyorsa mutlaka genetik yönden bir uzmana
danışması önerilir.
Gebelik dönemi
Gebelik süresince uygulandığında etoposidin şiddetli konjenital defektlere neden
olabileceğinden şüphe edilmektedir. Etoposid farelerde ve sıçanlarda, klinik olarak uygulanan
dozlara eşdeğer dozlarda teratojeniktir. Hamile kadınlarda kullanımı sırasında güvenliliği
ortaya koyulmamıştır, gebelikte kullanımı ile ilgili yeterli ve kontrollü çalışmalar yoktur.
ETOPOSİD EBEWE mutlak bir endikasyon olmadıkça gebelik döneminde kullanılmamalıdır.
Bu ilaç gebe kadınlara verilirse ya da alınırken hamile kalınırsa uygun bir prenatal danışmanlık
alınmalı ve tedavinin faydaları fetüse karşı riskleri açısından tartılmalıdır (5.3. Klinik öncesi
güvenlilik verileri bölümüne bakınız).
ETOPOSİD EBEWE’nin gebelik ve/veya fetus/yeni doğan üzerinde zararlı farmakolojik
etkileri bulunmaktadır.
ETOPOSİD EBEWE gerekli olmadıkça, hastaya olan yararının bebeğe olan riskinden fazla
olduğu doktor tarafından belirtilmedikçe gebelik döneminde kullanılmamalıdır.
Laktasyon dönemi
ETOPOSİD EBEWE emzirme döneminde kullanılmamalıdır.
Etoposid insan sütüne geçer. Etoposidin anne sütüyle beslenen bebekler üzerinde ciddi advers
reaksiyon potansiyeli mevcuttur. Birçok ilaç anne sütüne geçtiğinden ve emzirilen çocuk için
potansiyel şiddetli istenmeyen etkiler bulunduğundan, etoposid tedavisinden kaçınılıp
kaçınılmayacağına ya da emzirmenin durdurulup durdurulmayacağına ilişkin bir karar
verilmelidir. Anne açısından ilacın önemi dikkate alınmalıdır. Etoposid emzirme süresince
kontrendikedir ve tedavi süresince kesilmelidir (bkz. Bölüm 4.3).
Üreme yeteneği/Fertilite
ETOPOSİD EBEWE fertilitede azalmaya neden olabilir. Geri dönüşü olmayan kısırlık olasılığı
vardır.
6 / 15Etoposid erkek fertilitesini azaltabileceği için bir erkek hasta çocuk sahibi olmak isterse sperm
koruma ve saklama yöntemlerinin uygulanması düşünülebilir.
4.7. Araç ve makine kullanımı üzerindeki etkiler
Etoposidin araç/makine kullanımı üzerindeki etkilerine ilişkin herhangi bir çalışma
yapılmamıştır. Etoposid, yorgunluk, uyku hali, bulantı, kusma, kortikal körlük, hipotansiyon ile
hipersensitivite reaksiyonları gibi araç/makine kullanma becerilerini etkileyen advers
reaksiyonlara neden olabilir. Bu tür advers reaksiyonlar yaşayan hastalara, araç veya makine
kullanmamaları tavsiye edilmelidir.
ETOPOSİD EBEWE’nin içindeki etanol nedeniyle hastanın araç ve makine kullanma yeteneği
zarar görebilir.
4.8. İstenmeyen etkiler
Güvenlilik profili özeti
Doz sınırlayıcı kemik iliği süpresyonu, ETOPOSİD EBEWE tedavisine bağlı en önemli
toksisitedir. ETOPOSİD EBEWE’nin ≥450 mg/m2’lik toplam dozda tek bir ajan olarak
uygulandığı klinik çalışmalarda, en sık görülen advers reaksiyon şunlardır: lökopeni (%91),
nötropeni (%88), anemi (%72), trombositopeni (%23), asteni (%39), bulantı ve/veya kusma
(%37), alopesi (%33) ve üşüme ve/veya ateş (%24).
İstenmeyen etkiler, organ sınıfı ve görülme sıklığına göre aşağıdaki gibi sıralanmıştır;
Çok yaygın (≥1/10), yaygın (≥1/100 ile <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (< 1/10.000) ve bilinmiyor (eldeki verilerden hareketle
tahmin edilemiyor)
Her sıklık gruplamasında istenmeyen etkiler ciddiyetin azalış sırasına göre verilmiştir.
Enfeksiyonlar ve enfestasyonlar
Yaygın: Enfeksiyon
İyi huylu ve kötü huylu neoplazmalar (Kist ve polipler de dahil)
Yaygın: Akut lösemi
Kan ve lenf sistemi hastalıkları
Çok yaygın: Fatal sonuçlanan miyelosupresyon, anemi, nötropeni, lökopeni, trombositopeni
Bağışıklık sistemi hastalıkları
Yaygın: Ölümcül olabilen anafilaktik reaksiyonlar
Bilinmiyor: Anjiyoödem, bronkospazm
Metabolizma ve beslenme hastalıkları
Bilinmiyor: Tümör lizis sendromu
Sinir sistemi hastalıkları
Yaygın: Baş dönmesi
Yaygın olmayan: Periferik nöropati
Seyrek: Geçici kortikal körlük, nörotoksisiteler (örn., uyku hali ve yorgunluk), optik nörit,
zaman zaman alerjik reaksiyonlarla ilişkili olabilen nöbet
7 / 15Kardiyak hastalıkları
Yaygın: Miyokardiyal infarktüs, aritmi
Vasküler hastalıkları
Yaygın: Hipertansiyon, etoposidin hızlı intravenöz uygulaması sonrasında geçici hipotansiyon
Yaygın olmayan: Hemoraji
Solunum, göğüs bozuklukları ve mediastinal hastalıkları
Seyrek: İnterstisyel pnömonit, pulmoner fibrozis
Bilinmiyor: Bronkospazm
Gastrointestinal hastalıklar
Çok yaygın: Karın ağrısı, kabızlık, anoreksi, bulantı ve kusma
Yaygın: Mukozit (stomatit ve özofajit dahil), ishal
Seyrek: Disfaji, disguzi
Hepato-bilier hastalıklar
Çok yaygın: Alanin aminotransferazda artış, alkalen fosfatazda artış, aspartat
aminotransferazda artış, bilirubinde artış, hepatotoksisite
Deri ve deri altı doku hastalıkları
Çok yaygın: Alopesi, pigmentasyon
Yaygın: Kaşıntı, döküntü, ürtiker
Seyrek: Stevens-Johnson sendromu, toksik epidermal nekroliz, radyasyonla ortaya çıkana
benzer dermatit
Üreme sistemi ve meme hastalıkları
Bilinmiyor: İnfertilite
Genel bozukluklar ve uygulama bölgesine ilişkin hastalıklar
Çok yaygın: Asteni, halsizlik
Yaygın: Ekstravazasyon. Pazarlama-sonrası periyotta ekstravazasyon sonrası lokal yumuşak
doku toksisitesi, şişlik, selülit ve deri nekrozu dahil nekroz gibi komplikasyonlar bildirilmiştir.
Flebit.
Seyrek: Ateş
Seçilen advers reaksiyonların tanımı
Aşağıdaki paragraflarda, yüzde ortalaması verilen advers olay insidansları, tek ajan etoposid
tedavisini kullanan çalışmalardan elde edilmiştir.
Hematolojik toksisite
Etoposid uygulamasından sonra ölümcül sonuçlara yol açan miyelosüpresyon vakaları (bkz.
Bölüm 4.4) bildirilmiştir. Miyelosüpresyon çoğu zaman bir doz sınırlandırmasıdır. Kemik iliği
iyileşmesi genellikle 20 günde tamamlanır ve kümülatif toksisite söz konusu değildir.
Granülosit ve trombosit en düşük seviyeleri, uygulama şekline ve tedavi planına bağlı olarak
etoposid uygulamasından sonra yaklaşık 10-14 gün içerisinde meydana gelir. En düşük
seviyeler, oral uygulamaya kıyasla intravenöz uygulama ile daha erken meydana gelir.
Lökopeni ve şiddetli lökopeni (1000 hücre/mm3’den az), etoposid fosfat için sırasıyla %91 ve
%17 oranında gözlenmiştir. Trombositopeni ve ciddi trombositopeni (50.000 hücre/mm3’den
8 / 15az), etoposid fosfat için sırasıyla %23 ve %9 oranında gözlenmiştir. Etoposid ile tedavi edilen
nötropeni hastalarında ateş ve enfeksiyon bildirimleri de oldukça yaygındır. Kanama
bildirilmiştir.
Gastrointestinal toksisite
Bulantı ve kusma, etoposidin başlıca gastrointestinal toksisiteleridir. Her ikisi de genellikle
antiemetik tedavi ile kontrol altına alınabilir.
Alopesi
Etoposid tedavisi alan hastaların en fazla %44’ünde, bazıları tam olarak kelliğe kadar ilerleyen
geri dönüşümlü alopesi görülmüştür.
Hipotansiyon
Etoposid tedavisi alan hastalarda, hızlı intravenöz uygulamanın ardından geçici hipotansiyon
durumları bildirilmiştir; bu hipotansiyon kardiyak toksisite veya elektrokardiyografik
değişikliklerle ilişkili bulunmamıştır. Hipotansiyon genellikle etoposid ve/veya gerektiğinde
diğer destekleyici tedavi infüzyonlarının kesilmesine yanıt verir. İnfüzyonun yeniden
başlanması gerektiğinde, daha yavaş bir uygulama hızı kullanılmalıdır. Gecikmiş hipotansiyon
bildirilmemiştir.
Hipertansiyon
Etoposidi kapsayan klinik çalışmalarda, hipertansiyon vakaları bildirilmiştir. Etoposid alan
hastalarda klinik olarak anlamlı hipertansiyon meydana gelirse, uygun destekleyici bir tedaviye
başlanmalıdır.
Hipersensitivite
İntravenöz etoposid uygulaması sırasında veya hemen sonrasında anafilaktik reaksiyonların
meydana geldiği bildirilmiştir. Anafilaktik reaksiyonların gelişiminde konsantrasyon veya
infüzyon hızı rolü belirsizliğini korumaktadır. Kan basıncı genellikle infüzyonun kesilmesinden
sonra birkaç saat içinde normale döner. Anafilaktik reaksiyonlar, etoposidin ilk dozu ile ortaya
çıkabilir.
Etoposid tedavisi alan hastaların %3’ünde üşüme, taşikardi, bronkospazm, dispne, diyaforez,
pireksi, kaşıntı, hipertansiyon veya hipotansiyon, baygınlık, bulantı ve kusma ile kendini
gösteren anafilaktik reaksiyonlar görülmüştür (7 klinik çalışmada etoposid tedavisi alan 245
hastanın 7’si). Hastaların %2’sinde yüz kızarıklığı, %3’ünde ise cilt döküntüsü bildirilmiştir.
Bu reaksiyonlar genellikle infüzyonun kesilmesine ve uygun görüldüğü takdirde presör
ajanlarının, kortikosteroidlerin, antihistaminiklerin veya hacim genişleticilerinin
uygulanmasına hemen yanıt vermiştir.
Etoposid fosfat ile bronkospazm ile ilişkili akut fatal reaksiyonlar da bildirilmiştir. İnfüzyonun
kesilmesini takiben solunumun spontan olarak yeniden başlaması ile apne de bildirilmiştir.
Metabolik komplikasyonlar
Etoposidin diğer kemoterapötik ilaçlarla birlikte kullanılmasının ardından tümör lizis sendromu
vakası (bazen ölümcül olabilir) bildirilmiştir (bkz. Bölüm 4.4).
Pediyatrik popülasyon
Pediyatrik hastalar ve yetişkinler arasındaki güvenlilik profilinin benzer olması
beklenmektedir.
9 / 15Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı:
İntravenöz yoldan toplam 2,4-3,5 g/m2/gün dozda 3 günden fazla uygulama ağır mukozit ve
miyelotoksisite ile sonuçlanır. Önerilenden yüksek dozda etoposid alan hastalarda metabolik
asidoz ve ağır hepatik toksisite bildirilmiştir. Oral formülasyon ile de benzer toksisiteler
beklenebilir. Dolayısıyla, tedavi semptomatik ve destekleyici olmalıdır ve hastalar yakından
izlenmelidir.
Tedavisi:
Özel bir antidotu yoktur. Semptomatik ve destek tedavi yapılmalıdır. Hastalar yakından takip
edilmelidir. Etoposid ve metabolitleri diyalize uygun değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: antineoplastik ajanlar/podofilotoksin türevleri.
ATC kodu: L01CB01.
Etoposid yarı sentetik, lipofilik bir podofilotoksin türevidir. Etoposid antineoplastik ve
sitotoksik ajandır. Topoizomeraz II (DNA açıcı enzim) enzimini etkiler ve böylece
topoizomeraz etkisinin terminal fazında DNA sentezini inhibe eder. Bu da tek ve çift DNA
zincirinin kırılması ile sonuçlanır. Etkinliği, serbest radikallerin hücre içi bağlanması ve
topoizomeraz II enzimi ile etkileşme yoluyla DNA zincirinde tekli ve çiftli kırıkların
indüklenmesine dayanır. Hücre ölümü etoposid konsantrasyonuna ve uygulama zamanına
bağımlıdır. Etoposidin etkisi hücre dönemine özgüdür ve en fazla hücreyi S ve erken G
2
dönemlerinde durdurur. Dinlenme halindeki hücrelerde sitotoksik etkisi sadece yüksek
konsantrasyonlarda görülmüştür.
5.2. Farmakokinetik özellikler
Etoposidin farmakokinetik özellikleri belirgin bireysel değişkenlik gösterir.
Emilim:
Farmasötik formu ve uygulama yeri açısından ilaç direkt kana karışır.
Dağılım:
Hızlı dağılım gösterir. Ortalama dağılım hacmi yaklaşık olarak vücut ağırlığının %32’si
kadardır. Kararlı durumda ortalama dağılım hacmi 18-29 L ya da 7-17 L/m2 aralığına düşer.
Etoposid BOS’na zayıf bir şekilde geçer. BOS ve intraserebral tümörlerde saptanabilmesine
rağmen, buralardaki konsantrasyonları ekstraserebral tümörlerdekinden ve plazmadakinden
daha düşüktür. Etoposid konsantrasyonları normal akciğerde, akciğer metastazlarındakinden
daha yüksektir ve primer tümörlerdekine ve normal miyometrium dokusundakine benzerdir.
10 / 15İnsan serumunda plazma proteinlerine yüksek oranda bağlanır (%97). İn vitro C14 işaretli
etoposidin insan serum proteinlerine bağlanması üzerine diğer terapötik ilaçların etkisini
belirleme çalışmasında, in vivo ulaşılan konsantrasyonlarda sadece fenilbutazon, sodyum
salisilat, salisilik asid ve aspirin proteine bağlı etoposid ile yer değiştirmiştir.
Etoposidin bağlanma oranı, normal gönüllülerde ve kanser hastalarında serum albümin
konsantrasyonu ile doğrudan ilişkilidir. Diğer bir deyişle, veriler, serum albümin
konsantrasyonu ile serbest etoposid fraksiyonu arasında belirgin bir ters ilişki olduğunu
göstermektedir.
Biyotransformasyon:
Erişkin veya çocuklarda etoposidin başlıca üriner metaboliti lakton halkasının açılmasıyla
oluşan 4-hidroksi asit metabolitidir [4’-demetilepipodofilik asit-9-(4,6-0-(R)-etiliden-b-D-
glukopiranosid)]. Ayrıca insan plazmasında trans izomeri olarak da bulunur.
İnsanda, alınan dozun %5-22’si glukuronid ve/veya sülfat konjugatları olarak idrarla
atılmaktadır. Buna ek olarak uygun katekol oluşturmak için dimetoksifenol halkasının O-
demetilasyonu CYP450 3A4 izoenzim yolağı ile meydana gelir. İntravenöz infüzyondan sonra
Cmaks ve EAA değerleri aynı bireyde ve bireyler arasında belirgin değişiklikler gösterir.
Eliminasyon:
Etoposidin plazmadan temizlenmesi bi-eksponansiyel kinetik gösterir ve iki kompartmanlı
modele uyar. IV uygulama ile etoposidin dağılımı en iyi 1,5 saatlik dağılım yarılanma ömrü ve
4 ila 11 saat arasında bir terminal eliminasyon yarılanma ömrü ile bifazik bir işlemdir. Toplam
vücut klerensi değerleri 33-48 mL/dak ya da 16 ila 36 mL/dak/m2 arasındadır. Etoposid 4-5 gün
süreyle günlük 100 mg/m2 uygulamadan sonra plazmada birikme yapmaz.
İntravenöz 3H-etoposid uygulamasından sonra (70-290 mg/m2) idrarla atılan radyoaktivite,
alınan dozun %42-67’si ve dışkı ile atılan radyoaktivite %0-16’sı arasındadır. İntravenöz dozun
yaklaşık % 45’i ve bunun 2/3’ü değişmeden 72 saatte idrarla atılmaktadır.
Etoposidin ortalama renal klerensi 7 ila 10 mL/dak/m2 veya 80 ila 600 mg/m2’lik bir doz
aralığında toplam vücut klerensinin yaklaşık %35’idir. Dolayısıyla etoposid hem böbreklerle,
hem de metabolize olma ve safra ile atılma gibi böbrek dışı yollarla vücuttan temizlenmektedir.
Safra ile atılımın, etoposid eliminasyonunda çok düşük bir yol olduğu görülmektedir.
İntravenöz dozun sadece %6’sı veya daha azı etoposid olarak safrada bulunmaktadır.
Etoposidin böbrek dışı klerensinin büyük kısmından metabolizma sorumludur. Erişkinlerde
toplam etoposidin vücut klerensi kreatin klerensi, serum albümin konsantrasyonu ve böbrek
dışı klerens ile ilişkilidir. Böbrek fonksiyonu azalmış hastalarda azalmış total vücut klerensi,
artmış EAA ve kararlı durumda daha düşük bir dağılım hacmi bulunur. Sisplatin tedavisi,
azalmış total vücut klerensi ile bağlantılıdır.
Doğrusallık/Doğrusal olmayan durum
Toplam vücut klerensi ve terminal eliminasyon yarı ömrü 100 ila 600 mg/m2 aralığında dozdan
bağımsızdır. Aynı doz aralığında, plazma konsantrasyonuna karşı zaman eğrilerinin altındaki
alanlar (EAA) ve maksimum plazma konsantrasyonu (Cmax) değerleri dozla doğrusal olarak
artar.
11 / 15Hastalardaki karakteristik özellikler
Yetişkin hastalar:
Farmakokinetik parametrelerde ≤65 yaş ve >65 yaş hastalar arasında küçük farklılıklar
gözlenmiş olsa da, bunlar klinik olarak anlamlı kabul edilmemektedir.
Cinsiyet:
Cinsiyetler arasında farmakokinetik parametrelerde çok az farklılıklar gözlenmesine rağmen
bunların klinik olarak anlamlı olduğu düşünülmemektedir.
Pediyatrik hastalar:
Çocuklarda dozun yaklaşık %55'i 24 saat içinde etoposid olarak idrarla atılır. Etoposidin
ortalama renal klerensi 7 ila 10 mL/dak/m2 veya 80 ila 600 mg/m2 doz aralığında toplam vücut
klerensinin yaklaşık %35'idir.
Dolayısıyla etoposid hem böbrek hem de böbrek dışı süreçlerle, yani metabolizma ve biliyer
(safra ile ilgili) atılımla temizlenir. Çocuklarda böbrek hastalığının plazma etoposid klirensi
üzerindeki etkisi bilinmemektedir. Çocuklarda yüksek SGPT düzeyleri ilacın toplam vücut
klerensinin azalması ile ilişkilidir. Önceden sisplatin kullanımı da çocuklarda etoposid total
vücut klerensinin azalmasına neden olabilir. Çocuklarda plazma albümin düzeyleri ile etoposid
renal klerensi arasında ters bir ilişki bulunmuştur.
Böbrek yetmezliği:
Böbrek fonksiyonu azalmış hastalarda azalmış total vücut klerensi, artmış EAA ve kararlı
durumda daha düşük bir dağılım hacmi bulunur.
Karaciğer yetmezliği:
Karaciğer fonksiyon bozukluğu olan yetişkin kanser hastalarında etoposidin toplam vücut
klerensi azalmaz.
İlaç etkileşimi:
Diğer terapötik ajanların 14C etoposidin insan serum proteinlerine in vitro bağlanması
üzerindeki etkileri üzerine yapılan bir çalışmada, sadece fenilbutazon, sodyum salisilat ve
aspirin, genellikle in vivo olarak elde edilen konsantrasyonlarda proteine bağlı etoposidin yerini
almıştır (bkz. bölüm 4.5).
5.3. Klinik öncesi güvenlilik verileri
Kronik toksisite
Sıçan ve farelerde anemi, lökopeni ve trombositopeni gözlenirken, köpeklerde karaciğer ve
böbrek fonksiyonlarında hafif geri dönüşümlü bozulma görülmüştür. Klinik öncesi
çalışmalarda gözlenen advers etki düzeyindeki bu bulgular için doz katsayısı (mg/m2 dozlarına
dayalı olarak) en yüksek klinik doza kıyasla ≥ yaklaşık 0,05 kat olmuştur.
Tarihsel olarak, preklinik türler sitotoksik ajanlara karşı insanlara kıyasla daha hassas olmuştur.
Sıçan ve farelerde testiküler atrofi, spermatogenezin durması ve büyüme geriliği bildirilmiştir.
12 / 15Mutajenisite:
Etoposid, memeli hücrelerinde mutajenik ve genotoksiktir. Etoposidin mutajenik olduğunu
gösteren, gen ve kromozom düzeyinde mutasyonlara yol açtığına dair pozitif in vitro ve in vivo
testler mevcuttur.
Etoposid embriyonik murin hücrelerinde ve insan hematopoietik hücrelerinde kromozom
sayısında ve yapısında anomalilere, Çin hamsterlerinin over hücrelerinde, fare lösemi
hücrelerinde zincirde kırılmalarla, DNA hasarlarına ve DNA-protein çapraz bağlarına, ayrıca
Çin hamsteri over hücrelerinde doza bağlı olarak kromatid çiftleri değişiminde artışa neden
olmuştur.
Üreme toksisitesi (teratojenisite):
Etoposid sıçanlarda, klinikte kullanılana karşı gelen dozlarda teratojen etkilidir. Vücut yüzeyine
göre önerilen klinik dozun % 1 ila 3’ünde farelerde ve sıçanlarda teratojenik ve embriyotoksik
olduğu gösterilmiştir. SPF sıçanlarına gestasyonun 6-15.günlerinde, 0,4, 1,2 ve 3,6 mg/kg
intravenöz etoposid uygulanmasıyla, doza bağlı maternal toksisite, embriyotoksisite (prenetal
mortalite, fetal resorpsiyonlar, düşük fetus ağırlığı) ve teratojenisite (majör iskelet
anormallikleri, eksensefali, ensefalosel ve anoftalmi) bildirilmiştir; 0,13 mg/kg’lık doz
gecikmiş kemikleşmede bir artışa neden olmuştur. Swiss-Albino farelere gestasyonun 6., 7.
veya 8. gününde 1, 1,5 veya 2 mg/kg intraperitoneal uygulama ile de doza bağlı
embriyotoksisite (intrauterin fetus ölümü, düşük fetüs ağırlığı) ve teratojenisite (kranial
anomaliler, majör iskelet anomalileri) bildirilmiştir.
Karsinojenisite:
Etoposidin karsinojenisitesini gösteren hayvan çalışmaları henüz yapılmamıştır. Ancak, DNA
hasarı yapıcı etkisi ve mutajenisite potansiyeline dayanarak, etoposid insanlarda potansiyel
olarak karsinojenik kabul edilmelidir.
6. FARMASÖTİK ÖZELLİKLER
6.1. Yardımcı maddelerin listesi
Susuz sitrik asit
Benzil alkol
Makrogol 300
Polisorbat 80
Etanol (%96)
6.2. Geçimsizlikler
Bu tıbbi ürün, Bölüm 6.6’da belirtilen tıbbi ürünler dışında hiçbir tıbbi ürün ile
karıştırılmamalıdır.
6.3. Raf ömrü
Açılmamış tıbbi ürün: 36 ay.
Sulandırılmış infüzyon çözeltisi: Hazırlanan çözeltinin derhal kullanılması önerilir. Hazırlanan
çözelti derhal kullanılmazsa oda sıcaklığında en fazla 24 saat bekletilebilir.
6.4. Saklamaya yönelik özel tedbirler
25°C altındaki oda sıcaklığında saklanmalıdır. Işıktan korunması için ambalajında
saklanmalıdır.
Tek kullanımlıktır. Kullanımdan arta kalan çözelti atılmalıdır.
13 / 15Ürünün açıldıktan sonraki raf ömrü ve saklama koşulları için Bölüm 6.3’e bakınız.
6.5. Ambalajın niteliği ve içeriği
Fluoropolimer kaplı, gri kauçuk tıpalı, Al kapişonlu, bal renkli cam flakon. Her bir kutuda 1
adet flakon bulunur.
6.6. Beşeri tıbbi üründen arta kalan maddelerin imhası ve diğer özel önlemler
ETOPOSİD EBEWE sulandırılmadan kullanılmamalıdır.
Yalnızca yeni hazırlanmış, renksiz ve berrak çözeltileri kullanınız.
Tek kullanımlıktır. Çözelti kullanım anında şişeden alınır.
ETOPOSİD EBEWE %0,9 sodyum klorür (serum fizyolojik) veya %5 glikoz çözeltisi ile 1:50
ve 1:100’lük dilüsyonları hazırlandıktan sonra yalnızca intravenöz infüzyonla verilmelidir,
vücut boşlukları (plevra, periton ve diğer) içine enjeksiyon şeklinde uygulanmamalıdır.
İntravenöz infüzyon için gerekli etoposid dozuna ulaşmak için, uygulamadan hemen önce
hazırlanan çözeltinin etoposid konsantrasyonu 0,4 mg/ml’den fazla olmamalıdır.
Tedavi başlangıcında, önce %0,9’luk sodyum klorür çözeltisi ile toplardamarların
permeabilitesini kontrol ediniz.
Etoposidin damar dışına çıkmamasına dikkat edilmelidir, zira ülserasyon ve nekroza neden
olabilir.
Bütün sitotoksik ajanlar gibi etoposid de koruyucu elbise, eldiven, yüz maskesi kullanılarak
hazırlanmalıdır. Eğer mümkünse, etoposid çeker ocak içinde hazırlanmalıdır.
Dikkatli kullanılmalı, deri ve mukoz membranlarla temasından kaçınılmalıdır.
Hamile olan hastane personeli etoposidi uygulamamalıdır.
Eğer göz kontamine olursa gözler su ile yıkanmalı eğer gerekirse doktor yardımı istenmelidir.
Sitotoksik ilaçların rekonstitusyonu için kullanılan (şırınga, iğne gibi) atılacak eşyalar için ön
tedbirler alınmalıdır. Atılacak eşyalar ve vücut artıkları iki polietilen torbaya konarak kapatılır
ve 1000°C’de yakılarak yok edilir. Sıvı artıklar defalarca su kullanılarak tuvalet vasıtasıyla
atılır.
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
Suryapı &Akel İş Merkezi, Rüzgarlıbahçe Mah.
Şehit Sinan Eroğlu Cad. No:6
34805 Kavacık – Beykoz/ İstanbul
8. RUHSAT NUMARASI
129/69
14 / 159. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.2010
Son yenileme tarihi:
10. KÜB’ÜN YENİLENME TARİHİ
15 / 15