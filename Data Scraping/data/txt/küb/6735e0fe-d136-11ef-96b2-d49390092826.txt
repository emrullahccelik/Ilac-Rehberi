KISA ÜRÜN BİLGİLERİ
1. BEŞERİ TIBBİ ÜRÜNÜN ADI
DETİCENE 200 mg liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Dakarbazin 200 mg
Yardımcı madde:
Mannitol 100 mg
Yardımcı maddeler için bölüm 6.1’e bakınız.
3. FARMASÖTİK FORM
Liyofilize flakon ve çözücü ampul
Pembe tonlar içermeyen beyaz veya hafif sarımtırak porları olan kütle
4. KLİNİK ÖZELLİKLER
4.1 Terapötik endikasyonlar
Malign melanomun tedavisinde monoterapi olarak kullanılır.
DETİCENE başka ilaçlarla kombinasyon halinde
• Hodgkin hastalığının,
• non Hodgkin lenfomanın
• mezotelyoma ve Kaposi sarkomu dışında kalan erişkin yumuşak doku sarkomlarının
tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doz şeması ilacın tek başına veya kombinasyon halinde verilişine göre değişir.
- Monoterapi: 4–5 gün süreyle 150–250 mg/m2/gün kürler halinde, bir sonraki kür bir önceki kürün
bitiminden 21 gün sonra başlayacak şekilde verilir.
- Kombinasyon tedavisi: Genellikle 4–5 gün süreyle 100 -250 mg/m2/gün kürler halinde, bir sonraki
kür bir önceki kürün bitiminden 21 gün sonra başlayacak şekilde verilir.
Uygulama şekli:
DETİCENE intravenöz infüzyon yoluyla veya bazı lokalize tümörlerde için intraarteriyel infüzyon
yoluyla kullanılmalıdır.
Hastalar infüzyon sırasında mümkün olduğunca ışıktan uzak tutulmalıdır.
Sulandırılmış çözeltinin görünüşü: Partikül içermeyen berrak çözelti max. 5 dakika içinde oluşur.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek ve/veya karaciğer yetmezliğinde doz ayarlaması gerektiğinden dikkatli olunmalıdır.
Ekstravaze olmaması için özen gösterilmelidir.
Pediyatrik popülasyon:
Yeterli veri elde edilinceye kadar, dakarbazinin pediatrik hastalarda kullanımı için özel kullanım
önerisi verilememektedir
Geriyatrik popülasyon:
1Yaşlı hastalarda yeterli deneyim olmadığından, yaşlı hastalar için özel kullanım önerisi
verilememektedir.
4.3 Kontrendikasyonlar
Dakarbazin aşağıdaki durumlarda kontrendikedir:
- Dakarbazine veya ilacın bileşenlerine karşı aşırı duyarlık öyküsü olanlarda,
- Şiddetli karaciğer veya böbrek bozukluğu olan hastalarda.
- Hamile ve emziren kadınlarda (bkz. Bölüm 4.6),
- Sarıhumma aşısıyla, profilaktik olarak kullanılan fenitoinle ve canlı atenüe aşılarla birlikte
(bkz.Bölüm 4.5).
- Lökopenisi ve/veya trombositopenisi olan hastalarda,
4.4 Özel kullanım uyarıları ve önlemleri
Dakarbazinin en yaygın toksik etkisi hemopoetik depresyondur ve öncelikle akyuvarları ve
trombositleri etkiler; bununla beraber bazen hafif anemi de ortaya çıkabilir. Lökopeni ve
trombositopeni, ölüme neden olacak kadar ağır seyredebilir.
Kemik iliği baskılanması olasılığına karşı, akyuvar, alyuvar ve trombosit düzeylerinin dikkatli bir
şekilde takip edilmesi gereklidir. Hemopoetik toksisite, tedavinin geçici olarak kesilmesini veya
tamamen durdurulmasını gerektirebilir.
Orta derecede immunosüpresif etki gösterir.
Hepatik ven trombozu ve hepatoselüler nekrozun eşlik ettiği ve ölümle sonuçlanabilen karaciğer
toksisitesi bildirilmiştir. Bu tip reaksiyonların insidansı düşüktür. Bu toksisite daha çok dakarbazin
diğer antineoplastik ajanlarla birlikte uygulandığında gözlenmiştir. Bununla beraber, dakarbazin
monoterapisi uygulanan hastalarda da bildirilmiştir. Bu nedenle karaciğer büyüklüğü, karaciğer
fonksiyonları ve kan sayımları (özellikle eozinofiller) sık aralıklarla izlenmelidir (bkz. Bölüm 4.8)
Hepatobiliyer bozukluklar, diğer alkilleyici ajanlara kıyasla daha geç ortaya çıkabilir (yaklaşık 21
gün). Karaciğer fonksiyon testlerinin (transaminazlar) takibi tavsiye edilir.
Böbrek fonksiyon bozykluğuna ilişkin semptomlar gözlenirse tedavi hemen kesilmelidir.
Dakarbazinin, sitotoksik tedavi uygulamasında uzmanlaşmış hekimlerin gözetiminde uygulanması
önerilir. Kan takibi için gerekli laboratuar koşulları mevcut olmalıdır.
İlaç ağır ve ölümle sonuçlanabilen hematolojik veya hepatik toksisiteye ve ağır gastrointestinal
reaksiyonlara neden olabilir; bu nedenle ilacın, hastaların tedavi sırasında ve sonrasında, özellikle
hemopoetik toksisite açısından sık aralıklarla takip edilebileceği hastane şartlarında uygulanması
önerilir.
Tedavi sırasında, uygun tedavisi gereken anaflaksi gelişebilir.
Erkeklerin tedavi sırasında ve tedavinin kesilmesinden sonra 6 ay süreyle doğum kontrolüne yönelik
tedbir almaları gerekir.
Önlemler
Kemoterapi sırasında hepatotoksik ilaçlar ve alkol kullanılmamalıdır.
Antiemetik ilaç kullanımı gastrointestinal etkilerin şiddetini azaltabilir.
Böbrek ve karaciğer fonksiyonu bozukluğu için bkz. Bölüm 4.2.
Ekstravazasyon olması halinde, doku hasarı ve şiddetli ağrı ortaya çıkabilir.
Dakarbazinin rekonstitüsyonu veya uygulanması sırasında deri ve gözlerle temas etmesini önlemek
için gerekli titizlik gösterilmelidir.
2DETİCENE mannitol içermektedir. Hafif derecede laksatif etkisi olabilir.
4.5 Diğer tıbbi ürünler ile etkileşim ve diğer etkileşim şekilleri
Bütün sitotoksiklerle görülebilen ilaç etkileşimleri
Dakarbazin sitokrom P450 (CYP1A1, CYP1A2,CYP2E1) ile metabolize olur. Aynı hepatik enzimlerle
metabolize olan ilaçlarla birlikte kullanılacağı zaman dikkatli olunmalıdır.
Tümöral hastalıklarda ortaya çıkan trombotik risk artışı nedeniyle, antikoagülan tedavi uygulaması
yaygındır. Hastalıklar sırasında koagülabilitenin kişiden kişiye büyük farklılık göstermesi ve oral
antikoagülanlarla kanser kemoterapisi arasında etkileşim olması olasılığı nedeniyle, hastaya oral
antikoagülan tedavisi uygulanmasına karar verilirse, INR takibinin sıklığı artırılmalıdır.
Ağıdaki ilaçlarla kombine kullanım kontrendikedir:
- Fenitoin (profilaktik kullanımda – konvülzan etki): Sitotoksik ilacın fenitoinin sindirim sisteminden
emilimini azaltması nedeniyle konvülsiyonlarda şiddetlenme riski.
- Sarı humma aşısı: Aşıya bağlı ölümcül sistemik hastalık riski.
- Atenüe canlı aşılar: Ölümcül olabilen sistemik hastalık riski vardır. Bu risk, altta yatan hastalıkları
nedeniyle bağışıklık sistemi baskılanmış hastalarda daha da artmıştır.
Eğer varsa inaktif aşı kullanınız (çocuk felci).
Şu kombinasyonlar kullanılırken dikkatli olunmalıdır:
- Metoksipsoralen: Fotosensitizasyon nedeniyle, dakarbazin metoksipsoralenin etkilerini artırabilir.
- Fenitoin: Sitotoksik ilacın fenitoinin sindirim sisteminden emilimini azaltması nedeniyle
konvülsiyonlarda şiddetlenme riski. Geçici olarak antikonvülzan olarak benzodiyazepin kullanınız.
Dikkat edilmesi gereken kombinasyonlar:
-Siklosporin (ve ekstrapolasyonla Takrolimus): Bağışıklığın aşırı baskılanmasıyla lenfoproliferasyon
riski.
Dakarbazine (yüksek dozda) özgü dikkatli kullanım gerektiren etkileşimler:
-Fotemustin: Akut akciğer toksisitesine (erişkinin sıkıntılı solunum sendromu) neden olabilir.
Fotemustin ve Dakarbazin birlikte kullanılmamalıdır. Dakarbazin, Fotemustin verildikten bir hafta
sonra uygulanmalıdır.
4.6 Gebelik ve laktasyon
Genel tavsiye
Gebelik kategorisi: X.
Çocuk doğurma potansiyeli olan kadınlar/Doğum kontrolü (Kontrasepsiyon)
DETİCENE gebelik döneminde kontrendikedir (bkz. bölüm 4.3).
Erkeklerin tedavi sırasında ve tedavinin kesilmesinden sonra 6 ay süreyle doğum kontrolüne yönelik
tedbir almaları gerekir.
Çocuk doğurma potansiyeli olan kadınlar tedavi süresince etkin bir doğum kontrolü yöntemi
kullanmalıdır.
Gebelik dönemi
Gebelikte dakarbazin kontrendikedir.
Laktasyon dönemi
3Laktasyonda dakarbazin kontrendikedir.
Üreme yeteneği/Fertilite
İntraperitonal yolla sırasıyla 30 mg/kg/gün ve 10 mg/kg/gün dakarbazin dozu uygulanan dişi rat ve
tavşanlarda embriyotoksisite ve teratojenite etkileri bulunmuştur. Deney hayvanlarına kıyasla
kadınlarda rezorbsiyon oranı daha fazladır. İskeletlerde fatal malfarmosyonlar meydana gelmiştir.
Dakarbazin, ne korpus luteumu ve dişilerdeki implantasyon bölgesi sayısını ne de dişi ve erkek
ratlarda cinsel davranışları etkilemiştir.
4.7 Araç ve makine kullanımı üzerindeki etkiler
Dakarbazin, bulantı ve kusma veya sinir sistemini etkileyen advers reaksiyonların görülmesi halinde
araç ve makine kullanımını etkileyebilir.
4.8 İstenmeyen etkiler
Aşağıdaki sıklığa ilişkin bilgiler şöyle tanımlanmıştır: Çok yaygın (≥1/10); yaygın (≥1/100 ila <1/10);
yaygın olmayan (≥1/1,000 ila <1/100); seyrek (≥1/10,000 ila <1/1,000); çok seyrek (<1/10,000),
bilinmiyor (eldeki verilerden hareketle tahmin edilemiyor)
Kan ve lenf sistemi hastalıkları
Yaygın: Anemi, lökopeni, trombositopeni (lökopeninin klinik belirtileri ateş, enfeksiyonlar ve sepsis
olabilir).
Kemik iliği baskılanması: Hafif ila orta dereceli miyelosüpresyon sıktır ve doz bağımlı olarak ortaya
çıkan, dozu sınırlayıcı toksisitedir. Hematolojik yan etkilerin başlangıç günü yaklaşık 7 gün olup, 21–
25. günler pik yapar ve 21–28 günde düzelir.
Eozinofili
Yaygın olmayan: Dakarbazin tedavisinin diğer sitotoksik ilaçlarla, özellikle nitrozürelerle birlikte
uygulanması durumunda, diğer alkilleyici ajanlarda olduğu gibi akut lösemi yönünde ilerleme
gösterebilen miyelodisplastik sendrom bildirilmiştir.
Seyrek: Pansitopeni, agranülositoz
Bağışıklık sistemi hastalıkları:
Yaygın olmayan: Sıcak basması, alerjik reaksiyonlar
Seyrek: Anafilaksi
Metabolizma ve beslenme hastalıkları:
Yaygın: Anoreksi
Psikiyatrik hastalıklar:
Seyrek: Konfüzyon
Sinir sistemi hastalıkları:
Seyrek: Baş ağrısı, letarji, konvülsiyonlar, fasiyal parestezi
Dakarbazinin yüksek dozlarında nöbetlerle birlikte merkezi sinir sistemi toksisitesi ve demans
meydana gelebilir.
Göz hastalıkları:
Yaygın olmayan: Enjeksiyondan sonra 3 gün boyunca fotosensitivite reaksiyonları
Seyrek:. Görme bulanıklığı
Kardiyak hastalıklar:
Yaygın olmayan: Ortostatik hipotansiyon
Vasküler hastalıklar:
Seyrek: Yüzde kızarıklık
4Solunum sistemi hastalıkları:
Yaygın: Sinüs konjesyonu
Gastrointestinal hastalıklar:
Yaygın: Madeni tat, bulantı ve kusma.
Bulantı ve kusma sıklığı ve şiddeti doza bağımlıdır.
<500 mg dozlarda orta - yüksek sıklıkta (%60- 90) ve ≥500 mg dozlarda ise yüksek sıklıkta (> %90)
bulantı-kusma gözlenebilir. Bulantı, kusma: Hastaların hemen hemen %90’ında, enjeksiyondan 1-3
saat sonra başlar ve 12 saat kadar devam edebilir, yan etkilerin şiddeti infüzyonu takip eden günlerde
giderek azalır.
(Nadiren tedavi edilemeyen bulantı ve kusma tedavinin kesilmesini gerektirebilir.)
Seyrek: Diyare
Hepatobiliyer hastalıklar (bkz. bölüm 4.4):
Seyrek: Hepatik nekroz
Sıklık bilinmiyor:
Serum transaminazlarının (AST, ALT), alkalin fosfataz ve laktat dehidrojenazın (LDH) seviyelerinde
artış. Genellikle bu artışlar 2 hafta içinde normal değerlere ulaşır.
Akut karaciğer yetmezliği de dahil şiddeti farklı derecelerdeki hepatoselüler hasar.
Ölümle sonuçlanabilen venöz tıkanıklık ya da Budd-Chiari’s Sendromu
Bazı vakalarda karaciğer hasarı hipereosinofiliye bağlı olarak gelişir.
Deri ve derialtı dokusu hastalıkları:
Yaygın olmayan: Hiperpigmentasyon,fotosensitivite
Çok yaygın: Alopesi, raş
Çok Seyrek: Eritem, ürtiker, makülopapüler egzantem, kaşıntı
Böbrek ve idrar hastalıkları:
Yaygın olmayan: Diğer alkilleyici ajanlarla birlikte kullanıldığında (yaklaşık 21 gün) renal toksisite
meydana gelebilir.
Seyrek: Kan kreatininde ve kan üresinde artışla birlikte böbrek fonksiyon bozukluğu.
Üreme sistemi hastalıkları:
Yaygın olmayan: Amenore, azospremi
Genel bozukluklar ve uygulama bölgesine ilişkin hastalıklar:
Yaygın olmayan: Grip benzeri etkiler: Ateş, halsizlik, baş ağrısı, miyalji ve sinüs konjesyonu
uygulamadan sonra birkaç gün boyunca devam edebilir. Bu durum hastaların hemen hemen %2’sinde
rapor edilmiştir. Bu sendrom genellikle yüksek dozların ardından, dakarbazinle tedaviden yaklaşık
yedi gün sonra ortaya çıkar, 7-21 gün sürer ve takip eden tedavilerde tekrarlayabilir. Venöz
iritasyonun ve bazı sistemik advers etkilerin, fotodegradasyon ürünlerinin oluşumuna bağlı olduğu
düşünülmektedir.
Seyrek: İntravenöz infüzyon sırasında ekstravazasyon meydana gelirse: İnfüzyon bölgesinde ağrı ve
yanma, doku hasarı riski.
4.9 Doz aşımı ve tedavisi
Dakarbazin doz aşımının yan etkileri güçlendirmesi beklenmektedir. Semptomatik tedavi, her gün
yapılacak kan sayımı sonuçlarına göre yapılmalıdır.
Doz aşımının ilk beklenen komplikasyonları ağır kemik iliği depresyonu ve ortaya çıkması iki haftayı
bulabilen kemik iliği aplazisidir.
5Lökosit ve trombosit düzeylerinin düşmesi için geçen süre 4 haftayı bulabilir. Doz aşımından yalnızca
şüphe edilse bile, uzun süreli dikkatli takip esastır ve destekleyici önlemler (kemik iliği
baskılanmasına yönelik uygun transfüzyonlar gibi) almak gerekebilir. Dakarbazin doz aşımının bilinen
bir antidotu yoktur. Bu nedenle bu ilaçla doz aşımından kaçınmak için özel dikkat gösterilmelidir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer alkilleyici ajanlar
ATC kodu: L01AX04
Dakarbazin, pürin bazlarının sentezinde öncü molekül olan 5-aminoimidazol–4-karbokzamid
yapısında bir sitostatik antineoplastik ilaçtır.
İkili bir etki mekanizması vardır: antimetabolit ilaçlar gibi DNA sentezini inhibe eder ve alkilleyici
ajanlar gibi daha önceden sentezlenmiş DNA'lar ile reaksiyona girer.
Malin melanom tedavisinde monoterapi ajanı olarak DETİCENE kullanıldığında % 22–25 oranında
remisyon oranı görülmüştür.
5.2 Farmakokinetik özellikler
Emilim:
DETİCENE intravenöz uygulanır.
Dağılım:
Dakarbazinin intravenöz bolus uygulamasından sonra, plazmada maksimum seviyesi 4 mcg/ml 'dir ve
konsantrasyonu hızla düşer. Dağılım yarı ömrü 3 dakika, eliminasyon yarı ömrü ise 40 dakikadır.
Dağılım hacmi 0.632 I / kg'dır.
Biyotransformasyon:
Dakarbazin’in kendisi inaktiftir. Karaciğer mikrozomlarında N-demetilasyon ile bir metilkarbonyum
iyonu olan diazometan ki bu bir alkilleyici ajandır ve ana metaboliti olan AIC (5-amino imidazol - 4 -
karboksamid ) oluşur.
Eliminasyon:
AIC metaboliti plazmada bolus enjeksiyondan hemen sonra tespit edilebilir. En yüksek seviyesi olan 5
mcg/ml'ye 15 dakikada ulaşır. Eliminasyon yarı ömrü yaklaşık 75 dakikadır ve renal klirensi yaklaşık
4 ml / kg / dakika'dır. Uygulamadan 6 saat sonra, verilen dozun %50'si dakarbazin olarak, % 14'ü ise
metabolitler halinde idrarda tespit edilir. Total klirensi 15.4 ml / kg / dakika ve renal klirensi 7 / ml /
kg / dakikadır.
Doğrusallık/doğrusal olmayan durum:
Eğri altında kalan alanlar uygulama şemasından bağımsız olarak aynıdır.
5.3 Klinik öncesi güvenlilik verileri
Genotoksisite: İn vitro testlerde dakarbazin mutojenite göstermiştir ve farelerde kromozomal zarara
sebep olmuştur.
Karsinojenite: Uzun süreli dakarbazin uygulanan kemirgen hayvanlarda (Meme kanseri, lenfoma,
böbrek, kardiyak, timus ve dalak tümörü görülen ratlar ve lenfoma, pulmoner ve dalak tümörü görülen
fareler) karsinojenik potansiyel meydana gelmiştir.
Üreme toksisitesi: İntraperitonal yolla sırasıyla 30 mg/kg/gün ve 10 mg/kg/gün dakarbazin dozu
uygulanan dişi rat ve tavşanlarda embriyotoksisite ve teratojenite etkileri bulunmuştur. Deney
hayvanlarına kıyasla kadınlarda rezorbsiyon oranı daha fazladır. İskeletlerde fatal malfarmosyonlar
meydana gelmiştir.
6Dakarbazin, ne korpus luteumu ve dişilerdeki implantasyon bölgesi sayısını ne de dişi ve erkek
ratlarda cinsel davranışları etkilemiştir.
6 FARMASÖTİK ÖZELLİKLERİ
6.1 Yardımcı maddelerin listesi
Sitrik asit monohidrat
Mannitol
Enjeksiyonluk su
6.2 Geçimsizlikler
Dakarbazin hidrokortizon sodyum suksinat ile geçimsizdir. Yüksek konsantrasyonda (25 mg/ml)
dakarbazinin heparin ile geçimsiz olduğu bildirilmiştir.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında ve ışıktan koruyarak muhafaza ediniz.
Solüsyon uygulamadan hemen önce hazırlanmalı ve 20°C’de saklanıyorsa 8 saat, 4°C’de saklanıyorsa
24 saat içinde kullanılmalıdır.
İnfüzyon sırasında şişeyi ısı ve ışıktan koruyun.
6.5 Ambalajın niteliği ve içeriği
Her kutuda, 200 mg dakarbazin içeren 10 flakon ve 10 çözücü ampul ve 1flakon + 1 çözücü ampul
bulunur.
Flakon; 32 ml nötral Tip II, kahverengi cam flakon; Bromobutyl elastomer tıpa, alüminyum kapak
Çözücü ampul; 20 ml’lik kırılabilir ampul, Tip I alkali – lime cam
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”’ne uygun olarak imha edilmelidir.
7. RUHSAT SAHİBİ
Sanofi aventis İlaçları Ltd. Şti.
No.193 Levent – İSTANBUL
Tel: 0212 339 10 00
Faks: 0212 357 03 46
8. RUHSAT NUMARASI
111/2
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 11.10.2001
Ruhsat yenileme tarihi: 11.10.2006
10. KÜB’ÜN YENİLENME TARİH
7