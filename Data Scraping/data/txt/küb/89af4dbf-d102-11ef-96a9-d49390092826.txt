KISA ÜRÜN BİLGİSİ
1. BEŞERİ TIBBİ ÜRÜNÜN ADI
JİNOFEKT 600 mg vajinal yumuşak kapsül
2. KALİTATİF VE KANTİTATİF BİLEŞİM
Etkin maddeler:
Her bir vajinal yumuşak kapsül 600 mg fentikonazol nitrat içermektedir.
Yardımcı maddeler:
Sodyum propil paraben (E217) 0,656 mg
Sodyum etil paraben (E215) 1,172 mg
Soya lesitini 8 mg
Yardımcı maddelerin listesi için bölüm 6.1’ e bakınız.
3. FARMASÖTİK FORM
Vajinal yumuşak kapsül
Beyaz beyazımsı renkte homojen süspansiyon içeren beyaz beyazımsı renkli, opak oval
yumuşak kapsüller.
4. KLİNİK ÖZELLİKLER
4.1. Terapötik endikasyonlar
JİNOFEKT 600 mg vajinal yumuşak kapsül genital candidiasiste (vulvovajinit, vajinit,
enfektif akıntı) endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Bir tane 600 mg vajinal yumuşak kapsül akşam kullanılır. Eğer semptomlar devam ederse üç
gün sonra ikinci bir uygulama daha yapılabilir.
Uygulama şekli:
Vajinal yumuşak kapsül vajinanın en derin kısmına (forniks) yerleştirilmelidir.
Özel popülasyonlara ilişkin ek bilgiler
Böbrek/Karaciğer Yetmezliği:
Özel kullanımı yoktur.
Pediyatrik popülasyon:
JİNOFEKT’in çocuklarda kullanımı için uygun bir endikasyon mevcut değildir.
Yaşlılarda kullanımı:
Özel kullanımı yoktur.
1/54.3. Kontrendikasyonlar
• İlacın içerdiği aktif maddeye veya tıbbi ürünün herhangi bir eksipiyanına aşırı duyarlılık
varsa
JİNOFEKT’in kullanımı kontrendikedir.
4.4. Özel kullanım uyarıları ve önlemleri
Lezyona uygulandığında veya vajinaya yerleştirilirken geçici hafif bir yanma hissi olabilir.
Topikal ürünlerin kullanım süresinin uzatılması hassasiyete neden olabilir. Böyle bir
durumda, tedaviyi keserek, uygun diğer bir terapiye başlamak için doktora danışılmalıdır.
Vajinal kapsüller bariyer kontraseptifler ile birarada kullanılmamalıdır (bölüm 4.5’e bakınız).
JİNOFEKT’in gebelik sırasında kullanımı önerilmez (bölüm 4.6’a bakınız).
Bu ürün sodyum etil parahidroksibenzoat (E215) ve sodyum propil parahidroksibenzoat
(E217) içerdiğinden, alerjik reaksiyonlara (muhtemelen gecikmiş) neden olabilir.
JİNOFEKT soya lesitin ihtiva eder. Eğer fıstık ya da soyaya alerjiniz varsa bu tıbbi ürünü
kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
Vajinal kapsüldeki yağ eksipiyanları ve yağlar lateksten yapılan kontraseptiflere zarar
verebilir (bölüm 4.4’e bakınız).
4.6. Gebelik ve laktasyon
Genel tavsiye
Gebelik Kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Vajinal kapsüller bariyer kontraseptifler ile bir arada kullanılmamalıdır (bölüm 4.5’e bakınız).
Gebelik dönemi
Fentikonazol’ün sıçanlarda 40 mg/kg/gün üzerindeki dozların oral uygulamasının uzamış
gebelik ve embriyotoksik etkilere sebep olduğu gözlenmiştir. Fentikonazol dişi ve erkek
üreme organlarının fonksiyonlarını engellemediği gibi, üremenin ilk fazını da
değiştirmemektedir.
Fentikonazol ’ün sıçanlar ve tavşanlar üzerinde teratojenik etkisi bulunmamaktadır.
Fentikonazol ve metabolitleri, gebe sıçan ve tavşanlarda vajinal uygulamayı takiben
plasentayı geçerler ve emziren sıçanlarda fentikonazol ve/veya metabolitleri sütte tespit
edilmektedir.
Gebelik döneminde JİNOFEKT’in kullanımına ilişkin yeterli veri bulunmadığından, hastanın
yararına doktor tarafından önerilmedikçe, gebelik döneminde kullanımı önerilmez.
2/5Laktasyon dönemi
Laktasyon döneminde JİNOFEKT’in kullanımına ilişkin yeterli veri bulunmadığından,
hastanın yararına doktor tarafından önerilmedikçe, laktasyon döneminde kullanımı önerilmez.
Üreme yeteneği / Fertilite
Hayvanlardaki çalışmalar üreme toksisitesi göstermektedir (bölüm 5.3’e bakınız). İnsanlar
için potansiyel kullanımı bilinmemektedir.
4.7. Araç ve makine kullanımı üzerindeki etkiler
Bildirilen etkileşimi yoktur.
4.8. İstenmeyen etkiler
JİNOFEKT genellikle cilt ve mukozada iyi tolere edilir. İstisna olarak, çok hafif ve kısa süreli
eritem reaksiyonları veya normalde hızla kaybolan yanma hissi bildirilmiştir.
Hipersensitivite reaksiyonları veya mikroorganizma dayanıklığının gelişmesi halinde tedavi
durdurulmalıdır.
JİNOFEKT, tavsiye edildiği şekilde kullanıldığında çok az absorplandığından, sistemik etkiler
gözardı edilebilir.
Bahsedilen bu advers olaylar çok nadirdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Vajinal uygulamayı takiben düşük sistemik absorsiyon göstermesinden dolayı, doz aşımı
görülmez. Kazara yutulması durumunda hasta kusturulur, gerekirse gastrik lavaj
uygulanabilir. Kusturmaya ek olarak, hastaya aktif kömür ve uygun bir laksatifle beraber su
veya limonata içirilmelidir. Gerektiği takdirde semptomatik tedavi uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Jinekolojik antiinfektifler ve antiseptikler; imidazol türevleri
ATC Kodu: G01AF12
JİNOFEKT, geniş spektrumlu bir antimikotiktir.
- In vitro olarak Dermatofitler (Trichophyton, Microsporum ve Epidermophyton
türlerinin tümü), Candida albicans ve diğer cilt ve mukoz infeksiyöz mikotik ajanlar
üzerinde yüksek fungistatik ve fungisidal aktivite göstermiştir.
3/5Candida albicans asit proteinazının inhibisyonu da in vitro olarak gözlenmiştir.
- In vivo olarak kobaylarda 7 günde dermatofit ve Candida kutanöz mikoziste iyileşme
meydana getirmiştir.
JİNOFEKT’in Gram-pozitif bakteriler üzerinde antibakteriyel etkisi de vardır.
Tahmin edilen etki mekanizması: peroksit oluşumuna neden olan oksitleyici enzimlerin
inhibisyonu ve mantar hücresinin nekrozu; membran üzerinde doğrudan etki.
Fentikonazolün, Trichomonas vaginalis üzerinde hem in vivo hem de in vitro olarak etkili
olduğu gösterilmiştir.
5.2. Farmakokinetik özellikler
Farmakokinetik testler, hayvanlar ve insanlarda gözardı edilebilir transkütanöz absorpsiyonu
göstermektedir.
5.3. Klinik öncesi güvenlilik verileri
Farede LD : oral 3000 mg/kg; i.p 1276 mg/kg (E), 1265 mg/kg (K);
50
Sıçanda LD : oral 3000 mg/kg; s.c 750 mg/kg, i.p 440 mg/kg (E), 309 mg/kg (K);
50
Kronik toksisite: Sıçanlar ve köpeklerde 6 ay boyunca ağızdan 40-80-160 mg/kg/gün
verildiğinde genel toksisitenin bazı hafif belirtileri haricinde iyi tolere edilmiştir (başka
histopatolojik değişimler olmaksızın 160 mg/kg dozda sıçanlarda karaciğer ağırlığında
büyüme ve köpeklerde 80 ve 160 mg/kg dozlarda karaciğer ağırlığındaki büyümeyle ilişkili
SGPT’ de geçici yükselme).
JİNOFEKT, 6 mutajenik testte mutajen değildir.
JİNOFEKT, kobaylar ve tavşanlarda iyi tolere edilmiştir. Morfolojik ve fonksiyon olarak
insan derisine benzeyen ve genellikle çeşitli iritanlara güçlü hassasiyet gösteren deriye sahip
olan cüce domuzlarda çok iyi tolere edilmiştir.
JİNOFEKT, hiçbir hassasiyet, fototoksite ve fotoallerji belirtisi göstermemektedir.
Hayvanlarda (sıçanlar) yapılan çalışmalar, fentikonazolün dişi ve erkek üreme organlarının
fonksiyonlarını engellemediği gibi, üremenin ilk fazını da değiştirmediğini göstermektedir.
Fentikonazolün yüksek dozlarının (>20 mg/kg) sıçanlara oral uygulanmasının, uzamış gebelik
ve distosiye neden olduğu bildirilmiştir. Buna ek olarak, fentikonazolün çok yüksek
dozlarının (80 mg/kg) sıçanlar ve tavşanlara uygulanmasıyla fetotoksik ve embriyotoksik
etkiler meydana gelmektedir. Sıçanlar ve tavşanlarda teratojenik etkiler gözlenmemiştir.
Emziren sıçanlarda fentikonazol ve/veya onun metabolitleri sütte tespit edilmektedir.
İnsanlarda, yalnızca az miktarda fentikonazol vajinadan absorbe olmaktadır.
4/56. FARMASÖTİK ÖZELLİKLER
6.1. Yardımcı maddelerin listesi
Soya lesitini
Sıvı parafin
Beyaz vazelin
Jelatin (sığır kaynaklı)
Gliserol,
Titanyum dioksit (E171),
Sodyum etil paraben (E215),
Sodyum propil paraben(E217).
6.2. Geçimsizlikler
Uygulanmaz.
6.3. Raf ömrü
60 ay
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
Şeffaf PVC/PVDC-Alu blister içerisinde ambalajlanır. Her karton kutu, 1 adet kullanma
talimatı ve 2 adet vajinal yumuşak kapsül içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Ümraniye/İstanbul
8. RUHSAT NUMARASI
2024/51
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.02.2024
Ruhsat yenileme tarihi:
10. KÜB'ÜN YENİLENME TARİHİ
5/5