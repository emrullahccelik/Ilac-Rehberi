KISA ÜRÜN BİLGİSİ
1. BEŞERİ TIBBİ ÜRÜNÜN ADI
EYE-VİSOL % 0.05 göz damlası, çözelti
2. KALİTATİF VE KANTİTATİF BİLEŞİM
Etkin madde:
Her 1 mL’de 0,5 mg Tetrahidrozolin hidroklorür
Yardımcı maddeler:
Benzalkonyum klorür 0,1 mg/mL
Yardımcı maddeler için Bölüm 6.1’e bakınız.
3. FARMASÖTİK FORM
Göz damlası
Renksiz, berrak çözelti
4. KLİNİK ÖZELLİKLER
4.1 Terapötik endikasyonlar
EYE-VİSOL oküler alerji (bahar nezlesi gibi) veya minör irritasyonlardan (rüzgar, duman,
toz, kitap okuma, televizyon izleme, yüzme gibi) kaynaklanan geçici konjonktival ödem ve
hiperemi semptomlarının ortadan kaldırılmasında kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve 6 yaşından büyük çocuklar için:
Günde 2 defa 1 damla ile günde en fazla 4 defa 2 damla doz aralığında uygulanmalıdır.
Kullanmadan önce, varsa kontakt lensleri çıkartınız.
Uygulama şekli:
EYE-VİSOL göze uygulanır.
EYE-VİSOL’ü kullanmadan önce ellerinizi yıkayınız.
Kullanım için aşağıdaki şekilde hareket ediniz:
− Kapağı açınız (Şekil 1).
− İlk uygulamada kapağın altındaki halkayı atınız (Şekil 2). Kapağı tekrar tamamen ve sıkıca
vidalayınız (Şekil 3). Böylece damlalıktaki zar delinir ve damlalık akmaya başlar.
− Şişeyi baş ve orta parmaklarınız arasında tutarak ters çeviriniz.
1− Ters çevrilmiş şişenin üzerine işaret parmağınız ile bir kerede uygulayacağınız hafif basınç
ile EYE-VİSOL’ün bir damlası akacaktır (Şekil 4).
− Kafanızı hafifçe geriye doğru yatırınız. Göz kapağı ve gözünüz arasında bir kese oluşacak
kadar parmağınızla alt göz kapağınızı aşağı doğru çekiniz. Damlanın oluşan kese içine
damlatılması gerekmektedir (Şekil 5).
− Damlalık ucunu göze yaklaştırınız. Eğer yardımcı olacaksa bir ayna kullanınız.
− Damlalığı gözünüze, göz kapağınıza, gözünüzün etrafındaki yüzeylere veya diğer
yüzeylere değdirmeyiniz. Değdirirseniz, damlalığa mikroorganizmalar bulaşabilir.
− EYE-VİSOL’ü damlattıktan sonra alt göz kapağınızı yavaşça serbest bırakınız, gözünüzü
kapatınız ve göz-burun arası bölgeye bir parmağınız ile hafifçe bastırınız (Şekil 6). Bu önlem
EYE-VİSOL’ün vücudun diğer bölgelerine yayılımını önleyecektir.
− Eğer damlayı iki gözünüze de kullanmanız gerekiyorsa yukarıdaki adımları diğer gözünüz
için de tekrarlayınız.
− Eğer damla gözünüze gelmezse tekrar deneyiniz.
− Kullandıktan sonra EYE-VİSOL’ün kapağını sıkıca kapatınız.
− Gözünüz için kullandığınız başka bir ilaç daha varsa, her iki ilaç uygulaması arasında 10-
15 dakikalık ara veriniz.
Şekil 1 Şekil 2 Şekil 3 Şekil 4 Şekil 5 Şekil 6
Özel popülasyonlara ilişkin ek bilgiler:
Böbrek/karaciğer yetmezliği:
Özel bir uygulama gerekmemektedir.
Pediyatrik popülasyon:
6 yaşından küçük çocuklar için:
Doktor gözetimi altında kullanılmalıdır.
2 yaşından küçük çocuklarda kullanılmamalıdır.
Geriyatrik popülasyon:
Özel bir uygulama gerekmemektedir.
4.3 Kontrendikasyonlar
EYE-VİSOL Göz Damlası,
− İçeriğindeki maddelerden herhangi birine karşı aşırı duyarlılığı olanlarda
− Dar açılı glokomlu hastalarda
− 2 yaşından küçük hastalarda kullanılmamalıdır.
24.4 Özel kullanım uyarıları ve önlemleri
EYE-VİSOL Göz Damlası yalnız gözün hafif tahrişlerinde kullanılmalıdır. 48 saat içinde
netice alınmazsa, kızarıklık veya tahriş azalmaz ya da artarsa, görmede değişiklik veya gözde
ağrı olursa, ilaç kesilmeli ve bir hekime müracaat edilmelidir. Bazı hallerde gözlerdeki tahriş
veya kızarıklık, enfeksiyon, gözde yabancı cisim, korneada mekanik veya kimyasal travma
gibi hekim müdahalesini gerektiren ciddi sebeplere bağlı olabilir. Ürün kullanımı geçici
midriyazise neden olabilir.
Eğer gözde şiddetli ağrı, konjonktiva irritasyonu, sistemik sempatikomimetik etkiler, baş
ağrısı, görmede ani değişiklik, bulanıklık, görme kaybı, birdenbire yüzen lekelerin oluşması,
gözlerde akut şekilde kırmızılık, ışık karşısında ağrı duyulması veya çift görme gibi durumlar
mevcutsa derhal bir hekime danışılmalıdır. Ürünün uzun süreli ve aşırı kullanımında
kızarıklıkta artış veya yeniden oluşma gözlenebilir.
EYE-VİSOL Göz Damlası steril olduğundan şişenin kapağı açıkken ucunu göze, parmaklara
veya diğer bir yüzeye dokundurmayınız. Bu göz damlasının kontamine olmasına yol açar.
Kullandıktan sonra kapağını kapatınız.
Bulanık, rengi değişmiş veya içinde yabancı cisimler bulunan göz damlalarını kullanmayınız.
Şişe ağzında ilaç kristalleri görülen göz çözeltilerini kullanmayınız.
EYE-VİSOL Göz Damlası’nın orijinal ambalajı açıldıktan sonra 15 gün içinde tüketilmesi
önerilir.
Ürün içeriğinde yer alan benzalkonyum klorür gözde irritasyona sebebiyet verebilir. Yumuşak
kontakt lenslerle temasından kaçınınız. Uygulamadan önce kontakt lensi çıkartınız ve lensi
takmak için en azından 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
Göz çevresinde cilt inflamasyonu veya harabiyeti olduğu durumlarda, ürünün borik asit
içermesinden dolayı cildiniz ile temasından kaçınınız.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçlar ile arasında anlamlı bir etkileşim bilinmemektedir. Diğer oftalmik ilaçlar ile
kullanmadan önce doktorunuza danışınız.
Özel popülasyonlara ilişkin ek bilgiler
Diğer ilaçlar ile arasında anlamlı bir etkileşim bilinmemektedir.
Pediyatrik popülasyon
Diğer ilaçlar ile arasında anlamlı bir etkileşim bilinmemektedir.
4.6 Gebelik ve laktasyon
Genel tavsiye
Gebelik kategorisi: C.
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin herhangi bir veri yoktur.
Gebelik dönemi
EYE-VİSOL Göz Damlası’nın gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan çalışmalar, gebelik ve/veya embriyonal/fetal gelişim
ve/veya doğum ve/veya doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
EYE-VİSOL göz damlası, gebe kadınlarda kullanılmadan önce doktora danışılmadır.
Laktasyon dönemi
Tetrahidrozolin hidroklorürün anne sütüne geçip geçmediği bilinmemektedir. Emzirmenin
durdurulup durdurulmayacağına ya da EYE-VİSOL Göz Damlası tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve EYE-VİSOL Göz Damlası tedavisinin emziren anne
açısından faydası dikkate alınmalıdır.
EYE-VİSOL göz damlası, emziren kadınlarda kullanılmadan önce doktora danışılmalıdır.
Üreme yeteneği/Fertilite
Veri bulunmamaktadır.
4.7 Araç ve makine kullanımı üzerindeki etkiler
Göz damlalarının kullanımı geçici süreli bulanık görmeye neden olabilir.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Çok seyrek: Midriyazis, lakrimasyonda artış
Genel bozukluklar ve uygulama bölgesine ilişkin hastalıklar
Çok seyrek: Uygulama bölgesi reaksiyonları (oküler ve perioküler yanma, eritem, irritasyon,
ödem, ağrı ve kaşıntı dahil)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
44.9 Doz aşımı ve tedavisi
Pazarlama sonrası güvenlilik datalarına göre doz aşımı ile ilişkili advers ilaç reaksiyonu
tanımlanmamıştır.
Oftalmik kullanım ile doz aşımı semptomları meydana gelmeyebilir, fakat tetrazolinin
sindirime geçmesi ciddi advers etkilere neden olabilir.
Amerika İlaç ve Gıda Federasyonu (FDA) tarafından 1985 ile 2012 yılları arası, yaşları 1
aylık ile 5 yıl arasında değişen çocuklarda tetrazolin, oksimetazolin veya nafazolin içeren
ürünlerin, yanlışlıkla sindirim sistemine geçtiği 96 vaka tespit edilmiştir. 53 vakanın mide
bulantısı, kusma, laterji, taşikardi, solunum fonksiyonların azalma, bradikardi, hipotansiyon,
sedasyon, uyku hali, midriyazis, uyuşukluk, hipotermi, salya artışı ve koma semptomları ile
hastaneye yatışı raporlanmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Dekonjestan olarak kullanılan sempatomimetikler
ATC kodu: S01GA02
Tetrahidrozolin hidroklorür, vazokonstriksiyon yoluyla dekonjesyon yapan imidazolin grubu
sempatomimetik bir ajandır. Beta-adrenerjik reseptörler üzerinde etki göstermeyerek veya çok
az etki göstererek, sempatik sinir sistemi alfa-adrenerjik reseptörlerini direkt olarak
uyarmaktadır. Konjunktival mukozaya topikal olarak uygulandığında, konjunktival
vazodilatasyonu ve ödemi azaltmak suretiyle küçük kan damarları üzerinde geçici
vazokonstrüktör etki oluşturur. Tetrahidrozolin hidroklorür ile gözlerdeki kızarıklık süratle
beyazlaşır. Vazokonstriksiyon birkaç dakika içinde görülür ve etki uzun süre devam eder.
EYE-VİSOL Göz Damlası, gözde alerji, hafif irritasyonlar nezlevi konjonktivitlere bağlı
konjonktiva ödemi ve kızarıklığına karşı semptomatik iyileşme temin etmek üzere
hazırlanmış dekonjestan bir oftalmik çözeltidir. Faydalı etkileri arasında yanma, tahriş,
kaşıntı, ağrı hisleri ile göz yaşarmasının azalması sayılabilir. Bazı vazokonstriktörler
pupillada dilatasyon veya rebound hiperemisi yaparlarsa da tetrahidrozolin hidroklorür ile bu
iki etkinin görüldüğüne dair hiçbir delil yoktur.
5.2 Farmakokinetik özellikler
10 sağlıklı gönüllüde yapılan çalışmada, oküler uygulamadan sonra hem serumda hem de
idrarda tetrahidrozolin hidroklorür konsantrasyonları tespit edilmiştir. Tetrahidrozolin
hidroklorürün serum yarılanma ömrü yaklaşık olarak 6 saattir. Sistemik absorpsiyonu,
maksimum serum konsantrasyonları 0,068-0,38 ng/mL aralığı ile denekler arasında çeşitlilik
göstermektedir. 24 saat sonunda, tüm hastalarda tetrahidrozolin hidroklorürün idrardaki
konsantrasyonları tespit edilmiştir.
55.3 Klinik öncesi güvenlilik verileri
Yayımlanan literatürde etkin maddelerin kombinasyonu ile gerçekleştirilen klinik olmayan
çalışmalar bulunmamıştır. Bu nedenle, tek etkin maddenin klinik olmayan güvenlilik verileri
gözden geçirilmiştir.
İnsanlarla ilgili olabilecek herhangi bir advers olaya işaret edecek klinik öncesi veri
bulunmamaktadır.
Genel Toksisite
Akut oral LD50 değerlerine göre, tetrahidrozolin orta dereceli toksik olarak sınıflandırılmıştır.
Genetik Toksisite
Tetrahidrozolinin mutajenik potansiyele sahip olup olmadığının tespit edilebilmesi için yeterli
bilgi bulunmamaktadır.
Karsinojenite
Tetrahidrozolinin karsinojenik potansiyele sahip olup olmadığının tespit edilebilmesi için
yeterli bilgi bulunmamaktadır.
Teratojenite
Tetrahidrozolinin teratojenik potansiyele sahip olup olmadığının tespit edilebilmesi için
yeterli bilgi bulunmamaktadır.
Fertilite
Tetrahidrozolinin üreme yetisine karşı teratojenik potansiyele sahip olup olmadığının tespit
edilebilmesi için yeterli bilgi bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Disodyum EDTA
Benzalkonyum klorür
Borik asit
Disodyum tetraborat.10H O
2
Sodyum hidroksit
Enjeksiyonluk su
6.2 Geçimsizlikler
Mevcut değildir.
6.3 Raf ömrü
24 ay
66.4 Saklamaya yönelik özel tedbirler
30°C’nin altındaki oda sıcaklığında, ışıktan korunarak saklanmalıdır.
EYE-VİSOL, kapağı açıldıktan sonra 15 gün içinde kullanılmalıdır.
6.5 Ambalajın niteliği ve içeriği
Kutuda, beyaz polipropilen kapaklı, kendinden damlalıklı, şeffaf, LDPE şişede 5 mL çözelti
ve kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“ Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
147/34
9. RUHSAT TARİHİ/RUHSAT YENİLEME TARİHİ
İlk ruhsat tarihi: 03.02.1989
Ruhsat yenileme tarihi: 14.06.2004
10. KÜB’ÜN YENİLENME TARİHİ
7