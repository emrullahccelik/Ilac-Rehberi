KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMOKLAVİN 1,2 g I.V. enjeksiyonluk/infüzyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Her bir flakon;
Etkin madde:
Amoksisilin sodyum 1060,208 mg (1000 mg Amoksisiline eşdeğer)
Potasyum klavulanat 238,253 mg (200 mg Klavulanik aside eşdeğer)
Önerilen şekilde rekonstitüye edildiğinde ml başına 50 mg amoksisiline eşdeğer 53,01 mg
amoksisilin sodyum ve 10 mg klavulanik asid’e eşdeğer 11,913 mg potasyum klavulanat içerir.
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Enjektabl toz içeren flakon
Hemen hemen beyaz-krem renkte kristal toz
4. KLİNİK ÖZELLİKLER
4.1 Terapötik endikasyonlar
AMOKLAVİN, lokal resmi antibiyotik reçeteleme kılavuzları ve duyarlılık verilerine uygun
olarak kullanılmalıdır.
AMOKLAVİN, yetişkinlerde ve çocuklarda aşağıdaki enfeksiyonların tedavisinde endikedir
(bkz. Bölüm 4.2, 4.4 ve 5.1):
 Şiddetli kulak, burun, boğaz enfeksiyonları: Örn. Mastoidit, peritonsiller enfeksiyonlar,
epiglottit ve ciddi sistemik belirti ve semptomların eşlik ettiği sinüzit gibi
 Kronik bronşitin akut alevlenmeleri (Yeterli tanı)
 Toplum kökenli pnömoni
 Sistit
 Piyelonefrit
 Özellikle selülit olmak üzere deri ve yumuşak doku enfeksiyonlar, hayvan ısırıkları,
selülitin yayılmasıyla birlikte şiddetlenen diş apsesi
 Kemik ve eklem enfeksiyonları, özellikle osteomiyelit
 İntra-abdominal enfeksiyonlar
 Kadın genital enfeksiyonları
1 / 17Yetişkinlerde majör cerrahi prosedürlerle ilişkili enfeksiyonlara karşı profilaksi, örneğin
aşağıdakileri içerenler:
 Gastrointestinal sistem
 Pelvik kavite
 Baş ve boyun
 Safra yolu cerrahisi.
4.2 Pozoloji ve uygulama şekli
Pozoloji/uygulama sıklığı ve süresi:
Bireysel bir enfeksiyonu tedavi etmek için seçilen AMOKLAVİN dozunda aşağıdakiler dikkate
alınmalıdır:
• Beklenen patojenler ve bunların antibakteriyel maddelere karşı olası duyarlılıkları (bkz.
Bölüm 4.4)
• Enfeksiyonun ciddiyeti ve yeri
• Aşağıda gösterilen hastanın yaşı, kilosu ve böbrek fonksiyonu.
AMOKLAVİN’in alternatif sunumlarının (örneğin, daha yüksek amoksisilin dozları ve/veya
farklı amoksisilin/klavulanik asit oranları sağlayanlar) kullanımı gerektiği gibi
değerlendirilmelidir (bkz. Bölüm 4.4 ve 5.1).
Bu amoksisilin/klavulanik asit infüzyonluk çözelti tozu, aşağıda önerildiği şekilde
uygulandığında toplam günlük 3000 mg amoksisilin ve 600 mg klavulanik asit dozu sağlar.
Daha yüksek bir günlük amoksisilin dozunun gerekli olduğu düşünülürse, yüksek günlük
klavulanik asit dozlarının uygulanmasını önlemek için amoksisilin/klavulanik asit alternatif bir
intravenöz formülasyonunun seçilmesi önerilir.
Yetişkinler ve 40 kg’ın üzerindeki çocuklarda:
Endike olduğu enfeksiyonların tedavisinde, 8 saatte bir 1,2 g AMOKLAVİN verilir.
Cerrahi profilaksisinde:
1 saatten kısa süren cerrahi müdahaleler için anestezi indüksiyonu sırasında önerilen doz 1,2 g
ila 2200 mg AMOKLAVİN’dir. 1 saatten uzun süreli cerrahi müdahalelerde önerilen doz,
anestezinin indüksiyonunda verilen 1200 mg ila 2200 mg'dır ve 24 saat içinde 1200 mg'lık 3
doza kadar verilebilir. Operasyondan sonra enfeksiyon belirtileri ile karşılaşıldığında,
intravenöz veya oral dozla tedavi sürdürülür.
Uygulama şekli:
AMOKLAVİN intravenöz kullanım içindir. AMOKLAVİN intramusküler uygulama için
uygun değildir.
AMOKLAVİN, ambalajında yer alan çözücüde (20 ml enjeksiyonluk su) çözündürülür ve bunu
takiben 3-4 dakika süreyle doğrudan damara veya serum setinin lastik tüpüne enjekte edilir
veya 30 ila 40 dakikalık infüzyon şeklinde uygulanır. AMOKLAVİN’in geçimli olduğu
intravenöz infüzyon çözeltileri ve bu çözeltilerdeki stabilite süreleri Bölüm 6.6’da verilmiştir.
2 / 173 aydan küçük bebeklerde AMOKLAVİN yalnızca infüzyon yoluyla uygulanmalıdır.
AMOKLAVİN tedavisi intravenöz formülasyonla başlatılıp uygun görüldüğü durumlarda
uygun oral formuyla sonlandırılabilir.
Tedavi süresi hastanın cevabına göre belirlenmelidir. Bazı enfeksiyonlar (örn. osteomiyelit)
daha uzun süreli tedavi gerektirir. Hem yetişkinlerde hem de çocuklarda tedavi, yeniden bir
tetkik yapılmadan 14 günden fazla sürdürülmemelidir.
Özel popülasyonlara ilişkin ek bilgiler:
Böbrek yetmezliği:
Kreatinin klerensi 30 m/dk’dan yüksek hastalarda doz ayarlamasına gerek yoktur.
Erişkinler ve 40 kg’ın üzerindeki çocuklarda:
Kreatinin klerensi: Tedaviye 1,2g AMOKLAVİN ile başlanır ve bu tedaviye 12
10-30 ml/dk saatte bir 600 mg AMOKLAVİN uygulanarak devam edilir
Kreatinin klerensi < 10 ml/dk Tedaviye 1,2g AMOKLAVİN ile başlanır ve bu tedaviye 24
saatte bir 600 mg AMOKLAVİN uygulanarak devam edilir
Hemodiyaliz hastaları Tedaviye 1,2g AMOKLAVİN ile başlanır ve bu tedaviye 24
saatte bir 600 mg uygulanarak devam edilir. Diyaliz hem
amoksisilin hem klavulanik asit serum konsantrasyonlarını
düşürdüğünden diyaliz uygulamasından sonra ek olarak 600
mg AMOKLAVİN uygulanmalıdır
40 kg’ın altındaki çocuklarda:
Kreatinin klerensi: 10-30 ml/dk Her 12 saatte bir 30mg/kg
Kreatinin klerensi < 10 ml/dk Her 24 saatte bir 30mg/kg
Hemodiyaliz hastaları Her 24 saatte bir 30mg/kg. Diyaliz hem amoksisilin hem
klavulanik asit serum konsantrasyonlarını düşürdüğünden
diyaliz uygulamasından sonra ek olarak 15mg/kg
AMOKLAVİN uygulanmalıdır.
Karaciğer yetmezliği:
Doz ayarlaması dikkatli yapılmalı ve hepatik fonksiyonlar belirli aralıklar ile izlenmelidir.
Pediyatrik popülasyon:
40 kg’ın üzerindeki çocuklarda erişkinler için belirtilen dozlar uygulanır.
40 kg’ın altındaki çocuklarda:
 3 ay ve üzeri çocuklarda tavsiye edilen doz 8 saatte bir 30 mg/kg*’dır.
 3 ay veya 4 kg’ın altındaki çocuklarda tavsiye edilen doz 12 saatte bir 30 mg/kg*’dır.
*: 30 mg AMOKLAVİN, 25 mg amoksisilin ve 5 mg klavulanik asit içerir.
3 / 17Geriyatrik popülasyon:
Herhangi bir doz ayarlamasına gerek yoktur.
4.3 Kontrendikasyonlar
- Etkin maddeye, penisilinlere veya bölüm 6.1’de listelenen yardımcı maddelerden herhangi
birine karşı aşırı duyarlılığı olanlarda,
- Geçmişinde diğer beta-laktam antibiyotiklerine (örn. sefalosporin, karbapenem,
monobaktam) karşı ani ve şiddetli aşırı duyarlılık reaksiyonu (örn. anafilaksi) göstermiş olan
hastalarda,
- Geçmişinde amoksisilin/klavulanik asit veya penisilin tedavisine bağlı sarılık/hepatik
yetmezlik hikayesi olan hastalarda kontrendikedir (bkz. Bölüm 4.8).
4.4 Özel kullanım uyarıları ve önlemleri
AMOKLAVİN ile tedavi başlanılmadan önce geçmişte penisilin, sefalosporin ve diğer beta-
laktam antibiyotiklerine karşı aşırı duyarlılık hikayesi varlığı dikkatlice sorgulanmalıdır (bkz.
Bölüm 4.3 ve 4.8).
Penisilin tedavisindeki hastalarda ciddi ve bazen ölümcül aşırı duyarlılık reaksiyonları
(anafilaktoid ve şiddetli kütanöz advers reaksiyonlar dahil) rapor edilmiştir. Aşırı duyarlılık
reaksiyonları, miyokard enfarktüsü ile sonuçlanabilecek ciddi bir alerjik reaksiyon olan Kounis
sendromuna da ilerleyebilir (bkz. Bölüm 4.8). Bu reaksiyonların geçmişinde penisiline aşırı
duyarlılık hikayesi olan ve atopik bireylerde görülmesi daha olasıdır. Bir alerjik reaksiyon
meydana gelirse amoksisilin/klavulanik asit tedavisi bırakılmalı ve uygun alternatif bir tedavi
başlatılmalıdır.
İlaç kaynaklı enterokolit sendromu (DIES), daha çok amoksisilin/klavunat alan çocuklarda
raporlanmıştır (bkz. Bölüm 4.8). DIES, alerjik cilt ve solunum semptomlarının yokluğunda,
uzun süreli kusmanın (ilaç kullanımından 1-4 saat sonra) önde gelen semptomu olduğu alerjik
bir reaksiyondur. Diğer başka semptomları; karın ağrısı, diyare, hipotansiyon veya nötrofilik
lökositozdur. Şoka kadar ilerleyen şiddetli vakalar görülmüştür.
Amoksisiline duyarlı organizmanın/organizmaların enfeksiyona neden olduğu bilindiği
durumlarda, ulusal kılavuzlar doğrultusunda amoksisilin/ klavulanik asid’in amoksisilin ile
değiştirilmesi düşünülmelidir.
Şüpheli patojenlerin, klavulanik asit inhibisyonuna duyarlı beta-laktamazlar tarafından aracılık
edilmeyen beta-laktam antibiyotiklerine karşı dirençli olma riski bulunduğu durumlarda
AMOKLAVİN kullanımı uygun değildir. T>MIC için spesifik bir bilgi bulunmadığından ve
oral formları için karşılaştırılabilir veriler sınırlı olduğundan, AMOKLAVİN’in (ilave
amoksisilin olmaksızın) penisiline dirençli S.pneumoniae tedavisinde kullanımı uygun değildir.
Böbrek fonksiyonu bozulmuş olan veya yüksek doz ilaç kullanan hastalarda konvülsiyonlar
görülebilir (bkz. Bölüm 4.8).
4 / 17Amoksisilin kullanımını takiben görülen kızamık benzeri döküntü enfeksiyöz mononükleoz ile
ilişkili bulunduğundan, eğer enfeksiyöz mononükleoza ilişkin bir şüphe var ise AMOKLAVİN
tedavisinden kaçınılmalıdır.
AMOKLAVİN ile tedavi sırasında allopurinol ile eş zamanlı kullanım alerjik cilt
reaksiyonlarının görülmesini arttırabilir.
Uzun süreli kullanım zamanla duyarlı olmayan organizmaların aşırı çoğalmasına neden olabilir.
Tedavi başlangıcında püstüler ile birlikte, ateşli, yaygın eritem görülmesi akut generalize
ekzantematöz püstülozis’in (AGEP) bir semptomu olabilir (bkz. Bölüm 4.8). Bu reaksiyonların
ortaya çıkması AMOKLAVİN’in kesilmesini gerektirir ve sonraki amoksisilin uygulamaları
kontrendikedir.
AMOKLAVİN hepatik yetmezliği olan hastalarda dikkatli kullanılmalıdır (bkz. Bölüm 4.2, 4.3
ve 4.8).
Hepatik olaylar daha çok erkeklerde ve yaşlı hastalarda bildirilmiştir ve uzun tedavi süresiyle
ilişkili olabilir. Bu olaylar çocuklarda çok seyrek olarak bildirilmiştir. Tüm popülasyonlarda,
belirti ve semptomlar tedavi sırasında veya tedaviden kısa bir süre sonra ortaya çıkar. Ancak
semptomlar bazı durumlarda tedavinin kesilmesinden birkaç hafta sonra sonraya kadar belli
olmaz. Bu semptomlar genellikle geri dönüşlüdür. Hepatik olaylar ciddi olabilir ve çok nadir
durumlarda ölüm vakaları raporlanmıştır. Bunlar neredeyse her zaman altta yatan ciddi
hastalıkların olduğu veya potansiyel hepatik etkisi olduğu bilinen ilaçların eş zamanlı
kullanıldığı durumlarda meydana gelmiştir (bkz. Bölüm 4.8).
Amoksisilin dahil hemen hemen tüm antibakteriyel etkin maddelerde antibiyotikle bağlantılı
kolit bildirilmiştir ve şiddeti hafiften yaşamı tehdit edecek kadar ağıra kadar değişebilmektedir
(bkz. Bölüm 4.8). Dolayısıyla, herhangi bir antibiyotik uygulaması sırasında ya da sonrasında
ishal gelişen hastalarda bu tanının dikkate alınması önemlidir. Antibiyotikle bağlantılı kolit
oluştuğunda amoksisilin/klavulanik asit derhal kesilmeli, bir hekime danışılmalı ve uygun
tedaviye başlanılmalıdır. Bu durumda antiperistaltik ilaçlar kontrendikedir.
Uzun süreli tedavilerde böbrek, karaciğer ve hematopoetik fonksiyonlar dahil organ sistem
fonksiyonlarının periyodik olarak kontrolü önerilir.
Amoksisilin/klavulanik asit uygulanan bazı hastalarda protrombin zamanında uzama seyrek
olarak bildirilmiştir. Antikoagülanlar ile birlikte reçete edildiğinde uygun şekilde izlenmesi
gerekir. İstenilen antikoagülasyon düzeyini sürdürebilmek için oral antikoagülan dozunda
ayarlama yapılması gerekebilir (bkz. Bölüm 4.5 ve 4.8).
Böbrek yetmezliği olan hastalarda doz, böbrek yetmezliğinin derecesine göre ayarlanmalıdır
(bkz. Bölüm 4.2).
5 / 17Çıkan idrar miktarı azalmış hastalarda, özellikle parenteral tedavide çok seyrek olarak kristalüri
(akut böbrek hasarı dahil) görülmüştür. Yüksek doz amoksisilin tedavisi sırasında, amoksisilin
kristalürisi olasılığını azaltmak için uygun miktarda sıvı alınması ve idrar miktarının
düzenlenmesi tavsiye edilir. Mesane kateteri bulunan hastalarda, kateterin açık olup olmadığı
düzenli olarak kontrol edilmelidir (bkz. Bölüm 4.8 ve 4.9).
Amoksisilinle tedavi sırasında idrarda glukozun arandığı testler yapıldığında, enzimatik glukoz
oksidaz yöntemleri kullanılmalıdır, çünkü enzimatik olmayan yöntemlerde yalancı pozitif
sonuçlar görülebilir.
AMOKLAVİN'deki klavulanik asit, IgG ile albüminin non-spesifik biçimde alyuvar zarına
bağlanmasına neden olarak, Coombs testinde yanlış pozitif bir sonuca yol açabilir.
Amoksisilin/klavulanik asit ile tedavi edilen hastalarda Bio-Rad Laboratuvarlarının Platelia
Aspergillus EIA (enzim–immunoassay) testinin kullanılmasıyla, hastalarda Aspergillus
infeksiyonu bulunmaksızın, pozitif test sonuçları rapor edilmiştir. Non-Aspergillus
polisakkaridler ve polifuranozlar ile Bio-Rad Laboratuvarlarının Platelia Aspergillus EIA
testleri arasında çapraz reaksiyonlar rapor edilmiştir. Bundan dolayı amoksisilin/klavulanik asit
alan hastalarda pozitif test sonuçları dikkatlice yorumlanmalı ve diğer teşhis yöntemleri ile
doğrulanmalıdır.
Bu tıbbi ürün DSÖ tarafından erişkin için önerilen maksimum günlük 2 g sodyum alım
miktarının %3,145’ine eşdeğer flakon başına 62,9 mg sodyum içerir.
AMOKLAVİN her bir flakonunda 39,3 mg (1 mmol) potasyum içermektedir. Bu durum,
böbrek fonksiyonlarında azalma olan hastalarda ya da kontrollü potasyum diyetinde olan
hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Oral antikoagülanlar
Uygulamada, oral antikoagülanlar ile penisilin antibiyotikler, herhangi bir etkileşim bildirimi
olmaksızın yaygın şekilde kullanılmaktadır. Buna karşılık literatürde, asenokumarol ya da
varfarin almakta olan ve bir kür amoksisilin reçetelenmiş hastalarda uluslararası
normalleştirilmiş oranda artış vakaları vardır. Birlikte uygulanmaları zorunlu olduğunda
protrombin zamanı ya da uluslararası normalleştirilmiş oran dikkatle izlenerek amoksisilin
eklenmeli ya da kesilmelidir. Ayrıca, oral antikoagülanların dozunda ayarlama yapılması da
gerekebilir (bkz. Bölüm 4.4 ve 4.8).
Metotreksat
Penisilinler metotreksatın atılımını azaltabilir ve bu da toksisitede potansiyel bir artışa neden
olur.
6 / 17Probenesid
Probenesid ile birlikte kullanım önerilmemektedir Probenesid amoksisilinin renal tübüler
sekresyonunu azaltır. Probenesidin birlikte kullanımı amoksisilinin kan seviyelerinde artmaya
ve kanda bulunma süresinde uzamaya neden olabilir.
Mikofenolat mofetil
Mikofenolat mofetil kullanan hastalarda, amoksisilin ve klavulanik asit başlanıldıktan sonra
aktif metabolit olan mikofenolik asidin (MFA) doz öncesi konsantrasyonunda yaklaşık % 50
azalma bildirilmiştir. Doz öncesi seviyesinde değişiklik, toplam MFA maruziyetindeki
değişiklikleri doğru bir şekilde yansıtmayabilir. Bu nedenle, greft fonksiyon bozukluğunun
klinik bulgusu olmadığında, mikofenolat mofetilin dozunda değişiklik yapılması normalde
gerekli değildir. Fakat kombinasyon sırasında ve antibiyotik tedavisinden kısa süre sonra
yakından klinik izlem yapılmalıdır.
Allopurinol
Amoksisilin tedavisi esnasında allopurinol kullanımı alerjik cilt reaksiyonları olasılığını
artırabilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da zararlı etkiler olduğunu göstermemektedir (bkz.
Bölüm 5.3). Gebelik döneminde amoksisilin/klavulanik asit kullanımı ile ilgili sınırlı veriler
insanlarda konjenital malformasyon riskini arttırdığına işaret etmemektedir. Preterm, fetal
membran yırtılması olan kadınlarda yapılan bir çalışmada, amoksisilin/klavulanik asidin
profilaktik kullanımının yeni doğanlarda nekroze enterokolit riskinin artması ile ilişkili
olabileceği bildirilmiştir. Doktor tarafından gerekli görülmedikçe gebelik esnasında
kullanılmamalıdır.
Laktasyon dönemi
AMOKLAVİN’in iki etkin maddesi de anne sütüne geçer (klavulanik asitin anne sütü alan süt
çocukları üzerindeki etkisi ile ilgili herhangi bir bilgi yoktur). Dolayısıyla anne sütüyle beslenen
7 / 17süt çocuklarında ishal ve mukoz membranlarda mantar enfeksiyonu olasılığı vardır, bu nedenle
emzirmenin kesilmesi gerekebilir. Sensitizasyon olasılığı göz önünde bulundurulmalıdır.
Emzirme döneminde amoksisilin/klavulanik asit sadece tedaviyi uygulayan hekimin fayda/risk
değerlendirmesinden sonra kullanmalıdır.
Üreme yeteneği/Fertilite
Veri bulunmamaktadır.
4.7 Araç ve makine kullanımı üzerindeki etkiler
AMOKLAVİN’in araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek istenmeyen
etkiler (örn. alerjik reaksiyonlar, sersemlik hali, konvülsiyonlar) oluşabileceği ile ilgili
bilgilendirilmelidirler (bkz. Bölüm 4.8).
4.8 İstenmeyen etkiler
En yaygın olarak bildirilen advers reaksiyonlar diyare, bulantı ve kusmadır.
Bu advers reaksiyonlar, amoksisilin/klavulanik asid ile yapılan klinik çalışmalar ve pazarlama
sonrası verilerden elde edilip, aşağıda listelenen MedDRA sistem organ sınıfı kullanılarak
sıralanmıştır.
İstenmeyen etkilerin görülme sıklığını sınıflandırmak için aşağıdaki terminoloji kullanılmıştır:
Çok yaygın : ≥1/10
Yaygın : ≥1/100 ve <1/10
Yaygın olmayan : ≥1000 ve <1/100
Seyrek : ≥1/10.000 ve <1/1000
Çok seyrek : <1/10.000
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar:
Yaygın: Mukokutanöz kandidiyazis
Bilinmiyor: Duyarlı olmayan organizmaların üremesi
Kan ve lenf sistemi hastalıkları:
Seyrek: Geri dönüşümlü lökopeni (nötropeni dahil) ve trombositopeni
Bilinmiyor: Geri dönüşümlü agranülositoz ve hemolitik anemi, kanama ve
protrombin zamanında uzama (bkz. Bölüm 4.4).
Bağışıklık sistemi hastalıkları (bkz. Bölüm 4.3 ve 4.4):
Bilinmiyor: Anjiyonörotik ödem, anafilaksi, serum hastalığı benzeri sendrom, aşırı
duyarlılık vasküliti
Sinir sistemi hastalıkları:
Yaygın olmayan: Baş dönmesi, baş ağrısı
8 / 17Bilinmiyor: Konvülziyonlar (bkz. Bölüm 4.4), aseptik menenjit
Kardiyak hastalıklar:
Bilinmiyor: Kounis sendromu
Vasküler hastalıklar:
Seyrek: Tromboflebit (enjeksiyon yerinde)
Gastrointestinal hastalıklar:
Yaygın: Diyare
Yaygın olmayan: Bulantı, kusma, sindirim güçlüğü
Bilinmiyor: Antibiyotiğe bağlı kolit (psödomebranöz kolit ve hemorajik kolit dahil
(bkz. Bölüm 4.4)), ilaç kaynaklı enterokolit sendromu (DIES), akut
pankreatit
Hepato-bilier hastalıklar:
Yaygın olmayan: Beta-laktam antibiyotikler ile tedavi edilen hastalarda AST ve/veya
ALT değerlerinde orta derecede artış görülür; fakat bunun önemi
bilinmemektedir.
Bilinmiyor: Hepatit ve kolestatik sarılık rapor edilmiştir, bunlar diğer penisilin ve
sefalosporinler ile de bildirilmiştir (bkz. Bölüm 4.4).
Deri ve deri altı doku hastalıkları:
Yaygın olmayan: Ciltte döküntü, pruritus, ürtiker
Seyrek: Eritema multiforme
Bilinmiyor: Stevens-Johnson sendromu, toksik epidermal nekroliz, büllöz
döküntülü dermatit ve akut generalize ekzantemöz püstüller (AGEP)
(bkz. Bölüm 4.4). Eozinofili ve sistemik semptomların eşlik ettiği ilaç
reaksiyonu (DRESS), Lineer Ig A hastalığı
Eğer herhangi bir aşırı duyarlılık dermatiti görülürse tedavi kesilmelidir (bkz. Bölüm 4.4).
Böbrek ve idrar yolu hastalıkları:
Bilinmiyor: İnterstisyel nefrit, kristalüri (akut böbrek hasarı dahil) (bkz. Bölüm 4.9).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
9 / 174.9 Doz aşımı ve tedavisi
Doz aşımı belirtileri ve bulguları
Gastrointestinal semptomlar ve sıvı ve elektrolit dengesinin bozulması görülebilir. Amoksisilin
ile bazı olgularda böbrek yetmezliğine yol açan kristalüri görülmüştür (bkz. Bölüm 4.4).
Böbrek fonksiyonu bozulmuş olan hastalarda veya yüksek doz ilaç kullanan hastalarda
konvülsiyonlar görülebilir.
Çoğunlukla yüksek doz amoksisilinin intravenöz yoldan uygulanmasından sonra, mesane
kateterinde çökelme olduğu bildirilmiştir. Kateterin açık olup olmadığı düzenli olarak kontrol
edilmelidir (bkz. Bölüm 4.4).
Zehirlenme tedavisi
Gastrointestinal semptomlar, semptomatik olarak ve su/elektrolit dengesine dikkat edilerek
tedavi edilebilir.
AMOKLAVİN dolaşımdan hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Penisilin – beta-laktamaz inhibitörü kombinasyonu
ATC kodu: J01CR02
Etki mekanizması
Amoksisilin, bakteri hücre duvarının önemli bir yapısal parçası olan bakteriyel peptidoglikanın
biyosentez yolağında yer alan bir veya birden çok enzimi (penisilin bağlayan protein PBP’ler)
inhibe eden yarı sentetik bir penisilindir (beta-laktam antibiyotiği). Peptidoglikan sentez
inhibisyonu genellikle hücre lizisi ve ölümle sonuçlanan hücre duvarının zayıflamasına neden
olur.
Amoksisilin dirençli bakteriler tarafından üretilen beta-laktamazlar tarafından parçalanmaya
duyarlı olduğundan tek başına kullanıldığında etki spektrumu beta-laktamaz üreten
organizmaları içermez.
Klavulanik asit, penisilinlere yapısal olarak benzer bir beta-laktamdır. Bazı beta-laktamaz
enzimlerini etkisiz hale getirerek amoksisilinin inaktive olmasını engeller. Klavulanik asit tek
başına klinik olarak anlamlı antibakteriyel etkinliğe sahip değildir.
Direnç mekanizması
Amoksisilin/klavulanik aside direnç iki ana mekanizma ile gerçekleşir:
 B, C ve D sınıfı dahil klavulanik asit ile inhibe edilemeyen bakteriyel beta-laktamazlar
tarafından inaktivasyon
 Antibiyotiğin hedefine olan affinitesinin azalmasına neden olan PBP değişimi
10 / 17Bakterinin geçirmezliği ya da efluks pompa mekanizması özellikle gram-negatif bakterilerde,
bakteriyel dirence neden olabilir veya direnci arttırabilir.
Sınır değerleri
EUCAST’ın (Avrupa Antimikrobiyal Duyarlılık Testleri Komitesi) amoksisilin/klavulanik asit
için minimum inhibitör konsantrasyon (MIC) sınır değerleri
Organizma Duyarlılık sınır değerleri (mikrogram/ml)
Duyarlı Orta Dirençli
Haemophilus influenzae1 ≤ 1 - > 1
Moraxella catarrhalis1 ≤ 1 - > 1
Staphylococcus aureus2 ≤ 2 - > 2
Koagülaz-negatif ≤ 0,25 > 0,25
stafilokok2
Enterococcus1 ≤ 4 8 > 8
Streptococcus A, B, C, G5 ≤ 0,25 - > 0,25
Streptococcus ≤ 0,5 1-2 > 2
pneumoniae3
Enterobacteriaceae1,4 - - > 8
Gram-negatif anaeroblar1 ≤ 4 8 > 8
Gram-pozitif anaeroblar1 ≤ 4 8 > 8
Türle ilgisi olmayan1 ≤ 2 4-8 > 8
1 Raporlanan değerler amoksisilin konsantrasyonlarıdır. Duyarlılık testi için klavulanik asit
konsantrasyonu 2 mg/l’ye sabitlenmiştir.
2 Raporlanan değerler oksasilin konsantrasyonlarıdır.
3 Tablodaki sınır değerlerinde ampisilinin sınır değerleri baz alınmıştır.
4 Direnç sınır değerinin 8 mg/l’den büyük olması direnç mekanizmalarına sahip tüm izolatların
dirençli olmasını sağlar.
5 Tablodaki sınır değerlerinde benzilpenisilin sınır değerleri baz alınmıştır.
Direnç prevalansı coğrafik olarak ve seçilen türler için zamana göre değişiklik gösterebilir ve
özellikle ciddi enfeksiyonların tedavisinde direnç ile ilgili yerel bilgi istenir. Gerektiğinde, lokal
direnç prevalansının antibiyotiğin bazı tip enfeksiyonlarda kullanımının şüpheli olduğu
durumlarda uzman tavsiyesi araştırılmalıdır.
Yaygın olarak duyarlı türler
Gram-pozitif aeroblar
Enterococcus faecalis
Gardnerella vaginalis
Staphylococcus aureus (metisiline duyarlı)£
Koagülaz-negatif stafilokok (metisiline duyarlı)
Streptococcus agalactiae
Streptococcus pneumoniae1
Streptococcus pyogenes ve diğer beta-hemolitik streptokoklar
11 / 17Viridans grubu streptokok
Gram-negatif aeroblar
Actinobacillus actinomycetemcomitans
Capnocytophaga spp.
Eik enella corrodens
Haemophilus influenzae2
Moraxella catarrhalis
Neisseria gonorrhoeae§
Pasteurella multocida
Anaerobik mikroorganizmalar
Bacteroides fragilis
Fusobacterium nucleatum
Prevotella spp.
Kazanılmış direncin problem oluşturabileceği türler
Gram-pozitif aeroblar
Enterococcus faecium $
Gram-negatif aeroblar
Escherichia coli
Klebsiella oxytoca
Klebsiella pneumoniae
Proteus mirabilis
Proteus vulgaris
Doğal olarak dirençli organizmalar
Gram-negatif aeroblar
Acinetobacter sp.
Citrobacter freundii
Enterobacter sp.
Legionella pneumophila
Morganella morganii
Providencia spp.
Pseudomonas sp.
Serratia sp.
Stenotrophomonas maltophilia
Diğer mikroorganizmalar
Chlamydia trachomatis
Chlamydophila pneumoniae
Chlamydophila psittaci
Coxiella burnetti
Mycoplasma pneumoniae
$ Kazanılmış direnç mekanizması yokluğunda doğal olarak orta derecede duyarlıdır.
£ Bütün metisiline dirençli stafilokoklar amoksisilin/klavulanik aside karşı dirençlidir.
§ Amoksisiline dirençli, beta-laktamazlar tarafından aracılı olmayan bütün suşlar
amoksisilin/klavulanik aside karşı dirençlidir.
12 / 171 Amoksisilin/klavulanik asidin bu formunun penisiline dirençli olan Streptococcus
pneumoniae tedavisinde kullanımı uygun olmayabilir (bkz. Bölüm 4.2 ve 4.4).
2 AB’deki bazı ülkelerde % 10’dan fazla sıklıkta duyarlılığı azalmış olan suşlar bildirilmiştir.
5.2 Farmakokinetik özellikler
Emilim
Amoksisilin/klavulanik asitin sağlıklı gönüllülere 500 mg/100 mg veya 1000 mg/200 mg bolus
intravenöz enjeksiyon yoluyla verildiği çalışmaların farmakokinetik sonuçları aşağıda
verilmektedir.
Ortalama farmakokinetik parametreler
Bolus intravenöz enjeksiyon
Uygulanan doz Amoksisilin
Doz Ortalama pik T (saat) AUC İdrarda
½
serum (sa.mg/l) bulunan
konsantrasyonu miktar (%,
(mcg/ml) 0-6 saat)
Amoks 500 mg / KA. 500 mg 32,2 1,07 25,5 66,5
100 mg
Amoks 1000 mg / 1000 105,4 0,9 76,3 77,4
KA. 200 mg mg
Klavulanik asit
Amoks 500 mg / KA. 100 mg 10,5 1,12 9,2 46
100 mg
Amoks 1000 mg / 200 mg 28,5 0,9 27,9 63,8
KA. 200 mg
Amoks.: Amoksisilin
KA.: Klavulanik asit
Dağılım
Toplam plazma klavulanik asidinin %25 ve toplam plazma amoksisilinin %18 kadarı proteine
bağlanır. Sanal dağılım hacmi, amoksisilinde 0,3-0,4 l/kg ve klavulanik asitte 0,2/ l/kg
dolayındadır.
İntravenöz uygulamadan sonra safra kesesinde; abdominal dokularda; deri, yağ, kas
dokularında, sinoviyal ve peritoneal sıvılarda; safra ve iltihapta hem amoksisilin hem de
klavulanik asit bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle
önemli doku tutulumuna ilişkin kanıt yoktur. Penisilinlerin çoğu gibi amoksisilin de anne
sütünde saptanabilir. Anne sütünde de eser miktarda klavulanik asit saptanabilmektedir (bkz.
Bölüm 4.6).
13 / 17Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik
asit şeklinde atılır. Klavulanik asit insanda geniş oranda metabolize olarak, idrar ve feçes içinde
ve karbondioksit şeklinde hava ile atılır.
Eliminasyon:
Amoksisilinin başlıca eliminasyon yolu böbreklerdir, buna karşılık klavulanik asit hem renal
hem de renal olmayan mekanizmalarla atılır.
Amoksisilin/klavulanik asitin ortalama eliminasyon yarılanma ömrü yaklaşık bir saattir ve
ortalama total klirens sağlıklı kişilerde yaklaşık 25 L/saattir. 500mg/100mg ya da
1000mg/200mg tek doz intravenöz bolus enjeksiyon AMOKLAVİN uygulamasından sonraki
ilk 6 saatte amoksisilinin yaklaşık %60-70’i ve klavulanik asitin yaklaşık %40-65’i idrarla
değişikliğe uğramadan atılır. Çeşitli çalışmalarda, 24 saatlik bir dönemde amoksisilinin idrarla
atılım miktarının %50-85 ve klavulanik asitin %27-60 arasında olduğu bulunmuştur.
Klavulanik asitte, ilacın en büyük miktarı uygulamadan sonraki ilk 2 saatte atılmaktadır.
Eş zamanlı probenesid kullanılması, amoksisilin atılmasını geciktirmekle birlikte klavulanik
asidin böbreklerden atılmasını geciktirmez (bkz. Bölüm 4.5).
Hastalardaki karakteristik özellikler
Böbrek yetmezliği
Böbrek işlevinin azalmasıyla doğru orantılı olarak amoksisilin/klavulanik asidin total serum
klirensi de azalır. İlaç klirensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu yüzden,
böbrek yetmezliğinde dozlar, amoksisilinin fazla birikmesini önlerken, yeterli klavulanik asit
düzeylerinin sürdürülmesini sağlamalıdır (bkz. Bölüm 4.2).
Karaciğer yetmezliği
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
Yaş
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha
büyük çocuklar ile erişkinlerde aynıdır. Çok küçük çocuklarda (preterm yeni doğanlar dahil)
yaşamın ilk haftasında uygulama aralığı, böbrek eliminasyon yolunun gelişmemiş olması
nedeniyle, günde iki kez uygulamayı aşmamalıdır. Yaşlı hastalarda böbrek işlevlerinde azalma
olasılığı daha fazla olduğundan, doz seçiminde dikkatli olunmalıdır ve böbrek işlevinin
izlenmesi yararlı olabilir.
Farmakokinetik/farmakodinamik ilişkiler
Amoksisilin için zamanın minimum inhibitör konsantrasyon değerinden büyük olması
(T>MIC) etkililiğin ana belirleyicisi olarak kabul edilir.
14 / 175.3 Klinik öncesi güvenlilik verileri
Klinik dışı veriler, farmakoloji, genotoksisite ve üreme toksisitesi güvenliliğine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında,
gastrik tahriş, kusma ve dilde renk bozukluğu görülmüştür.
Amoksisilin/klavulanik asit ya da bileşenleriyle karsinojenite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Flakon:
Bulunmamaktadır.
Çözücü Ampul:
Enjeksiyonluk su.
6.2 Geçimsizlikler
AMOKLAVİN bölüm 6.6’da bahsedilen ürünler haricinde diğer tıbbi ürünler ile
karıştırılmamalıdır.
AMOKLAVİN, kan ürünleriyle, protein hidrolizat gibi diğer proteinli sıvılarla veya intravenöz
yağ emülsiyonları ile karıştırılmamalıdır.
Aminoglikozidlerin, aminopenisilinlerden herhangi birinin varlığında aktivite kaybı riski
nedeniyle, AMOKLAVİN’in aminoglikozidlerle birlikte reçetelendirildiği durumlarda
antibiyotikler ayrı olarak sulandırılmalı ve ayrı olarak uygulanmalıdırlar.
AMOKLAVİN glukoz, dekstran veya bikarbonat içeren infüzyonlarla karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
Kuru toz 25°C altındaki oda sıcaklığında saklanmalıdır.
Sulandırıldıktan sonra bekletilmeden kullanılmalıdır.
6.5 Ambalajın niteliği ve içeriği
Aluminyum emniyet kapsülü ve teflon kaplı butil kauçuk tıpa ile kapatılmış renksiz Tip III cam
flakon ve enjeksiyonluk su içeren 20 ml’lik renksiz, halkalı, Tip I cam ampul.
Her bir karton kutu; 1 adet flakon ve 1 adet çözücü ampul içermektedir.
15 / 176.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Sadece tek kullanım içindir. Kullanılmayan solüsyonları atınız.
Sulandırma işlemleri aseptik koşullarda yapılmalıdır. Solüsyon kullanılmadan önce partikül
içeriği ve solüsyonun rengi kontrol edilmelidir. Sadece temiz ve partikül içermeyen solüsyonlar
kullanılmalıdır.
Kullanılmayan tıbbi ürünler veya atık materyaller yerel yönetmeliklere uygun bir şekilde imha
edilmelidir.
İntravenöz enjeksiyon için çözeltinin hazırlanması
AMOKLAVİN ambalajında yer alan çözücüde (20 ml enjeksiyonluk su) çözündürülür.
İntravenöz enjeksiyon hazırlandıktan sonra en geç 20 dakika içinde tatbik edilmelidir.
İntravenöz infüzyon için çözeltinin hazırlanması
AMOKLAVİN çoklu doz uygulama için uygun değildir.
AMOKLAVİN ambalajında yer alan çözücüde (20 ml enjeksiyonluk su) çözündürülerek
bekletilmeden 100 ml’lik infüzyon solüsyonuna eklenmelidir.
İntravenöz infüzyon için değişik çözücülere ait kullanma süreleri aşağıda gösterilmiştir:
AMOKLAVİN ile geçimli infüzyon solüsyonları Stabilite süreleri
Enjeksiyonluk Su 2 saat
% 0,9 Sodyum Klorür 2 saat
Sodyum Laktat (M/6) 1 saat
Ringer Solüsyonu 1 saat
Laktatlı Ringer Solüsyonu 1 saat
Potasyum Klorür ve Sodyum Klorür İntravenöz 1 saat
İnfüzyonu
AMOKLAVİN I.V. glukoz, dekstran ve bikarbonat içeren infüzyon çözeltilerinde daha az
stabildir. Bu nedenle AMOKLAVİN I.V. bu çözeltiler içinde infüzyon şeklinde verilmemeli,
3-4 dakikanın üstünde bir sürede serum setinin lastik tüpüne enjekte edilerek intravenöz
enjeksiyon şeklinde tatbik edilmelidir.
Kullanılmayan antibiyotik çözeltisi atılmalıdır.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
16 / 17Tel: 0212 692 92 92
Faks: 0212 697 00 24
E-mail:deva@devaholding.com.tr
8. RUHSAT NUMARASI(LARI)
195/78
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.10.2000
Ruhsat yenileme tarihi:
10. KÜB’ÜN YENİLENME TARİHİ
17 / 17