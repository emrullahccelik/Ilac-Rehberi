KISA ÜRÜN BİLGİSİ
1 BEŞERİ TIBBİ ÜRÜNÜN ADI
EXTRANEAL periton diyaliz çözeltisi
Steril
2 KALİTATİF VE KANTİTATİF BİLEŞİM
Etkin maddeler:
Her 1000 mL'lik çözelti:
− Ikodekstrin: 75 g
− Sodyum Klorür: 5,3-5,4 g
− Sodyum Laktat: 4,5 g
− Kalsiyum Klorür: 0,257 g
− Magnezyum Klorür: 0,051 g
Elektrolit Konsantrasyonları:
− Sodyum: 132-133 mmol/litre, 132-133 mEq/litre
− Kalsiyum: 1,75 mmol/litre, 3,5 mEq/litre
− Magnezyum: 0,25 mmol/litre, 0,5 mEq/litre
− Klorür: 96 mmol/litre, 96 mEq/litre
− Laktat: 40 mmol/litre, 40 mEq/litre
Yardımcı maddeler:
- Sodyum hidroksit (pH ayarı için)
Yardımcı maddeler için bölüm 6.1’e bakınız.
3 FARMASÖTİK FORM
Periton diyaliz çözeltisi
Steril berrak çözelti
pH = 5,0-6,0
Teorik ozmolaritesi: 282-284 mOsm/litre
14 KLİNİK ÖZELLİKLER
4.1 Terapötik endikasyonlar
EXTRANEAL, kronik böbrek yetmezliği tedavisinde özellikle glukoz solüsyonlarında
ultrafiltrasyonu kaybetmiş hastalar için sürekli ayaktan periton diyaliz (CAPD) veya aletli
periton diyaliz (APD) rejiminin bir parçası olarak tek bir glukoz değişimi için günde bir kez
önerilir. Çünkü bu tür hastalarda CAPD tedavisinde kalabilme süresini uzatabilir.
4.2 Pozoloji ve uygulama şekli
Pozoloji / uygulama sıklığı ve süresi:
EXTRANEAL’in, uzun bekleme süresi boyunca, yani genellikle sürekli ayaktan periton
diyalizinde (CAPD) gece boyunca ve otomatik (aletli) periton diyalizinde (APD) uzun
gündüz vakti kullanılması önerilir.
• Tedavi şekli, tedavi sıklığı, değişim hacmi, bekleme süresi ve diyaliz süresi hekim
tarafından başlatılmalı ve denetlenmelidir.
Uygulama şekli:
Yetişkinler:
Sürekli ayaktan periton diyalizi (CAPD) veya otomatik (aletli) periton diyalizi (APD)
rejiminin bir parçası olarak, her 24 saatlik periyotta tek bir değişimle sınırlı intraperitoneal
uygulama yapılır.
Uygulanacak hacim, hasta için uygun olan bir hızda yaklaşık 10-20 dakika süreyle
verilmelidir. Normal vücut ağırlığındaki yetişkin hastalar için, dolum hacmi 2,0 L'yi
aşmamalıdır. Vücut ağırlığı daha fazla olan hastalar (70-75 kg'dan fazla) için 2,5 L'lik bir
dolum hacmi kullanılabilir.
Eğer verilen hacim karın gerginliği nedeniyle rahatsızlık verirse, verilen hacim azaltılmalıdır.
Önerilen kalma süresi sürekli ayaktan periton diyalizinde 6 ila 12 saat, otomatik (aletli)
periton diyalizinde (APD) 14 ila 16 saat arasındadır. Sıvının drenajı, hasta için uygun olan bir
oranda yerçekimi yardımıyla yapılır.
Uygulama öncesinde dikkat edilmesi gereken parametreler
− EXTRANEAL yalnızca periton içine uygulama içindir. İntravenöz yoldan uygulanmaz.
2− EXTRANEAL hastanın kendini rahatsız hissetmeyeceği bir hızda uygulanmalıdır.
Uygulanacak hacim, tedaviyi yürüten hekim tarafından belirlenir.
− Periton diyalizi çözeltileri, hastanın rahatsızlık hissini en aza indirmek için dış torbası
içinde 37 °C'ye kadar ısıtılabilir. Buna rağmen bu işlem yalnızca kuru hava kullanılarak
(örneğin ısıtma pedi veya plakası ile) yapılmalıdır. Potansiyel bir hasarın önlenmesi ve
hastaların rahatsızlık hissetmemesi için çözeltiler suyun içinde ya da mikro dalga fırınında
ısıtılmamalıdır.
− Periton diyalizi yöntemin başından sonuna kadar aseptik teknik kullanılmalıdır.
− Renk değişikliği ya da bulanıklık olan, partikül içeren, torbasında sızıntı olan ya da
çözeltinin dış ortamla teması engelleyen bölümlerinin bütünlüğü bozulmuş çözeltiler
kullanılmamalıdır.
− Drenaj sıvısı peritonit oluştuğuna işaret edebilecek herhangi bir fibrin kalıntısı ya da
bulanıklık varlığı açısından gözle incelenmelidir.
− Çözeltinin kullanılmayan bölümü atılmalıdır.
− Tek kullanımlıktır.
− Tedavi bir hekim gözetiminde başlatılmalıdır
Özel popülasyonlara ilişkin ek bilgiler:
Böbrek / Karaciğer yetmezliği:
Ürün son dönem böbrek yetmezliğinde kullanım içindir.
Karaciğer yetmezliği olan hastalarda doz ayarlamasına gerek olup olmadığı konusu
araştırılmamıştır.
Pediyatrik popülasyon:
18 yaşından küçük çocuk hastalarda güvenirlik ve etkinliğini gösteren veri
bulunmamaktadır.
Geriyatrik popülasyon:
Erişkinlerdeki gibidir.
34.3 Kontrendikasyonlar
EXTRANEAL, aşağıdaki durumlarda kontrendikedir:
− Etkin maddelere ya da bölüm 6.1’de listelenen yardımcı maddelere hipersensitivitesi
bulunan hastalarda,
− Nişasta bazlı polimerlere (ör. Mısır nişastası) ve/veya ikodekstrine aşırı duyarlı olduğu
bilinenlerde,
− Maltoz ya da izomaltoz intoleransı olan hastalarda,
− Glikojen depo hastalığı olan hastalarda,
− Önceden mevcut şiddetli laktik asidoz durumlarında,
− Etkili periton diyalizini engelleyen mekanik bozukluğu olan veya artmış enfeksiyon riski
bulunan hastalarda,
− Kanıtlanmış periton fonksiyon kaybı olan ya da periton fonksiyonlarında bozulmaya neden
olabilecek geniş çaplı adezyonları olan hastalarda.
4.4 Özel kullanım uyarıları ve önlemleri
− EXTRANEAL kullanımı, bazı test kitleriyle yapılan kan şekeri ölçümlerinin
sonuçlarını etkileyebilir.
− Maltoz etkileşimini önlemek için kan şekeri ölçümü, glukoz spesifik yöntemlerle
yapılmalıdır. Glukoz de-hidrogenaz pirolokinolinkinon (GDH-PQQ) veya glukoz
boya-oksidoredüktaz (GDO) bazlı yöntemler kullanılmamalıdır.
− Yanlış olarak yüksek bulunan şeker seviyeleri, hastadaki gerçek kan şekeri
düşüklüğünü de (hipoglisemi) maskeleyebilir ve benzer sonuçlara yol açacak şekilde
tedavisiz kalmasına neden olabilir.
− Yanlış yüksek glukoz okumaları, EXTRANEAL tedavisini durdurduktan iki hafta
sonraya kadar görülebilir. Hastaneye kabul edilme durumunda hastanın bu olası
etkileşim durumu göz önünde bulundurulmalıdır.
− Diyabetes mellituslu hastalar, Peritoneal Diyaliz (PD) sırasında glisemik kontrolün
sürdürülmesi için sıklıkla ilave insüline ihtiyaç duymaktadır. Glukoz bazlı PD
çözeltisinden EXTRANEAL’e geçiş, daha önce uygulanan insülin dozunda bir ayarlama
gerektirebilir. İnsülin intraperitoneal olarak uygulanabilir.
4− Kan glukoz ölçümü, maltoz ile karışmasını engellemek için glukoza spesifik bir yöntemle
yapılmalıdır. GDH-PQQ ya da GDO bazlı yöntemler kullanılmamalıdır. Aynı zamanda,
glukoz dehidrogenaz flavin-adenin dinükleotid (GDH-FAD) metodolojisini kullanan bazı
glukoz izleme cihazı ve test şeritlerinin kullanımı, maltoz varlığı nedeniyle yanlış
yükselmiş glukoz okumalarına yol açmıştır. İkodekstrin ya da maltozun girişime ya da
yanlış yükselmiş glukoz sonuçlarına yol açıp açmadığını belirlemek için izleme cihazı ve
test şeritlerinin üreticileri ile iletişime geçilmelidir.
− Eğer GDH-PQQ, GDO ya da GDH-FAD bazlı yöntemler kullanılırsa, EXTRANEAL
kullanımı yanlış şekilde yüksek bir glukoz ölçümlerine neden olabilir ve bu da
gerektiğinden daha fazla insülinin uygulanmasına yol açabilir. Hastaya gerekenden daha
fazla insülin uygulaması; bilinç kaybı, koma, nörolojik hasar ve ölüme neden olan
hipoglisemiye yol açmıştır. Buna ek olarak, maltoz girişimi nedeniyle meydana gelen
yanlış yükselmiş kan glukoz ölçümleri, gerçek hipoglisemiyi maskeleyebilir ve tedavi
edilmesini engelleyerek benzer sonuçlara yol açabilir. GDH-PQQ, GDO ya da GDH-FAD
bazlı kan glukoz izleme cihazları ve test şeritleri kullanıldığında, EXTRANEAL
(ikodekstrin) tedavisinin kesilmesini takiben iki haftaya kadar yanlış yükselmiş glukoz
düzeyleri ölçülebilir.
Hastane ortamlarında GDH-PQQ, GDO ya da GDH-FAD bazlı kan glukoz izleme
cihazları kullanılabileceğinden, EXTRANEAL (ikodekstrin) kullanılarak peritoneal
diyalizin yapıldığı hastalardan sorumlu sağlık meslek mensuplarının, sistemin
EXTRANEAL (ikodekstrin) ile kullanıma uygun olup olmadığını belirlemek üzere kan
glukoz test sisteminin ürün bilgilerini dikkatli bir şekilde incelemeleri gerekmektedir.
Yanlış insülin uygulamasından kaçınmak için hastalara, hastaneye kabul edildiklerinde bu
etkileşim konusunda sağlık meslek mensuplarını bilgilendirmeleri söylenmelidir.
− Aşağıdakilerin mevcut olduğu hastalarda peritoneal diyaliz dikkatli yapılmalıdır: 1)
iyileşme tamamlanana kadar, cerrahi, doğuştan gelen anomaliler ya da travma nedeniyle
peritoneal membran ya da diyaframdaki bozulmalar dahil olmak üzere abdominal tıbbi
durumlar, abdominal tümörler, abdominal duvar enfeksiyonu, fıtıklar, fekal fistül,
kolostomi ya da iliostomi, sık divertikülit epizotları, enflamatuar ya da iskemik bağırsak
hastalığı, büyük polikistik böbrekler ya da abdominal duvarın, abdominal yüzeyin ya da
intra-abdominal boşluğun bütünlüğünü bozacak diğer durumlar ve 2) kısa süre önce aort
greft replasmanı ve şiddetli pulmoner hastalık dahil olmak üzere diğer tıbbi durumlar.
− Enkapsüle periton sklerozu (EPS), peritoneal diyaliz tedavisinin bilinen, nadir bir
komplikasyonu olarak düşünülmektedir. PD tedavilerinin parçası olarak EXTRANEAL
kullanan bazı hastalar dahil olmak üzere, peritoneal diyaliz çözeltileri kullanan hastalarda
EPS bildirilmiştir. Nadiren EXTRANEAL ile ölümcül sonuçlar bildirilmiştir.
− Laktik asidoz riskini arttırabilecek tıbbi durumları olan hastaların [örn., şiddetli
hipotansiyon, sepsis, akut böbrek yetmezliği, doğuştan metabolizma kusurları, metformin
ve nükleozid/nükleotid ters transkriptaz inhibitörleri (NRTI’lar) gibi ilaçlarla tedavi]
olduğu hastalar, laktat bazlı peritoneal diyaliz çözeltileri ile tedavilerine başlamadan önce
ya da tedavileri sırasında laktik asidoz açısından izlenmelidir.
5− Belirli bir hasta için çözelti reçete edilirken, diyaliz tedavisi ve var olan diğer hastalıkları
için uygulanan tedaviler arasındaki potansiyel etkileşim göz önüne alınmalıdır. Kardiyak
glukozidler ile tedavi edilen hastalarda serum potasyum düzeyleri dikkatli bir şekilde
takip edilmelidir.
− Abdominal ağrı dahil olmak üzere peritoneal reaksiyonlar, bakteri ile birlikte ya da tek
başına bulanık çıkış sıvısı (aseptik peritonit) EXTRANEAL ile ilişkilendirilmiştir (bkz.
bölüm 4.8). Peritoneal reaksiyon durumunda, hasta ikodekstrin drenajı yapılmış sıvı
torbasını seri numarası ile birlikte saklamalı ve drenaj yapılmış sıvı torbasının analizi için
tıbbi ekiple temas kurmalıdır.
Drenajla alınmış sıvı, enfeksiyon ya da aseptik peritonite işaret edebilen, fibrin veya
bulanıklık varlığı açısından incelenmelidir. Hastalardan, böyle bir durumda hekimlerini
bilgilendirmeleri istenmeli ve uygun mikrobiyolojik örnekler alınmalıdır. Antibiyotik
tedavisinin başlatılması, şüpheli bir enfeksiyonun olup olmamasına bağlı olarak klinik bir
karar olmalıdır. Bulanık sıvının diğer olası nedenleri olasılık dışı bırakıldıysa,
EXTRANEAL durdurulmalı ve bu adımın sonucu değerlendirilmelidir. EXTRANEAL
durdurulursa ve sıvı bundan sonra berrak hale gelirse, yakın gözetim yapılmadıkça
EXTRANEAL yeniden uygulanmamalıdır. EXTRANEAL ile yeniden maruziyet
neticesinde, bulanık sıvı tekrar ortaya çıkarsa, bu durumda bu hastaya tekrar
EXTRANEAL reçete edilmemelidir. Alternatif peritoneal diyaliz tedavisi başlatılmalı ve
hasta yakın gözetim altında tutulmalıdır.
− Eğer peritonit meydana gelirse, uygulanacak olan antibiyotik seçimi ve doz ayarlaması
mümkünse izole organizma tanımlama ve duyarlılık çalışmalarının sonucuna göre
belirlenmelidir. İlgili organizmanın (organizmaların) belirlenmesinden önce, geniş
spektrumlu antibiyotikler uygun olabilir.
− Nadiren, toksik epidermal nekroliz, anjiyödem, eritema multiforme ve vaskülit gibi
EXTRANEAL’e karşı ciddi aşırı duyarlılık reaksiyonları bildirilmiştir.
Anafilaktik/anafilaktoid reaksiyonlar meydana gelebilir. Eğer şüpheli bir aşırı duyarlılık
reaksiyonunun işaretleri veya semptomları gelişirse, infüzyon acilen durdurulmalı ve
çözelti peritoneal boşluktan çekilmelidir. Ürünün klinik olarak endike olduğu durumlarda
uygun terapötik önlemler uygulanmalıdır.
− EXTRANEAL, akut böbrek yetmezliği olan hastalarda önerilmemektedir.
− Peritoneal diyaliz sırasında protein, aminoasitler, suda çözünen vitaminler ve diğer ilaçlar
kaybedilebilir ve replasman gerekli olabilir.
− Aşırı ya da yetersiz hidrasyondan kaçınmak amacıyla hastalar dikkatli bir şekilde takip
edilmelidir. Fazla ultrafiltrasyon, özellikle yaşlı hastalarda dehidrasyona neden olabilir ve
bu durum, hipotansiyon ve bir olasılıkla nörolojik semptomlara yol açabilir. Doğru bir
sıvı dengesi kaydı tutulmalı ve hastanın vücut ağırlığı takip edilmelidir.
6− EXTRANEAL’in periton boşluğuna aşırı infüzyonu, abdominal distansiyon, doluluk hissi
ve/veya nefes darlığı ile karakterize olabilir.
− EXTRANEAL aşırı infüzyonunun tedavisi, peritoneal boşlukta bulunan EXTRANEAL
hacminin drenajı yoluyla, EXTRANEAL’in peritoneal boşluktan boşaltılmasıdır.
− Diğer peritoneal diyaliz sıvılarında da olduğu gibi ikodekstrin de, normal nütrisyonu
engelleyen tıbbi durumları, solunum fonksiyonunda bozulma ya da potasyum eksikliği
olan hastalarda, potansiyel riskler ve faydalarla ilgili ayrıntılı bir değerlendirme
yapıldıktan sonra dikkatli bir şekilde kullanılmalıdır.
− Magnezyum ve bikarbonat dahil olmak üzere, sıvı dengesi, hematoloji, kan kimyası ve
elektrolit konsantrasyonları periyodik olarak takip edilmelidir. Eğer serum magnezyum
düzeyleri düşükse, oral magnezyum takviyeleri ya da daha yüksek magnezyum
konsantrasyonları içeren peritoneal diyaliz çözeltileri kullanılabilir.
− Bazı hastalarda serum sodyum ve klorür düzeyinde bir azalma gözlenmiştir. Bu
düşüşlerin klinik olarak anlamlı olmadığı düşünülmüş olsa da, serum elektrolit
düzeylerinin düzenli olarak izlenmesi önerilmektedir.
− Uzun süreli tedavi gören PD hastalarında yaygın bir bulgu olarak serum amilaz
düzeylerinde bir azalma fark edilmiştir. Azalmaya herhangi bir yan etkinin eşlik etmediği
bildirilmiştir. Diğer yandan, normalin altındaki amilaz düzeyinin, akut pankreatitte yaygın
olarak görülen, serum amilazdaki yükselmeyi maskeleyip maskeleyemeyeceği
bilinmemektedir. Klinik çalışmalar sırasında, serum alkalen fosfatazda yaklaşık 20
IU/L’lik bir artış görülmüştür. Artmış alkalen fosfatazın yükselmiş SGOT düzeyleriyle
ilişkili olduğu bireysel vakalar mevcuttur.
− Bu tıbbi ürün 132-133 mmol/litre sodyum ihtiva eder. Bu durum, kontrollü sodyum
diyetinde olan hastalar için göz gönünde bulundurulmalıdır.
Pediatrik popülasyon:
− EXTRANEAL, çocuklarda önerilmez.
4.5 Diğer tıbbi ürünler ile etkileşimler ve diğer etkileşim şekilleri
EXTRANEAL’in diğer tıbbi ürünlerle etkileşimini araştıran bir çalışma yapılmamıştır.
Periton diyaliziyle, diyalizle uzaklaştırılabilen bazı ilaçların kan konsantrasyonları azalabilir.
Gerekirse düzeltici tedavi uygulanmalıdır.
Özel popülasyonlara ilişkin ek bilgiler:
− Herhangi bir etkileşim çalışması yapılmamıştır.
7Pediyatrik popülasyon:
− Çocuk hastalarda güvenlilik ve etkililiği gösterilmediğinden kullanılmaz. Herhangi bir
etkileşim çalışması yapılmamıştır.
Laboratuvar testleriyle etkileşimler:
− Maltoz etkileşimini önlemek için kan şekeri ölçümü, glukoz spesifik yöntemlerle
yapılmalıdır. GDH-PQQ veya GDO bazlı yöntemler kullanılmamalıdır. Ayrıca, bazı
glukoz monitörlerinin ve test şeritlerinin, glukoz dehidrogenaz flavin-adenin dinükleotid
(GDH-FAD) metodolojisini kullanarak kullanılması, maltozun varlığına bağlı olarak hatalı
şekilde artmış glukoz okumalarına neden olmuştur (bkz. Bölüm 4.4).
− EXTRANEAL uygulanan hastalarda serum amilaz etkinliğinde belirgin bir azalma
gözlenmiştir.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
EXTRANEAL’in gebe kadınlarda kullanımına ilişkin yeterli veri mevcut değildir.
EXTRANEAL, gebelik esnasında ve çocuk doğurma potansiyeli olan ve doğum kontrolü
kullanmayan kadınlarda önerilmemektedir.
Gebelik dönemi
Gebe kadınlarda EXTRANEAL kullanımı ile ilgili deneyimler yeterli değildir.
EXTRANEAL hamilelik sırasında önerilmez.
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(Bkz. Bölüm 5.3). İnsanlara yönelik potansiyel risk bilinmemektedir.
Laktasyon dönemi
EXTRANEAL metabolitlerinin insan sütüne geçip geçmediği bilinmemektedir.
Yenidoğan ve bebeklerdeki riski göz ardı edilemez.
8Laktasyon dönemindeki kadınlarda EXTRANEAL kullanımı ile ilgili deneyimler yeterli
değildir. Hekimler EXTRANEAL reçetelemeden önce çocuk için tedavinin potansiyel
riskleriyle kadın için olası yararını dikkatle göz önünde bulundurmalıdır.
Üreme yeteneği / Fertilite
EXTRANEAL’in üreme yeteneği üzerindeki etkisine ilişkin yeterli veri mevcut değildir.
4.7 Araç ve makine kullanımı üzerindeki etkiler
− Periton diyaliziyle tedavi edilen Son Dönem Böbrek Yetmezliği (SDBY) hastalarında araç
ve makine kullanımını etkileyebilecek istenmeyen etkiler görülebilir.
4.8 İstenmeyen etkiler
Klinik çalışmalardan ve pazarlama sonrası EXTRANEAL ile tedavi edilen hastalarda ortaya
çıkan istenmeyen etkiler aşağıda sıralanmıştır.
Döküntü ve kaşıntı dahil olmak üzere EXTRANEAL ile ilişkili cilt reaksiyonları, genellikle
şiddetli veya orta derecelidir. Bazen bu döküntüler eksfoliyasyon ile ilişkilendirilmiştir. Bu
durumun meydana gelmesi durumunda ve ciddiyetine bağlı olarak, EXTRANEAL en azından
geçici olarak geri çekilmelidir.
Görülme sıklığı, izleyen ölçeğe dayalı olarak değerlendirilmiştir: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000); bilinmiyor (eldeki verilerden hareketle tahmin edilemiyor).
Sistem organ sınıflaması İstenmeyen Etkiler Sıklığı
Enfeksiyon ve Grip sendromu Yaygın olmayan
enfestasyonlar Fronkül Yaygın olmayan
Kan ve lenfatik sistemi Anemi Yaygın olmayan
hastalıkları Lökositoz Yaygın olmayan
Eozinofili Yaygın olmayan
Trombositopeni Bilinmiyor
Lökopeni Bilinmiyor
Bağışıklık sistemi Vaskülit Bilinmiyor
hastalıkları Hipersensitivite** Bilinmiyor
Metabolizma ve beslenme Dehidrasyon Yaygın
hastalıkları Hipovolemi Yaygın
Hipoglisemi Yaygın olmayan
Hiponatremi Yaygın olmayan
Hiperglisemi Yaygın olmayan
Hipervolemi Yaygın olmayan
Anoreksi Yaygın olmayan
9Hipokloremi Yaygın olmayan
Hipomagnezemi Yaygın olmayan
Hipoproteinemi Yaygın olmayan
Şok Hipoglisemi Bilinmiyor
Sıvı dengesizliği Bilinmiyor
Psikiyatrik hastalıkları Anormal düşünce Yaygın olmayan
Anksiyete Yaygın olmayan
Sinirlilik Yaygın olmayan
Sinir sistemi hastalıkları Sersemlik hali Yaygın
Başağrısı Yaygın
Hiperkinezi Yaygın olmayan
Parestezi Yaygın olmayan
Aguzi Yaygın olmayan
Hipoglisemik koma Bilinmiyor
Yanma hissi Bilinmiyor
Göz hastalıkları Bulanık görme Bilinmiyor
Kulak ve iç kulak Çınlama Yaygın
hastalıkları
Kardiyak hastalıkları Kardiyovasküler bozukluk Yaygın olmayan
Taşikardi Yaygın olmayan
Vasküler hastalıkları Hipotansiyon Yaygın
Hipertansiyon Yaygın
Ortostatik hipotansiyon Yaygın olmayan
Solunum, göğüs Pulmoner ödem Yaygın olmayan
bozuklukları ve Dispne Yaygın olmayan
mediastinal hastalıkları Öksürük Yaygın olmayan
Hıçkırık Yaygın olmayan
Bronkospazm Bilinmiyor
Gastrointestinal Karın ağrısı Yaygın
hastalıkları Bağırsak tıkanıklığı Yaygın olmayan
Peritonit Yaygın olmayan
Kanlı peritoneal sıvı Yaygın olmayan
Diyare Yaygın olmayan
Gastrik ülser Yaygın olmayan
Gastrit Yaygın olmayan
Kusma Yaygın olmayan
Kabızlık Yaygın olmayan
Dispepsi Yaygın olmayan
Bulantı Yaygın olmayan
Ağızda kuruluk Yaygın olmayan
Gaz Yaygın olmayan
Assit Bilinmiyor
Kasık fıtığı Bilinmiyor
Abdominal rahatsızlık Bilinmiyor
Deri ve deri altı doku Döküntü (maküler, Yaygın
hastalıkları papüler, eritematöz dahil)
Kaşıntı Yaygın
Deri eksfoliasyonu Yaygın
Ürtiker Yaygın olmayan
Büllöz dermatit Yaygın olmayan
10Psoriazis Yaygın olmayan
Deri ülseri Yaygın olmayan
Ekzema Yaygın olmayan
Tırnak hastalığı Yaygın olmayan
Deride kuruma Yaygın olmayan
Deride renk değişikliği Yaygın olmayan
Toksik epidermal nekroliz Bilinmiyor
Eritema multiforme Bilinmiyor
Anjioödem Bilinmiyor
Genel ürtiker Bilinmiyor
Toksik deri döküntüsü Bilinmiyor
Periorbital ödem Bilinmiyor
Dermatit (alerjik ve kontakt Bilinmiyor
dermatit dahil)
Kızarıklık Bilinmiyor
Blister (kabarcık) Bilinmiyor
Kas-iskelet bozukluklar, Kemik ağrısı Yaygın olmayan
bağ doku ve kemik Kas spazmı Yaygın olmayan
hastalıkları Miyalji Yaygın olmayan
Boyun ağrısı Yaygın olmayan
Artralji Bilinmiyor
Sırt ağrısı Bilinmiyor
Kas-iskelet ağrısı Bilinmiyor
Böbrek ve idrar yolu Böbrek ağrısı Yaygın olmayan
hastalıkları
Genel bozukluklar ve Periferik ödem Yaygın
uygulama bölgesine ilişkin Asteni Yaygın
hastalıkları Göğüs ağrısı Yaygın olmayan
Yüzde ödem Yaygın olmayan
Ödem Yaygın olmayan
Ağrı Yaygın olmayan
Ateş Bilinmiyor
Titreme Bilinmiyor
Halsizlik Bilinmiyor
Kateter bölgesinde Bilinmiyor
kızarıklık
Kateter bölgesinde Bilinmiyor
inflamasyon
İnfüzyondan kaynaklı Bilinmiyor
reaksiyon (infüzyon
bölgesinde ağrı, instilasyon
bölgesinde ağrı dahil)
Araştırmalar Alanin amino transferaz Yaygın olmayan
artışı
Aspartat amino transferaz Yaygın olmayan
artışı
Kan alkalen fosfataz artışı Yaygın olmayan
Karaciğer fonksiyon Yaygın olmayan
testlerinde anormallik
11Kilo azalması Yaygın olmayan
Kilo artışı Yaygın olmayan
Yaralanma ve zehirlenme Cihaz etkileşimi* Bilinmiyor
* İkodekstrin kan şekeri ölçüm cihazlarına etki eder (bakınız bölüm 4.4).
** EXTRANEAL kullanan hastalarda bronkospazm, hipotansiyon, döküntü, pruritus ve
ürtiker dahil aşırı duyarlılık tipi reaksiyonlar bildirilmiştir.
Periton diyalizi ile ilgili diğer istenmeyen etkiler: fungal peritonit, bakteriyel peritonit, kateter
bölgesi enfeksiyonu, kateterle ilişkili enfeksiyon ve kateterle ilişkili komplikasyon.
Artmış ultrafiltrasyon, özellikle yaşlı hastalarda, hipotansiyon, baş dönmesi ve muhtemelen
nörolojik semptomlarla sonuçlanan dehidratasyona yol açabilir (bkz. Bölüm 4.4).
Diyabetik hastalarda hipoglisemik ataklar (bkz. Bölüm 4.4).
Serum alkalin fosfatazlarında (bkz. Bölüm 4.4) ve elektrolit bozukluklarında artış (örn.
Hipokalemi, hipokalsemi ve hiperkalsemi).
Karın ağrısı, bakteri içeren veya içermeyen bulanık atıklar ve aseptik peritonit dahil olmak
üzere peritoneal reaksiyonlar (bkz. Bölüm 4.4).
Yorgunluk genellikle spontane olarak raporlanmıştır; literatürde ise prosedürle ilgili
istenmeyen bir etki olarak bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımının etkilerine dair veri bulunmamaktadır.
EXTRANEAL’in uzun süreyle 24 saatte bir torbadan fazla uygulanması karbonhidrat
metabolitleriyle maltozun plazma düzeylerinin artmasına neden olur. Böyle bir artışın etkisi
bilinmemekle birlikte, plazma ozmolalitesinde bir artış oluşabilir.
12EXTRANEAL ile doz aşımı durumunda, tedaviye ikodekstrin içermeyen çözeltilerle yapılan
periton diyalizi veya hemodiyaliz ile devam edilebilir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grubu: Periton diyaliz çözeltileri / İzotonik çözeltiler
ATC kodu: B05DA
İkodekstrin, sürekli ambulatuvar peritoneal diyaliz için intraperitoneal yoldan uygulandığında
bir ozmotik ajan olarak görev yapan nişastadan türetilmiş bir glukoz polimeridir. % 7,5'lik bir
solüsyon yaklaşık olarak serum ile izo-ozmolardır. Ancak CAPD'de 12 saate kadarlık bir süre
boyunca sürekli bir ultrafiltrasyon sağlar. Hiperosmolar glukoz solüsyonlarına kıyasla hastaya
yüklenen kalori miktarı daha azdır.
Üretilen ultrafiltrat hacmi, CAPD'de kullanıldığında % 3,86'lık glukoz ile karşılaştırılabilir.
Kan glukozu ve insülin seviyeleri etkilenmeden kalır.
Ultrafiltrasyon, peritonit atakları sırasında sürdürülür.
Önerilen pozoloji, CAPD veya APD rejiminin bir parçası olarak, her 24 saatlik periyotta tek
bir değişim ile sınırlıdır.
5.2 Farmakokinetik özellikler
Genel özellikler
Kandaki karbonhidrat polimer düzeyleri, gecelik diyaliz için günlük olarak kullanıldığında
yaklaşık 7-10 gün sonra kararlı duruma ulaşmaktadır. Polimer amilaz tarafından, peritoneal
diyaliz yoluyla temizlenen daha küçük fragmanlara hidrolize olur. 9’dan büyük (G9) glukoz
ünitesi oligomerleri için 1,8 mg/ml kararlı durum plazma düzeyleri ölçülmüştür ve aynı
zamanda serum maltozda (G2) 1,1 mg/ml’ye bir artış olmuştur; diğer yandan, serum
ozmolalitesinde anlamlı bir değişim yoktur. APD’de uzun süre karında kalma söz konusu
olduğunda, 1,4 mg/ml maltoz düzeyleri ölçülmüştür; fakat serum ozmolalitesinde anlamlı bir
değişiklik olmamıştır.
13Maltoz ve glukoz polimerinin yükselmiş plazma düzeylerinin uzun süreli etkileri
bilinmemektedir; fakat bunların zararlı olduğunu düşünmek için herhangi bir gerekçe
bulunmamaktadır.
Emilim:
Ikodekstrin periton zarından sıfır-derece kinetikle uyumlu olarak peritoneal lenfatik yollardan
konektif transportla emilir. Periton diyalizi ile tedavi gören hastalarda gerçekleştirilen bir tek
doz EXTRANEAL farmakokinetik çalışmasında, 12 saatlik kalış süresi içinde uygulanan
ikodekstrinin ortalama %40’ı (60 g) peritoneal çözeltiden emilmiştir. Ikodekstrinin plazma
düzeyleri bekleme süresinde yükselmiş ve çözelti drene edildikten sonra düşmüştür. Uzun
bekleme süreli değişim sonunda (ortalama T = 13 saat) ikodekstrin ve metabolitlerinin pik
maks
plazma düzeyleri (ortalama C 2,2 g/l) gözlenmiştir.
pik
Plazma düzeyleri ikodekstrin uygulanmasına son verildikten sonra yaklaşık iki haftada
başlangıç düzeylerine dönmüştür.
Dağılım:
Bkz. biyotransformasyon.
Biyotransformasyon:
Ikodekstrin alfa amilaz aracılığıyla düşük düzeyde polimerizasyonla (DP) maltoz (DP2),
maltotrioz (DP3) ve maltotetraoz (DP4) dahil oligosakkaritlere ve yüksek molekül ağırlıklı
oligosakkaritlere metabolize olur. Yapılan bir tek doz çalışmasında DP2, DP3 ve DP4’ün
plazma konsantrasyonları, bekleme süresi sonunda pik düzeylere ulaşılarak ve daha sonra
düşerek toplam ikodekstrininkine benzer bir profilde ve progressif olarak yükselme
göstermiştir. Maltoz, maltotrioz ve maltotetraozdan büyük oligosakkaritlerin kan düzeylerinde
yalnızca hafif düzeyde yükselmeler gözlendi. Ikodekstrinin periton içi metabolizması 12
saatlik bekleme süresi boyunca diyalizattaki küçük polimerlerin konsantrasyonundaki
progressif yükselmenin öngördüğü şekilde oluşabilir. Bu metabolitlerin diyalizattaki düzeyleri
kandaki düzeylerinden yüksek olduğundan, diyalizatta bulunma nedenleri kandan
difüzyonlarından ziyade intraperitoneal metabolizmalarına bağlı olması muhtemeldir.
Bir hafta içinde ikodekstrin metabolitlerinin kararlı plazma düzeylerine ulaşılır ve uzun süreli
uygulamada plazma düzeyleri sabit kalır.
Eliminasyon:
14Ikodekstrinin eliminasyonuna renal atılımın katkısı azdır (emilen miktarın <%1 ila yaklaşık
%8’i arasında) ve rezidüel renal fonksiyon düzeyiyle doğru orantılıdır. Daha küçük boyutlu
ikodekstrin metabolitlerinin, özellikle DP2 ve DP3’ün peritoneal boşluğa eliminasyonu da
mümkündür (diyaliz yoluyla).
Hastalardaki karekteristik özellikler
Yaş, cinsiyet ve ırksal özelliklerin ikodekstrin ve metabolitlerinin farmakokinetik özellikleri
üzerindeki etkisi araştırılmamıştır.
5.3 Klinik öncesi güvenlilik verileri
Akut toksisite
Farelerde ve sıçanlarda yapılan akut i.v. ve i.p. çalışmalarda 2000 mg / kg'a kadar olan
dozlarda hiçbir etki gösterilmemiştir.
Subkronik toksisite
Sıçanlara ve köpeklere 28 gün boyunca günde iki kez % 20 Ikodekstrin çözeltisinin i.p. yoldan
uygulanması, hedef organ veya doku toksisitesine neden olmamıştır. En önemli etki, sıvı
dengesinin dinamikleri üzerine olmuştur.
Mutajenik ve tümörijenik potansiyel
Mutajenite ile ilgili in vitro ve in vivo çalışmalar negatif sonuç vermiştir. Ürünle
karsinojenisite çalışmaları mümkün değildir, ancak molekülün kimyasal yapısı, farmakolojik
etkisi olmaması, hedef organ toksisitesinin olmayışı ve mutajenite çalışmalarındaki negatif
sonuçlar göz önüne alındığında ürünün karsinojenik etkilerinin olması muhtemel değildir.
Üreme toksisitesi
Sıçanlarda yapılan üreme toksisitesi çalışması, ürünün fertilite veya embriyofetal gelişim
üzerinde hiçbir etkisi olmadığını göstermemiştir.
Karsinojenez, Mutajenite, Fertilitede Bozulma
Ikodekstrin, in vitro bakteriyel hücre revers mutasyon testinde (Ames testi), in vitro memeli
hücresi kromozomal aberasyon testinde (CHO hücre testi) ve sıçanlarda in vivo mikronukleus
15testinde genotoksik potansiyel göstermemiştir. EXTRANEAL ya da ikodekstrinin karsinojen
potansiyelini araştırmak amacıyla uzun süreli hayvan çalışmaları yapılmamıştır. Ikodekstrin,
yaygın bir gıda takviyesi olan maltodekstrinden türetilmektedir.
İlacın sıçan ve farelere sırasıyla dört ve iki hafta süreyle uygulandığı bir fertilite çalışmasında,
gebelik öncesi ve gebeliğin 17 gününe kadar günlük 1,5 g/kg’a kadar olan dozlarla (mg/m2
bazında insanlarda maruz kalınan dozun 1/3’ü) yüksek dozlama yapılan grupta kontrole
kıyasla parental erkeklerde hafifçe düşük epididimal ağırlıklar belirlenmiştir. Başka bir üreme
organı etkilenmediğinden ve tüm erkeklerde kanıtlanmış fertilite olduğundan bu bulgunun
toksikolojik önemi bilinmemektedir. Çalışma ikodekstrinle tedavinin çiftleşme performansı,
fertilite, doğum yanıtı, embryo-fetal sürvi ya da fötal büyüme ve gelişme üzerinde herhangi bir
etkisinin olmadığını göstermiştir.
6 FARMASÖTİK ÖZELLİKLERİ
6.1 Yardımcı maddelerin listesi
- Enjeksiyonluk su
- Hidroklorik asit (pH ayarı için)
- Sodyum hidroksit (pH ayarı için)
6.2 Geçimsizlikler
- Eczacıya danışılmalıdır. Hekim tarafından ilaç eklemesi gerekli bulunulmuşsa, işlem
aseptik teknikle yapılmalıdır.
- Ek ilaçlar hakkında tam bilgi almak amacıyla eklenen ilacın ürün bilgilerine bakılmalıdır.
- EXTRANEAL ile bazı ilaçlar geçimsiz olabilir.
- Potasyum eklenmesi
Diyaliz işleminin, hiperkalemiyi düzeltmek amacıyla yapılabilmesi nedeniyle
EXTRANEAL çözeltilerine potasyum eklenmemiştir. Normal serum potasyum
düzeylerinin ya da hipokaleminin olduğu durumlarda şiddetli hipokalemiyi önlemek
amacıyla, tedaviye potasyum klorür (4 mEq/litre ye kadar konsantrasyonlarda) eklemek
gerekebilir. Potasyum klorür eklenmesi kararı serum potasyum düzeylerininin dikkatle
değerlendirilmesinden sonra hekim tarafından verilmelidir.
- İnsülin eklenmesi
16EXTRANEAL’e insülin eklenmesi son dönem böbrek yetmezliği için sürekli ayaktan
periton diyalizi tedavisi gören 6 insülin bağımlı diyabetik hastada değerlendirilmiştir.
İnsülinin periton boşluğundan absorbsiyonu ya da kan glukoz konsantrasyonunu
kontrol yeteneği üzerinde EXTRANEAL’in bir etkisi gözlenmemiştir (Bkz. Bölüm
4.5). Diyabetik hastalara EXTRANEAL başlarken kan glukoz düzeylerinin uygun bir
şekilde izlenmesi ve gerekirse insülin dozajının ayarlanması gerekir (Bkz. Bölüm 4.4).
- Heparin eklenmesi
Heparinle etkileşimi araştıran herhangi bir insan çalışması yapılmamıştır. Yapılan in
vitro çalışmalar, EXTRANEAL ile heparinin geçimsizliğine ilişkin bir kanıt
sunmamaktadır.
- Antibiyotik eklenmesi
Antibiyotiklerle etkileşimi araştıran usulüne uygun herhangi bir klinik çalışma
bulunmamaktadır. EXTRANEAL ile bazı antibiyotiklerin geçimliliğini araştıran in
vitro çalışmalarda bu antibiyotiklerin mimimum inhibitör konsantrasyonlarında (MIC)
bir değişiklik görülmemiştir: vankomisin, sefazolin, ampisilin, ampisilin/fluoksasilin,
seftazidim, gentamisin ve amfoterisin. Ancak kimyasal geçimsizlikleri nedeniyle
aminoglukozitlerle penisilinler karıştırılmamalıdır.
6.3 Raf ömrü
24 ay
6.4 Saklamaya yönelik özel uyarılar
25°C altındaki oda sıcaklığında saklayınız.
Berrak olmayan ve ambalajı bozulmuş çözeltileri kullanmayınız Dış ambalajından
çıkarıldıktan sonra ürün hemen kullanılmalıdır.
6.5 Ambalajın niteliği ve içeriği
2000 ml ve 2500 ml'lik PVC torbalarda ambalajlandıktan sonra dış torbalara koyulur.
2000 ml, 2500 ml Çiftli torba (boşaltma torbalı) + Mini kapaklı
2000 ml Tekli Torba (boşaltma torbasız)
2500 ml Tekli Torba (boşaltma torbasız)
6.6 Beşeri tıbbi üründen arta kalan maddelerin imhası ve diğer özel önlemler
17Ürün tek kullanımlıktır; kullanımdan sonra torbada kalan çözelti atılmalıdır. Kullanılmamış
olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj ve
Ambalaj Atıklarının Kontrolü Yönetmeliği”ne uygun olarak imha edilmelidir.
Uygulamayla ilgili diğer özel önlemler:
Yöntemin başından sonuna kadar aseptik teknik kullanılmalıdır. Uygulamadaki rahatsızlığı
gidermek için uygulamadan hemen önce dış torbası içindeyken çözelti 37°C'ye kadar
ısıtılabilir.
Isıtma işlemi kuru hava kullanılarak yapılmalıdır, ideal olanı bunun için yapılmış olan
ısıtıcıları kullanmaktır. Konektörlerin kontaminasyonunu önlemek için suyun içinde
ısıtılmamalıdır.
Ürün herhangi bir ilaç ilavesinden sonra hemen kullanılmalıdır.
MiniCap (Povidon İyotlu):
Tanım
Bu cihaz, periton diyalizi tedavisinde kullanılan plastik bir ayırma kapağıdır ve Vantive transfer
setininin dişi Lüer bağlantısını kontaminasyondan korumak üzere povidon-iyot içerir.
Kontrendikasyonlar
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi
için doktorunuza başvurunuz.
Uyarılar
Aseptik teknik kullanınız. Sıvı yolunun herhangi bir kısmında kontaminasyon olması
peritonit ile sonuçlanabilir.
Ambalaj açılmışsa veya hasar görmüşse veya ambalajın dış kısmı lekelenmişse
kullanmayınız. Sünger kuru ise, yoksa ya da kapaktan dışarı çıkmışsa kullanmayınız (Bkz.
Şekil 1). Süngere dokunulmuşsa atınız.
Oda sıcaklığında saklayınız. Aşırı ısıdan koruyunuz.
Bu ürün tek kullanımlıktır. Tek kullanımlık bir ürünün yeniden kullanılması veya yeniden
işlemden geçirilmesi, kontaminasyona ve ürünün işlevinin veya yapısal bütünlüğünün zarar
görmesine neden olabilir.
Çocukların göremeyeceği, erişemeyeceği yerlerde ve ambalajında saklayınız. Kazara
yutulması halinde, derhal doktorunuza danışınız.
Peritoneal diyalizat dolum hacmi düşük olan hastalarda, özellikle bebek ve çocuklarda, tiroid
fonksiyonunun izlenmesi tavsiye edilmektedir. İyot maruziyetini minimuma indirmek için,
klinik olarak mümkün olduğunda, bir sonraki dolum döngüsünü başlatmadan önce periton
boşluğundaki sıvıyı drenaj torbasına boşaltınız.
Diğer üreticilerden temin edilebilen pek çok diyaliz ürünü, Vantive Health LLC
ekipmanı veya tek kullanımlık ürünleriyle birlikte kullanılmaktadır. Bu ürünlerdeki
değişkenlik, toleranslar, mekanik kuvvet veya zaman zaman yapılabilecek değişiklikler
18Vantive’in kontrolü dışındadır. Bundan dolayı Vantive, başka üreticilerin diyaliz ürünlerinin,
kendi ürünleri ile kullanıldığında tatmin edici bir şekilde işleyeceğini garanti edemez.
Kullanım Talimatı
Dikkat: Aseptik teknik kullanınız.
1. Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
2. MiniCap ambalajını düz bir yüzey üzerine yerleştiriniz ve ambalajın üst-uç
kısmından başlayarak MiniCap’i tamamen açığa çıkaracak şekilde aşağıya doğru
açınız.
3. MiniCap’i ambalajından alınız.
4. Transfer setin uç kısmını aşağıya doğru pozisyonda tutunuz. MiniCap’i dikkatlice
kavrayıp elinizle saat yönünde sıkarak iyice sabitlenene kadar transfer seti üzerine
derhal yerleştiriniz (Bkz. Şekil 2). Not: MiniCap’i çok sıkmayınız.
5. Değişim sırasında, MiniCap’i saat yönünün tersine çevirerek transfer seti
bağlantısından çıkarınız.
6. “Ambalaj ve Ambalaj Atıklarının Kontrolü Yönetmeliğine”ne uygun olarak imha
edilmelidir.
Şekil 1 Şekil 2
!PVP-1I1 Povtcr.oo-lyot lqerli"
CID
Kullamm talmaHarna balun
®
Yenkfen kularmaym
@)
Paket hasar g&dliyse kullanmaym
lsldlan uzak.Uun
RT
Oda sicaklljl1ndla s-alday1n
197 RUHSAT SAHİBİ
Vantive Sağlık Hizmetleri Ltd. Şti.
Yenimahalle / Ankara
8 RUHSAT NUMARASI
2024/409
9 İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 21.10.2024
Ruhsat yenileme tarihi:
10 KÜB’ÜN YENİLENME TARİHİ
20