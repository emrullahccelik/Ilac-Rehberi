1 
 KULLANMA TALİMATI  
 
ELREXFIO 44 mg/ 1,1 mL enjeksiyonluk çözelti  
Deri altına uygulanır.  
Steril  
Apirojen  
 
• Etkin madde:  Her 1.1 mL’lik flakon etkin madde olarak 44 mg elranatamab içerir.  
• Yardımcı maddeler:  L-histidin, L -histidin hidroklorür monohidrat, edetat disodyum dihidrat, 
polisorbat 80, sükroz, enjeksiyonluk su.  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna baka bilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu Kullanma Talimatında:  
 
1. ELREXFIO  nedir ve ne için kullanılır?  
2. ELREXFIO ’yu kullanmadan önce dikkat edilmesi gerekenler  
3. ELREXFIO nasıl kullanılır?  
4. Olası yan etkiler nelerdir?  
5 ELREXFIO ’nun saklanması  
Başlıkları yer almaktadır. 
 
1. ELREXFIO nedir ve ne için kullanılır? 
 ELREXFIO, rekombinant DNA teknolojisi ile iki rekombinant Çin Hamster Y umurtalık hücre dizisi 
kullanılarak üretilen  elranatamab etkin maddesini içeren bir kanser ilacıdır . Multipl miyelom adı 
verilen bir kemik iliği kanseri türü bulunan erişkinlerin tedavisinde kullanılmaktadır. Kanseri  nüksetmiş (relaps ) veya daha önceki tedavilere yanıt vermeyen  (refrakter), en az dört  başka 
tür tedavi almış olan ve son tedaviyi  aldıktan sonra kanseri kötüleşen hastalar için tek başına 
kullanılmaktadır.  
 ELREXFIO, vücudunuzdaki belli hedefleri tanımak ve bunlara bağlanmak üzere tasarlanmış bir tür protein olan bir antikordur. ELREXFIO, multipl miyelom kanser hücrelerinde bulunan B -hücre  
2 
 matürasyon antijenini (BCMA) ve bağışıklık sisteminizde ki belirli bir beyaz kan hücresi türü olan T 
lenfositlerde bulunan farklılaşma kümesi 3'ü (CD3) hedef almaktadır. Bu ilaç bu hedeflere bağlanarak 
ve kanser  ve T hücrelerini bir araya getirerek işlev göstermektedir . Bu, bağışıklık sisteminiz in multipl 
miyelom kanser hücrelerini yok etmesine yardımcı olur. 
  Her bir ELREXFIO paketi berrak ila hafif opalesan, renksiz ile soluk kahverengi bir çözelti içeren 1 cam flakon içerir.  
 
2. ELREXFIO ’yu kullanmadan önce dikkat edilmesi gerekenler  
 
ELREXFIO ’yu aşağıdaki durumlarda KULLANMAYINIZ  
 Elranatamaba veya ELREXFIO’nun diğer herhangi bir bileşenine (bkz. yardımcı maddeler) karşı alerjiniz varsa ELREXFIO kullanmamanız gerekmektedir. 
 
Alerjik olup olmadığınızdan emin değilseniz ELREXFIO kullanmadan önce doktorunuzla veya 
hemşirenizle konuşunuz.  
 
ELREXFIO ’yu aşağıdaki durumlarda DİKKATLİ KULLANINIZ  
 
UYARILAR : SİTOKİN SALIVERME  SENDROMU ve İMMÜN EFEKTÖR HÜCRE 
İLİŞKİLİ NÖROTOKSİSİTE SENDROMU dahil NÖROLOJİK TOKSİSİTE  
 
• ELREXFIO kullanan  hastalarda yaşamı tehdit edici veya ölümcül reaksiyonlar da 
dahil olmak üzere Sitokin Salıverme Sendromu (CRS)  ortaya çıkabilir. CRS riskini 
azaltmak için tedavi, ELREXFIO kademeli doz arttırma şemasına göre 
başlatılmalıdır. CRS düzelene kadar ELREXFIO’ya ara verilmeli veya şiddetine göre kalıcı olarak kesilmelidir (bkz. bölüm  2 ve bölüm 4)  
• ELREXFIO kullanan hastalarda
 İmmün Efektör Hücre İlişkili Nörotoksisite 
Sendromu (ICANS) dahil olmak üzere ciddi ve yaşamı tehdit edici nörolojik toksisite  ortaya çıkabilir.
 Hastalar  tedavi sırasında ICANS dahil nörolojik 
toksisitenin belirti ve semptomları açısından izlenmelidir.  Nörolojik toksisite 
düzelene kadar ELREXFIO’ya ara verilmeli veya şiddetine göre kalıcı olarak kesilmelidir ( bkz. bölüm 2 ve bölüm 4)  
 
 
ELREXFIO kullanmadan önce yakın zamanda herhangi bir enfeksiyon geçirmiş olmanız durumu 
dahil olmak üzere tüm tıbbi durumlarınızı doktorunuza veya hemşirenize söyleyiniz.  
Ciddi yan etkiler konusunda dikkatli olunuz.  
Aşağıdakilerden herhangi birini yaşamanız durumunda derhal doktorunuza veya hemşirenize söyleyiniz:  
• ‘Sitokin salıverme  sendromu’ (CRS) olarak bilinen bir durumun belirtileri : CRS; ateş, nefes 
almada güçlük , üşüme -titreme, baş ağrısı, düşük tansiyon, hızlı kalp atışı, baş dönmesi hissi 
ve kandaki karaciğer enzim seviyelerinde artış  gibi semptomların olduğu ciddi bir bağışıklık 
reaksiyonudur. 
3 
 • Sinir sisteminiz üzerindeki etkiler: Belirtiler  kafa karışıklığı hissini, dış uyaranlara karşı daha 
az uyarılabilir  olma hissini ya da konuşma veya yazma güçlüğünü içermektedir. Bunların 
bazıları 'immün efektör hücre ilişkili nörotoksisite sendromu' (ICANS) adı verilen ciddi bir 
immün reaksiyonun belirtileri olabilir.  
• Ateş, üşüme -titreme, yorgunluk veya nefes almada güçlük gibi e nfeksiyon belirti ve 
semptomları.  
 
Yukarıdaki belirtilerden herhangi birini fark ederseniz, doktorunuza veya hemşirenize söyleyiniz.  
 
Aşılamalar  
Yakın zamanda aşı yaptırdıysanız veya aşı yaptıracaks anız ELREXFIO kullanmadan önce 
doktorunuzla veya hemşirenizle konuşunuz.  
 
ELREXFIO'nun ilk dozundan önceki dört hafta içerisinde , ELREXFIO  tedavisi alırken  ve 
ELREXFIO ile tedaviyi bıraktıktan en az dört hafta sonrasında  canlı aşı yaptırmamanız 
gerekmektedir.  
 
Testler ve kontroller  
ELREXFIO kullanmadan önce  doktorunuz, enfeksiyon belirtileri açısından kan sayımlarınızı 
kontrol edecektir. Herhangi bir enfeksiyonunuz varsa ELREXFIO'ya başlamadan önce tedavi edilecektir. Doktorunuz ayrıca gebelik veya emzirme durumunuzu da kontrol edecektir.  
 
ELREXFIO tedavisi sırasında  doktorunuz sizi yan etkiler açısından izleyecektir. 1. arttırma 
dozundan sonra en az 48 saat ve 2. arttırma dozundan sonra en az 24 saat  hastanede kalmanız 
gerek mekte  olup, doktorunuz sizi CRS ve ICANS belirti ve semptomları açısından izleyecektir. Kan 
hücresi ve diğer kan bileşenleri sayısında azalma görülebileceği için doktorunuz düzenli olarak kan 
sayımlarınızı kontrol edecektir.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir.  
Çocuklar ve ergenler  
 
ELREXFIO, çocuklar veya 18 yaşından küçük ergenler de kullanıma yönelik değildir . Bunun nedeni 
ilacın onları  nasıl etkileyeceğinin bilinmemesidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
ELREXFIO’nun  yiyecek ve içecek ile kullanılması  
Geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız.  
 
ELREXFIO'nun anne karnındaki çocuğu etkileyip etkilemediği bilinmemektedir. 
4 
 ELREXFIO'nun hamilelik sırasında kullanılması önerilmez.  
 
Gebeyseniz, gebe olabileceğinizi düşünüyor veya bebek sahibi olmayı planlıyorsanız, ELREXFIO 
almadan önce doktorunuza veya hemşirenize söyleyiniz. 
 
Hamile kalma ihtimaliniz varsa tedaviye başlamadan önce doktorunuz hamilelik testi yapmalıdır. 
 
Bu ilaçla tedavi edilirken hamile kalırsanız, bunu hemen doktorunuza veya hemşirenize söyleyiniz.  
 
Doğum Kontrolü 
Gebe kalma potansiyeline sahipseniz ELREXFIO tedavisi sırasında ve tedavi sona erdikten sonraki 
6 ay boyunca etkili doğum kontrolü kullanmanız gerekmektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ELREXFIO'nun anne sütüne geçip geçmediği bilinmemektedir. ELREXFIO tedavisi sırasında ve tedavi sona erdikten sonra 6 ay boyunca emzirmemeniz gerekmektedir.  
 Araç ve makine kullanımı  
Bazı kişiler ELREXFIO kullanırken yorgun, sersemlemiş ve kafası  karış mış hissedebilir.  İki arttırma 
dozunuzun her birinden en az 48 saat sonra ve semptomlarınız düzelene kadar ya da doktorunuz un 
talimatın a göre  araç, alet  ve makine kullanmayınız  
 
ELREXFIO’nun içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında sodyum içermez.  
 Diğer ilaçlar ile birlikte kullanımı  
Doktorunuza veya eczacınıza, yakın zamana kadar almış olduğunuz, halen kullandığınız ya da kullanma ihtimaliniz olan ilaçlarla ilgili bilgi veriniz  (örn. siklosporin, fenitoin, sirolimus ve 
varfarin ). Reçetesiz olarak kullandığınız ilaçlar ve bitkisel ürünlerle ilgili de bilgi veriniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ELREXFIO nasıl kullanılır?  
 
ELREXFIO'yu, kanser tedavisinde deneyimli bir sağlık mesleği mensubunun gözetimi altında 
alacaksınız. ELREXFIO ’nun önerilen dozu 76 mg'dır ancak ilk iki doz daha düşük olacaktır.  
 
Uygun kullanım ve doz/uygulama sıklığı için talimatlar:  
ELREXFIO, aşağıdaki şekilde uygulanmaktadır:  
• 1. Hafta: 1. Günde 12 mg şeklinde '1. arttırma dozunu' alacaksınız.  
• Sonrasında 1. Hafta: 4. Günde 32 mg şeklinde '2. arttırma dozunu' alacaksınız. 
5 
 • 2. Haftadan 24. Haftaya kadar  (1.Gün), ELREXFIO'dan fayda gördüğünüz sürece haftada bir 
kez 76 mg'lık tam tedavi dozu alacaksınız  
• 25. haftadan itibaren, kanseriniz ELREXFIO tedavisine yanıt verdiği sürece, doktorunuz 
tedavinizi haftada bir yerine iki haftada bir olarak değiştirebilir. 
 
Yan etki gelişme ihtimaline karşı 1. arttırma dozundan sonra en az 48 saat ve 2. arttırma dozundan 
sonra en az 24 saat hastanede kalmanız gerekmektedir.  Doktorunuz sizi, yan etkiler açısından 
izleyecektir.  
 ELREXFIO tedavisi sırasında uygulanan diğer ilaçlar  
ELREXFIO'nun ilk üç dozundan 1 saat önce size, ilaçlar uygulanacaktır. Bunlar sitokin salıverme  
sendromu gibi yan etki lerin olasılığını azaltmaya yardımcı olur (bkz. bölüm 4). Bu ilaçlar 
aşağıdakileri içerebilir:  
• Ateş riskini azaltmaya yönelik ilaç (parasetamol gibi)  
• Enflamasyon riskini azaltmaya yönelik ilaç (kortikosteroidler)  
• Alerjik reaksiyon riskini azaltmaya yönelik ilaç (difenhidramin gibi antihistaminikler)  
 ELREXFIO aldıktan sonra  yaşadığınız semptomlara  bağlı olarak  bu ilaçlar daha sonraki ELREXFIO 
dozlarında da uygulanabilir. 
 
Yaşadığınız herhangi bir semptoma veya tıbbi geçmişinize göre başka ilaçlar da uygulanabilir.  Uygulama yolu ve metodu  
ELREXFIO size her zaman deri altınıza enjeksiyon (subkutan) şeklinde doktorunuz veya hemşireniz tarafından uygulanacaktır. Karın bölgesine veya uyluğa  uygulanır. 
 Enjeksiyon bölgesinde ciltte kızarıklık, ağrı, şişme, morarma, döküntü, kaşıntı veya kanama gibi reaksiyonlar görülebilir. Bu etkiler genellikle hafiftir ve herhangi bir ek tedaviye gerek kalmadan kendiliğinden geçer.  
 
Değişik yaş grupları:  Çocuklarda kullanımı:  
ELREXFIO, çocuklara veya 18 yaşından küçük ergenlere ilacın etkisi bilinmediğinden verilmemelidir.  
 
Yaşlılarda kullanımı:  
Yaşlı hastalarda doz ayarlaması gerekmez. 
 
Özel kullanım durumları:  
Böbrek / Karaciğer yetmezliği:  
Böbrek ve karaciğer yetmezliği durumlarında doktorunuza danışınız.  
 
Eğer ELREXFIO ’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
   
6 
 Kullanmanız gerekenden daha fazla ELREXFIO kullandıysanız  
Bu ilaç, doktorunuz veya hemşireniz tarafından uygulanacaktır. Fazla ilaç uygulaması (doz aşımı) 
şeklindeki düşük olasılıklı durumda doktorunuz sizi yan etkiler açısından kontrol edecektir.  
 
ELREXFIO’dan kullanmanız gerekenden fazlasını kullanmışsanız bir doktor veya eczacı ile konuşunuz. 
 
ELREXFIO uygulaması için  randevunuzu kaçırırsanız   
Tedavinizin işe yaradığından emin olmak için tüm randevularınıza gitmeniz çok önemlidir. Bir randevuyu kaçırırsanız, mümkün olan en kısa sürede başka bir randevu alın.  Bu ilacın kullanımına ilişkin başka sorularınız varsa doktorunuza veya hemşirenize sorunuz.  
 
ELREXFIO  ile tedavi sonlandırıldığındaki oluşabilecek etkiler  
Tedavinin durdurulması konusunda doktorunuza danışınız. 
 
4. Olası yan etkiler nelerdir?  
 
Tüm ilaçlar gibi ELREXFIO’nun  içeriğinde bulunan maddelere duyarlı olan kişilerde yan etkiler 
olabilir . 
 Herkeste görülmese bile, tüm ilaçlar gibi, ELREXFIO da yan etkilere neden olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne basvurunuz.  
 Şiddetli ve ölümcül olabilecek aşağıdaki ciddi yan etkilerden herhangi birini yaşamanız durumunda derhal tıbbi yardım alınız.  
Çok yaygın  
• Ateşe, nefes almada güçlüğe, üşüme -titremeye, baş dönmesi veya sersemlik hissine, kalp 
hızında artışa, kanınızdaki karaciğer enzimlerinde artışa yol açabilecek ciddi bir bağışıklık 
reaksiyonu olan sitokin salıverme  sendromu;   
• Nötrofil  (enfeksiyonla savaşan bir tür beyaz kan hücresi) düzeylerinde azalma (nötropeni)   
• Kanda 'immünoglobulin' adı verilen antikorların düzeylerinde azalma 
(hipogamaglobulinemi); bu durum enfeksiyon olasılığını arttırabilir;  
• Ateş, üşüme, titreme, yorgunluk veya nefes darlığı  içerebilen enfeksiyon . 
 
Yaygın  
• İmmün efektör hücre ilişkili nörotoksisite sendromu (ICANS), s inir sisteminiz üzerinde 
etkiler e neden olabilecek  ciddi bir immün reaksiyonudur . Semptomların bazıları şunlardır:  
- Kafa karışıklığı hissi  
- Dış uyaranlara karşı daha az uyarılabilir olma hissi  
- Konuşma veya yazma güçlüğü 
 
 
7 
 Yukarıda sıralanan ciddi yan etkilerden herhangi birini fark ederseniz, derhal doktorunuza 
söyleyiniz.  
Bunların hepsi ciddi yan etkilerdir. Acil tıbbi müdahale gerekebilir . 
 
Aşağıdakilerden herhangi birini fark ederseniz, doktorunuza söyleyiniz:  
 Diğer yan etkiler aşağıda sıralanmıştır. Bu yan etkilerden herhangi birini yaşarsanız doktorunuza 
veya hemşirenize söyleyiniz. 
 Yan etkiler aşağıdaki kategorilerde gösterildiği şekilde sınıflandırılmıştır:   
            Çok yaygın   : 10 hastanın en az birinde görülebilir.  
Yaygın
  : 10 hastanın birinden az, fakat 100 hastanın birinden fazla görülebilir.                 
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az, fakat 10.000 hastanın birinden fazla görülebilir. 
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor  
 
Çok yaygın  
• Kırmızı kan hücresi düzeylerinde azalma (anemi)  
• Yorgunluk veya güçsüzlük hissi  
• Burun ve boğaz enfeksiyonu (üst solunum yolu enfeksiyonu)  
• Enjeksiyon bölgesinde ve ya yakınında deride kızarıklık, kaşıntı, şişme, ağrı, morarma, 
döküntü veya kanama  dahil  reaksiyonlar  
• İshal  
• Akciğer enfeksiyonu (pnömoni)  
• Kan trombositi (kanınızın pıhtılaşmasına yardımcı olan hücreler) düzeylerinde azalma 
(trombositopeni)  
• Bir tür beyaz kan hücresi olan lenfosit düzeylerinde azalma (lenfopeni)  
• Ateş (pireksi)  
• İştahta azalma  
• Deri döküntüsü 
• Deride kuruluk  
• Eklemlerinizde ağrı (artralji)  
• Kanda potasyum  düzeyi düşüklüğü (hipokalemi)  
• Kusma hissi (mide bulantısı)  
• Baş ağrısı  
• Nefes almada zorluk  (dispne)  
• Kan zehirlenmesi (sepsis)  
• Beyaz kan hücresi sayılarında azalma (lökopeni)  
• Kandaki karaciğer enzimlerinin düzeyinde artış (transaminazlarda artış)  
• Bacaklarda ve/veya kollarda karıncalanma, uyuşukluk, ağrı veya his kaybına neden olabilecek sinir hasarı (periferik nöropati)  
• Vücudun idrar toplayan ve dışarı çıkaran kısımlarının enfeksiyonu (idrar yolu enfeksiyonu)  
 
 
8 
 Yaygın  
• Kanda fosfat düzeyi düşüklüğü (hipofosfatemi)  
• Nötrofil sayısında azalma ve ateş (febril nötropeni)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. ELREXFIO ’nun saklanması  
 
ELREXFIO’yu çocukların göremeyeceği, erişemeyeceği yerlerde ve ambalajında saklayınız. 
 
ELREXFIO, hastane veya klinikte doktorunuz tarafından saklanır.  
Açılmamış flakon:  Buzdolabında (2°C – 8°C) saklayınız. Dondurmayınız. Çalkalanmamalıdır.  
Hazırlanmış enjektör:  Derhal uygulanmalıdır. Hazırlanan doz uygulama enjektörünün hemen 
kullanılmaması durumunda enjektör, en fazla 24 saat süreyle 2°C ila 30°C'de saklanmalıdır.  
 Işıktan korumak için orijinal kutusunda saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra ELREXFIO’yu kullanmayınız.  Eğer renk değişikliği veya diğer gözle görülür bozulma belirtileri fark ederseniz bu ilacı kullanmayınız.  Çevreyi korumak amacıyla kullanmadığınız ELREXFIO’yu  şehir suyuna veya çöpe atmayınız. Bu 
konuda eczacınıza danışınız.  Son kullanma tarihi, o ayın son gününü ifade eder. Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığı’nca belirlenen toplama sistemine veriniz.  
 
Ruhsat Sahibi:  
Pfizer PFE İlaçları A.Ş. Şişli / İstanbul  
 
 
 
9 
 Üretim yeri:  
Pharmacia & Upjohn Company LLC  
7000 Portage Road 
Kalamazoo, MI 49001  
ABD 
 
Bu kullanma talimatı  23/08/2024 tarihinde onaylanmıştır.  
 
AŞAĞIDAKİ BİLGİLER YALNIZCA SAĞLIK MESLEĞİ MENSUPLARINA YÖNELİKTİR:  
 
ELREXFIO 44 mg/1,1 ml (40 mg/ml) flakon ve ELREXFIO 76 mg/1,9 ml (40 mg/ml) flakon , 
uygulama öncesinde seyreltmeye gerek olmayan kullanıma hazır çözelti şeklinde tedarik 
edilmektedir . Çalkalamayınız.  
 
ELREXFIO berrak ila hafif opalesan ve renksiz ila soluk kahverengi bir çözeltidir. Renk değişikliği 
veya parçacıklı madde görülmesi durumunda çözelti uygulanmamalıdır. 
ELREXFIO'nun hazırlanması ve uygulanması için aseptik teknik kullanılmalıdır.  
Hazırlama talimatları 
ELREXFIO flakonları tek kullanımlıktır.  
 
ELREXFIO, gerekli olan doza istinaden  değişen şekilde aşağıdaki talimatlara göre (bkz. Tablo 1) 
hazırlanmalıdır. Arttırma dozlarının  her biri  için 44 mg/1,1 ml (40 mg/ml) tek dozluk flakon 
kullanılması önerilir.  
 
Tablo 1.  ELREXFIO hazırlama talimatları  
  Gerekli doz    Doz hacmi  
  12 mg (1. arttırma  dozu)    0,3 ml 
  32 mg ( 2. arttırma dozu)    0,8 ml  
  76 mg (Tam tedavi dozu )   1,9 ml 
 
Ponksiyon yapıldığında flakon ve doz uygulama enjektörü hemen kullanılmalıdır. Hazırlanan doz uygulama enjektörünün hemen kullanılmaması durumunda enjektör, en fazla 24 saat süreyle 2°C ila 30°C'de  saklanmalıdır.  
 
Uygulama talimatları  
ELREXFIO, bir sağlık mesleği mensubu tarafından yalnızca subkutan enjeksiyon olarak 
uygulanmalıdır.  Gerekli olan ELREXFIO dozu, abdomenin (tercih edilen enjeksiyon bölgesi) subkutan dokusuna enjekte edilmelidir. ELREXFIO alternatif olarak uylukt aki subkutan dokuya da enjekte edilebilir. 
 Subkutan enjeksiyon için ELREXFIO, cildin kırmızı, morarmış, hassas, sert olduğu veya yara 
izlerinin olduğu bölgelere enjekte edilmemelidir.  
 
 
10 
 İzlenebilirlik  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir.  
İmha  
Tek kullanımdan sonra flakon ve kalan tüm içerik atılmalıdır. Kullanılmamış olan tıbbi ürünler ya da 
atık materyaller,  ‘Tıbbi Atıkların Kontrolü Yönetmeliği ’ ve ‘Ambalaj Atıklarının Kontrolü 
Yönetmelikleri’ne uygun olarak imha edilmelidir. 
