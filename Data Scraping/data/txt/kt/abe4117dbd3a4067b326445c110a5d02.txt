1/7  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
PENORAL  FORT  Kapsül  
Ağızdan alınır.  
 
• Etkin  madde: Her bir  kapsül 500 mg ampisiline eşdeğer  577,35 mg  ampisilin trihidrat içerir.  
• Yardımcı maddeler:  Talk, magnezyum stearat, kapsül boyar maddeler (titanyum dioksit)  
 
 
 
Bu kullanma  talimatında:  
1. PENORAL  FORT  nedir  ve ne için kullanılır?  
2. PENORAL  FORT ’u kullanmadan  önce  dikkat edilmesi gerekenler  
3. PENORAL  FORT  nasıl  kullanılır?  
4. Olası  yan etkiler  nelerdir?  
5. PENORAL  FORT ’un saklanması  
Başlıkları yer  almaktadır.  
 
1. PENORAL  FORT  nedir  ve ne için kullanılır?  
 PENORAL  FORT
 sistemik  antibakteriyeller  olarak  bilinen  bir ilaç grubuna dahildir.  
 PENORAL  FORT  bakteri denilen  mikroorganizmaların  oluşturduğu hastalıklarda  
kullanılan  bir antibiyotiktir. Ampisilin, bakterilerin hücre duvarlarını bozarak ölümlerine 
neden olur.  
 PENORAL  FORT  her bir kapsülde 500 mg ampisiline eşdeğer 577,35 mg ampisilin trihidrat 
içeren  PVC – Al blister, kutuda 10, 12, 24 ve 100 kapsüllük blister ambalajlarda bulunur . 
No:00 Fildiş i-Fildişi opak renkli sert jelatin kaps üllerdir.  
 PENORAL  FORT , ampisiline  duyarlı  bakterilerin  neden  olduğu çeşitli enfeksiyon 
hastalıklarının  tedavisinde,  aşağıda belirtilen  durumlarda  kullanılır:  
- solunum yolu enfeksiyonlarında,  
- idrar  yolu enfeksiyonlarında,  
- genital  bölge  enfeksiyonlarında,  
- sindirim sistemi enfeksiyonlarında,  
- menenjit  tedavisinde.  
 Gerektiğinde
 enfeksiyonun  yerine  göre gerekli  cerrahi  müdahaleler  uygulanmalıdır.  
2/7  Etken  mikroorganizmanın ve PENORAL  FORT ’a duyarlılığın belirlenmesi için bakteriyolojik 
incelemeler yapılmalıdır. Ancak tedaviye, duyarlılık testi sonuçları beklenmeden de 
başlanabilir.  
 Bu ürün sığır kaynaklı  jelatin  içerir.  Doktorunuza  danışmadan  ilacınızı  kullanmayı  
bırakmayınız.  
 2. PENORAL  FORT ’u kullanmadan önce dikkat  edilmesi  gerekenler  
 PENORAL  FORT ’un dahil  olduğu  penisilin  grubu antibiyotikler  ile tedavide  ciddi  
ve bazen  ölümcül olabilen aşırı duyarlılık (alerji) reaksiyonları bildirilmiştir. Bu 
reaksiyonlar penisiline aşırı duyarlılık öyküsü olan ve/veya birçok maddeye karşı aşırı 
duyarlılığı olan kişilerde daha sık görülür. Tedavi sırasında alerjik bir reaksiyon geliştiği takdirde ilaç hemen bırakılmalı ve uygun tedaviye başlanmalıdır.  PENORAL  FORT ’u aşağıdaki  durumlarda  KULLANMAYINIZ  
Eğer;  
• Ampisiline  veya  PENORAL  FORT ’un içindeki  yardımcı  maddelerden  herhangi  birine  veya  
herhangi  
bir penisilin  türevine  karşı  alerjiniz  olduğu söylenmişse,  
• Enfeksiyona  neden  olan etken,  penisilini yıkan  bir maddeye  sahipse  
 PENORAL  FORT ’u aşağıdaki  durumlarda  DİKKATLİ  KULLANINIZ  
Eğer;  
• Sefalosporinlere  karşı  alerjisiniz  varsa,  penisilinlere  karşı  da alerji  gelişebilir.  
• PENORAL  FORT  tedavisi  sırasında  hafiften  şiddetliye  değişebilen  ishal  gelişimi 
olabilir.  Bu durum  psödomembranöz  kolit denen ve bazen  hayatı  tehdit  edebilen  hastalık  
nedeni  ile olabilir.  
• PENORAL  FORT ’a dirençli  mikroorganizma lar ile (bakteri,  mantar  gibi)  enfeksiyon 
gelişirse  
• Enfeksiyoz  mononükleoz  denilen  virüs  hastalığınız  varsa veya lösemi denilen  kan 
kanserinden şüphe ediliyorsa (cilt döküntüsüne neden olabilir)  
• Antibiyotik  ile tedaviniz  uzun süredir  devam  ediyorsa  (hekiminiz  kan, böbrek ve 
karaciğer testleri ile sizi izleyecektir)  
• Firengi hastalığınız varsa veya firengi  hastalığınızın da olduğundan şüphe ediliyorsa ek 
testler istenecek veya ek tedaviler uygulanacaktır.  
• Enfeksiyonunuz streptokok denilen bakteri ile meydana geldi ise (en az 10 gün süreli tedavi  
önerilecektir ve bakterinin tamamen yok edildiğinin doğrulaması için ek testler istenebilir)  
• Böbrek yetmezliğiniz  varsa.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  danışınız.  
 PENORAL  FORT ’un yiyecek  ve içecek  ile kullanılması 
PENORAL  FORT ’un aç karnına alınması emilimini artırır. PENORAL  FORT  yemeklerden 
bir saat önce veya iki saat sonra alınmalıdır.  Hamilelik:  
İlacı kullanmadan önce  doktorunuza veya  eczacınıza danışınız.  
 
3/7  PENORAL  FORT  kapsül, ancak  hekim  tarafından  gerekli  görüldüğü durumlarda  gebelikte 
dikkatli kullanılabilir.  
 
PENORAL  FORT  kapsül  östrojen içeren  doğum  kontrol  haplarının  etkinliğini  azaltabilir.  
İlacı kullanırken doktorunuzun önerdiği etkili başka bir yöntemi de kullanmanız gerekebilir. 
 Tedaviniz  sırasında hamile  olduğunuzu fark ederseniz  hemen  doktorunuza veya 
eczacınıza danışınız.  
 Emzirme:  
İlacı kullanmadan önce  doktorunuza veya  eczacınıza danışınız.  
 PENORAL  FORT  anne sütüne  geçer  ve bu dozun yenidoğana  zarar  verip  vermediği 
bilinmemektedir.  
Bu nedenle  emzirme  döneminde  PENORAL  FORT  kullanımı önerilmemektedir.  
 Araç ve makine  kullanımı  
PENORAL  FORT ’un, araç ve makine  kullanımına  etkisine  dair herhangi  bir bilgi mevcut  
değildir.  
 PENORAL  FORT ’un içeriğinde bulunan bazı yardımcı  maddeler hakkında  önemli  
bilgiler  
Bu tıbbi ürün uyarı  gerektiren yardımcı  madde  içermemektedir.  
 Diğer ilaçlar  ile birlikte kullanımı  
• Gut hastalığında kullanılan allopürinol (özellikle ürik asiti  yüksek hastalarda döküntü riski 
artar)  
• Bakteri  çoğalmasını  engelleyen  (bakteriostatik)  antibiyotikler  (örnek:  kloramfenikol, 
eritromisin, sulfonamidler, tetrasiklinler) (İlacınızın etkisi azalabilir)  
• Östrojen  içeren  doğum  kontrol  ilaçları  (etkileri azalabilir)  
• Bağışıklık
 sistemini  baskılamak  için kullanılan  metotreksat,  leukovorin  (yan etki 
olasılıkları artar)  
• Probenesid (ilacınızın  etkisini artırabilir)  
• PENORAL  FORT ile aminoglikozitler  arasında etkisizlik  gözlendiği  için bir arada  
kullanılmamalıdır.  
• Alkol  bağımlılığının  tedavisinde  kullanılan  disülfiram  ve kanın pıhtılaşmasını önleyen 
ilaçların etkileri artabilir.  
• Ayrıca  PENORAL  FORT  bazı laboratuvar  testlerinin  sonuçlarını  da hatalı etkileyebilir  
(idrarda  şeker  ölçümü, kanda  östrojen vb maddelerin miktarları gibi) 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. PENORAL  FORT  nasıl kullanılır?  
 
• Uygun  kullanım  ve doz/uygulama sıklığı için talimatlar:  
Doktorunuz  alacağınız doz miktarını ve PENORAL  FORT  ile yapılacak  tedavi  süresini  
belirleyecektir. Doktorunuz başka şekilde önermemişse, PENORAL  FORT , 250 veya 500 mg 
dozunda 6 saat ara ile yani günde dört kez alınacaktır. 
 
4/7  Sindirim sitemi, idrar yolları ve genital enfeksiyonlarda 6 saatte bir 500 mg önerilirken 
solunum yolu enfeksiyonlarında genellikle 6 saatte bir 250 mg yeterli olur.  
 Bel soğukluğu tedavisinde 3,5 g PENORAL  FORT , probenesid ile birlikte uygulanmalıdır. 
Kullanım süresi genellikle 7- 10 gündür.  
 A grubu beta- hemolitik  streptokok denilen bakteriler  ile oluşan  enfeksiyonlarda, akut 
romatizmal ateş  (kalp  romatizması)  veya  akut glomerulonefrit  (bir böbrek  hastalığı)  
oluşmasını  önleyebilmek için tedavi en az 10 gün sürdürülmelidir. 
 Uzun süreli idrar yolları ve barsak enfeksiyonlarının tedavisi sırasında bakteriyolojik ve klinik 
değerlendirme sık aralıklarla yapılmalıdır. Asgari dozlardan düşük doz uygulanmamalıdır. İnatçı ve ciddi enfeksiyonlarda daha yüksek dozlar kullanılmalıdır. Bu tür enfeksiyonlarda tedavinin birkaç hafta sürdürülmesi gerekir. Tedavi sona erdirildikten sonra klinik ve/veya bakteriyolojik takibin birkaç ay sürdürülmesi gerekebilir.  
• Uygulama yolu ve metodu:  
PENORAL  FORT , ağız yoluyla  alınır.  
Kapsülleri bir bardak su ile bütün olarak yutunuz. En iyi etki yemeklerden yarım saat önce 
veya iki saat sonra alındığında elde edilir.  
Kapsülleri  günün aynı saatlerinde  almaya çalışınız.  
 
• Değişik yaş grupları:  
 
Çocuklarda  kullanım  
20 kg üzerindeki çocuklarda  erişkin dozu kullanılır.  
20 kg ve altındaki çocuklarda  idrar yolu ve sindirim sistemi enfeksiyonlarında; günlük doz 6  
saatte bir 50-100 mg/kg/gün’dür. Çocuklarda  kullanılan doz erişkin dozunu aşmamalıdır.  
 Yaşlılarda kullanım  
Doz ayarlaması gerekmez.  
 
• Özel  kullanım  durumları:  
 
Böbrek yetmezliği:  
Böbrek yetmezliğiniz  varsa  doz ayarlaması  gereklidir.  
Doktorunuz  böbrek yetmezliğinizin  ciddiyetine  göre doz aralıklarını açabilir.  
Diyaliz hastası iseniz, ilacınızı hemodiyaliz seansının bitiminde alınız.  
 Karaciğer yetmezliği:  
Doz ayarlaması gerekmez.  
 Eğer  PENORAL  FORT ’un etkisinin  çok güçlü veya çok zayıf  olduğuna dair bir 
izleniminiz  var ise doktorunuz veya eczacınız ile konuşunuz. 
 Kullanmanız  gerekenden  daha  fazla  PENORAL  FORT  kullandıysanız:  
PENORAL  FORT ’un çok yüksek dozlarda kullanılması neticesinde nöbet gelişimi, sinirlilik, 
istemsiz hareketler ve hayal görme de dahil olmak üzere sinir sistemine ait bulgular gelişebilir.  
Doktorunuz  bulgularınıza  yönelik destekleyici  tedavi  uygulayacaktır.  
5/7  PENORAL  FORT ’tan kullanmanız  gerekenden  fazlasını kullanmışsanız, bir doktor  veya 
eczacı  ile konuşunuz.  
 
PENORAL  FORT ’u kullanmayı  unutursanız  
Bir sonraki  doz zamanı  yakın değilse,  hatırlar  hatırlamaz  PENORAL  FORT  dozunuzu 
alınız.  Bir sonraki dozunuzu normal zamanında alınız.  
 Unutulan dozları  dengelemek için çift doz almayınız. 
 PENORAL  FORT  ile tedavi  sonlandırıldığındaki oluşabilecek  etkiler  
Doktorunuzla konuşmadan PENORAL  FORT  almayı aniden kesmeyiniz. Antibiyotiklerin 
uygunsuz kullanımları dirençli mikroorganizmaların gelişmesine neden olabileceği gibi 
hastalığınız  gerektiği gibi iyileşmediği için enfeksiyon bulgularınızın devam etmesine neden 
olacaktır.  
 4. Olası yan  etkiler nelerdir?  
 Tüm diğer ilaçlar gibi, PENORAL  FORT ’un içeriğinde bulunan maddelere duyarlı olan 
kişilerde yan etkiler olabilir.  Aşağıdakilerden  biri olursa  PENORAL  FORT ’u kullanmayı  durdurunuz  ve 
DERHAL  doktorunuza  bildiriniz  veya size en yakın  hastanenin acil bölümüne  
başvurunuz:  
• Nefes almakta zorlanıyorsanız veya hırıltılı nefes alıyorsanız, yüz, dil ve boğazınızda şişme 
yaşarsanız, bunlar anaflaksi denilen ciddi bir alerjinin bulguları olabilir.  
• Cildinizde  veya  göz çevresinde yoğun kızarıklıklar,  içi su dolu veya  kanlı  sıvı dolu 
kabarcıklar gelişir veya deriniz geniş alanlarda soyulmaya başlarsa, (farklı tipteki ciddi alerjik deri hastalıklarının belirtileri olabilir)  
 Bunların hepsi  çok ciddi  yan etkilerdir.  Eğer  bunlardan biri sizde  mevcut  ise, sizin 
PENORAL  FORT ’a
 karşı ciddi alerjiniz  var demektir.  Acil tıbbi müdahaleye  veya 
hastaneye yatırılmanıza  gerek  olabilir.  
Bu çok ciddi  yan etkilerin  hepsi  oldukça  seyrek  görülür.  
 Aşağıdakilerden biri olursa HEMEN doktorunuza bildiriniz veya size en yakın hastanenin acil bölümüne başvurunuz:  
• Döküntü, kurdeşen, kaşıntı  gibi alerji  bulguları  veya  ateş yükselmesi, eklem  ağrıları,  
halsizlik gibi serum hastalığına işaret eden bulgular yaşarsanız,  
• Ateş, şiddetli baş ağrısı, görme bulanıklığı gibi penisilin ansefalopatisi denilen hastalığa  
işaret edecek bulgular olursa,  
• İstemsiz  kas hareketleri  ve nöbet gelişimi  olursa,  
• Nefes  darlığı  hissederseniz,  
• Kan testlerinizde alyuvarlar, akyuvarlar veya pıhtılaşma hücrelerinizde anormal azalmalar 
veya kan hücrelerinin parçalanması veya mukozalarda kanamalar, kanama zamanında uzama veya derinizin altında toplu iğne başı gibi noktasal morarmalar, gibi bulgulara rastlanırsa,  
• Ciddi karaciğer fonksiyon bozukluğuna işaret eden bazı kan testlerinde bozulma, sarılık gibi 
bulgularınız varsa,  
• Karaciğer  iltihabınız  varsa,  
• Akut böbrek yetmezliği ve interstisiyel nefriti düşündürecek idrar değişiklikleri, idrara 
çıkmada azalma veya kesilme, idrarda kan gibi bulgular, olursa veya ciddi böbrek 
6/7  yetmezliğini düşündürecek şekilde kan testlerinizde bozukluk mevcutsa,  
• Uzun  süren  şiddetli veya  kanlı, balgamlı ishaliniz  olursa  
 
Bunların hepsi ciddi  yan etkilerdir.  Acil tıbbi müdahale  gerekebilir. Ciddi yan etkiler çok 
seyrek görülür.  
 Aşağıdakilerden  herhangi  birini fark ederseniz,  doktorunuza söyleyiniz  : 
• Ağızda  veya  genital  bölgede  mantar  hastalıkları,  
• Sersemlik,  uyku hali, yorgunluk, halsizlik,  
• Baş ağrısı,  
• İshal,  
• Bulantı,  kusma,  
• İştah  artışı,  
• Ağızda  veya dilde  yaralar,  dilde  siyah  tüylenme.  
 Bunlar PENORAL  FORT ’un hafif yan  etkileridir.  
 Eğer  bu kullanma talimatında  bahsi geçmeyen  herhangi  bir yan etki ile 
karşılaşırsanız, doktorunuzu veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. PENORAL  FORT ’un saklanması  
 Çocukların göremeyeceği,  erişemeyeceği  yerlerde ve ambalajında saklayınız. 
15°-30°C arasında saklayınız. 
 Son kullanma  tarihiyle  uyumlu olarak kullanınız.  
Ambalajdaki  son kullanma tarihinden sonra PENORAL  FORT ’u kullanmayınız/son kullanma 
tarihinden önce kullanınız.  Son kullanma tarihi geçmiş  veya  kullanılmayan  ilaçları  çöpe  atmayınız!  Çevre,  Şehircilik  
ve İklim Değişikliği Bakanlığınca belirlenen toplama sistemine veriniz.  
 Eğer  üründe  ve/veya  ambalajında  bozukluklar farkederseniz  PENORAL  FORT ’u 
kullanmayınız.  
 Ruhsat  Sahibi:  
NOBEL İLAÇ SANAYİİ ve TİCARET A.Ş.  
Ümraniye/ İstanbul  
 Üretim Yeri:  
MUSTAFA NEVZAT ILAC SANAYII A.Ş.  
7/7  Yeni Bosna/ISTANBUL  
 
Bu kullanma talimatı ../../….  tarihinde onaylanmıştır. 
