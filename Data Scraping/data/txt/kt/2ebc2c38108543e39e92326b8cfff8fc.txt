1 / 8  KULLANMA  TALİMATI  
 
SEPARMOL  120 mg/5 ml pediatrik  şurup  
"Bebek  ve çocuklar  için"  
Ağız  yolu ile kullanılır.  
 
• Etkin  madde:  Her bir ölçek (5 mL) şurup, 120 mg  parasetamol  içerir.  
• Yardımcı  maddeler:  Polivinilprolidon  K30,  sodyum   karboksi   metil  selüloz,  sodyum  
benzoat,  sorbitol  (%70)  (E420), gliserin,  sodyum  sitrat dihidrat, sitrik  asit monohidrat,  
propilen glikol,  polietilen  glikol  400, sukraloz, muz aroması  ve saf su içerir.  
 
 
 
Bu Kullanma  Talimatında:  
1. SEPARMOL  nedir  ve ne için kullanılır?  
2. SEPARMOL’ü kullanmadan  önce  dikkat  edilmesi  gerekenler  
3. SEPARMOL  nasıl  kullanılır?  
4. Olası  yan etkiler  nelerdir?  
5. SEPARMOL’ün  saklanması  
 
Başlıkları  yer almaktadır.  
1. SEPARMOL  nedir  ve ne için kullanılır?  
• SEPARMOL  açık somon  renkli, berrak  çözelti  görünümünde  bir şuruptur. Her bir 
ölçeğinde  (5 mL) 120 mg parasetamol  içeren,  ağrı kesici  ve ateş düşürücü olarak  etki 
gösteren  bir ilaçtır.  
• SEPARMOL  100 mL  ve 150 mL’lik  şişelerde  sunulmaktadır.  
• SEPARMOL  çocuklarda,   hafif   ve  orta  şiddetli   ağrılar   ile  ateşin   semptomatik  
(hastalığı  tedavi  edici  değil, belirtilerini giderici)  tedavisinde  kullanılır.  
 
2. SEPARMOL’ü   kullanmadan   önce   dikkat   edilmesi   gerekenler  SEPARMOL’ü   aşağıdaki  
durumlarda  KULLANMAYINIZ  Eğer;  
• Parasetamol  veya ilacın içeriğindeki diğer  maddelere karşı  aşırı  duyarlı  (alerjik)  iseniz  
• Şiddetli  karaciğer  veya böbrek yetmezliğiniz  varsa 
 
SEPARMOL’ü  aşağıdaki  durumlarda  DİKKATLİ  KULLANINIZ  
Eğer;  
• Anemi  (kansızlık)  varsa 
• Akciğer  hastalığı varsa  Bu ilacı kullanmaya başlamadan  önce  bu KULLANMA  TALİMATINI  dikkatlice  okuyunuz,  
çünkü  sizin için önemli  bilgiler  içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Başkalarının belirtileri sizinkilerle  aynı dahi olsa,  ilaç o kişilere  zarar verebilir.  
• Bu  ilacın   kullanımı   sırasında,  doktora  veya  hastaneye   gittiğinizde   doktorunuza  bu  ilacı 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek  veya 
düşük doz kullanmayınız.  
2 / 8  • Karaciğer veya  böbrek işlevlerinde  bozukluk varsa  
• Parasetamol  içeren  başka  bir ilaç kullanıyorsanız  
• Çocuğunuzun vücut  ağırlığı  4 kg’dan az ise ya da erken  (37 haftadan  önce)  doğmuş  ise 
• Sizde    ya da çocuğunuzda  bazı şekerlere  karşı intolerans  (dayanıksızlık)   olduğu 
söylenmişse  
• Propantelin  gibi  mide  boşalmasını   yavaşlatan   ve  metoklopramid   gibi  mide  
boşalmasını  hızlandıran  ilaçlar,  bir antibiyotik  olan kloramfenikol, AIDS  tedavisinde  
kullanılan azidotimidin,  kanın pıhtılaşmasını önleyen  (antikoagülan)   varfarin   veya  
kumarin  türevlerini kullanıyorsanız  
• Merkezi  sinir sisteminin  çalışmasını  yavaşlatan  bazı ilaçlar  (hipnotikler)  ve epilepsi  
(sara  hastalığı)  tedavisinde  kullanılan (antiepileptik)  ilaçlar  (glutetimid,  fenobarbital,  
fenitoin,  karbamazepin,  vb.) veya  bir antibiyotik olan rifampisin  gibi ilaçlar  
kullanıyorsanız  
• Sarı kantaron (St John’s  Wort  / Hypericum  perforatum)  içerikli ilaçlar  kullanıyorsanız  
• Yüksek  kolesterol  tedavisinde  kullanılan kolestiramin  içerikli  ilaçlar  kullanıyorsanız  
• Radyoterapi  ve/veya  kemoterapi  alan hastalarda bulantı  ve kusmanın önlenmesi  amacıyla  
tropisetron ve  granisetron  içerikli ilaçlar  kullanıyorsanız  
• Deride kızarıklık,  döküntü veya  bir deri reaksiyonu  görüldüğü  takdirde  
• Karaciğer  enzimlerinde yükselme  ve gelip  geçici  sarılıkla  karakterize  kalıtsal bir hastalık  
olan Gilbert  sendromunuz  varsa  
• Kan şekeri  metabolizmasında  etkili olan glukoz -6-fosfat  dehidrogenaz  enzimi  eksikliği  
olan hastalarda seyrek  olarak hemoliz  (kırmızı kan hücrelerinin yıkımı)  görülebilir.  
 
3-5   gün   içinde    yeni    semptomların    (belirtilerin)   oluşması    ya  da   ağrının    ve/veya   ateşin  
azaltılmaması  halinde, çocuğunuzda  parasetamol  kullanmaya  son verip  doktora  danışınız.  
 
SEPARMOL,  akut (kısa  süreli)  yüksek dozda  alındığında  ciddi  karaciğer  toksisitesine  
(zehirlenmesine)  neden  olur. Erişkinlerde   kronik  (uzun   süreli   ve  tekrarlayarak)   günlük  
dozlarda   alındığında  karaciğer  hasarına neden olabilir.  
 
Kansızlığı  (anemisi)  olanlarda,  akciğer  hastalarında,  karaciğer  ve böbrek fonksiyon  bozukluğu  
olan hastalarda  doktor  kontrolü altında  dikkatli  kullanılmalıdır.  
 
Alkolik  karaciğer  hastalarında dikkatli  kullanılmalıdır.  
 
Bu   uyarılar,  geçmişteki    herhangi    bir dönemde    dahi olsa sizin için   geçerliyse   lütfen  
doktorunuza  danışınız.  
 
Ağrı,   ateş,  soğuk  algınlığı  veya grip semptomlarını tedavi   etmek   ya da  uyumanıza  yardımcı  
olması için parasetamol  içeren  başka  reçeteli  ya da reçetesiz ilaç alıyorsanız bu ilacı kullanmayın.  
 
Aşağıdaki  durumlar  söz konusu ise, kullanmadan önce doktorunuza  danışın:  
− Hafif ve  orta şiddetli  karaciğer  veya  böbrek problemleriniz  varsa  
− Normalden  düşük kilodaysanız ya  da yetersiz besleniyorsanız  
− Düzenli  olarak  alkol  alıyorsanız  
 
Bu ürünü  kullanmaktan  tamamen  kaçınmanız  ya da aldığınız  parasetamol  miktarını 
sınırlamanız  gerekebilir.  
3 / 8  Aşağıdaki  durumlar  söz konusu ise, kullanmadan önce doktorunuza  danışın:  
− Şiddetli  bir enfeksiyonunuz  varsa 
− Şiddetli  beslenme yetersizliğiniz  varsa 
− Kilonuz çok düşükse  
− Kronik  yoğun  alkol  kullanımınız  varsa  (bu durum  metabolik asidoz  riskini  arttırabilir)  
Metabolik  asidozun belirtileri aşağıdakileri  kapsamaktadır:  
• Derin,  hızlı ve güç nefes  alma  
• Mide  bulantısı,  kusma  
• İştah  kaybı  
Bu semptomların bir kombinasyonunu yaşıyorsanız  acilen  doktorunuza  başvurunuz.  
 
Parasetamol  içeren  ilaçları kullanan hastalarda ciddi  cilt reaksiyonları  bildirilmiştir.  Bölüm  4'te 
açıklanan  ciddi  cilt reaksiyonlarıyla  ilgili semptomlardan  herhangi  birini  fark ederseniz derhal  
tıbbi yardım  alınız  ve parasetamol  içeren  ilaçları kullanmayı  bırakınız.  
 
Semptomlarınızda  iyileşme  olmazsa  lütfen  doktorunuza  danışınız.  
 
SEPARMOL’ün  yiyecek  ve içecek  ile kullanılması 
Alkolle  veya alkol  içeren  yiyecek,  ilaç vb. ile birlikte  kullanıldığında  karaciğer  üzerine zararlı  
etki gösterme   riski  artabilir.   Alkol   alan  kişilerde   karaciğer   zehirlenmesi   (hepatotoksisite)  
riski  nedeniyle  günlük alınan  parasetamol  dozunun  2000 mg’ı  aşmaması  gerekir.  
 
Besinler  parasetamolün  bağırsaktan  emilimini azaltabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
Gerekli  olduğu durumlarda  hamilelik  süresince  kullanılabilir. En kısa tedavi  süresi  boyunca  en 
düşük etkili dozu kullanmayı  düşününüz. Ağrı ve / veya ateş semptomlarınız  azalmazsa  veya 
ilacı daha  sık almanız  gerekirse   doktorunuza   başvurun.  SEPARMOL’ün   hamilelikte  
kullanım  güvenliliği  ile ilgili zararlı  etkiler  bildirilmemekle  beraber  bu  dönemde   yine  de 
hekim  önerisi  ile kullanılır.  
Tedaviniz   sırasında   hamile   olduğunuzu  fark  ederseniz   hemen   doktorunuza  veya  eczacınıza  
danışınız.  
 
Emzirme 
İlacı kullanmadan önce  doktorunuza veya eczacınıza  danışınız.  
En kısa tedavi  süresi  boyunca  en düşük etkili  dozu  kullanmayı düşününüz. SEPARMOL'ün  
emziren   anne  tarafından   tedavi   edici   dozlarda  alınması   bebek   üzerinde  bir  risk 
oluşturmaz.  Parasetamol  az da olsa süte geçtiği  için emzirme  döneminde  hekim  önerisi  ile 
kullanılabilir.  
 
Araç ve  makine  kullanımı 
Bazı hastalarda parasetamol  kullanımına  bağlı  olarak  baş dönmesi  veya  sersemlik  
(somnolans)  görülebilir.  Parasetamol  kullanan  hastaların  uyanık kalmalarını  gerektiren  
faaliyetler  sırasında   dikkatli  olmaları gerekmektedir.  
 
SEPARMOL’ün  içeriğinde bulunan bazı yardımcı  maddeler hakkında  önemli   bilgiler  
 
SEPARMOL  her 5 mL'de  (1 ölçek)  10 mg sodyum   benzoat   içermektedir,   Bu  yüzden  yeni 
doğmuş  bebeklerde  (4  haftalık  olana  kadar)  sarılık  riskini  arttırabilir.  
4 / 8  Bu tıbbi ürün her dozunda  (5 mL) 1 mmol (23 mg)’dan  daha  az sodyum  içerir;  yani aslında  
“sodyum  içermez”.  Bir defada  maksimum  doz alındığında  1 mmol (23 mg)’ı  geçebileceği  için 
bu durum,  kontrollü sodyum  diyetinde  olan hastalar  için göz önünde  bulundurulmalıdır.  
 
SEPARMOL,  her 5 mL  başına 1000 mg sorbitol içerir.  
Sorbitol  bir fruktoz  kaynağıdır. Eğer  daha  önceden doktorunuz  tarafından  sizin  (veya 
çocuğunuzun)  bazı şekerlere  karşı  intoleransınızın  olduğu söylenmişse  veya  eğer size (veya  
çocuğunuzda)  glikozun vücut  tarafından  parçalanamadığı  nadir  bir genetik hastalık  olan kalıtsal 
fruktoz  intoleransı  hastalığı  teşhisi  konmuşsa  5 mg/kg/gün üzeri  dozlarda  SEPARMOL’yu  
almadan  (veya çocuğunuz almadan)  önce doktorunuzla temasa  geçiniz.  
SEPARMOL,  140 mg/kg/gün üzeri  dozlarada,  sorbitol  gastrointestinal  rahatsızlığa  ve hafif 
derecede laksatif etkiye neden  olabilir.  
 
Bu ilaç her  5 ml  (1 ölçek) başına  333,3 mg propilen glikol  içerir.  
Bebeğiniz  4 haftadan  küçük ise özellikle  eğer bebeğe  propilen glikol  veya  alkol  içeren  diğer  
ilaçlar  veriliyorsa  bu ilacı vermeden  önce doktorunuzla  veya  eczacınızla temasa  geçiniz.  
Çocuğunuz  5 yaşından  küçük ise özellikle  eğer çocuğunuz  propilen glikol  veya  alkol  içeren  
diğer  ilaçları  kullanıyorsa  bu ilacı vermeden  önce doktorunuzla  veya eczacınızla temasa  geçiniz  
Karaciğer  veya  böbrek  hastalığınız  varsa doktorunuz  tarafından  önerilmedikçe  bu ilacı 
kullanmayınız. Doktorunuz  bu ilacı  alırken  ekstra  kontroller  yapabilir.  
 
Diğer  ilaçlar  ile birlikte  kullanımı  
Bazı ilaçlar  ile birlikte  kullanıldığında  SEPARMOL'ün  etkisi değişebilir.  Çocuğunuz  aşağıdaki  
ilaçları  kullanıyorsa  lütfen doktorunuza  söyleyiniz:  
• Mide  boşalmasında  gecikme  yaratan  ilaçlar (Örn:  Propantelin  vb.) 
• Mide  boşalmasını  hızlandıran  ilaçlar   (Örn:   Metoklopramid,   glutetimid,   fenobarbital, 
fenitoin,  karbamazepin  gibi)  
• Karaciğer  enzimlerini  uyaran  ilaçlar  (Örn:  Bazı uyku  ilaçları,  sara hastalığında  
kullanılan  bazı ilaçlar  ve rifampisin  gibi) 
• Antibiyotik  olarak  kullanılan kloramfenikol  
• Varfarin  ve kumarin  türevi  antikoagülanlar  (kan pıhtılaşmasını engelleyen  ilaçlar)  
• Zidovudin  (çocuk    ve  erişkinlerde   görülen  HIV  enfeksiyonlarının   (AIDS)   tedavi   ve 
önlenmesinde  kullanılan bir ilaç)  
• Domperidon (Bulantı -kusma  tedavisinde  kullanılır.)  
• Sarı kantaron (St John’s  Wort/Hypericum perforatum) içerikli ilaçlar  
• Kolestiramin  içerikli ilaçlar  (Yüksek kolestrol  tedavisinde  kullanılır.)  
• Tropisetron ve granisetron içerikli  ilaçlar  (Radyoterapi  ve/veya  kemoterapi  alan  hastalarda  
bulantı  ve kusmanın önlenmesi  amacıyla  kullanılır.)  
• Diğer  ağrı kesicilerle  birlikte  kullanım  
 
Oral  kontraseptifler  (doğum   kontrol   hapı)   alırken   bu  ilacı  kullanabilirsiniz   fakat   ağrınız  veya 
ateşiniz  üzerinde  çok iyi etki göstermeyebilir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandıysanız  lütfen  doktorunuza veya eczacınıza  bunlar  hakkında bilgi veriniz.  
 
3. SEPARMOL  nasıl  kullanılır?  
• Uygun  kullanım  ve doz/uygulama sıklığı için talimatlar:  
Doktorunuz  tarafından  önerilen  dozdan fazla kullanmayınız.  
 
Belirtilerinizi  düzeltmek  için ihtiyaç  duyduğunuz  en düşük dozda  ve en kısa süreyle  kullanınız. 
5 / 8  SEPARMOL’ü  4 saatte birden daha sık aralıklarla  kullanmayınız.  Her bir 5 ml’lik  ölçek, 120 
mg parasetamol  içerir.  
 
6 saatte bir, her dozda  vücutağırlığına  göre kg başına  10-15 mg olacak  şekilde  kullanınız.   Eğer 
çocuğunuz  30 kg’ın üzerindeyse  her dozda  en çok 500 mg olacak  şekilde  kullanınız.  
 
Bir gün içerisinde vücut  ağırlığına  göre kg başına  toplam  60 mg’dan fazla kullanmayınız.  Eğer  
çocuğunuz  30 kg’ın üzerindeyse  günlük  toplam 2 gram’ı  geçmeyiniz.  
 
Doktorunuza  danışmadan 3 günden uzun süreyle  kullanmayınız.  
 
Eğer  çocuğunuz  3 aydan  küçükse  ve ateşi 24 saatten  uzun sürerse  (4 doz kullanım),  
doktorunuza   danışınız.  Doktorunuzun  ateşin   ciddi   bir  enfeksiyon    kaynaklı    olup 
olmadığını  değerlendirmesi   gerekmektedir.  
 
Alkol   alan  kişilerde   karaciğer   toksisitesi   (zehirlenmesi)   sebebiyle   günlük   alınan   parasetamol  
dozunun 2000 miligramı aşmaması  gerekir.  
 
Aşı sonrası  ateş: 
 
Doktorunuz, çocuğun ağırlığına  bağlı  olarak  için doğru  SEPARMOL dozuna  karar   verecektir.  
 
SEPARMOL’ün  normal  kullanım  dozu, her bir kg vücut  ağırlığı için 10- 15 mg'dır.   İkinci  bir 
doz gerekiyorsa, dozlar arasında en az 4 saat  bırakınız.  
 
• Uygulama  yolu ve metodu:  
Ağız  yolu ile kullanılır.  
 
• Değişik  yaş grupları:  
Çocuklarda kullanımı:  
2. ayda  aşı sonrası  ateş görülen  bebeklere   2,5  mL  (½  ölçek)'lik  bir  doz  uygundur.  İki 
 
ayın  altındaki   bebeklerde    kullanılmamalıdır.  
sıklığı  için  talimatlar  Bkz: Uygun    kullanım    ve   doz/uygulama  
Yaşlılarda kullanımı:  
6 yaş ve üzeri  kullanımı  önerilmemektedir.    
 
• Özel  kullanım  durumları:  
Hafif ve  orta şiddette  karaciğer  veya  böbrek yetmezliğinde  dikkatli  kullanılmalıdır.  
 
Eğer  SEPARMOL’ün  etkisinin  çok güçlü veya zayıf olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden daha  fazla  SEPARMOL  kullandıysanız:  
Doz aşımı durumunda  solgunluk, iştahsızlık,  bulantı  ve kusma, görülen  başlıca  belirtilerdir,  
ancak  bazı durumlarda  saatlerce belirti  vermeyebilir.  Bu nedenle  aşırı doz  ya da yanlışlıkla  
ilaç alınması durumunda  hemen  doktorunuza   bildiriniz   ya da  bir  hastaneye   başvurunuz.  
Kısa sürede  (akut)  yüksek  doz  alındığında   karaciğer   hasarına  yol  açabilir.   Eğer 
kullanmanız  gerekenden  daha  fazla SEPARMOL  almışsanız,  karaciğer  yetmezliği   riski 
nedeniyle,  herhangi  bir semptom  yaşamamış  olsanız  bile acilen  tıbbi yardım  alınız.  
 
SEPARMOL'den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
6 / 8  SEPARMOL’ü  kullanmayı  unutursanız:  
Unutulan dozları  dengelemek için çift doz almayınız.  
 
SEPARMOL  ile tedavi  sonlandırıldığındaki oluşabilecek etkiler:  
İlacınızı   doktorunuzun  söylediği  süre  zarfınca  kullanın.  Doktor  önerisine   uygun  biçimde  
kullanıldığı  takdirde  herhangi  bir olumsuz  etki göstermesi  beklenmez.  
 
4. Olası yan etkiler nelerdir?  
Tüm    ilaçlar    gibi,   SEPARMOL'ün    içeriğinde   bulunan   maddelere    duyarlı    olan  kişilerde  
istenmeyen etkiler  olabilir.  
 
Yan etkiler  aşağıdaki  kategorilerde  gösterildiği  şekilde  sınıflandırılmıştır:  
Çok yaygın:  10 hastanın  en az birinde  görülebilir.  
Yaygın:  10 hastanın  birinden az, fakat  100 hastanın  birinden fazla   görülebilir.  
Yaygın  olmayan:         100 hastanın  birinden az, fakat  1.000 hastanın birinden fazla  görülebilir.  
Seyrek:  1.000   hastanın    birinden   az,   fakat    10.000   hastanın    birinden  fazla  
görülebilir.  
Çok seyrek:  10.000 hastanın  birinden az görülebilir. 
Bilinmiyor: Eldeki  verilerden  hareketle tahmin  edilemiyor.  
 
Aşağıdakilerden  biri olursa  SEPARMOL'ü  kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin acil bölümüne  başvurunuz:  
 
Şiddetli  alerjik reaksiyonlar  
 
• Deri döküntüsü, kaşıntı,  egzama,  alerjik  (aşırı  duyarlılıkla  ilgili)  ödem, yüzde, dilde  ya 
da özellikle   boğazda  nefes  darlığına yol  açacak  şekilde  şişme  (anaflaktik  şok).  
 
Bunların  hepsi  çok ciddi  yan etkilerdir.  Eğer bunlardan biri sizde mevcut  ise, sizin 
SEPARMOL'e  karşı  ciddi  alerjiniz  var demektir.  Acil tıbbi müdahaleye  veya hastaneye 
yatırılmanıza  gerek  olabilir.  
 
Şiddetli  cilt reaksiyonları  
• Belirtiler  arasında kabarcıklı  (irin içerebilen)   yaygın  kırmızı  veya   pullu   döküntü,  
cilt altındaki  şişlikler  veya cildin  soyulması  bulunur. Kabarcıklar  küçük  hedefler  gibi 
görünebilir  (kenarlarında koyu bir halka  bulunan daha  soluk bir alanla çevrili  
merkezi  koyu lekeler)  veya tek veya  çoklu kırmızı veya  mor yuvarlak  / oval lekeler  
veya  ülserler  olarak  ortaya  çıkabilir.  Bazı durumlarda,  ilaç her alındığında  aynı 
bölgede  kızarıklık,   ciltte  şişme  ve kabarcıklar  oluşabilir.  
• Aspirin  veya steroidal  olmayan antienflamatuvarlara duyarlılığınız  varsa ve CALPOL  
ile benzer  bir reaksiyon  yaşarsanız, göğüste  sıkışma  solunum sorunlarına  neden  olabilir.  
• Karaciğer hastalığı.  
• Açıklanamayan  morarma  veya kanama.  
• Kan trombosit  sayısındaki  azalma (kanın pıhtılaşmasına  yardımcı  olan hücreler).  
 
Çok yaygın  görülen  yan etkiler  
• Karaciğer enzimler  (ALT)  üst sınırının  üstünde  
7 / 8  Yaygın  görülen  yan etkiler 
• Enfeksiyon (iltihap  oluşturan mikrobik hastalık)  
• Baş ağrısı  
• Baş dönmesi  
• Uyuklama  
• Uyuşma  (Parestezi)  
• Üst solunum  yolu enfeksiyonu  
• Bulantı  
• İshal  (diyare)  
• Hazımsızlık,  sindirim bozukluğu (dispepsi)  
• Gaza bağlı  mide -bağırsakta şişkinlik  (flatulans)  
• Karın ağırısı  
• Kabızlık (konstipasyon)  
• Kusma  
• Karaciğer  enzimleri  (ALT)  üst sınırın  1.5 katı 
• Yüz ödemi  
• Post-ekstraksiyon  kanaması  (diş çekimi  sonrası  kanama)  
 
Yaygın  olmayan  yan etkiler 
• Denge  bozukluğu  
• Mide  ve bağırsakta  kanamalar  (gastrointestinal  kanama)  
• Periferik  ödem  (el ve ayak bileği gibi yerlerde ödem)  
• Post-tonsillektomi  kanaması  (bademcik  ameliyatı sonrası  kanama)  
 
Seyrek  
• Deri döküntüsü  
• Kurdeşen (ürtiker) kaşıntı  
• Yaygın  akıntılı döküntüler  (akut  generalize ekzantematöz püstülozis)  
• Deride haşlanma  görünümüne  benzeyen  belirtiler  (toksik  epidermal  nekroliz)  
• El, yüz ve ayakta  dantele  benzer  kızarıklık  oluşturan aşırı duyarlılık (eritema   multiforme)  
• Alerjik  ödem  
• Yüzde,  dilde ve  boğazda  şişlik (anjiyoödem)  
• Genellikle  grip benzeri  belirtilerle  başlayan  ve ardından  sonuç  olarak  cildin  üst 
katmanının  ölerek  dökülmesine  neden olan cilde  yayılan   ağrılı   kırmızı  veya 
morumsu kızarıklıklar  ve içi sıvı dolu kabarcıkların  oluşması  (Stevens -Johnson  
sendromu)  
• Ciltte  lekeler  (kızarıklık)  ve şekilli  lezyonların  ateşli  ya da ateşsiz  olarak  
görülmesi   (erupsiyon)  
 
Çok seyrek  görülen  yan etkiler  
• Agranulositoz  (vücutta    ani ve sık   gelişebilen    tehlikeli bir lökopeni    (akyuvar  
sayısının  azalması))  
• Trombositopeni  (kan pulcuğu (pıhtılaşmada  görev alan kan hücreleri)  sayısında  azalma)  
• Purpura  (iğne  başı şeklinde  kırmızı morarmalar)  
• Ateş 
• Asteni  (kronik yorgunluk)  
• Bronkospazm  (akciğerde  nefes  darlığına  yol açacak astım  benzeri  belirtiler)  
• Anafilaktik   şok  (El,  ayak,  yüz  ve  dudakların  şişmesi   ya  da  özellikle   boğazda  
nefes   darlığına  yol açacak  şekilde  şişme)  
• Alerji testinin  pozitif  çıkması  
8 / 8  • Karaciğer  işlevinde  bozukluk (hepatik disfonksiyon)  
 
Sıklığı bilinmeyen  yan etkiler 
• SEPARMOL’ün  etkin  maddesi  parasetamolün  tedavide  kullanılan  dozlarını  takiben  
böbrekler  üzerinde  zararlı  (nefrotoksik)  etkileri yaygın değildir. Uzun  süreli  
uygulamada  böbrek hasarı  (papiller  nekroz) bildirilmiştir.  
 
Eğer   bu   kullanma  talimatında  bahsi   geçmeyen    herhangi   bir  yan   etki   ile  karşılaşırsanız  
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız veya  hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç Yan Etki Bildirimi”  ikonuna  tıklayarak   ya 
da 0 800 314 00 08 numaralı  yan etki bildirim hattını arayarak  Türkiye Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz  ilacın  
güvenliliği  hakkında  daha fazla bilgi edinilmesine  katkı  sağlamış  olacaksınız.  
 
5. SEPARMOL'ün  saklanması  
SEPARMOL'ü  çocukların  göremeyeceği,  erişemeyeceği  yerlerde ve ambalajında saklayınız.  
 
25°C  altındaki  oda sıcaklığında  saklayınız.  
 
Son kullanma  tarihiyle  uyumlu olarak  kullanınız.  
 
Ambalajın üzerinde  belirtilen  son kullanma tarihinden sonra SEPARMOL’ü  kullanmayınız.  
 
 
Eğer  üründe   ve/veya   ambalajında  bozukluklar   fark  ederseniz  SEPARMOL'ü    kullanmayınız. 
Kullanılmamış  çözeltiler  veya  atıklar  lokal  prosedürler  doğrultusunda   atılmalıdır.  
 
Son kullanma  tarihi geçmiş  veya  kullanılmayan  ilaçları  çöpe atmayınız!  Çevre,  Şehircilik  ve 
İklim Değişikliği  Bakanlığınca belirlenen  toplama  sistemine  veriniz.  
 
Ruhsat  sahibi:  
Berko  İlaç ve Kimya  Sanayi  A.Ş. 
Yenişehir  Mah.  Özgür  Sok. No:  16-18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim  yeri: 
Berko  İlaç ve Kimya  Sanayi  A.Ş. 
Adil Mah.  Yörükler  Sok. No: 2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
Bu kullanma talimatı  25/12/2024 tarihinde  onaylanmıştır.  
