KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZELDERM %20 krem
2. KALİTATİF VE KANTİTATİF BİLEŞİM
Etkin Madde:
1 g krem içerisinde:
Azelaik asit 200 mg (%20)
Yardımcı Maddeler:
1 g krem içerisinde:
Setostearil alkol 40 mg
Bütil hidroksianizol (E320) 0,1 mg
Yardımcı maddeler için 6.1.’e bakınız.
3. FARMASÖTİK FORM
Krem.
Beyaz, bağdaşık (homojen) görünümlü, hafif setostearil alkol kokulu krem.
4. KLİNİK ÖZELLİKLER
4.1. Terapötik endikasyonlar
Akne vulgaris, melazma.
4.2. Pozoloji ve uygulama şekli
Pozoloji / uygulama sıklığı ve süresi:
AZELDERM, derinin hastalıklı bölgelerine günde 2 defa (sabah ve akşam) uygulanır
(Yaklaşık 2,5 cm krem tüm yüz bölgesi için yeterlidir).
AZELDERM'in öngörülen tedavi süresince sürekli ve düzenli olarak uygulanması önemlidir.
AZELDERM'in kullanım süresi kişiden kişiye göre değişebilir ve cilt sorununun ağırlık
derecesine bağlıdır. Genelde, belirgin bir iyileşme yaklaşık olarak 4 haftalık bir tedavi
sonrasında ortaya çıkar. En iyi sonuçlar için, AZELDERM birkaç ay süre ile kullanılmalıdır.
12 aydan daha uzun süre kullanımı önerilmemektedir.
Melazmada, en kısa tedavi süresi yaklaşık olarak 3 ay olmalı; en iyi sonuçları almak için
AZELDERM kullanımı düzenli olarak devam ettirilmelidir. Tüm tedavi süresince geniş
spektrumlu bir güneşten koruyucunun (UVA ve UVB) tedaviye eklenmesi, güneşe bağlı
alevlenmeleri ve/veya rengi açılan bölgelerin yeniden pigmente olmalarını engellemek için
zorunludur.
Ciltte tolere edilemeyen iritasyon durumlarında (bkz. Bölüm 4.8. İstenmeyen etkiler) her
uygulamada kullanılan krem miktarı azaltılmalı veya iritasyon geçene kadar AZELDERM
uygulama sıklığı günde bir defaya indirilmelidir. Gerekirse tedaviye geçici olarak birkaç gün
ara verilebilir.
Sayfa 1 / 7Uygulama şekli:
AZELDERM uygulamadan önce cilt su ile iyice temizlenip kurulanmalıdır. Hafif bir cilt
temizleyicisi kullanılabilir. AZELDERM derinin hastalıklı bölgelerine nazikçe ovularak
uygulanır. Her uygulamadan sonra eller yıkanmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek fonksiyon bozukluğu olan hastaları hedefleyen klinik çalışma yapılmamakla birlikte,
azelaik asit temelde idrarla atılır. Topikal azelaik asit uygulamasından sonra sistemik
dolaşıma ulaşan miktar klinik olarak ilgili kabul edilmediğinden, böbrek yetmezliği olan
hastalarda topikal azelaik asit uygulamasının güvenlik sorunu teşkil ettiğine dair bir işaret
yoktur.
Pediyatrik popülasyon:
Akne vulgarisin AZELDERM ile tedavisi için 12-18 yaş arasında (ergenlerde) herhangi bir
doz ayarlaması gerekmemektedir.
AZELDERM'in 12 yaşın altındaki pediyatrik hastalarda güvenliliği ve etkililiği
kanıtlanmamıştır.
Geriyatrik popülasyon:
AZELDERM ile yapılan çalışmalar, 65 yaş ve üzeri hastaların tedaviye genç hastalardan
farklı yanıt verip vermeyeceğini belirlemek açısından yeterli sayıda yaşlı hasta içermemiştir;
bu nedenle bu popülasyon için özel bir kullanım verilememektedir.
4.3. Kontrendikasyonlar
AZELDERM'in içeriğindeki etkin maddeye veya yardımcı maddelerden herhangi birine karşı
aşırı duyarlılığı olan hastalarda kullanılmamalıdır.
4.4. Özel kullanım uyarıları ve önlemleri
AZELDERM sadece haricen kullanılır.
AZELDERM'i uygularken göz, ağız ve diğer mukozal membranlar ile temas ettirmemeye
özen gösterilmeli, hastalar bu konuda (bkz. Bölüm 5.3. Klinik öncesi güvenlilik verileri)
bilgilendirilmelidir. Kaza ile temas halinde; gözler, ağız ve/veya etkiye maruz kalmış mukozal
membranlar bol su ile yıkanmalıdır. Eğer göz iritasyonu devam ederse, bir doktora
başvurulmalıdır. Her uygulamadan sonra eller yıkanmalıdır.
Melazmanın epidermal ve epidermal-dermal karışık tipleri AZELDERM tedavisine iyi yanıt
verirken, saf dermal melazma yanıt vermez.
%20 azelaik asit kremin pazarlama sonrası araştırmalarında, seyrek olarak aşırı duyarlılık ve
astım tablosunda ağırlaşma rapor edilmiştir.
AZELDERM'in içeriğinde bulunan:
 Bütil hidroksianizol (E320); lokal deri reaksiyonlarına (örneğin, kontakt dermatite) ya
da gözlerde ve mukoz membranlarda iritasyona,
 Setostearil alkol; lokal deri reaksiyonlarına (örneğin, kontakt dermatite) neden olabilir.
Sayfa 2 / 74.5. Diğer tıbbi ürünler ile etkileşimler ve diğer etkileşim şekilleri
Etkileşim çalışması yapılmamıştır. AZELDERM'in bileşimi, ürünün güvenliliğini
etkileyebilecek herhangi bir etkileşim belirtisi göstermez. Kontrollü klinik çalışmalarda
herhangi bir ilaca özel etkileşim kaydedilmemiştir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır..
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
AZELDERM'in hamile kadınlarda kullanımına dair yeterli ve iyi kontrollü çalışma yoktur. Bu
nedenle çocuk doğurma potansiyeli bulunan kadınlarda, hamile kalma riski, tedaviyi öneren
doktor tarafından değerlendirilmelidir.
Gebelik dönemi
Hayvanlar üzerinde yapılan çalışmalar, embriyonik/fötal gelişim, doğum ya da doğum sonrası
gelişime doğrudan ya da dolaylı zararlı etkiler olduğunu göstermemektedir (bkz. Bölüm 5.3.
Klinik öncesi güvenlilik verileri).
Hamile kadınlarda azelaik asitin topikal olarak uygulanmasıyla yürütülmüş yeterli ve iyi
kontrollü çalışmalar bulunmamaktadır.
Gebe kadınlarda kullanımı sırasında tedbirli olunmalıdır.
Laktasyon dönemi
Azelaik asitin insan sütüne geçip geçmediği bilinmemektedir. Ancak in vitro yapılan bir
denge diyaliz testi, ilacın anne sütüne geçebileceğini göstermiştir.
Ancak azelaik asitin anne sütüne dağılımının, sütte başlangıçtaki azelaik asit düzeylerine göre
anlamlı bir değişikliğe neden olması beklenmemektedir.
Azelaik asit, sütte konsantre olmadığı ve topikal olarak uygulanan azelaik asitin %4'ten azı
sistemik olarak absorbe edildiği için, endojen azelaik asit maruziyeti fizyolojik düzeylerin
üzerine çıkmamaktadır. Perkütan absorpsiyonun düşük olması ve azelaik asitin süt içinde
konsantre olmamasından dolayı anne sütü ile bebeğe ulaşan azelaik asit miktarı yaklaşık
%0,01'dir. Bu da, günde iki kez önerilen, maksimum doz olan 5 g AZELDERM ile, günlük
200 mikrogramdan az bir miktara karşılık gelmektedir. Yine de, AZELDERM emziren
kadınlara uygulanırken dikkatli olunmalıdır.
Bebekler, tedavi uygulanan cilt/göğüsle temas etmemelidir.
Üreme yeteneği / Fertilite
AZELDERM'in insan fertilitesi üzerine etkisi ile ilgili klinik veri bulunmamaktadır.
Sayfa 3 / 7Hayvanlarda kısırlık üzerine etkilerin araştırıldığı deneylerde AZELDERM'in terapötik
kullanımıyla böyle bir risk oluşturduğuna dair kanıt görülmemiştir.
4.7. Araç ve makine kullanımı üzerindeki etkiler
Araç ve makine kullanma üzerine herhangi bir etkisi yoktur.
4.8. İstenmeyen etkiler
Klinik çalışmalarda, en sık gözlemlenen advers olaylar; uygulama bölgesinde yanma, pruritus
ve eritemdir.
Klinik çalışmalarda gözlemlenen yan etkiler MedDRA sıklık sistemine göre aşağıda
tanımlanmıştır;
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: İlaca karşı aşırı duyarlılık reaksiyonları, astım tablosunda ağırlaşma
(bkz. Bölüm 4.4. Özel kullanım uyarıları ve önlemleri).
Çok seyrek: Alerjik reaksiyonlar, hipersensitivite ve anaflaksi.
Bilinmiyor1: Anjiyoödem2, kontakt dermatit2, gözde şişme2, yüzde şişme2.
Deri ve deri altı doku hastalıkları
Yaygın olmayan: Sebore, deride depigmentasyon, akne.
Seyrek: Keilitis.
Çok seyrek: Fotosensitivite.
Bilinmiyor1: Ürtiker, döküntü.
Genel bozukluklar ve uygulama bölgesine ilişkin hastalıklar
Çok yaygın: Uygulama bölgesinde yanma, pruritus ve eritem.
Yaygın: Uygulama bölgesinde ağrı, eksfoliyasyon, kuruluk, renk değişikliği,
iritasyon.
Yaygın olmayan: Uygulama bölgesinde parestezi, dermatit, rahatsızlık hissi, ödem.
Seyrek: Uygulama bölgesinde sıcaklık hissi, vezikül, egzama, ülser.
Genellikle, lokal deri iritasyonu tedavi süresince geriler.
1 Bu ek advers reaksiyonlar, %20 azelaik asit kremin onay sonrası kullanımı sırasında
bildirilmiştir (sıklık: bilinmiyor).
2 Aşırı duyarlılık ile birlikte gelişebilir.
Sayfa 4 / 7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
Özel popülasyonlara ilişkin ek bilgiler:
Pediyatrik popülasyon:
12-18 yaş arası ergenlerde yapılan klinik çalışmalar (454/1336; %34), %20 azelaik asit kreme
olan lokal toleransın pediyatrik ve ergen hastalarda aynı olduğunu göstermiştir.
12-17 yaş arası ergenlerin (120/383; %31) katıldığı 4 faz II ve II/III klinik çalışmada görülen
istenmeyen etkilerin ortalama insidansı, 12-17 yaş (%40), ≥18 yaş (%37) ve tüm hasta
popülasyonlarında (%38) görülenle benzer olarak bulunmuştur. Bu benzerlik 12-20 yaş grubu
(%40) için de benzerdir.
4.9. Doz aşımı ve tedavisi
Azelaik asit düşük lokal ve sistemik toksisiteye sahiptir.
Akut toksisite çalışmalarının sonuçlarına dayanarak deriye aşırı dozda tek uygulama
(absorpsiyona olanak veren şartların varlığında geniş bir yüzeye) veya tüp içeriğinin
yanlışlıkla ağızdan alınması sonrasında akut bir entoksikasyon riski beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal kullanılan diğer anti-akne preparatları
ATC Kodu: D10AX03
AZELDERM'in antimikrobik etkisinin ve foliküler hiperkeratoz üzerine doğrudan etkisinin
akne tedavisindeki etkinliğinin temeli olduğu düşünülmektedir.
Klinik olarak, Propionibacterium acnes'in koloni yoğunluğunda ve bunların akne oluşumunu
artıran yağ asitleri fraksiyonunda belirgin biçimde azalma gözlemlenmiştir.
Azelaik asit, keratinositlerin proliferasyonunu in vitro ve in vivo olarak inhibe eder ve aknede
bozulmuş olan terminal epidermal farklılaşma sürecini normalize eder. Tavşan kulağı
modelinde azelaik asit tetradekanın indüklediği komedonların komedolizini hızlandırır.
Azelaik asitin anormal melanositlerin canlılık ve büyümeleri üzerine doza ve zamana bağlı
inhibitör etkisi deneysel sonuçlarla gösterilmiştir. Buna neden olan moleküler mekanizmalar
tam olarak açıklanabilmiş değildir. Güncel veriler, azelaik asitin melazma tedavisindeki
etkisinin DNA sentezinin ve/veya anormal melanositlerin hücresel solunumunun inhibisyonu
yolu ile olduğunu ortaya koymaktadır.
Bir yıla kadar sürekli uygulama süresine ilişkin klinik deneyim bulunmaktadır.
5.2. Farmakokinetik özellikler
Emilim: Kremin lokal uygulanmasından sonra azelaik asit derinin tüm tabakalarına nüfuz
eder. Hasarlı deride penetrasyon, sağlıklı deriye göre daha hızlıdır.
Sayfa 5 / 7Dağılım: 1 g azelaik asitin bir kez topikal uygulanmasından sonra uygulanan dozun toplam
%3,6'sı perkütan olarak absorbe olmuştur.
Biyotransformasyon: Deriden absorbe edilen azelaik asitin bir bölümü değişime uğramadan
idrarla atılır.
Eliminasyon: Geriye kalan bölümü, β-oksidasyon yoluyla daha kısa zincirli dikarboksilik
asitlere (C , C ) parçalanmış olarak yine idrarda bulunmuştur.
7 5
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
Klinik dışı konvansiyonel çalışmalardaki güvenlilik farmakolojisi, çoklu doz toksisitesi,
kontakt aşırı duyarlılık, genotoksisite, üreme ve gelişim toksisitesine ilişkin veriler insanlara
yönelik özel bir tehlike oluşturmadığını ortaya koymaktadır.
Organogenez döneminde sıçanlara, tavşanlara ve sinomolgus maymunlarına oral yolla azelaik
asit uygulanarak yapılan embriyofetal gelişim çalışmaları, bir miktar maternal toksisitenin
belirlendiği dozlarda embriyotoksisite ortaya koymuştur. Teratojenik etki gözlemlenmemiştir.
Embriyofetal yan etki görülmeyen doz seviyesi (NOAEL), sıçanlarda vücut kitle indeksine
(VKİ) göre, maksimum önerilen insan dozunun (MRHD) 32 katı, tavşanlarda VKİ'ne göre
MRHD'nun 6,5 katı ve maymunlarda VKİ'ne göre MRHD'nun 19 katı olarak belirlenmiştir
(bkz. Bölüm 4.6. Gebelik ve laktasyon).
Azelaik asitin sıçanlara gebeliğin 15. gününden doğum sonrası 21. güne kadar oral yolla
uygulandığı perinatal ve postnatal gelişim çalışmasında, bir miktar maternal toksisiteye neden
olan oral dozlarda fetüslerin postnatal gelişiminde hafif bozukluklar tespit edilmiştir.
NOAEL, VKİ'ne göre MRHD'nun 3 katıdır. Bu çalışmada, fetüslerin cinsel gelişimi üzerinde
etki görülmemiştir.
Hayvanlarda doğurganlıkta azalmayla ilgili çalışmalarda, %20 azelaik asit kremin terapötik
kullanımı sırasında söz konusu riske dair herhangi bir kanıt bulunmamıştır.
Azelaik asit maymunlarda ve tavşanlarda gözle temas ettiğinde, orta derece ve şiddetli
iritasyon bulguları kaydedilmiştir. Bu nedenle, gözle temastan kaçınılmalıdır.
İntravenöz yolla uygulanan azelaik asit; sinir sistemi (Irwin testi), kardiyovasküler fonksiyon,
aracı metabolizma, düz kaslar, karaciğer ve böbrek fonksiyonu üzerinde etki oluşturmamıştır.
6. FARMASÖTİK ÖZELLİKLER
6.1. Yardımcı maddelerin listesi
Disodyum EDTA
Beyaz yumuşak parafin
Setostearil alkol
İzopropilmiristat
Gliserinmonostearat
Siklometikon
Parafinlikit
Poloxamer 401
Polisorbat 20
Polisorbat 80
Bütil hidroksianizol (E320)
Sayfa 6 / 7Triklozan
Klorheksidin hidroklorür
Saf su.
6.2. Geçimsizlikler
Herhangi bir geçimsizliği bulunmamaktadır.
6.3. Raf Ömrü
36 ay.
6.4. Saklamaya yönelik özel tedbirler
AZELDERM 25C’nin altındaki oda sıcaklığında tüpünde saklanmalı, uygulamadan hemen
önce tüp kapağı açılmalı, kullanıldıktan sonra kapak hemen tekrar kapatılmalıdır.
6.5. Ambalajın niteliği ve içeriği
Ağzı plastik kapakla kapatılmış alüminyum tüpte 30 g krem.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
168/1
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.02.1994
Ruhsat yenileme tarihi: 08.07.2009
10. KÜB’ÜN YENİLENME TARİHİ
Sayfa 7 / 7