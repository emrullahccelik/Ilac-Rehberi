  
1 KULLANMA TALİMATI  
EZEROS  10mg/20mg film  kaplı  tablet  
Ağız yoluyla alınır.  
 Etkin madde(ler) : Her bir film kaplı tablet 10 mg ezetimib ve 20 mg rosuvastatin’e eşdeğer 
20,833 mg rosuvastatin kalsiyum içerir.  
 Yardımcı madde(ler) : Laktoz (İnek sütü kaynaklı), hidroksi propil metil selüloz , 
kroskarmelloz sodyum , mikrokristalin selüloz, kalsiyum hidrojen fosfat dihidrat, 
krospovidon, kolloidal silikon dioksit , magnezyum stearat, opadry II 85G34078 pink 
(içeriği: polivinil alkol, talk, titanyum dioksit (E171), polietilen glikol, lesitin (soya) (E322), 
ponceau 4R (E124), gün batımı sarısı (E110), indigo carmin (E132) içerir.  
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
1. EZEROS  nedir ve ne için kullanılır?  
2. EZEROS ’u kullanmadan önce dikkat edilmesi gerekenler  
3. EZEROS  nasıl kullanılır?  
4. Olası yan etkiler nelerdir?  
5. EZEROS’u n sakl anması  
 
Başlıkları yer almaktadır.     
2 1. EZEROS  nedir ve ne için kullanılır?  
Her bir EZEROS  tablet 10 mg ezetimib ve 20 mg rosuvastatin içerir.  
EZEROS , pembe, bir yüzünde 10/20 yazılı , bikonveks, yuvarlak film kaplı tabletlerdir. 28 ve 84 
film kaplı tablet içeren iki ayrı ambalaj formu mevcuttur. Alü/Alü blister ambalajlarda piyasaya 
sunulmaktadır.  
EZEROS’u n içeriğindeki ezetimib ve rosuvastatin . en yaygını kolesterol olan, lipid olarak 
adlandırıl an, kandaki yağlı maddelerin seviyelerinin düzenlenmesinde kullan ılan ilaçlardır . 
Kanda farklı tiplerde kolesterol bulunur - “kötü kolesterol” (LDL -kolesterol ) ve “iyi kolesterol” 
(HDL -kolesterol ). EZEROS  kötü kolesterolü düşürür ken, iyi  kolesterolü yükselt ir.  
EZEROS  size, kolesterol seviyeniz yüksek olduğu için reçete edilmiştir. Bunun anlamı, kalp 
krizi geçirme veya inme riski altında  olduğunuzdur.  Kalp krizi, inme veya diğer sorunlar 
ateroskleroz olarak adlandırılan bir hastalıktan kaynaklanabilir. Aterosklerozun nedeni 
damarlarınızda yağlı artıkların birikmesidir.  
 
EZEROS’u  kullanırken, kolesterol düşürücü diyetinize ve egzersizlerinize devam etme lisiniz.  
EZEROS diyet ile birlikte;  
• Kanınızdaki kolesterol seviyesi yüksek olduğunda (primer hiperkolesterolemi 
[heterozigot ailesel veya ailesel olmayan]) veya kanınızdaki yağ seviyesi yükseldiğinde (karışık 
hiperlipidemi)  
• Kanınızdaki kolesterol seviy esini artıran kalıtımsal (ırsi) bir hastalığınız olduğunda 
(homozigot ailesel hiperkolesterolemi).  
• Diğer risk faktörlerinin düzeltilmesine ilave olarak, kalp damar olay riskinin yüksek 
olduğu düşünülen hastalarda ana kalp damar olaylarından korunmada ku llanılır  
Kalp hastalığınız varsa EZEROS kullanımı, kalp krizi, inme, kalbin kan akışını arttırmaya 
yönelik cerrahi müdahale veya göğüs ağrısı için hastaneye yatış riskini azaltır.  
 
2. EZEROS’u  kullanmadan önce dikkat edilmesi gerekenler  
EZEROS’u  aşağıdaki durumlarda KULLANMAYINIZ  
Eğer,  
 Ezetimibe, rosuvastatine veya EZEROS’un içeriğindeki herhangi bir  maddeye karşı 
alerjiniz (aşırı duyarlılığınız) varsa ,    
3   Hamile iseniz  veya emziriyorsanız.  Eğer EZEROS   alırken hamile kaldıysanız,  ilacı 
derhal kesiniz v e doktorunuza başvurunuz . EZEROS alan kadınlar,  uygun bir 
korunma yöntemi  kullanarak hamile kalmaktan kaçınmalıdır.  
 Karaciğer rahatsızlığınız varsa,  
  Ciddi böbrek rahatsızlığınız varsa,  
 Tekrarlanan veya açıklanamayan kas ağrılarınız veya sancınız varsa,  
 Sofosbuvir/velpatasvir/voksilaprevir  (hepatit C olarak adlandırılan, karaciğerin viral 
enfeksiyonu için kullanılan) ilaç kombinasyonunu kullanıyorsanız , 
 Siklosporin olarak adlandırılan bir ilacı  (örneğin, organ nakli sonrası) alıyorsanız , 
 Fıstık ya da soyaya alerjiniz varsa bu tıbbi ürünü kullanmayınız.  
Yukarıda sayılan bu durumlardan herhangi biri sizde varsa veya var olduğunu 
düşünüyorsanız, lütfen doktorunuza başvurunuz.  
 
Ayrıca, EZEROS 10/40 mg’ı (en yüksek doz) aşağıdaki durumlarda 
KULLANMAYINIZ  
• Orta derecede böbrek probleminiz varsa  (şüpheniz varsa doktorunuza danışınız.),  
• Tiroid beziniz  iyi çalışmıyorsa,  
• Tekrarlanan veya açıklanamayan kas ağrılarınız veya sancınız , kişisel veya ailesel kas 
problemleri hikayeniz veya daha önceden diğer kole sterol düşürücü ilaçlar aldığınızda 
görülen kas problemleri hikayeniz varsa ,  
• Devamlı, yüksek miktarda alkol kullanıyorsanız ,  
• Asya kökenli iseniz  (Japon, Çinli, Filipinli, Vietnamlı, Koreli ve Hintli),  
• Kolesterolünüzü düşürmek için fibratlar  (gemfi brozil, fenofibrat gibi) adı verilen ilaçlar 
kullanıyorsanız,  
 
Yukarıda sayılan bu durumlardan herhangi biri sizde varsa veya var olduğunu 
düşünüyorsanız, lütfen doktorunuza başvurunuz . 
 
EZEROS’u  aşağıdaki  durumlarda DİKKATLİ KULLANINIZ  
Eğer,  
 Orta şiddette veya şiddetli karaciğer hastalığınız varsa EZEROS önerilmemektedir.  
 Böbreklerinizde sorun varsa,    
4  Karaciğerinizde sorun varsa ,  
 Tekrarlanan ve açıklanamayan kas ağrıları veya sancı  hikayesi, sizde veya ailenizde 
kas problemleri hikayesi veya diğer  kolesterol düşürücü ilaçları kullanırken görülen kas 
problemleri hikayesi varsa. Özellikle kendinizi iyi hissetmiyorsanız veya ateşiniz varsa, 
açıklanamayan kas ağrıları ve sancı hissederseniz derhal ve mutlaka doktorunuza 
başvurunuz. Ayrıca kas zayıflığı nız sürekli ise doktorunuza veya eczacınıza 
söylemelisiniz.  
 Miyasteni (bazı durumlarda nefes alırken kullanılan kaslar da dahil olmak üzere genel 
kas güçsüzlüğü ile seyreden bir hastalık) veya oküler miyasteni (göz kaslarında 
güçsüzlüğe neden olan bir has talık) geçirmekteyseniz veya geçirdi iseniz, statinler bazen 
durumu ağırlaştırabilir veya miyasteni oluşumuna yol açabilir (Bkz. Bölüm 4).  
 Eğer EZEROS veya diğer ilgili ilaçları aldıktan sonra şiddetli deri döküntüsü veya 
deride soyulma, kabarma ve/veya a ğız yaraları geliştirdiyseniz , 
 Düzenli olarak fazla miktarda alkol kullanıyorsanız ,  
 Tiroid beziniz  iyi çalışmıyorsa,  
  Kolesterolünüzü düşürmek için fibratlar  (gemfibrozil, fenofibrat gibi) adı verilen 
gruptan ilaç kullanıyorsanız. Lütfen, yüksek kolester ole karşı diğer ilaçları daha önce 
kullanmış olsanız bile, bu kullanma talimatını dikkatle okuyunuz. EZEROS ve fibratların 
(kolesterol düşürücü ilaçlar) birlikte kullanımının güvenliliği ve etkililiği henüz 
belirlenmemiştir.  
 HIV enfeksiyonu tedavisinde kul lanılan ilaçları  örneğin, lopinavir ve/veya atazanavir 
ile ritonavir, kullanıyorsanız. Lütfen EZEROS ve “Diğer ilaçlarla birlikte kullanımı” 
bölümüne bakınız.  
 Oral yolla veya enjeksiyonla fusidik asit (bakteriyel enfeksiyonda kullanılan bir ilaç) 
içeren a ntibiyotikler kullanıyorsanız veya son 7 gün içerisinde kullandıysanız . 
Fusidik asit ve EZEROS’un birlikte kullanımı ciddi kas problemlerine (rabdomiyoliz) 
neden olabilir, lütfen EZEROS ve ‘‘Diğer ilaçlarla birlikte kullanımı’’  bölümüne 
bakınız.  
 
Çocuklar ve ergenler:  
• Hasta 6 yaş altında çocuk ise:  İçeriğindeki rosuvastatinden dolayı EZEROS  6 yaşın   
altındaki çocuklara verilmemelidir.    
5 • Hasta 10 yaşın altında çocuk ise : İçeriğindeki rosuvastatinden dolayı EZEROS 10/20 
mg film kaplı tablet, het erozigot ailesel yüksek kolesterol öyküsü olan 10 yaşından küçük 
çocuklarda kullanılmamalıdır.  
• Hasta 18 yaşın altında ise : İçeriğindeki rosuvastatinden dolayı EZEROS 10/40 mg 
film kaplı tablet, çocuklarda ve 18 yaşın altındaki ergenlerde kullanım için u ygun 
değildir.  
• 70 yaşından büyükseniz  (Doktorunuzun EZEROS’un size uygun başlangıç dozuna 
karar vermesi gerekir.),  
• Şiddetli solunum yetmezliğiniz varsa,  
• Asya kökenli iseniz  (Japon, Çinli, Filipinli, Vietnamlı, Koreli ve Hintli). Doktorunuzun 
EZEROS ’un size uygun başlangıç dozuna karar vermesi gerekir.  
Yukarıda sayılan bu durumlardan herhangi biri sizde varsa veya var olduğunu düşünüyorsanız, 
10/40 mg’lık dozu (en yüksek doz) kullanmayınız. EZEROS’un herhangi bir dozunu 
almaya başlamadan önce doktoru nuza veya eczacınıza danışınız.  
EZEROS içeriğindeki rosuvastatin tedavisi ile ilişkili Stevens -Johnson sendromu ve eozinofili ve 
sistemik semptomlarla ilaç reaksiyonu (DRESS) dahil olmak üzere şiddetli cilt reaksiyonları 
bildirilmiştir. Bölüm 4’te belirti len semptomlardan herhangi birini fark ederseniz derhal 
EZEROS kullanmayı bırakın ve tıbbi yardım alın.  
Bazı insanlarda statinler karaciğeri etkiler. Böyle bir durumun olup olmadığı basit bir kan testi 
(karaciğer enzim seviyesinde artış) ile anlaşılabilir.  Bu nedenle doktorunuz, EZEROS 
kullanmaya başlamadan önce ve kullanırken karaciğer fonksiyon testlerinin yapılmasını 
isteyecektir.  
 
Şeker hastalığınız (diyabetiniz) varsa veya şeker hastası olma riskiniz varsa bu ilacı kullanırken 
doktorunuz sizi yakın tak ipte tutacaktır. Kanınızda şeker ve yağ seviyeleri yüksekse, aşırı 
kiloluysanız ve yüksek kan basıncınız varsa şeker hastası olma riskiniz vardır.  
 
Açlık kan şekeri 100 -125 mg/dL (5,6 ila 6,9 mmol/L) olan hastalarda, rosuvastatin tedavisi artan 
şeker riski  ile ilişkilidir.  
 
Ayrıca, doktorunuzu alerjileriniz dahil tüm hastalık geçmişiniz hakkında bilgilendiriniz.  
 
   
6 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
EZEROS’u n yiyecek ve içecek ile kullanı lması  
EZEROS’u  aç veya tok karnına alabilirsiniz.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile kalmayı düşünüyorsanız veya hamile olduğunuzu düşünüyorsanız 
EZEROS almayınız. Hamile iseniz EZEROS kullanmayınız. EZEROS kullanırken hamile 
olduğunuzu fark ederseniz derhal kullanmayı durdurunuz  ve doktorunuza söyleyiniz. 
EZEROS kulla nan kadınlar uygun bir korunma yöntemi ile hamile kalmaktan kaçınılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emziriyorsan ız EZEROS’u kullanmayınız. Çünkü EZEROS’un anne sütüne geçip geçmediği 
bilinmemektir.  
 
Araç ve makine kullanımı  
EZEROS’un araç ve makine kullanma yeteneğinizi etkilemesi beklenmemektedir. Ancak 
EZEROS kullandıktan sonra bazı kişilerde baş dönmesi görülebileceği göz önüne alınmalı ve 
dikkatli olunmalıdır. Eğer baş dönmesi hissediyorsanız, araba veya bir makine kullanmadan önce 
doktorunuza danışınız.  
 
EZEROS ’un içeriğinde bulunan bazı yardımcı maddeler hakkında önemli bilgiler  
EZEROS, laktoz içermekt edir. Eğer daha önceden doktorunuz tarafından bazı şekerlere karşı 
intoleransınız olduğunuz söylenmişse bu tıbbi ürünü almadan önce doktorunuzla temasa geçiniz.  
EZEROS, soya içermektedir. Fıstık ya da soyaya alerjisi olan hastalar bu tıbbi ürünü 
kullanmamalıdır.  
EZEROS, gün batımı sarısı ve ponceau 4R içermektedir. Alerjik reaksiyonlara sebep olabilir.  
 
   
7 Diğer ilaçlar ile birlikte kullanımı  
Reçetesiz alınabilen ilaçlar da dahil olmak üzere, başka ilaçları kullanıyorsanız veya kısa bir süre 
önce ku llandıysanız lütfen bunu doktorunuza veya eczacınıza bildiriniz . 
Şu ilaçlardan herhangi birini alıyorsanız, doktorunuza bildiriniz:  
 
 Siklosporin (örneğin organ nakli sonrasında kullanılır),  
 Kanın pıhtılaşmasını engelleyen ilaçlar, varfarin, fenprokuman, a senokumarol, fluindion 
(antikoagülanlar),  
 Klopidogrel veya tikagrelor (veya kan sulandırıcı bir başka ilaç),  
 Kolestiramin (kolesterolü düşüren bir ilaç), çünkü EZEROS'un etkisini değiştirebilir.  
 Fibratlar (gemfibrozil, fenofibrat gibi kolesterol düşürücü ilaçlar) veya diğer kolesterol 
düşürücü ilaçlar (ezetimib gibi),  
 Hazımsızlık ilaçları (mide asidini gidermek için kullanılır),  
 Eritromisin (bir antibiyotik),  
 Fusidik asit (bir antibiyotik),  
 Doğum kontrol hapı,  
 Regorafenib (kanser tedavisinde kullanılır),  
 Darolutamid (kanser tedavisinde kullanılır),  
 Capmatinib (kanser tedavisinde kullanılır),  
 Hormon yerine koyma tedavisi,  
 Fostamatinib (düşük platelet sayısını tedavi etmek için kullanılır),  
 Febukstat (kanda yüksek ürik asit düzeylerinin tedavisi ve önlenmesi için kullanılır),  
 Teriflunomid (multipl skleroz tedavisinde kullanılır)  
 Tek başına veya kombinasyon şeklinde viral enfeksiyonların (HIV veya hepatit C 
enfeksiyonu dahil) tedavisinde kull anılan aşağıdaki ilaçlardan herhangi biri (Lütfen 
EZEROS’u kullanmadan önce dikkat edilmesi gerekenler” bölümüne bakınız): ritonavir, 
lopinavir, atazanavir, sofosbuvir, voksilaprevir, ombitasvir, paritaprevir, dasabuvir, 
velpatasvir, grazoprevir, elbasvir,  glekapirevir, pibrentasvir  
EZEROS bu ilaçların etkilerini değiştirebilir veya bu ilaçlar EZEROS’un etkilerini değiştirebilir.  
Atazanavir/ritonavir veya lopinavir/ritonavir kombinasyonu kullananlarda EZEROS içeriğindeki 
rosuvastatinin günlük kullanımı 10 m g ile sınırlandırılmalıdır.  
   
8 Bakteriyel enfeksiyon tedavisi için oral fusidik asit almanız gerektiği takdirde bu ilacı 
kullanmayı geçici olarak bırakmanız gerekecektir. EZEROS’u tekrar almaya başlamanın 
ne zaman güvenli olduğunu doktorunuz size söyleyecekt ir. EZEROS’un fusidik asitle 
birlikte alınması seyrek olarak kas güçsüzlüğüne, hassasiyetine veya ağrısına 
(rabdomiyoliz) neden olabilir. Rabdomiyoliz hakkında daha fazla bilgi için Bkz.Bölüm 4.  
 
Eğer reçeteli ya da reçetesiz herhangi bir ilacı şu anda kul lanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EZEROS  nasıl kullanılır?  
Uygun kullanım ve doz/uygulama sıklığı için talimatlar:  
EZEROS’u her zaman doktorunuzun önerdiği gibi alınız . Eğer emin değilseniz doktorunuza 
veya eczacınıza danışınız.  
EZEROS  almadan önce kolest erolünüzü düşürmek amacıyla di yet yapmalısınız, bu di yete 
EZEROS  alırken  de devam etmelisiniz.  
Başlangıç  dozu: Daha önceden daha yüksek dozlarda farkl ı statin kullan ıyor olsan ız dahi, 
EZEROS  ile tedaviye başlangıç dozunuz mutlaka 10 /5 mg veya 10/10 mg olmal ıdır. Başlangıç 
dozu seçiminiz aşağıdaki durumlara göre değişir:  
• Kolesterol düzeyiniz , 
• Kalp krizi veya inme geçirme  riskiniz,  
• Olası yan etkilere daha duyarlı olman ıza neden olacak bir özelliğiniz olup olmadığı.  
Doktorunuza size en uygun EZEROS başlangıç dozunu danışınız.  
 
Şu durumlar söz konusu ise doktorunuz size en düşük dozu, yani 10/5 mg dozunu önerebilir:  
 Asya kökenli iseniz (Japon, Çinli, Filipinli, Vietnamlı, Koreli ve Hintli),  
 70 yaşından büyükseniz ,  
 Orta derecede böbrek probleminiz varsa,  
 Kas ağrıları ve sancıları yaşama riskiniz varsa (miyopati).     
 
Dozun arttırılması ve günlük en yüksek doz  
Doktorunuz ilac ınızın dozunu artt ırmaya karar verebilir. Böylece size en uygun dozu 
kullanabilirsiniz. Eğer 10/5 mg’lık doz ile  başladıysanız , doktorunuz gerekli görürse  bu dozu 2 
katına yani 10 /10 mg’a, sonra 10/20 mg’a ve daha sonra gerekiyorsa 10/40 mg ’a çıkarabilir .   
9 Eğer 10 mg doz ile başladıysanız , doktorunuz gerekli  görürse  bu dozu 2 kat ına yani 10/20 mg ’a 
ve daha sonra gerekirse 10/40 mg ’a çıkarabilir . Her doz  ayarlamas ı arasında dört haftal ık 
aralıklar olmal ıdır.  
EZEROS’un en yüksek günlük dozu 10/40 mg ’dır. Bu doz sadece kolesterol düzeyleri yüksek ve 
kalp krizi veya inme riski yüksek olan, aynı zamanda 10/20 mg dozla kolesterol düzeyleri yeterli 
derece düşmeyen hastalar içindir.  
 
EZEROS’u kalp krizi geçirme, inme veya ilişkili sağlık problemleri riskiniz i azaltmak için 
alıyorsanız:  
 
Önerilen doz günde 10/20 mg’dır. Bununla birlikte, yukarıda belirtilen faktörlerden herhangi 
birisine sahipseniz doktorunuz daha düşük doz kullanımına karar verebilir.  
 
Uygulama yolu ve metodu:  
EZEROS , yeterli miktarda sıvı ile çiğnenmeden yutulmalıdır.  
EZEROS , günün herhangi bir saatinde, aç veya tok karnına alınabilir.  
Hatırlamanıza yardımcı olabilmesi için tableti her gün aynı saatte almaya çalışınız.  
Eğer doktorunuz EZEROS ile birlikte kolestiramin (kolesterol düşürücü bi r ilaç) veya diğer 
herhangi bir safra asidi bağlayıcı ilaç reçetelediyse, EZEROS’u safra asidi bağlayıcı ilaçtan 2 
saat önce veya 4 saat sonra almalısınız.  
 
Düzenli kolesterol kontrolleri  
Düzenli kolesterol kontrolleri için doktorunuza gitmeniz çok önemlid ir. Böylece, 
kolesterolünüzün istenen düzeye geldiğinden ve bu düzeyde kaldığından emin olabilirsiniz.  
 
Doktorunuz alacağınız dozu arttırmaya karar verebilir, böylece size en uygun EZEROS dozunu 
kullanabilirsiniz.  
 
Değişik yaş grupları:  
Çocuklarda kullanımı:  
Çocuklarda ve ergenlerde, 6 -17 yaş arası kullanımı:  
Rosuvastatin için doz aralığı günde bir defa 5 ila 20 mg’dir. Normal başlangıç dozu 5 mg’dır. 
Doktorunuz, EZEROS’un sizin için en uygun miktarını bulmak için dozunuzu kademeli olarak   
10 artırabil ir. Yaşları 6 ila 17 arasında olan çocuklarda EZEROS’un maksimum günlük dozu tedavi 
uygulanan hastalığın durumuna bağlı olarak EZEROS 10/10 mg film kaplı tablet  veya EZEROS 
10/20 mg film kaplı tablet ’dir. Dozunuzu günde bir kere alınız. EZEROS 10/40 mg fil m kaplı 
tablet,  çocuklar tarafından kullanılmamalıdır.  
 
Yaşlılarda kullanımı:  
70 yaş ve üzeri hastalarda başlangıç dozu olarak 10/5 mg önerilir. Yaşla ilgili başka bir doz 
ayarlamasına gerek yoktur.  
 
Özel kullanım durumları:  
Böbrek yetmezliği:  
Hafif ve orta derecede böbrek yetmezliği olan hastalarda doz ayarlanmasına gerek yoktur. Ağır 
böbrek yetmezliği olan hastalarda, EZEROS’un hiçbir dozu kullanılmamalıdır. Orta derecede 
böbrek yetmezliği olan hastalarda (kreatin klerensi <60 mL/dk) başlangıç  dozu olarak 10/5 mg 
önerilir. 10/40 mg doz, orta derecede böbrek yetmezliği olan hastalarda kullanılmamalıdır.  
Karaciğer yetmezliği:  
EZEROS , aktif karaciğer hastalığı olanlarda kullanılmamalıdır.  
Orta dereceli veya şiddetli karaciğer hastalığınız varsa EZ EROS kullanmayınız.  
Eğer EZEROS’u n etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla EZEROS  kullandıysanız:  
EZEROS ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
Hastaneye gittiğinizde veya bir başka nedenle tedavi aldığınızda, sizinle ilgilenen sağlık 
personeline EZEROS aldığınızı söyleyiniz.  
 
EZEROS ’u kullanmayı unutursanız:  
Bir tableti her zamanki saatinde al mayı unutursanız, ekstra bir doz almayınız. Yalnızca bir 
sonraki gün ilacı alma zamanı geldiğinde normal dozunuzu alınız.  
Unutulan dozları dengelemek için çift doz almayınız.    
11  
EZEROS  ile tedavi sonlandırıldığındaki oluşabilecek etkiler:  
EZEROS kullanmayı bırakmak istiyorsanız, doktorunuzla konuşunuz. EZEROS kullanmayı 
keserseniz, kolesterol düzeyleriniz yeniden yükselebilir  
4. Olası yan etkiler nelerdir?  
Tüm ilaçlar gibi, EZEROS’un içeriğinde bulunan maddelere duyarlı olan kişilerde yan etkiler 
olabilir.  Bu yan etkilerin neler olabileceğini bilmeniz önemlidir. Yan etkiler genellikle hafiftir ve 
kısa süre sonra kaybolur.  
 
Aşağıdakilerden biri olursa, EZEROS’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
 Yüzde, dudakta, dilde ve/veya boğazda şişme ile birlikte veya şişme olmaksızın gelişen 
nefes alma zorluğu,  
  Yüzde, dudakta, dilde ve/veya boğazda şişme ve buna bağlı olarak gelişebilen yutma 
zorluğu,  
 Ciltte kabarmalarla görülen şiddetli kaşınm a, 
 Gövde üzerinde kırmızımsı, deriden kabarık olmayan, genellikle merkezi kabarcıklı, 
hedef benzeri veya dairesel lekeler, deri soyulması, ağız, boğaz, burun, cinsel organlar ve 
gözlerde ülserler. Bu ciddi deri döküntüleri, ateş ve grip benzeri semptomlar (Stevens -
Johnson sendromu) öncesinde olabilir.  
 Yaygın döküntü, yüksek vücut ısısı ve büyümüş lenf düğümleri (DRESS sendromu veya 
ilaca aşırı duyarlılık sendromu).  
Ayrıca aşağıdakilerden biri olursa EZEROS kullanımını kesiniz ve derhal doktorunuza 
başvurunu z: 
• Eğer kaslarınızda beklediğinizden daha uzun süren olağan dışı ağrı veya sancı varsa.  
Kaslarda hissedilen bu belirtiler çocuklar ve ergenlerde yetişkinlere göre daha yaygındır. 
Diğer statinlerle olduğu gibi, çok az sayıda kişide kaslarda rahatsız edici  etkiler gözlenebilir. 
Bu etkiler nadir olarak, rabdomiyoliz adı verilen ve yaşamı tehdit edebilen kas hasarına kadar 
ilerleyebilir.    
12 • Eğer kas yırtılması yaşarsanız .  
• Eğer lupus benzeri hastalık sendromunuz varsa  (kaşıntı, eklem rahatsızlıkları ve kan 
hücrelerindeki etkileri içeren).  
Çok ciddi olabilen bu durumlarla karşılaştığınızda doktorunuza başvurunuz. Bu çok ciddi yan 
etkilerin hepsi oldukça seyrek görülür.  
Açıklanamayan kas ağrısı, yumuşaklığı ve zayıflığı hissediyorsanız doktorunuza 
başvurunuz. Seyrek olarak, kas problemleri, kas zafiyeti böbrek hasarıyla sonuçlanabilir, 
ciddi olabilir ve potansiyel olarak sağlığı tehdit edici durum oluşturabilir.  
 
Sıklıklar şöyle tanımlanır:  
Çok yaygın:  10 hastanın en az 1'inde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok se yrek:  10.000 hastanın birinden az görülebilir.  
Bilinmiyor: Eldeki verilerle sıklık tahmin edilemiyor.  
 
Aşağıdakilerden birini fark ederseniz doktorunuza başvurunuz.  
 
Rosuvastitin ile ilişkili yan etkiler  
Yaygın:  
• Baş ağrısı  
• Karın ağrısı  
• Kabızlık  
• Hasta hissetme  
• Kaslarda ağrı  
• Güçsüzlük hissi  
• Baş dönmesi  
• İdrar proteininde artış (yalnızca rosuvastatin 40 mg). Bu durum genellikle rosuvastatin 
kesilmeden kendi kendine normale döner.  
 • Şeker (diyabet) hastalığı. Bu daha ziyade kan şekeri ve y ağlarının düzeyleri yüksek olanlarda, 
aşırı kilolularda ve yüksek kan basıncı olanlarda olasıdır. Bu ilacı alırken doktorunuz sizi takip 
altında tutacaktır.    
13  
Yaygın olmayan:  
• Döküntü, kaşıntı veya diğer cilt reaksiyonları  
• İdrar proteininde artış (yal nızca rosuvastatin 5, 10 ve 20 mg). Bu durum genellikle rosuvastatin 
kesilmeden kendi kendine normale döner.  
 
Seyrek:  
• Şiddetli alerjik etkiler: Yüzde, dudakta, dilde ve/veya boğazda şişme, yutma ve nefes almada 
zorluk, kabarmalarla ortaya çıkan şiddetli cilt kaşıntısı. Bir alerjik durumla karşı karşıya 
olduğunuzu düşünüyorsanız, EZEROS kullanımını DERHAL kesiniz ve tıbbi yardım için 
başvurunuz.   
• Yetişkinlerde kas hasarı: Kaslarınızda beklediğinizden daha uzun süren olağan dışı ağrı 
veya sancı varsa önle m olarak, EZEROS kullanımını DERHAL kesiniz ve doktorunuza 
başvurunuz.  
• Şiddetli karın ağrısı (iltihaplı pankreas)  
• Kandaki karaciğer enzimlerinde artış  
• Kandaki trombosit düzeylerinin düşük olması nedeniyle normalden daha kolay morarma veya 
kanama  
• Lupus benzeri hastalık sendromu (kaşıntı, eklem rahatsızlıkları ve kan hücrelerindeki etkileri 
içeren)  
• Pankreatit (pankreas iltihaplanması)  
 
Çok seyrek:  
• Sarılık (cilt ve gözlerde sararma)  
• Hepatit (karaciğerin iltihaplanması)  
 • İdrarda kan belir tisi  
• Kol ve bacak sinirlerinde hasar (hissizlik gibi)  
• Eklem ağrısı  
• Hafıza kaybı  
• Erkeklerde göğüs büyümesi (jinekomasti)  
• Polinöropati (çoklu sinir iltihaplanması)  
 
 
   
14 Bilinmiyor:  
• Diyare (ishal)  
• Öksürük  
• Nefes darlığı  
• Ödem (şişlik)  
• Uyk usuzluk ve kabus görme gibi uyku bozuklukları  
• Cinsel problemler  
• Depresyon  
• İnatçı öksürük ve/veya nefes darlığı ya da ateş dahil solunum problemleri  
• Tendon hasarı  
• Kalıcı kas zayıflığı  
• Periferal nöropati (merkezi olmayan sinir sistemini tutan iltihaplanma)  
• İmmun aracılı nekrotizan miyopati (kalıcı kas zayıflığı)  
• Myastenia gravis (bazı durumlarda nefes alırken kullanılan kaslar da dahil olmak üzere genel 
kas güçsüzlüğüne neden ola n bir hastalık). Oküler miyasteni (göz kaslarında güçsüzlüğe neden 
olan bir hastalık). Kol veya bacaklarınızda hareket sonrası kötüleşen güçsüzlük, yutma güçlüğü, 
nefes darlığı, göz kapaklarınızın düşmesi veya çift görme yaşarsanız doktorunuza danışınız . 
 
Ezetimib ile ilişkili yan etkiler  
 
Yaygın:  
• Karın ağrısı  
• İshal  
• Karında şişkinlik  
• Yorgunluk  
• Baş ağrısı  
• Kas ağrısı  
• Karaciğer enzimlerinde (ALT ve/veya AST) artış  
 
Yaygın olmayan:  
• Karaciğere (transaminazlar) ya da kas (CPK) fonksiyonlarına  ait bazı laboratuvar testlerinde 
yükselme  
• Anormal karaciğer fonksiyon testi  
• Öksürük    
15 • Hazımsızlık  
• Bulantı  
• Eklem ağrısı   
• Kas kasılmaları  
• Boyun ağrısı  
 • Sırt ağrısı  
• Kas zayıflığı  
• Kol ve bacaklarda ağrı  
• İştah azalması  
• Sıcak basması  
• Yüksek tansiyon  
• Göğüs ağrısı  
• Ağrı  
• Bitkinlik (asteni)  
• Periferik (çevresel) ödem (ayak bilekleri ve bacaklarda sıvı birikimi sonucu oluşan şişkinlik) • 
Uyuşma, karıncalanma veya yanma hissi gibi duyusal bozukluklar  
• Mide asidi nin yemek borusuna sızması sonucu ortaya çıkan ve genellikle göğüste yanma hissi 
ile karakterize olan hastalık (Gastroözofageal reflü hastalığı)  
• Ağız kuruluğu Mide iltihabı (gastrit) (üst karın bölgesinde yanma hissi, ağrı vb. belirtiler 
gösterir)  
• Kaş ıntı (prurit), döküntü, kurdeşen (ürtiker)  
 
Bilinmiyor:  
• Kan hücre sayımlarında azalma ve buna bağlı olarak morarma/kanama (trombositopeni)  
• Aşırı duyarlılık; kızarıklık dahil; kurdeşen; anafilaksi ve anjiyoödem  
• Depresyon  
• Baş dönmesi  
• Nefes darl ığı  
• Pankreas iltihabı (pankreatit)  
• Kabızlık  
• Karaciğer iltihabı (hepatit), safra taşı veya safra kesesi iltihabı  Döküntü ve kurdeşeni içeren 
alerjik reaksiyonlar, bazen hedef tahtasına benzer görünümde lezyonlarla birlikte kızarık 
kabartılı dökünt ü (eritema multiforme)  
• Kas hastalığı (miyopati ve rabdomiyoliz)    
16 Ezetimib ve fenofibrat birlikte uygulandığında:  
Yaygın yan etkiler:  
• Karın ağrısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya  eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sit esinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenli liği 
hakkında daha fazla bilgi edinilmesine katkı sağlamış olacaksınız.  
 
5. EZEROS’u n saklanması  
EZEROS’u  çocukların göremeyeceği, erişemeyeceği yerlerde ve ambalajında saklayınız.  
25 °C  altındaki oda sıcaklığında saklayınız. Nemden koruyunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra EZEROS ’u kullanmayınız.  
Eğer üründe ve/veya ambalajında bozukluklar fark ederseniz, EZEROS’u  kullanmayınız.  
Son kullanma tarihi geçmiş veya kullanılmayan ilaçları çöpe a tmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  Nuvomed İlaç San. Tic. A.Ş.   
Esenler / İSTANBUL  
Telefon: 0850 201 23 23  
e-mail: info@nuvomedilac.com.tr  
 
 
 
   
17 Üretim Yeri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı tarihinde                   onaylanmıştır . 