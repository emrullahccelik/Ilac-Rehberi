KISA ÜRÜN BİLGİSİ
1. BEŞERİ TIBBİ ÜRÜNÜN ADI
ARCALION 200 mg kaplı tablet
2. KALİTATİF VE KANTİTATİF BİLEŞİM
Etkin madde: Sulbutiamin: 200 mg
Yardımcı maddeler:
Glikoz anhidr: 20 mg
Laktoz monohidrat (buzağı kaynaklı): 65.5 mg
Sukroz: 106.96 mg
Günbatımı sarısı FCF (E110) Aluminyum lak: 3 mg
Yardımcı maddeler için 6.1’e bakınız.
3. FARMASÖTİK FORM
Portakal rengi, mercimek şeklinde şeker kaplı tablet.
4. KLİNİK ÖZELLİKLER
4.1. Terapötik endikasyonlar
Fiziksel asteni ile karakterize bazı fiziksel ve psişik inhibisyon durumlarının
tedavisinde endikedir. Bu ilaç kanıtlanmış depresif durumlarda spesifik bir
antidepresan ihtiyacını elimine etmemektedir.
4.2. Pozoloji ve uygulama şekli
Sadece yetişkinler içindir.
Günde 2- 3 tablet
Kahvaltı ve öğle yemeklerinde su ile oral yoldan alınır.
Tedavi süresi 4 hafta ile sınırlıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlamasına gerek yoktur.
Pediyatrik popülasyon:
ARCALION’un çocuklar ve ergenlerde etkililiği ve güvenliliği
kanıtlanmadığından çocuk ve ergenlerde kullanılması önerilmemektedir.
Geriyatrik popülasyon:
Doz ayarlamasına gerek yoktur.
1/64.3. Kontrendikasyonlar
Etkin maddeye ya da bölüm 6.1’de listelenen yardımcı maddelerden herhangi
birine aşırı duyarlılık.
4.4. Özel kullanım uyarıları ve önlemleri
Yardımcı maddeler:
Bu ilaç glikoz, laktoz ve sukroz içermektedir. Nadir kalıtımsal fruktoz ya da
galaktoz intoleransı, Lapp laktaz yetmezliği ya da sükraz-izomaltaz eksikliği
ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Boyar madde olarak Günbatımı sarısı FCF (E110) Alüminyum lak
içerdiğinden alerjik reaksiyonlara sebep olabilir (bkz. Bölüm 4.8).
4.5. Diğer tıbbi ürünlerle etkileşimler ve diğer etkileşim şekilleri
ARCALION ile yapılmış özel bir etkileşim çalışması bulunmamaktadır.
Özel dikkat gerektiren eş zamanlı kullanım:
 Diüretikler: tiaminin (sulbutiaminin metaboliti) idrar ile atılımı artar.
 Nöromusküler Bloke Edici Ajanlar: Bu ilaçların etkisi tiamin
(Sulbitiaminin metaboliti) ile birlikte kullanıldığında artabilir.
Özel popülasyonlara ilişkin ek bilgiler:
Bu konuda yeterli bilgi bulunmamaktadır.
Pediyatrik popülasyon:
Etkileşim çalışmaları sadece yetişkinler üzerinde yapılmıştır.
4.6. Gebelik ve Laktasyon
Genel Tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü
(Kontrasepsiyon)
Çocuk doğurma potansiyeli bulunan kadınlar tedavi süresince etkili doğum
kontrolü uygulamak zorundadırlar. ARCALION ile kontrasepsiyon ilaçlarının
etkileşimi bilinmemektedir.
Gebelik dönemi
ARCALION’un gebe kadınlarda kullanımına ilişkin yeterli veri
bulunmamaktadır (300’den az gebelik sonucu).
Hayvanlar üzerinde yapılan çalışmalar, gebelik /ve-veya/ embriyonal / fetal
gelişim /ve-veya/ doğum /ve-veya/ doğum sonrası gelişim üzerindeki etkiler
bakımından yetersizdir (bkz. kısım 5.3). İnsanlara yönelik potansiyel risk
bilinmemektedir.
ARCALION gerekli olmadıkça gebelik döneminde kullanılmamalıdır.
2/6Laktasyon dönemi
Sulbutiamin/metabolitlerinin insan sütüyle atılıp atılmadığı bilinmemektedir.
Yeni doğan/bebekler üzerindeki risk göz ardı edilemez. ARCALION emzirme
döneminde kullanılmamalıdır.
Üreme yeteneği/Fertilite
Üreme yeteneği üzerindeki etkisi ile ilgili veri bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine yapılmış özel bir çalışma bulunmamaktadır.
4.8. İstenmeyen etkiler
Advers reaksiyonların listesi
Aşağıdaki istenmeyen etkiler ya da olaylar bildirilmiş ve aşağıdaki sıklıklar
kullanılarak sıralanmıştır: Çok yaygın (≥1/10); yaygın (≥1/100 ila <1/10);
yaygın olmayan (≥1/1000 ila <1/100); seyrek (≥1/10000 ila <1/1000); çok
seyrek (<1/10000), bilinmiyor (eldeki verilerden hareketle tahmin edilemiyor).
Psikiyatrik hastalıklar
Yaygın olmayan: Ajitasyon
Sinir sistemi hastalıkları
Yaygın olmayan: Baş ağrısı, tremor
Gastrointestinal hastalıklar
Yaygın olmayan: Bulantı, kusma
Bilinmiyor: Üst abdominalde ağrı, diyare
Deri ve deri altı doku hastalıkları
Yaygın olmayan: Döküntü
Genel bozukluklar ve uygulama bölgesine ilişkin hastalıklar
Yaygın olmayan: Keyifsizlik, kırgınlık
Seçilmiş advers reaksiyonların tanımı
Boyar madde olarak Günbatımı sarısı FCF (E110) Alüminyum lak
içerdiğinden alerji riski bulunmaktadır (bkz. Bölüm 4.4).
Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük
önem taşımaktadır. Raporlama yapılması, ilacın yarar / risk dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi (TUFAM)'ne
bildirmeleri gerekmektedir (www.titck.gov.tr; e- posta: tufam@titck.gov.tr;
tel: 0 800 314 00 08; faks: 0312 218 35 99).
3/64.9. Doz aşımı ve tedavisi
Belirtiler
Büyük oranda absorpsiyon durumunda öfori ile birlikte ajitasyon ve
ekstremitelerde titreme görülebilir. Bu belirtiler geçicidir.
Tedavi
Doktorun değerlendirmesine göre bu belirtilerin tedavisi semptomatik olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin B1
ATC kodu: A11DA02
Etki mekanizması:
Sulbutiamin, tiamin çekirdeğinde önemli yapısal değişiklikler: bir disülfit
köprü oluşması, bir lipofilik ester eklenmesi ve tiyazol halkasının açılması
sonucu oluşan orijinal bir maddedir. Bu çeşitli değişikliklerle şu özellikleri
açıklanır:
• Yağda çözünürlüğü gastrointestinal sistemden emilimini hızlandırır ve kan-
beyin bariyerini geçmesini sağlar;
• Retiküler madde, hipokampus ve kıvrımları kadar Purkinje hücreleri ve
serebellar granül tabakasının glomerüllerine karşı da özel nörotropizm
göstermesi histofloresans ile gösterilmişken aynı koşullarda tiamin floresans
oluşturmaz.
Klinik etkililik ve güvenlilik:
Hayvanlarda:
• hayvanlara ARCALION uygulanması, özellikle motor kaybın nöroleptiklere
bağlı olarak ortaya çıktığı testlerde, motor koordinasyonu ve kas yorgunluğuna
direnci arttırmıştır.
• ARCALION, kortikal düzeyde, tekrarlayan anoksi ile duyarlı hale gelmiş
serebral korteksin direncini iyileştirir. Diğer taraftan, hayvanların uyanıklık
hali ARCALION ile artar.
• hayvanlardaki öğrenme deneylerinde motor performans ve ezberleme
üzerine olumlu etkisi gözlemlenmiştir.
İnsanlarda:
Bu ilaç işlevsel asteniada, kontrollü klinik çalışmalarda plasebo veya referans
ürünlerle karşılaştırılarak, psikometrik değerlendirme ölçekleri ve testleri
kullanılarak araştırılmıştır. Bu çalışmalar bu ilacın psikoaktif etkisini, ağırlıkla
psikolojik ve fiziksel inhibisyonu etkileyerek gerçekleştirdiğini göstermiştir.
Bu araştırmalar işlevsel asteninin semptomatik tedavisinde ARCALION’un
rolünü desteklemektedir.
4/65.2. Farmakokinetik özellikler
Emilim:
Sulbutiamin hızla emilir ve en yüksek kan konsantrasyonlarına uygulamadan
1 ila 2 saat sonra ulaşılır ve daha sonra eksponansiyel olarak azalır.
Dağılım:
Bu ürün vücutta hızla dağılır, hayvanlarda anlamlı düzeyde beyine bağlandığı
gözlemlenmiştir.
Biyotransformasyon:
Veri mevcut değildir.
Eliminasyon:
İdrarla maksimum boşaltıma uygulamadan 2 ila 3 saat sonra ulaşılır; 5 saat
civarındaki bir biyolojik yarı-ömürle elimine edilir.
Doğrusallık/Doğrusal Olmayan Durum:
Veri mevcut değildir.
5.3. Klinik öncesi güvenlilik verileri
Akut, subkronik ve kronik toksisite ile üreme toksisitesinin klinik öncesi
araştırmalarına dayanarak insanlarda kullanılması için özel bir tehlike tespit
edilmemiştir (hamile farelerde, sıçanlarda ve tavşanlarda yapılan araştırmalar
herhangi bir teratojenik potansiyel göstermemiştir). Karsinojenite çalışması
bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Glikoz anhidr
Laktoz monohidrat (buzağı kaynaklı)
Magnezyum stearat
Mısır nişastası
Kurutulmuş mısır nişastası macunu
Talk
Politetilen glikol 6000
Karmeloz sodyum
Etil selüloz
Gliserol oleat
Polisorbat 80
Povidon
Kolloidal anhidr silis
Sodyum hidrojen karbonat
Sukroz
Günbatımı sarısı FCF (E110) Alüminyum lak
Talk
Titanyum dioksit (E 171)
5/66.2. Geçimsizlikler
Veri yoktur.
6.3. Raf ömrü
24 ay
6.4. Saklamaya yönelik özel uyarılar
25 ⁰C altındaki oda sıcaklığında ve kuru yerde saklanmalıdır.
6.5. Ambalajın niteliği ve içeriği
Isıya dayanıklı blister ambalaj (PVC / Alüminyum)
6.6. Beşeri tıbbi üründen arta kalan maddelerin imhası ve diğer özel
önlemler
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının
Kontrolü Yönetmelikleri”’ne uygun olarak imha edilmelidir.
7. RUHSAT SAHİBİ
LES LABORATOIRES SERVIER – FRANSA LİSANSI ile
Servier İlaç ve Araştırma A.Ş.
Beybi Giz Kule, Meydan Sok. No:1
K:22/23, 34398 Maslak/ISTANBUL
Tel : (0 212) 329 14 00, Fax : (0 212) 290 20 30
8. RUHSAT NUMARASI
179/20
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.08.1996
Ruhsat yenileme tarihi: 21.03.2003
10. KÜB’ÜN YENİLEME TARİHİ
6/6