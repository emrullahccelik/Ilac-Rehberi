 
 
1/19 
 KULLANMA TALİMATI  
 
 
SPRAVATO  28 mg burun  sprey i, çözelti  
 
Burun içerisine sprey olarak uygulanır.  
 
• Etkin madde:  Esketamin . Her burun spreyi cihazı 28 mg esketamine karşılık gelen 
esketamin hidroklorür  (32,3 mg ) içerir.  
 
• Yardımcı maddeler:  Sitrik asit monohidrat , disodyum edetat , sodyum hidroksit  (pH ayarı 
için), enjeksiyonluk su  
 
 Bu ilaç  ek izlemeye tabidir. Bu üçgen, yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölüm e bakabilirsiniz.  
 
 
Bu ilacı kullanmaya başlamadan ön ce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz  kullanmayınız.  
 
 
Bu Kullanma Talimatında:  
 
1. SPRAVATO  nedir ve ne için kullanılır?  
2. SPRAVATO ’yu kullanmadan önce dikkat edilmesi gerekenler  
3. SPRAVATO  nasıl kullanılır?  
4. Olası yan etkiler  nelerdir?  
5. SPRAVATO ’nun saklanması  
 
Başlıkları yer almaktadır.  
 
  
 
2/19 
 1. SPRAVATO nedir ve ne için kullanılır?  
 
• SPRAVATO , antidepresanlar  (depresyon tedavisinde kullanılan ilaçlar)  olarak 
adlandırılan ilaç grubundan esketamin etkin maddesini içerir  ve bu ilaç size 
depresyonunuzu tedavi etmek için verilmiştir.  
 
• SPRAVATO , yetişkinlerde üzgün, kaygılı veya değersiz hissetme, uyuma güçlüğü, iştah 
değişikliği, sevilen aktivitelere ilgi kaybı, yavaşlama hissi gibi depresyon belirtilerini 
azaltmak için kullanılma ktadır . Daha önce en az 2 başka antidepresan ilaç denemiş, fakat 
onlardan yarar görmemişseniz başka bir antidepresan  (SSRI/SNRI -serotonin geri  alımını 
engelleyen bir antidepresan ilaç grubu/serotonin ve noradrenalin geri alımını engelleyen 
bir antidepresan  ilaç grubu)  ile birlikte verilir.  
 
• SPRAVATO  ayrıca yetişkinlerde, acil tedavi gerektiren bir durumda (psikiyatrik acil 
durum olarak da bilinir) depresyon semptomlarını hızla azaltmak için kullanılır.   
 
• SPRAVATO  burun spreyi çözeltisidir. Bu ilaç, tek kull anımlık burun spreyi cihazında 
temin edilen berrak, renksiz bir çözeltidir . 
 
• SPRAVATO , 1, 2  veya  3 burun spreyi cihazı içeren ambalaj boyutlarında mevcuttur.  
 
• Her bir burun spreyi cihazı, yalıtılarak kapatılmış blistere ayrı olarak ambalajlanmıştır.  
 
• Tüm ambalaj boyutları pazarlanmayabilir.  
 
 
2. SPRAVATO’yu kullanmadan önce dikkat edilmesi gerekenler  
 
Antidepresan ilaçların çocuklar ve 24 yaşına kadar olan gençlerdeki kullanımlarının, intihar 
düşünce ya da davranışlarını artırma olasılığı bulunmaktadır. Bu nedenle özellikle tedavinin 
başlangıcı ve ilk aylarda ilaç dozunun artırılma/azaltılma ya da kesilme dönemlerinde hastanın 
gösterebileceği huzursuzluk, aşırı hareketlilik gibi beklenmedik davranış değişikl ikleri ya da 
intihar olasılığı gibi nedenlerle hastanın gerek ailesi gerekse tedavi edicilerce yakinen 
izlenmesi gereklidir.  
 
SPRAVATO ’yu aşa ğıdaki durumlarda KULLANMAYINIZ  
 
Eğer,  
• esketamine, anestezi için kullanılan ketamin adlı benzer bir ilaca veya SPRAVATO ’nun 
içindeki yardımcı maddelerden herhangi birine alerjiniz varsa;  
 
• aşağıda belirtilen bazı rahatsızlıkları geçirdiyseniz:  
- anevrizma (bir kan damarının duvarında genişleme vey a şişliklerin oluştuğu zayıf 
nokta)  
- beyinde kanama  
  
 
3/19 
 • yakın zamanda kalp krizi geçirdiyseniz (6 hafta içinde)  
Bunun sebebi, SPRAVATO ’nun bu durumlarda ciddi komplikasyonlara yol açabilecek geçici 
bir kan basıncı artışına neden olabilmesi dir. 
Yukarıda belirtilen durumlardan herhangi biri sizin için geçerliyse SPRAVATO ’yu 
kullanmayınız.  Emin değilseniz, SPRAVATO ’yu kullanmadan önce doktorunuzla konuşunuz; bu 
ilacı kullanıp kullanamayacağınıza doktorunuz karar verecektir.  
 
SPRAVATO ’yu aşağıdaki d urumlarda DİKKATLİ KULLANINIZ  
 
Eğer,  
• kalbin kan damarlarında yetersiz kan akışı ve sıkça eşlik eden göğüs ağrısı (anjina gibi), 
yüksek kan basıncı, kalp kapakçığı hastalığı veya kalp yetmezliği gibi iyi kontrol edilmeyen 
bir kalp hastalığınız olduysa;  
• beyn e giden kan akışıyla ilgili sorunlar yaşadıysanız (inme gibi);  
• reçeteli ilaçlar veya yasa dışı maddelerle ilaç suistimali ile ilgili sorunlar yaşadıysanız;  
• doğru olmayan şeylere inandığınız (sanrılar) veya olmayan şeyleri gördüğünüz, hissettiğiniz 
veya duy duğunuz (halüsinasyonlar) psikoz adı verilen bir rahatsızlık yaşadıysanız;  
• bipolar bozukluk  (iki uçlu duygudurum bozukluğu)  adı verilen bir rahatsızlık ya da mani 
belirtileri (aşırı aktif veya aşırı heyecanlı olduğunuz bir durum) yaşadıysanız;  
• düzgün şekilde tedavi edilmeyen fazla çalışan tiroidiniz olduysa (hipertiroidizm);  
• Kronik Obstrüktif Akciğer Hastalığı (KOAH) gibi solunum güçlüğüne neden olan akciğer 
sorunları yaşadıysanız (pulmoner yetmezlik);  
• uyku apneniz varsa ve aşırı kiloluysanız;  
• nefes darlığına, çarpıntı veya göğüste rahatsızlık hissine, sersemlik veya bayılmaya yol açan 
yavaş veya hızlı kalp atışlarınız olduysa;  
• özellikle beyinde basıncın yüksek olduğu yerlerde ciddi kafa yaralanması veya beyni 
etkileyen ciddi sorunlar yaşadıysanız;  
• ciddi karaciğer sorunlarınız varsa ; 
 
Yukarıdakilerden herhangi biri sizin için geçerliyse (ya da emin değilseniz), SPRAVATO ’yu 
kullanmadan önce doktorunuzla konuşunuz.  Bu ilacı kullanıp kullanmamanız gerektiğine 
doktorunuz karar verecektir.  
 
Kötüleşen depresyon  
Herhangi bir zamanda kendinize zarar verme veya kendin izi öldürme düşünceleriniz varsa  derhal 
doktorunuza söyleyiniz veya en yakın hastaneyi ziyaret ediniz . 
 
Depresyondaysanız bir yakınınız veya yakın bir arkadaşınızla konuşmayı faydalı bulabilir ve 
depresyonunuzun kötüleştiği ni düşünüp düşünmediklerini ya da davranışınız hakkında endişeli 
olup olmadıklarını sorabilirsiniz.  Onlardan bu kullanma talimatını okumalarını isteyebilirsiniz.  
 
Tansiyon  
SPRAVATO  kullanıldıktan sonra yaklaşık 1 -2 saat  için tansiyonunuzu yükseltebilir, bu  nedenle  
SPRAVATO ’yu kullanmaya başlamadan önce ve SPRAVATO ’yu kullandıktan sonra 
tansiyonunuz ölçülecektir.  
  
 
4/19 
 Tansiyonunuz bu ilacı kullanmadan önce yüksekse, doktorunuz ilaca başlama veya tansiyonunuz 
düşene kadar bekleme konusunda karar verecektir.  Tansiyonunuz bu ilacı kullandıktan sonra 
yükselir ve birkaç saatten fazla süreyle yüksek kalırsa, size başka testle r yapılması gerekebilir . 
 
Bu ilaç, bir doz alındıktan sonra geçici tansiyon yüksekliğine sebep olabilir. Bu ilacı 
kullanmadan önce ve kullandıktan sonra tansiyonunuz ölçülecektir. Bu ilacı kullandıktan sonra 
göğüs ağrısı, nefes darlığı, ani şiddetli baş ağ rısı, görme değişikliği ya da nöbetler (ataklar) 
yaşarsanız, derhal tıbbi personele söyleyiniz.  
 
Bu uyarılar geçmişteki herhangi bir dönemde dahi olsa, sizin için geçerliyse, lütfen doktorunuza 
danışınız.  
 
SPRAVATO ’yu kullanırken aşağıdakilerden herhangi birini yaşarsanız doktorunuzla 
konuşunuz:  
• dikkat, yargı ve düşünme güçlüğü (bkz. “Araç ve makine kullanımı” ve “Olası yan etkiler”).  
Bu ilacın her kullanımı sırasında ve sonrasında, doktorunuz durumunuzu  kontrol edecek ve 
sizi ne kadar izleyeceğine karar verecektir.  
• uyuklama (sedasyon), bayılma, baş dönmesi, dönme hissi, kaygı hali  ya da kendinizden, 
düşüncelerinizden, duygularınızdan, zaman ve mekan algısından kopukluk hissi 
(dissosiyasyon), nefes alma zorlukları (solunum depresyo nu). Uyanık kalamadığınızı 
düşünüyor veya bayılacakmış gibi hissediyorsanız, derhal tıbbi personele söyleyiniz.  
• idrar yaparken ağrı veya idrarda kan  – bunlar mesane sorunlarının belirtileri olabilir.  Bunlar, 
benzer bir ilacın (ketamin adı verilen) yüksek d ozlarda uzun süreli kullanımıyla meydana 
gelebilir . 
 
SPRAVATO ’yu kullanırken yukarıdakilerden birini yaşarsanız doktorunuzla konuşunuz.  
 
SPRAVATO’nun yiyecek ve içecek ile kullanılması  
SPRAVATO kullanan bazı hastalar bulantı veya kusma yaşayabilir. Tedaviden önce 2 saat 
boyunca yemek yememeli ve ilacı kullanmadan önce 30 dakika boyunca bir şey içmemelisiniz.  
 
Burun spreyleri  
Burun spreyi olarak steroid ya  da dekonjestan  (burun tıkanıklığ ını açmak için kullanılan ilaçlar)  
ilaçlara ihtiyaç duyarsanız, bu ilaçları SPRAVATO tedavinizden önceki bir saat içinde 
kullanmayınız.  
 
Hamilelik ve emzirme  
Hamileyseniz veya bebeğinizi emziriyorsanız, hamile olabileceğinizi düşünüyorsanız veya bebek 
sahibi olmayı planlıyorsanız, bu ilacı kullanmadan önce doktorunuza danışınız.  
 
Doğum kontrolü  
Hamile kalabiliyorsanız tedaviniz boyunca doğum kontrol yöntemi kullanmalısınız. 
Kullanabileceğiniz uygun doğum kontrol yöntemleri hakkında doktorunuzla konuşunuz.   
 
5/19 
  
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz SPRAVATO kullanmayınız.  
 
SPRAVATO ile tedaviniz sırasında hamile kalırsanız, tedaviyi sonlandırıp sonlandırmamaya 
karar vermek ve diğer tedavi seçeneklerini öğrenmek için derhal doktorunuzu bilgilendiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız SPRAVATO kullanmayınız. Emziriyorsanız SPRAVATO kullanmadan önce 
doktorunuzla konuşunuz. Doktorunuz emzirmeyi bırakmanız veya bu ilacı kullanmayı 
bırakmanız konusunda sizinle konuşacaktır . Doktorunuz, emzirmenin siz ve bebeğiniz için 
yararın ı ve tedavinin size olan yararını göz önünde bulunduracaktır.  
 
Araç ve makine kullanımı  
SPRAVATO uykulu hissetmenize, başınızın dönmesine sebep olabilir . Araç ve makine kullanma 
ve tamamen uyanık olmanızı gerektiren aktiviteleri yapma becerinizi geçici olarak etkileyen 
başka yan etkilere yol açabilir. Bu ilacı kullandıktan sonra, ertesi gün dinlendirici bir uykudan 
sonrasına kadar bu tür aktivitelerde yer almayınız.  
 
SPRA VATO’nun içeriğinde bulunan bazı yardımcı maddeler hakkında önemli bilgiler  
Uyarı gerektiren bir yardımcı madde içermemektedir.  
 
Diğer ilaçlar ile birlikte kullanımı  
Başka ilaçlar alıyorsanız , yakın zamanda aldıysanız  veya alma ihtimaliniz varsa doktorunuza 
söyleyiniz.  
 
SPRAVATO’nun bazı ilaçlarla birlikte kullanımı yan etkilere neden olabilir. Aşağıdaki ilaçları 
alıyorsanız, doktorunuza mutlaka söyleyiniz:  
• Sinir bozuklukları veya şiddetli ağrı tedavisinde kullanılan ilaçlar  (benzodiazepinler, 
opioidler gibi) ya da alkol içeren ilaçlar veya içecekler  
• Narkolepsi gibi durumlar için kullanılan uyarıcı  ilaçlar veya dikkat eksikliği hiperaktivite 
bozukluğu tedavisinde kullanılan  ilaçlar (örneğin amfetaminle r, metilfenidat, modaf inil, 
armodafinil)  
• Tiroid hormonları, ksantin türevleri gibi astım ilaçları, doğum sonrası kanamalar için 
kullanılan ilaçlar (ergometrin ) ve vasopressin  adlı kalp ilacı gibi tansiyonunuzu 
yükseltebilecek ilaçlar  
• Depresyon veya Parkinson  hastalığının tedavis inde kullanılan monoamin  oksidaz 
inhibitörleri (MAOI ) adlı ilaçlar (örneğin tranilkipromin, selegilin , fenelzin ) 
  
 
6/19 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SPRAVATO nasıl kullanılır?  
 
Bu ilacı her zaman doktorunuzun size söylediği şekilde ve bir sağlık çalışanı gözetimi  altında 
kullanınız . Emin değilseniz doktorunuzla konuşunuz.  
 
Uygun kullanım ve doz/uygulama sıklığı için talimatlar:  
Doktorunuz 1, 2 ya da 3 burun spreyi cihazına ihtiyacınız olduğuna ve ilaç uygulaması için 
uygulama merkezine  ne sıklıkta gitmeniz  gerektiğine karar verecektir.  
 
• Bir burun spreyi cihazı, iki sprey uygular (her bir buru n deliğine bir er sprey).  
• SPRAVATO  ilk 4 hafta boyunca haftada iki kez kullanılır . 
Eğer tedaviniz e devam edi liyorsa : 
• SPRAVATO, genellikle sonraki 4 hafta boyunca haftada bir kez kullanılır.  
• Bundan sonra, SPRAVATO  genellikle haftada bir kez ya da 2 haftada bir kez kullanılır . 
 
Bu ilacın her kullanımı sırasında ve sonrasında, doktorunuz sizi kontrol edecek ve sizi ne kadar 
izleyeceğine karar verecektir.  
 
Uygulama yolu ve metodu:  
SPRAVATO burun spreyini  uygulama merkezinde  doktorunuzun ya da başka bir sağlık 
çalışanının gözetimi altında kendiniz uygulayacaksınız.  
 
2 saat boyunca  ve sağlık merkezinden ayrılmaya hazır oluncaya kadar bir sağlık çalışanı 
tarafından izlem altında tutulacaksınız.  
 
Doktorunuz veya başka bir sağlık çalışanı size burun spreyi cihazını nasıl kullanacağınızı 
gösterecektir (bkz. Kullanım Kılavuzu ). 
 
Değişik yaş grupları:  
Çocuklar  ve ergenlerde  kullanımı : 
Bu ilacı 18 yaşından küçük çocuklara ve ergenlere vermeyiniz. Çünkü SPRAVATO bu yaş 
grubunda tedaviye dirençli depresyon için araştırılmamıştır.  
SPRAVATO’nun, 17 yaş ve altındaki pediyatrik hastalarda güvenlilik ve etkililiği  
gösterilmemiştir . Bu konuda veri bulunmamaktadır. S PRAVATO’nun, 7 yaş altındaki 
çocuklarda tedaviye dirençli depresyon endikasyonunda ilişkili kullanımı bulunmamaktadır.  
 
Yaşlılar da kullanımı  (65 yaş üzeri) : 
Eğer yaşlı (65 yaş üzeri ) bir hastaysanız , tedaviden sonra hareket etmeye başladığınızda düşme 
riskiniz artabilir . Bu nedenle  dikkatle izleneceksiniz . 
 
Özel kullanım durumları:  
Böbrek yetmezliği :  
Hafif ila şiddetli böbrek yetmezliği olan hastalar için doz ayarı gerekli değildir. Diyaliz hastaları 
araştırılmamıştır.   
 
7/19 
  
Karaciğer yetmezliği : 
Hafif (Child Pugh sınıf A) veya orta şiddetli (Child Pugh sınıf B) karaciğer yetmezliği olan 
hastalarda doz ayarı gerekli değildir. Bununla birlikte, orta şiddetli karaciğer yetm ezliği olan 
hastalarda 84 mg olan maksimum doz dikkatle kullanılmalıdır.  
 
SPRAVATO , şiddetli karaciğer yetmezliği (Child -Pugh sınıf C) olan hastalarda 
araştırılmamıştır. Bu popül asyonda kullanılması önerilmemektedir . 
 
Eğer SPRAVATO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SPRAVATO  kullandıysanız  
Bu ilacı doktorunuzun muayenehane veya kliniğinde doktorunuzun gözetimi altında 
kullan acaksınız . Bu nedenle, gerekenden fazla kullanılması olası değildir.  
 
Çok fazla SPRAVATO  kullanırsanız , yan etki yaşama olasılığınız artar (bkz. “Olası yan 
etkiler”).  
 
SPRAVATO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SPRAVATO’yu kullanmayı unutursanız  
Unutulan dozları dengelemek için çift doz almayınız.   
 
SPRAVATO  ile tedavi sonlandırıldığınd a oluşabilecek etkiler  
İlacın sizde etkili olabilmesi için, önceden planlanan randevularınıza gelmeniz önemlidir.  
 
Bu ilacın kullanımı hakkında başka sorularınız varsa, doktorunuza sorunuz.  
 
4. Olası yan etkiler nelerdir?  
 
Tüm ilaçlar gibi, SPRAVATO’nın içeriğinde bulunan maddelere duyarlı olan kişilerde yan 
etkiler meydana gelebili r.  
 
Tüm ilaçlar gibi, herkeste görülmese de SPRAVATO  yan etkilere sebep olabilir.  
 
Aşağıdaki yan etkilerden birini fark ederseniz, doktorunuza söyleyiniz.  
 
Yan etkiler şu şekilde sınıflandırılır:  
Çok yaygın      : 10 hastanın en az 1’inde görülebilir.  
Yaygın       : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek       : 1.000  hastanın birinden az, fakat 10.000 hastanın b irinden fazla  görülebilir.   
Çok seyrek      : 10.000 hastanın birinden az görülebilir.  
Bilinmiyor      : Eldeki verilerden hareketle tahmin edilemiyor.   
 
8/19 
  
 
Çok yaygın  
• kendinizden, düşüncelerinizden, duygularınızdan ve etrafınızdaki şeylerden kopuk  
hissetme  
• baş dönmesi  
• baş ağrısı  
• uyku hali  
• tat alma duyusunda değişiklik  
• ağız çevresi dahil his ve duyarlılık azalması  
• dönme hissi (“vertigo”)  
• kusma  
• bulantı  
• artan kan basıncı  
 
Yaygın  
• tedirgin hissetme  
• aşırı mutluluk hali (“öfori”)   
• kafası karışmış hissetme  
• gerçeklikten kopukluk hissi  
• asabi hissetme  
• olmayan şeyleri görme, hissetme, duyma veya koklama (halüsinasyonlar)  
• kaygılı hissetme  
• görme, işitme veya dokunma duyusunda yanılsama (olduğundan farklı algılama)  
• panik ataklar  
• zaman algısında değişiklik  
• ağızda normal olmayan bir his (uyuşma veya karıncalanma)  
• kas titremesi  
• düşünmeyle ilgili sorunlar  
• düşük enerjili uyku hali  
• konuşma güçlüğü  
• konsantrasyon zorluğu  
• bulanık görme  
• kulaklarda kalıcı çınlama (tinnitus)  
• gürültü veya seslere duyarlılık a rtışı 
• hızlı kalp atışı  
• yüksek tansiyon  
• burunda rahatsızlık  
• boğaz tahrişi  
• boğaz ağrısı  
• burunda kabuk oluşumunu da içeren burun kuruluğu  
• burun kaşıntısı  
• ağızda his veya duyarlılık azalması  
• ağız kuruluğu  
• aşırı terleme  
• sık idrara çıkma ihtiyacı  
• idrar yaparken ağrı  
• acil idrara çıkma ihtiyacı  
• anormal hissetme   
 
9/19 
 • sarhoşluk hissi  
• halsiz hissetme  
• ağlama  
• vücut sıcaklığında değişme hissi  
 
Yaygın olmayan  
• düşünceler, konuşma ve fiziksel hareketler de yavaşlama  
• duygusal rahatsızlık  
• huzursuz veya gergin hissetme  
• kontrol edilemeyen  hızlı göz hareketleri  
• hiperaktif  olma  
• tükürük artışı  
• soğuk ter  
• yürüme sorunları  
 
Seyrek  
• nefes almada güçlük (solunum depresyonu)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız y an etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Me ydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.   
 
5. SPRAVATO’nun saklanması  
 
SPRAVATO’yu çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda  sıcaklığında saklayınız.   
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra SPRAVATO’yu kullanmayınız.  
Eğer üründe ve/veya ambalajında bozukluklar fark ederseniz SPRAVATO’yu  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  Johnson and Johnson Sıhhi Mal. San. ve Tic. Ltd. Şti.  
 Kavacık/Beykoz/İstanbul   
 
10/19 
  
Üretim yeri:  Renaissance Lakewood LLC, New Jersey (NJ),  ABD  
 
Bu kullanma talimatı  ..../..../...... tarihinde onaylanmıştır.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
11/19 
  
Aşağıdaki bilgiler yalnızca sağlık çalışanlarına yöneliktir:  
 
 
Kullanım Kılavuzu  
 
SPRAVATO  
(esketamin)  
Burun  Sprey Cihazı  
 
 
 
Her cihazda 28 mg  
 
Her bir burun  sprey cihazı, iki sprey halinde toplam 28 mg esketamin uygular.  
 
Önemli  
Bu cihaz, bir sağlık mesleği mensubunun gözetimi altında  hasta tarafından uygulanmak için 
tasarlanmıştır.  Hastayı eğitip denetlemeden önce, bu Kullanım Kılavuzunun tamamını okuyunuz.  
 
 
Yardıma mı ihtiyacınız var?  
İlave yardım almak veya geri bildiriminizi paylaşmak istiyorsanız, Ruhsat Sahibinin iletişim 
bilgileri için Kullanma Talimatına bakınız.  
 
 
 
 
 
 
 
 
 
12/19 
 
Uç 
Burun yuvası  
Gösterge  
 
Piston  
 
Parmak 
yuvası  Cihaz dolu  
Bir sprey 
uygulandı  Gösterge   
Burun  Sprey Cihazı  
 
 
 
 
 
 
Her burun  sprey cihazı, iki sprey halinde toplam 
28 mg esketamin uygular.   
 
 
Gösterge  
 
Bir cihaz 2 sprey içerir.  
 
(Her bir burun deliği için 1 sprey)  
____________________  
 
2 yeşil nokta (0 mg uygulandı)  
 
____________________  
 
1 yeşil nokta  
 
____________________  
 
Yeşil nokta yok  
İki sprey (28 mg) uygulandı  
 
 
 
  
 
 
 
 
 
 
 
 
 
 
 
  
Cihaz boş   
 
13/19 
 
28 mg = 1 cihaz  
 
56 mg = 2 cihaz  
 
84 mg = 3 cihaz  
  
 
 
 
 
Yalnızca ilk cihazdan önce:  
 
Hastaya yalnızca ilk cihazdan önce  burnunu silmesini söyleyin.  
 
 
 
 
 
Gerekli cihaz sayısını doğrulayın.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
      Hazırlanın  1. Adım   
 
14/19 
  
 
 
 
 
Son kullanma tarihini (‘SKT’) kontrol edin.  Son kullanma tarihi geçmişse, yeni bir cihaz alın.  
Blister ambalajı soyun ve cihazı çıkartın.  
 
Sağlık mesleği mensubu:  
Cihazı çalıştırmaya hazırlamayın.  Bu, ilaç kaybına neden olacaktır.  
Göstergenin 2 yeşil nokta  gösterdiğini doğrulayın.  Göstermiyorsa, cihazı atın ve yenisini alın.  
Cihazı hastaya verin.  
 
 
 
 
 
 
 
 
 
     Cihazı hazırlayın  2. Adım   
 
15/19 
  
 
 
 
 
Ürünü uygulayacak h astaya:  
 
• Cihazı, gösterildiği gibi başparmağı pistonu nazikçe destekleyecek şekilde tutmasını ve  
 
• Pistona bastırmamasını söyleyin.  
 
 
Ürünü uygulayacak h astaya:  
• Uygulama sırasında ilacı burnunun içinde tutmak için başını yaklaşık 45 derece arkaya 
yatırmasını söyleyin.  
 
 
 
 
 
 
 
 
 
 
      Hastayı hazırlayın  3. Adım  
Yaklaşık 
45°  
 
16/19 
  
 
 
Ürünü uygulayacak hastaya:  
• Cihazın ucunu ilk burun deliğine  yerleştirmesini ve  
• Burun yuvasının  burun delikleri arasındaki deriye temas etmesi gerektiğini söyleyin.  
 
 
 
Ürünü uygulayacak hastaya:  
• Diğer burun deliğini kapatmasını ve  
• Pistonu, durduğu noktaya kadar tamamen iterken burnundan nefes almasını  söyleyin.  
  
          Hasta her bir burun deliğine bir sprey sıkar  4. Adım   
 
17/19 
  
Ürünü uygulayacak hastaya:  
• Spreyi uyguladıktan sonra ilacı burnunun içinde tutmak için burnunu hafifçe çekmesini  
söyleyin.  
 
 
 
Ürünü uygulayacak hastaya:  
• Ucu ikinci burun deliğine  yerleştirmek için el değiştirmesini ve  
 
• İkinci spreyi uygulamak için 4. Adımı tekrarlamasını söyleyin.  
  
 
 
18/19 
 
 
 
 
 
• Cihazı hastadan alın.  
• Göstergenin hiç yeşil nokta  göstermediğini doğrulayın.  Yeşil nokta görürseniz, hastadan 
ikinci burun deliğine tekrar sprey sıkmasını isteyin.  
• Cihazın boş olduğunu doğrulamak için göstergeyi tekrar kontrol edin.  
 
Ürünü uygulayacak hastaya:  
• Her cihaz uygulamasından sonra 5 dakika  rahat bir pozisyonda (tercihen yarı yatık) 
dinlenmesini  
• Sıvı dışarı akarsa, burnunu hafifçe kurulamasını söyleyin.  
Burnunuzu sümkürmeyin .  
       Uygulamanın doğrulanması ve dinlenme  5. Adım  
5 
DAK  
DİNLENME   
 
19/19 
  
 
 
 
Birden fazla cihaz gerekli olursa, 2-5. Adımları tekrarlayın . 
 
 
ÖNEMLİ: Hastanın, ilacın emilmesi için her cihaz uygulamasından sonra 5 dakika  
beklediğinden emin olun.  
 
 
 
İmha  
Kullanılan cihazı/cihazları yerel gerekliliklere uygun olarak bertaraf edin.  
 
 
Revizyon tarihi:  
 
 
 
 
 
 
 
 
 
 
 
 
Sonraki cihaz (gerekirse)  