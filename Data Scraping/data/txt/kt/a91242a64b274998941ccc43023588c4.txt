 
 
1 
 KULLANMA TALİ MATI  
HEMOFIL -M 500 IU  IV infüzyon için liyofilize toz içeren flakon  
Damar içine (intravenöz) uygulanır . 
Steril  
 
Etkin madde:  500 IU antihemofilik faktör (AHF)  
Önerilen şekilde rekonstitüye edildiğinde mL başına yaklaşık 50 IU etkin madde elde edilir.  
Yardımcı maddeler: Albumin, Polietilen glikol (3350) , Histidin , Fare proteini (eser miktarda), 
Sodyum klorür, Kalsiyum klorür  ve enjeksiyonluk su.  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
Bu ilacı kullanmaya ba şlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçetelendirilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında: 
1. HEMOFIL M nedir ve ne için kullanılır?  
2. HEMOFIL M kullanmadan önce dikkat edilmesi ger ekenler 
3. HEMOFIL M nasıl kullanılır?  
4. Olası yan etkiler nelerdir?  
5. HEMOFIL M’in  saklanması  
Başlıkları yer almaktadır.  
 
1. HEMOFIL M nedir ve ne için kullanılır?  
− HEMOFIL M , normalde kanınızda bulunan ve pıhtı oluşumu için gerekli bir protein olan 
antihemofilik faktörleri (Faktör VIII, Faktör VIII- C, AHF) kurutulmuş olarak konsantre 
şekilde içeren bir ilaçtır.  HEMOFIL M, insan kanının sıvı bölümünden (plazma) elde 
edilen bir ilaçtır.  
− HEMOFIL M, tek kullanımlık flakonlar şeklinde hazırlanmıştır. Her bir flakonun 
antihemofilik faktör aktivitesi Uluslararası Ünite (IU) olarak şişesi üzerinde belirtilmiştir. 
Her ambalaj  içinde ayrıca 10 mL Steril Enjeksiyonluk Su, bir adet çift uçl u iğne ve bir 
adet filtreli iğne bulunur . 
− HEMOFIL M , hemofili -A hastalarında görülen kanama dönemlerinin önlenmesi ve 
kontrol altına alınmasında kullanıl ır. Hemofili- A hastalığı kanımızda normalde bulunan ve 
kanamalar sırasında kanın pıhtılaşmasını sağlayarak kanamanın durmasını sağlayan 
 
 
2 
 Faktör VIII adlı proteinin  eksikliğinden kaynaklanan, kalıtsal bir hastalıktır. Kanamaların 
durdurulması için mutlaka eksik olan bu faktörün yerine konulması gerekir.  
− Bu ilaç kanamayla seyreden bir diğer  hastalık olan von Willebrand hastalığında 
kullanılmaz.  
 
2. HEMOFIL M kullanmadan önce dikkat edilmesi gerekenler  
Viral güvenlik  
HEMOFIL M insan kanının sıvı olan kısmından (plazmasından) elde edilir. İnsan 
plazmasından üretilen preparatlar, örneğin virüsler ve teorik olarak Creutzfeldt - 
Jakob hastalığı (Deli dana hastalığı) etkeni gibi, hastalıklara yol açabilecek enfeksiyon 
etken leri içerebilir. Bu durum bilinmeyen ya da yeni ortaya çıkan virüslerle diğer 
hastalık oluşturan etkenler için de geçerlidir.  
İnsan kanı ya da plazmasından elde edilmiş ürünlerin kullanımında enfeksiyon 
etkenlerinin bulaşmasına bağlı enfeksiyon riskini aza ltmak için bazı önlemler alı nmıştır. 
Bu önlemler arasında ilacın üretilmesinde kullanılan kanların ve bu kanları 
bağışlayanların, enfeksiyon riski taşıyanlarından alınmamasını garanti edecek şekilde 
dikkatli bir şekilde seçilmesi ve her bir bağış yapılan k an ve bu kanlardan oluşturulan 
havuzların virüs ve enfeksiyon varlığının belirtileri açısından test edilmesi bulunur. Bu 
tür ürünleri üretenler ayrıca kanı ya da plazmayı işlerken içinde bulunabilecek virüsleri 
etkisizleştirecek ya da tamamen ortadan kaldı racak yöntemleri de üretim aşamalarına 
eklemişlerdir. Tüm bu önlemlere rağmen, insan kanı ya da plazmasından hazırlanan 
ilaçların uygulanmasına bağlı olarak bir enfeksiyon bulaşmayacağı tümüyle garanti 
edilememektedir. Bu durum, herhangi bir bilinmeyen ve yeni ortaya çıkan virüs ve 
enfeksiyonlar için de geçerlidir.  
Uygulanan bu işlemlerin, insan immün yetmezlik virüsü HIV (AIDS hastalığına yol 
açan virüs), hepatit B virüsü ve hepatit C virüsü (hepatit adı verilen karaciğer 
hastalığına yol açarlar) gibi kılıflı virüslere ve hepatit A virüsü (hepatit adı verilen 
karaciğer hastalığına yol açar) gibi kılıflı olmayan  virüslere karşı etkili olduğu kabul 
edilir. Virüsleri ortamdan uzaklaştırma / inaktive etme işlemleri, parvovirüs B19 virüsü 
gibi bazı kılıflı olmay an virüsleri ortamdan uzaklaştırma / inaktive etmede yeterli 
olmayabilir. Parvovirüs B19 virüsüne bağlı enfeksiyonlar, özellikle gebe kadınlarda 
(ceninde oluşturabileceği enfeksiyon açısından)  ve bağışıklık sistemi baskılanmış 
kimselerde daha şiddetli olabilir.  
Düzenli / birden fazla defa insan plazma kaynaklı faktör VIII ürünleri alacaksanız, 
doktorunuz size hepatit A ve B aşısı olmanızı önerebilir.  
 
HEMOFIL M kullanılması gerekiyorsa, hekim tara fından hastalık yapıcı etkenlerin hastaya 
bulaşmasını önlemek için uygun aşıların (Hepatit A, Hepatit B) yaptırılması önerilebilir. 
Hastalar açısından her uygulandığında hastayla ürün seri numarası arasındaki bağlantının 
korunabilmesi için ürünün adı ve se ri numarası kaydedilmelidir.   
 
   
 
3 
 HEMOFIL M'i aşa ğıdaki durumlarda KULLANMAYINIZ 
Eğer;  
− HEMOFIL  M’in bileşiminde bulunan etkin madde ye ve yardımcı maddelere karşı aşırı 
duyar lılığınız olduğu biliniyorsa,  
− Daha önce bu ilacı kullanırken sizde ilaca karşı bir aşırı duyarlılık durumu oluştuysa bu 
ilacı kullanmayınız.  
 
HEMOFIL M'i aşağıdaki d urumlarda DİKKATLİ KULLANINIZ  
Eğer;  
- Sizde Faktör VIII düzeyleri beklenen düzeylere ulaşmazsa ya da görünürde uygun 
dozların kullanılmasına karşın kanamanız kontrol altına alınamazsa, bu faktörlere karşı 
inhibitör gelişimi konusunda araştırılmalısınız.  
− Bu ilaç size uygulanmadan önce, sizdeki pıhtılaşma bozukl uğunun faktör VIII yetmezliği 
olarak teşhis edilmiş olması gerekir. Diğer faktörlerin yetmezliği durumunda bu ilacın 
etkili olması beklenmemelidir.  
 
İnhibitör (antikor) oluşumu tüm Faktör VIII ilaçları ile tedavi sırasında ortaya çıkabilecek 
bilinen bir k omplikasyondur. Bu inhibitörler, özellikle yüksek düzeylerde, tedavinin düzgün 
bir şekilde çalışmasını durdurur. Siz veya çocuğunuz bu inhibitörlerin gelişimi açısından 
dikkatli bir şekilde takip edileceksiniz. Sizin veya çocuğunuzun kanaması HEMOFIL -M ile  
kontrol altına alınamıyorsa, derhal doktorunuza bilgi veriniz.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
HEMOFIL M’in yiyecek ve içecekle kullanımı:  
HEMOFIL M’in  yiyecek ve içeceklerle bilinen bir etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
- Gebe  kadınlara gebelik döneminde kesin gereksinim olduğu takdirde  ve ancak başka 
tedavi biçimi olmadığında hekim kararıyla uygulanabilir.  
- Gebeyseniz ve bu ilaç sizde kullanıldıysa Parvovirüs B19 enfeksiyonunun belirtileri 
konusunda uyanık olmalı sınız. HEMOFIL M üretiminde kullanılan virüsleri ortamdan 
uzaklaştırma / inaktive etme işlemleri, parvovirüs B19 virüsü gibi bazı virüsleri ortamdan 
uzaklaştırma / inaktive etmede yeterli olmayabilir. Parvovirüs B19 virüsüne bağlı 
enfeksiyonlar, özellikle gebe kadınlarda (ceninde oluşturabileceği enfeksiyon açısından) 
daha şiddetli olabilir. Parvovirüs B19 enfeksiyonunun belirtileri arasında ateş, sersemlik 
hali/baş dönmesi, titreme, burun akıntısı ve bu belirtilerden yaklaşık 2 hafta sonra ortaya 
çıkan döküntü ve eklem ağrısı bulunmaktadır. Bu belirtilerden herhangi biri sizde 
görülürse hemen doktorunuza bildiriniz.   
 
4 
 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız ve aynı zamanda HEMOFIL M kullanıyorsanız, ilacın içeriğindeki etkin 
madde anne sütüne de geçebilir.  Emzirme döneminde kesin gereksinim olduğu takdirde ve 
ancak başka tedavi biçimi olmadığında hekim kar arıyla uygulanabilir.  
 
Araç ve makine kullanımı  
HEMOFIL M ile tedaviniz sırasında araç ve makine kullanmak mümkün değildir. Tedaviden 
sonra günlük aktivitelerinize devam edebilir, araç ve makine kullanabilirsiniz.  
 
HEMOFIL M'in  içeriğinde bulunan bazı yardımcı maddeler hakkında önemli bilgi  
Bu tıbbi ürün her 1 mL’sinde 0,15 mmol sodyum ihtiva eder. Bu durum, kontrollü sodyum 
diyetinde olan hastalar için göz  önünde bulundurulmalıdır.  
 
Diğer ilaçlar ile birlikte kullanımı  
HEMOFIL M’e ek olarak herhangi bir ilaç almadan önce doktorunuza danışınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  HEMOFIL  M nasıl kullanılır?  
Uygun kullanım ve doz/uygulama sıklığı için talimatlar:  
İlacınızın d ozu hekiminiz tarafından belirlenecektir. Doktorunuz bu dozu, sizdeki kanamalı 
durumun şiddet ve tipine göre belirleyecektir.  
− Doktorunuz ayrı bir tavsiyede bulunmadıkça bu talimatları takip ediniz.  
− İlacınızı zamanında almayı unutmayınız.  
− Doktorunuz tedavi nizin ne kadar süreceğini size bildirecektir. Tedaviyi erken kesmeyiniz 
çünkü istenen sonucu alamazsınız.  
 
Uygulama yolu ve metodu:  
Sulandırıldıktan sonra damar içi yoldan kullanılır.  
Tedavi, hemofili tedavisinde deneyimli bir hekimin denetiminde başlatılmalıdır.  
HEMOFIL M uygulanmasıyla kanınızdaki faktör düzeylerinde bir yükselme sağlanır ve bu 
şekilde hemofili -A hastasıysanız, sizde görülen pıhtılaşma bozukluklarında geçici bir düzelme 
sağlanır.  
 
Uygulama şekli:  
İlacınız seyreltilere k kullanıma hazırlandıktan sonra en geç 3 saat içinde ve oda sıcaklığında 
damar içine uygulanmalıdır. HEMOFIL M size uygulanırken enfeksiyon etkeni bulaşmasına 
yol açmayacak bir teknikle uygulanacaktır.   
 
5 
 İlacınız uygulanmadan önce ve uygulama sırasında nabz ınız sayılmalıdır. Nabzınızda belirgin 
bir artış olduğunda, uygulama hızının azaltılmasıyla ya da infüzyonun geçici olarak 
durdurulmasıyla, belirtileri genellikle hızla düzelir.  
 
HEMOFIL M size uygulanmadan önce enfeksiyon etkeni bulaşmasına yol açmayacak bir 
teknikle hazırlanacaktır.  
 
Size bir flakondan fazla ilaç uygulanmasına gerek duyulursa, iki flakonun içeriği, her bir 
flakon için ayrı bir filtreli iğne kullanarak tek enjektöre çekilebilir. Bir filtreli iğnenin, yalnız 
bir flakonun içeriğini filtre et meye yeteceği unutulmamalıdır.  
 
Uygulama hızı:  
İlacınız önemli bir reaksiyona yol açmaksızın dakikada 10 mL hızında uygulanabilir.  
 
Değişik yaş grupları:  
Çocuklarda kullanımı:  Çocuklar ve erişkinler için doz vücut ağırlığına göre ayarlanır .  
Yaşlılarda kullanımı: Erişkinlerdeki gibi kullanılır.  
 
Özel kullanım durumları:  
Böbrek / Karaciğer yetmezliği:  Özel kullanım durumu yoktur.  
 
Eğer HEMOFIL M’in etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla HEMOFIL M kullandıysanız:  
HEMOFIL M’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
HEMOFIL M k ullanmayı unutursanız:  
Unutulan dozları dengelemek için çift doz almayınız.  
 
HEMOFIL M ile tedavi sonlandırıldığında ki oluşabilecek etkiler:  
Bulunmamaktadır.  
 
4.   Olası yan etkiler n elerdir?  
Tüm ilaçlar gibi HEMOFIL M ’in de içeriğinde bulunan maddelere duyarlı olan kişilerde yan 
etkiler olabilir.  
 
   
 
6 
 Aşağıdakilerden biri olursa, HEMOFIL M’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
İnsan plazmasından üret ilen faktör VIII ürünleriyle görülebilecek yan etkiler:  
− Alerjik reaksiyonlar:  
İnsan plazmasından üretilen faktör VIII ürünlerinin kullanımına bağlı olarak şiddetli ve 
yaşamı tehdit edebilecek boyutlara (anafilaksi) ulaşabilecek alerjik reaksiyonlar 
bildirilmiştir.  
 
Aşırı duyarlılık ya da alerjik reaksiyonların (bunlar arasında yüz ve boyun bölgesinde ani 
sıcaklık hissi, dudaklarda, dilde, deride ve iç organlarda şişme (anjiyoödem), uygulama 
bölgesinde yanma ve batma, titreme, sıcak basması, döküntü, kurdeşen, vücutta 
kabarcıklar, yaygın kaşıntı, baş ağrısı, kan basıncında düşme, genel olarak keyifsiz 
hissetme, sürekli uyku hali (letarji), bulantı, huzursuzluk, kalp çarpıntısı, karıncalanma, 
solunum sıkıntısı, hırıltılı solunum, göğüste sıkışma hissi, kusma, sersemlik, baş dönmesi 
ve bilinç kaybı (şok dahil) yer alabilir) erken belirt ileri hakkında dikkatli olmalısınız.  
 
Bu tür belirtiler alerjiye bağlı gelişebilen ve alerjik belirtilerin daha yoğun olarak 
görüldüğü anafilaktoid şok denilen bir durumun erken habercisi olabilir.  
 
Alerjik ya da anafilaktoid belirtiler görülürse ilacı uy gulamaya hemen son veriniz ve 
doktorunuza haber veriniz. Şiddetli belirtiler acil tedaviyi gerektirebilir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin HEMOFIL M’e karşı ciddi alerjiniz var demektir. 
Acil tıbbi müda haleye veya hastaneye yatırılmanıza gerek olabilir.  
 
Daha önce 150 günden fazla Faktör VIII tedavisi almış hastalarda inhibi tör gelişimi riski  
yaygın olmayan (1/100’de n az)dır. Bu durumda, sizin veya çocuğunuz un ilacı ist enilen 
etkiyi oluştur mayabilir ve siz veya çocuğunuz da geçmeyen kanama meydana gelebilir.  B u 
durumda, d erhal doktorunu zla iletişime  geçini z. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
− Parvovirüs B19 enfeksiyonu:  
İnsan plazmasından üretilen faktör VIII'lerin üretiminde kullanılan virüsleri ortamdan 
uzaklaştırma / inaktive etme işlemleri, parvovirüs B19 virüsü gibi bazı kılıflı olmayan 
virüsleri ortamdan uzaklaştırma / inaktive  etmede yeterli olmayabilir.  
Parvovirüs B19 virüsüne bağlı enfeksiyonlar, özellikle bağışıklık sistemi baskılanmış 
olanlarda daha şiddetli olabilir. Parvovirüs B19 enfeksiyonunun belirtileri arasında ateş, 
sersemlik hali/baş dönmesi, titreme, burun akıntı sı ve bu belirtilerden yaklaşık 2 hafta 
sonra ortaya çıkan döküntü ve eklem ağrısı bulunmaktadır.  
Eğer bağışıklık sisteminizde bir bozukluk varsa ve bu belirtilerden herhangi biri sizde 
görülürse hemen doktorunuza bildiriniz .  
   
 
7 
 − Hepatit A enfeksiyonu:  
İnsan plazmasından üretilen faktör VIII'lerin üretiminde kullanılan virüsleri ortamdan 
uzaklaştırma / inaktive etme  işlemleri, hepatit A virüsü gibi bazı virüsleri ortamdan 
uzaklaştırma / inaktive etmede yeterli olmayabilir.  
Hepatit A enfeksi yonu, günler veya haftalar süren halsizlik, yorgunluk ve hafif ateşi 
takiben bulantı, kusma ve karın ağrısı şikayetleriyle seyreder. Koyu renkli idrar ve cilt 
renginde sararma sık rastlanan bulgulardır. Bu tür belirtiler görülürse hekiminize 
danışınız.  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
HEMOFIL M uygulanmış hastalarda görülen yan etkiler:  
Yan etkileri değerlendirmede aşağıdaki görülme sıklıkları kullanılmıştır:  
- Çok yaygın: 10 hastanın en az 1’inde görülebilir.  
- Yaygın: 10 hastanın birinden az, fakat 100 hastanın birinden fazla görülebilir.  
- Yaygın olmayan: 100 hastanın birinden az, fakat 1.000 hastanın birinden fazla görülebilir.  
- Seyrek: 1.000 hastanın birinden az, fakat 10.000 hastanın birinden fazla görülebilir.  
- Çok seyrek: 10.000 hastanın birinden az görülebilir. 
- Bilinmiyor: Eldeki verilerden hareketle tahmin edilemiyor.  
 
HEMOFIL M’in kullanıldığı klinik çalışmalarda aşağıdaki yan etkiler görülmüştür.  
 
Çok yaygın 
- Faktör V III inhibi syonu (HTGH) * 
 
Yaygın:    
- Faktör VIII ’e karşı antikor (inhibitör) gelişimi. İnhibitör oluşumu, tedaviye yanıt 
alınamaması şeklinde ortaya çıkabilir. Bu gibi durumlarda özel hemofili merkezleriyle 
bağlantı kurulmalıdır.  
- Enjeksiyonun yapıldığı yerde kızarıklık 
 
Yaygın olmayan:   
- Faktör VIII inhibisyonu (TGH) * 
- Baş dönmesi / sersemlik hali  
- Baş ağrısı  
- Tat alma bozuklukları  
- Ateş 
 
Pazarlama sonrası aşağıdaki yan etkiler bildirilmiştir (sıklıkları bilinmemektedir):  
- Anafilaksi (şiddetli ve yaşamı tehdit edebilecek boyutlara ulaşabilen alerjik reaksiyonlar)  
- Aşırı duyarlılık reaksiyonları  
- Görme bozukluğu 
- Gözde kızarıklık   
 
8 
 - Morarma  
- Kalp hızında azalma / Kalp hızında artma  
- Kan basıncında düşme (hipotansiyon)  
- Yüz ve boyunda kızarma  
- Nefes darlığı   
- Zorlu soluk alıp verme (dispne ) 
- Öksürük 
- Sık soluk alıp verme  
- İshal  
- Kusma  
- Mide bulantısı  
- Karın ağrısı  
- Kurdeşen (ürtiker)  
- Deride döküntü 
- Kaşıntı  
- Aşırı terleme  
- Yüzde şişlik  
- Vücutta şişlik  
- Titreme  
- Yorgunluk 
- Göğüste ağrı  
- Kas-iskelet ağrıları  
- Huzursuzluk  
*HTGH (Daha önce hiç tedavi görmemiş hastalar) klinik  çalışmala rında  rapor edilmiştir. 
TGH’de (Daha önce tedavi görmüş h astalar) rapor edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ik onuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. HEMOFIL M’in saklanması  
HEMOFIL M’i çocukların göremeyeceği, erişemeyeceği yerlerde ve ambalajında saklayınız.  
HEMOFIL M, ambalajında yazan son kullanma tarihine kadar 30°C’nin altındaki oda 
sıcaklı ğında  saklanabilir.  
 
Dondurmayınız.  
  
 
9 
 Işıktan korumak için orijinal ambalajında saklayınız.  
 
Son kullanma tarihiyle uyumlu olarak kullanınız . 
Ambalajındaki son kullanma t arihinden sonra HEMOFIL M’i kullanmayınız / son kullanma 
tarihinden önce kullanınız.  
 
Eğer sulandırıldıktan sonra çözelti berrak değilse ilacı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Takeda Farma Sağlık Ürünleri Sanayi ve Ticaret A.Ş.  
 Levent -Şişli/İSTANBUL  
 
Üretim Yeri : Baxalta US Inc. Los Angeles / ABD  
 
Bu kullanma talimatı en son ../../…. tarihinde onaylanmıştır.  
 
   
 
10 
 AŞAĞIDAKİ BİLGİLER İLACI UYGULAYACAK SAĞLIK PERSONELİ İÇİNDİR.  
Pozoloji / uygulama sıklığı ve süresi:  
HEMOFIL M yalnızca intravenöz yoldan uygulanmalıdır.  
IU/dL plazma ya da normalin yüzdesi olarak ifade edilen in vivo  maksimum AHF düzeyi, 
vücut ağırlığının kilogramı başına uygulanan dozun (IU/kg) ikiyle çarpılmasıyla belirlenebilir.  
 
Örneğin:  
(1) 70 kg ağırlığındaki bir hastaya uygulanan 1750 IU AHF dozuyla ya da bir başka deyişle 
25 IU/kg (1750/70) AHF dozuyla infüzyon sonrası sağlanabilecek maksimum AHF artışı 
25 x 2 = 50 IU/ dL (normalin %50’si) olarak beklenmelidir.  
(2) 40 kg ağırlığındaki bir çocuk için %70’lik bir maksimum AHF düzeyi isteniyorsa bu 
durumda doz 70/2 x 40 = 1400 IU olmalıdır.  
 
Önerilen dozaj şeması:  
Dozun hekim tarafından belirlenmesi önerilir. Ancak aşağıdaki doz şeması, dozun 
belirlenmesinde yol gösterici olarak kullanılabilir.  
Kanamalı Durumlar:  
 
Kanama Derecesi  
 
 Kanda infüzyon sonrasında 
istenen antihemofilik 
faktör etkinliği (normalin 
yüzdesi ya da IU/ dL 
plazma olarak)   
İnfüzyon sıklığı  
 
 
Erken dönemde hemartroz  
veya kaslarda ya da ağız 
içinde kanama  20 - 40 Ağrıyla seyreden kanama 
dönemi düzelene ya da 
iyileşme sağlanana kadar, 1 -3 
gün için her 12- 24 saatte bir 
olacak şekilde infüzyona 
başlanmalıdır.  
Daha yaygın hemartroz , kas 
kanaması ya da hematom  30 - 60 Ağrı ve hareket kısıtlılığı 
düzelene kadar, genellikle 3 
gün ya da daha uzun süreyle, 
her 12- 24 saatte bir infüzyon 
tekrarlanmalıdır.  
Kafa travması, boğaz 
kanaması ya da şiddetli karın 
ağrısı gibi yaşamı tehdit eden 
kanamalar  60 - 100 Tehdit geçene kadar 8 –  24 
saatte bir infüzyon 
tekrarlanmalıdır.  
Cerrahi Girişimler  
Ameliyat tipi   
 
11 
 Ufak cerrahi girişimler (diş 
çekimi dahil)  60 - 80 Bir saatlik süre içinde yapılan 
oral fibrinolitik  tedaviye ek 
olarak tek infüzyon yapılması 
vakaların yaklaşık %70’inde 
yeterli olur.  
Büyük ameliyatlar  80 – 100 
(ameliyat öncesi ve 
sonrası)  İyileşme durumuna bağlı 
olarak her 8 -24 saatte bir 
infüzyon tekrarlanmalıdır.  
Reçetelenen dozlarla kanamanın kontrol altına alınamadığı durumlarda, Faktör VIII’in plazma 
düzeyleri belirlenerek, tatmin edici bir klinik yanıtı sağlamak için yeterli dozlarda HEMOFIL 
M uygulanmalıdır.  
 
Belirli durumlarda (örn. düşük titreli inhibitör va rlığında) her bir standart uygulamada 
reçetelenenden daha yüksek dozlar gerekebilir. Yüksek titreli Faktör VIII inhibitörü olan 
hastalarda HEMOFIL M tedavisi etkili olmayabilir, bu tür hastalarda diğer tedavi seçenekleri 
dikkate alınmalıdır.  
 
Dozaj ve teda vi süresi Faktör VIII eksikliğinin şiddetine, kanamanın yerine, derecesine ve 
hastanın klinik durumuna göre değişir. Büyük cerrahi girişimlerde ya da yaşamı tehdit eden 
kanama durumlarında, replasman tedavisinin dikkatli şekilde kontrol edilmesi özellikle 
önemlidir.  
 
Dozun yukarıdaki hesaplamalara göre belirlenebilmesine karşın, uygun AHF düzeylerine 
ulaşıldığından ve idame ettirildiğinden emin olmak için, mümkünse uygun aralıklarla hastanın 
plazmasından seri AHF belirlenmeleri dahil, uygun laboratuvar test lerinin yapılması önerilir.  
 
Uygulama şekli:  
Steril enjeksiyonluk su ile seyreltildikten sonra intravenöz yoldan uygulanır.  
HEMOFIL M’in uygulama öncesi kullanıma hazırlanması :  
Aseptik teknik kullanınız.  
1. HEMOFIL M (kuru toz içeren konsantre) ve steril enjeksiyonluk su (çözücü) 
buzdolabından alınarak, sıcaklığının oda sıcaklığına gelmesi sağlanır.  
2. Her iki flakonun (HEMOFIL M kuru toz içeren flakon ve çözücü içeren flakon) kapağı 
çıkarılarak lastik tıpaların  merkezleri görünür duruma getirilir. 
3. Tıpalar antiseptik çözeltiyle silinir.  
4. İki uçlu iğnenin bir ucundaki koruyucu çıkarılarak, çözücü içeren flakonun tıpasına 
uygulanır.  
5. İğnenin diğer ucundaki koruyucu da çıkarılarak, hızlıca daha önce uygulandığı çözücü  
flakonuyla birlikte HEMOFIL M içeren flakona, tıpanın merkezinden uygulanır. 
HEMOFIL M flakonundaki vakum, çözücü flakon içindeki enjeksiyonluk suyu çekecektir.  
6. Önce çözücü flakonundan olmak üzere iğne, flakonlardan ayrılır. Etkin madde tamamen 
çözünene kadar flakon yavaşça döndürülür. Flakon içindeki materyalin tümüyle 
çözünmesi sağlanmalıdır. Aksi takdirde aktif materyal filtre tarafından uzaklaştırılacaktır.  
Not: Hazırlanan preparat buzdolabına konul mamalıdır.   
 
12 
 HEMOFIL M’in uygulanması:  
1. Filtre içeren iğne, tek kullanımlık plastik bir e njektörün ucuna yerleştirilerek  enjektöre 
hava çekilir.  
2. İğne, kullanıma hazır duruma getirilmiş HEMOFIL M içeren flakona batırılır.  
3. Flakona enjektör içindeki hava enjekte edildikten sonra, kullanıma hazır preparat 
enjektör e çekilir.  
4. Enjektörden filtre içeren iğne ayrılır, uygun bir iğne takıldıktan sonra, uygulama hızı 
bölümünde önerildiği biçimde intravenöz olarak uygulanır.  
5. Hastada bir flakondan fazla HEMOFIL M uygulanmasına gerek duyulursa, iki flakonun 
içeriği, her bir flakon için ayrı bir filtreli iğne kullanarak tek enjektöre çekilebilir. Bu 
uygulamayla bir filtreli iğnenin, yalnız bir HEMOFIL M flakonunun içeriğini filtre 
etmeye yeteceği unutulmamalıdır.  
 
Uygulamayla ilgili uyarılar:  
• Enjektörle intravenöz  yoldan uygulanır.  
• Aseptik teknik kullanınız . 
• Oda sıcaklığında uygulayınız.  
• HEMOFIL M hazırlandıktan sonra en geç 3 saat içinde uygulanmalıdır.  
• Parenteral preparatlar, uygulama öncesi, içerisinde  parçacık bulunup bulunmadığı ve 
renginde bir değişiklik olup olmadığını belirlemek amacıyla gözle kontrol edilmelidir. 
Partikül içerdiği ya da renk değişikliği oluştuğu belirlenen flakonlar kullanılmamalıdır.  
• Bu tür çözeltilerin uygulanması sırasında cama yapışma görülebileceğinden, plastik 
enjektör kullanılması önerilir.  
 
Uygulama hızı:  
HEMOFIL M, önemli bir reaksiyona yol açmaksızın 10 mL/dak.'ya kadar hızlarda 
uygulanabilir. 