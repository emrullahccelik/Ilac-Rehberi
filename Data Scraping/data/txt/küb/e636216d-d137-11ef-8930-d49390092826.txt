KISA ÜRÜN BİLGİLERİ
1.BEŞERİ TIBBİ ÜRÜNÜN ADI
MODİVİD 2.0 g Steril flakon/ i.v.
2.KALİTATİF VE KANTİTATİF BİLEŞİM
Etkin madde:
Bir flakonda;
Sefodizim disodyum 2150 mg
(2 g sefodizime eşdeğer)
Yardımcı maddeler:
Yardımcı maddeler için 6.1’e bakınız.
3.FARMASÖTİK FORM
Flakon
Beyaz veya sarımsı beyaz renkte, kristalize toz
4.KLİNİK ÖZELLİKLER
4.1 Terapötik endikasyonlar
Sefodizime duyarlı patojenlerden kaynaklanan enfeksiyonlar.
*Kadınlarda komplike olmamış alt idrar yolları enfeksiyonları,
*Diğer alt ve üst üriner sistem enfeksiyonları,
*Alt solunum yolları enfeksiyonları,
*Gonore.
Sefodizim genellikle aşağıdaki patojenlere karşı in vitro etkilidir:
Stafilococcus aureus, Streptococcus spp., Neisseria meningitidis, Branhamella
catarrhalis, Escherichia coli, Shigella spp., Salmonella spp., Citrobacter spp., Klebsiella
spp., Proteus vulgaris, Proteus mirabilis, Providência spp., Morganella morganii,
Haemophilus influenzae, Corynabacterium spp.
Sefodizim aşağıdaki patojenlere karşı duyarlıdır:
Bacteróides spp., Citrobacter freundii spp., Enterobacter spp., Klebsiella pneumoniae,
Staphylococcus epidermidis, Serratia marcescens, Streptococcus pneumoniae, yersinia.
Sefodizim aşağıdakilere karşı etkisizdir:
Pseudomonas spp., Acinetobacter spp., Bacteroides fragile, Enterococcus faecalis,
Listeria monocytogenes, Mycoplasma e Chlamydia.
Bu müstahzar, zayıf düşmüş ya da immun defektli hastaların yukarıda sayılan tüm
enfeksiyonlarında endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji ve kullanım şekli enfeksiyonun şiddetine, patojenlerin duyarlılığına ve hastanın
durumuna bağlıdır. MODİVİD 2.0g sadece intravenöz enjeksiyon veya infüzyon şeklinde
1kullanılır. Hekimin başka bir önerisi yoksa, Modivid 2.0 g aşağıda belirtilen endikasyon
ve dozda kullanılır.
Endikasyon Doz (g) Doz aralığı (saat) Günlük Doz (g)
Kadınlarda komplike olmayan 1.0 veya 2.0 Sadece tek doz 1.0 veya 2.0
alt idrar yolu enfeksiyonları
Diğer üst ve alt idrar yolları
enfeksiyonları
-standart uygulama 1.0 veya 2.0 24 1.0 veya 2.0
-maksimum 2.0 12 4.0
Alt solunum yolu enfeksiyonları
-standart uygulama 1.0 24 1.0
-maksimum 2.0 24 2.0
Gonore 0.25 Sadece tek doz 0.5 g
Penisilinaz N üreten Gonore 0.5 Sadece tek doz 0.5 g
İntravenöz enfüzyon: Gerekirse, MODİVİD kısa süreli intravenöz infüzyon şeklinde
verilebilir. MODİVİD 2 g içeriği 10 ml enjeksiyonluk su ile çözülür. Ayrıca MODİVİD 2
g 40 ml enjekisyonluk su, serum fizyolojik %5 glukoz veya Ringer laktat solüsyonu
içinde çözülerek 20-30 dakikada infüze edilebilir.
I.V. enjeksiyonlar 3 ila 5 dakikalık bir periyotta çok yavaş olarak verilmelidir.
MODİVİD sodyum laktat solüsyonu ile karıştırılmaya uygun değildir.
Yeterli deneyim olmadığından MODİVİD diğer enfüzyon çözeltileri ile verilmemelidir.
MODİVİD diğer antibiyotiklerle aynı enjektör içinde ya da enfüzyon solüsyonları
içerisinde karıştırılmamalıdır. Bu durum özellikle aminoglikozidler olmak üzere tüm
antibiyotikler için geçerlidir.
Enjeksiyonda septik komplikasyonlardan kaçınmak için, aseptik kullanımı sağlamak
üzere solüsyon hazırlanırken dikkat edilmelidir. Solüsyon hazırlandıktan sonra hemen
kullanılmalıdır. Aseptik kullanım, özellikle solüsyon derhal kullanılmayacaksa, önemlidir.
Solüsyon hazırlandıktan sonra, oda sıcaklığında 6 saat veya +2o - +8oC arasında 24 saat
herhangi bir önemli fiziksel ya da kimyasal değişikliğe uğramadan saklanabilir.
Kombinasyon tedavisi: Pseudomonas miks enfeksiyonundan şüpheleniliyorsa,
MODİVİD aminoglikozidlerle kombinasyon halinde kullanılabilir. İki preparat ayrı ayrı
uygulanmalıdır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozulmuş olan hastalarda MODİVİD'in ilk dozu normal böbrek
fonksiyonu olan hastalardaki gibidir. Tedavinin devamı için, pozoloji aşağıdaki gibi
ayarlanmalıdır:
2Kreatinin klirensi Serum kreatinin Günlük doz
10-30 ml/dk 5,2 – 2,5 mg/dl 1.0-2.0g
<10 ml/dk >5,2 mg/dl 0.5-1.0g
Serum kreatinin seviyesine dayanarak, kreatinin klirensi aşağıdaki formül (Cockroft
denklemi) uygulanarak hesaplanabilir:
Erkek kreatinin klirensi (ml/dak.) = Vücut ağırlığı (kg)x(140-yaş, yıl olarak)
72x serum kreatinini (mg/dl)
Kadın: Yukarıdaki denklem sonucu 0.85 ile çarpılmalıdır.
Hemodiyaliz: Diyaliz günlerinde, MODİVİD 0.5 veya 1.0 g diyaliz bittikten sonra uygu-
lanır.
Karaciğer yetmezliği:
Karaciğer yetersizliği bulunan hastalarda doz ayarlaması gerekli değildir.
Pediatrik popülasyon:
Sefodizimin çocuklarda kullanımına ait klinik deneyim yoktur. Doz tavsiyeleri normal
ağırlıktaki bir erişkin için verilmiştir. Çocuklarda ise doz azaltımı vücut ağırlığına göre
ayarlanmalıdır.
Geriyatrik popülasyon:
Böbrek fonksiyonlarında bir değişiklik yoksa tek başına yaş nedeniyle doz ayarlaması
gerekli değildir.
4.3 Kontrendikasyonlar
Sefalosporinlere aşırı duyarlık.
4.4 Özel kullanım uyarıları ve önlemleri
Uyarılar:
Anafilaktik reaksiyonlar:
- Sefalosporinler reçete edilmeden önce hastada alerjik diatez ve özellikle beta-laktam
antibiyotiklere karşı aşırı duyarlılık olup olmadığı konusunda bilgi alınması gerekir.
- Bir aşırı duyarlılık reaksiyonu ortaya çıkarsa tedavi kesilmelidir.
- Daha önce sefalosporinlere ani-tip aşırı duyarlılığı olduğu bilinen hastalarda MODİVİD
kullanımı kesinlikle kontrendikedir. Herhangi bir kuşku bulunması durumunda, olası
herhangi bir anafilaktik reaksiyonu tedavi etmek üzere ilk uygulama sırasında bir hekimin
hazır bulunması önemlidir.
- Vakaların %5 ila %10’unda penisilinler ve sefalosporinler arasında çapraz alerji
bulunduğundan, penisiline duyarlı kişilerde sefalosporinleri kullanırken son derece
temkinli olmak gerekir; ilk uygulama sırasında dikkatli bir takip uygulanması önemlidir.
Bu iki antibiyotik grubu ile ortaya çıkan aşırı duyarlılık reaksiyonları (anafilaksi) ciddi
hatta ölümcül olabilir (acil önlemler için ‘‘Anafilaktik şokta alınması gerekli acil
önlemler’’ bölümüne bakınız).
3Clostridium difficile ile ilişkili hastalık: Psödomembranöz kolit:
Özellikle geniş spektrumlular olmak üzere çeşitli antibiyotikler ile tedavi sırasında ya da
tedaviden sonraki ilk haftalarda ortaya çıkan şiddetli ve/veya uzun süreli ishal Clostridium
difficile ile ilişkili hastalığın belirtisi olabilir. Bunun da en şiddetli şekli psödomembranöz
kolittir. Ender koyulan bir tanı olmakla birlikte endoskopik ve /veya histolojik
incelemeler yoluyla muhtemelen ölümcül olan bu hastalık doğrulanabilir. Clostridium
difficile nedenli hastalığı teşhis etmenin en iyi yolu, feçeste bu patojenin ve daha da
önemlisi bunun sitotoksinlerinin araştırılmasıdır.
Psödomembranöz kolitten kuşkulanılması durumunda MODİVİD hemen kesilmeli ve
gecikmeden uygun özgül antibiyotik tedavisi (örneğin oral vankomisin veya
metronidazol) başlanmalıdır.
Fekal staz, Clostridium difficile ile ilişkili hastalığın şiddetini artırabilir.
Anafilaktik şokta alınması gereken acil tedbirler:
Genellikle aşağıdaki acil önlemler önerilir:
İlk bulgularda (terleme, bulantı, siyanoz) derhal enjeksiyon kesilir, iğne yerinde bırakılır
veya venaya bir kanül yerleştirilir. Olağan acil önlemlere ek olarak, hastanın bacaklarını
kaldırmış olarak yatması ve solunum yollarının açık tutulması sağlanır.
Acil ilaç tedavisi:
Derhal epinefrin (adrenalin) i.v.: 1 ml (1:1000) epinefrin solüsyonu 10 ml ye tamamlanır.
Önce 1 ml çözelti (0.1 mg epinefrine eşdeğer) nabız ve kan basıncı kontrol edilerek
(kardiyak ritim bozuklukları gözlenir) enjekte edilir. Gerekirse enjeksiyon tekrarlanır.
Sonra volüm sübstitüsyonu: Örn. plazma volüm genişleticileri, insan albümini,
dengelenmiş elektrolit solüsyonu.
Sonra glukokortikoidler i.v.: Örn. 250-1000 mg metilprednisolon. Gerekirse tekrarlanır.
Doz tavsiyeleri normal ağırlıktaki bir erişkin için verilmiştir. Çocuklarda ise doz azaltımı
vücut ağırlığına göre ayarlanmalıdır.
Diğer tedavi önlemleri: Yapay solunum, oksijen inhalasyonu, kalsiyum, antihistaminikler.
Önlemler:
Renal fonksiyon:
Aminoglikozid ve potent diüretik tedavisi aynı anda uygulanan hastaların renal
fonksiyonu izlenmelidir (bkz. Bölüm 4.5).
Nötropeni:
10 günden uzun süren tedavilerde beyaz kan hücrelerinin sayımı izlenmelidir ve nötropeni
durumunda sefodizim tedavisi kesilmelidir.
Sodyum alımı:
Sodyum kısıtlamasının gerekli olduğu hastalarda sefodizimin sodyum içeriği (3.26
mmol/g veya 75 mg/g sefodizim) göz önünde bulundurulmalıdır.
Renal yetmezlik:
Ciddi renal yetmezliği olanlarda doz kreatinin klirensine göre ayarlanmalıdır.
44.5 Diğer tıbbi ürünler ile etkileşimler ve diğer etkileşim şekilleri
Probenesid, sefalosporinlerin renal tübüler transferi ile etkileşerek böbreklerden atılımını
geciktirir ve plazma konsantrasyonlarında artışa neden olur.
Diğer sefalosporinlerle olduğu gibi, sefodizim nefrotoksik ilaçların nefrotoksik etkilerini
artırabilir.
Nadir vakalarda sefodizim tedavisi sırasında yalancı pozitif Coombs testi sonucu elde
edilebilir.
Özgül olmayan indirgeyici ajanlarla yapılan idrarda glukoz testi, sefodizim ile tedavi
edilen hastalarda yalancı pozitif sonuçlar verebilir. Glukoz-oksidaz-spesifik bir yöntem
kullanıldığında bu fenomen görülmez.
Kötüye kullanım ve bağımlılık:
Sefodizim ile kötüye kullanım ve bağımlılık riski olası görünmemektedir.
4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/ve-veya embriyonal/ fetal gelişim/ ve-
veya/ doğum/ ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
MODİVİD gerekli olmadıkça gebelik döneminde kullanılmamalıdır.
Gebelik dönemi
Sefodizim plasenta bariyerini geçer. Hayvan deneyleri fetüs üzerinde herhangi bir
malformasyon ya da toksik etki göstermemesine rağmen, MODİVİD gebelik döneminde
kullanılmamalıdır.
Laktasyon dönemi
Sefodizim anne sütüne geçtiğinden, ya emzirme ya da annenin sefodizim ile tedavisi
kesilmelidir.
Üreme yeteneği /Fertilite
Yeterli veri bulunmamaktadır.
4.7 Araç ve makine kullanımı üzerindeki etkiler
Bazı advers etkiler (bkz. Bölüm 4.8) konsantrasyon ve reaksiyon gücünü bozabilir,
dolayısıyla bunların özellikle önemli olduğu durumlarda (ör; araba ya da makine
kullanımı) bir risk oluşturabilirler.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
5Çok yaygın(≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Anafilaktik reaksiyonlar:
Seyrek: Anjiyoödem, bronkospazm, kırıklık ve şok gelişebilir (bkz. bölüm 4.4).
Hipersensitivite reaksiyonları
Bilinmiyor: Ürtiker (pigment erüpsiyonu), ateş, pruritus, şiddetli akut alerjik reaksiyonlar
(anafilaksi) gerçekleşebilir ve bu durumda uygun tedavi uygulanmalıdır.
Diğer sefalosporinlerle olduğu gibi, tek tük büllöz erüpsiyon vakaları (eritema
multiforme, Stevens-Johnson sendromu ve toksik epidermal nekroliz) bildirilmiştir.
Gastrointestinal sisteme etkisi:
Seyrek: Psödomembrenöz kolit: Özellikle şiddetli ve devamlı ishal, Clostridium difficile
ile bağlantılı bu hastalığın belirtileri olabilir. Antibiyotiklerle ortaya çıkabilen, seyrek
fakat ölümcül olabilen bu durum endoskopi ve/veya histoloji ile teyit edilir. Bu şartlar
altında MODİVİD kullanımı derhal durdurulmalı ve kişiye uygun antibiyotik terapisine
erteleme yapmadan başlanmalıdır (örn. Oral vankomisin 4x250 mg her gün ). Peristalse
neden olan tıbbi ürünler kontrendikedir.
Bilinmiyor: Bulantı, kusma ve ishal.
Karaciğer fonksiyonlarına etkisi:
Seyrek: Karaciğer enzimleri (ALT, AST, gamma-GT, alkalen fosfataz, HDL) ve/veya
bilirubin düzeylerinde artış. Enfeksiyonla da açıklanabilen bu laboratuvar
parametrelerindeki bozukluklar seyrek olarak normal değerlerin üst sınırlarının iki katını
aşabilir.
Kan hücrelerine etkisi:
Çok seyrek: Hemolitik anemi, agranülositoz.
Bilinmiyor: Trombositlerde azalma (trombositopeni), beyaz kan hücre sayısında azalma
(lökopeni), eozinofil sayısında artma (eozinofili).
Özellikle uzun süreli tedavilerde, diğer beta-laktam antibiyotiklerde olduğu gibi,
nötropeni gelişebilir. Bu nedenle 10 günden uzun süren tedavilerde kan hücrelerinin
sayımı yapılmalıdır.
Böbreklere olan etkisi:
Seyrek: Renal fonksiyonda aksamayı işaret eden geçici serumda kreatinin ve üre artışı.
Çok seyrek: İnterstisyel nefrit
Bilinmiyor: Akut renal yetmezlik
6Tek tük olgularda, diğer muhtemel sebepler de aynı anda mevcut olduğundan kesin bir
neden sonuç ilişkisi saptanamamış olsa da, sefodizim tedavisi sırasında akut renal
yetmezlik rapor edilmiştir.
Nörolojik etkileri:
Bilinmiyor: Ensefalopati
Yüksek doz beta-laktam antibiyotik uygulanan, özellikle böbrek yetmezliği olan
hastalarda görülebilir (ör; bilinç bozukluğu, anormal hareketler ve konvülsiyonlar).
Lokal reaksiyonlar:
Bilinmiyor: Enjeksiyon yerinde iritasyon ve ağrı.
Diğer reaksiyonlar:
Bilinmiyor: Ateş, sekonder enfeksiyon
Özellikle uzun süreli tedavi, moniliazis (kandidiyazis) gibi duyarlı olmayan
mikroorganizmaların aşırı çoğalması ile sonuçlanabilir. Hastanın durumunun
tekrarlanarak değerlendirilmesi gerekir. Tedavi sırasında sekonder enfeksiyon oluşursa
uygun önlemler alınmalıdır.
Bazı advers etkiler (örneğin, psödomembranöz kolit, anaflaksi, kan tablosundaki bazı
değişiklikler) belirli şartlar altında hayatı tehdit edici olabilirler. Ani ya da şiddetli
reaksiyonlar ortaya çıkarsa derhal bir doktora başvurunuz.
4.9 Doz aşımı ve tedavisi
Yüksek doz beta-laktam antibiyotikler uygulandığında geri dönüşümlü ensefalopati
(bilinç bozukluğu, anormal hareketler ve konvülsiyonlar) riski vardır. Sefodizim ile
dozaşımına ilişkin olarak henüz hiçbir klinik deneyim yoktur. Periton dializi ve
hemodializ ile sefodizimin serum düzeyleri düşürülebilir. Spesifik antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Üçüncü kuşak sefalosporinler
ATC Kodu: J01DD09
Sefodizim parenteral kullanılmaya mahsus bir 3. jenerasyon sefalosporindir. Bir beta-
laktam antibiyotiği olarak, bakterilerin hücre duvarı sentezini engelleyerek etki gösterir.
Sefodizimin antibakteriyel spektrumu, klinikte önemli olan aerob ve anaerob, sayısız
gram pozitif ve gram negatif bakterileri içerir. Sefodizim, daha önce geliştirilmiş
penisilinler ve sefalosporinlere karşı birçok bakterinin direnç geliştirmesini sağlayan beta-
laktamaz enzimlerinin etkisine karşı stabildir.
5.2 Farmakokinetik özellikler
Emilim: 5 dakikadan uzun sürede 1 g sefodizimin IV enjeksiyonunu takiben, plazma
konsantrasyonu 170 µg/ml’dir. 1 saatten uzun sürede (Tmax) aynı dozun IM
7enjeksiyonunu takiben en yüksek plazma konsantrasyonu (Cmax) 60 µg/ml’dir. IM
uygulamanın ardından mutlak biyoyararlanım %100’e yakındır.
Biyotransformasyon: Sefodizim ve aminoglikozid antibiyotik kombinasyonlarının in vitro
çalışmaları sinerjik etki göstermişlerdir. Sefodizim metabolize olmaz ve esas olarak
böbrekten itrah edilir. İnsanlarda tedavi edici dozlarla yapılan çalışmalar hiçbir
nefrotoksik etki göstermemiştir.
Dağılım: Sefodizim serum proteinine %88'e varan bir oranda bağlanır. Sefodizim vücut
sıvılarında hızla ve yaygın olarak dağılır ve dokulara penetre olur, patojenlerin çoğunun
MİK değerlerini aşan yüksek seviyelere ulaşır.
Eliminasyon: Sefodizimin insanda eliminasyon yarılanma ömrü 2.5 ile 4.2 saat
arasındadır.
5.3 Klinik öncesi güvenlilik verileri
Sefodizim tek dozlardan hemen hemen atoksiktir. Tekrarlanan dozlar bu antibiyotiklere
özgü gastrointestinal bozukluk ve renal tübüler değişiklikler meydana getirmiştir.
Karşılaştırmalı çalışmalarda sefodizim test edilen hayvan modellerindeki diğer
sefalosporinlerden açıkça daha az nefrotoksik bulunmuştur.
Sefodizimin fertilite, fetal gelişim ve perinatal ile postnatal dönem üzerinde herhangi bir
advers etkisi yoktur; mutajenik değildir ve antijenik özellikleri bulunmamaktadır.
Tek ya da çoklu uygulamadan (6 gün süreyle günde 2 kez 2000 mg) sonra normal olarak
kreatinin klirensi gibi rutin parametrelerle ve daha duyarlı göstergelerle ortaya çıkarıldığı
üzere, herhangi bir nefrotoksisite belirtisi saptanmamıştır. Sadece kreatinin klirensi 30
ml/dakikanın altında olan böbrek sorunları bulunan hastalarda pozolojinin ayarlanması
gerekmiştir. Ancak, bir böbrek yetmezliği bulunmadığı sürece yaşlı hastalarda bu
ayarlamanın uygulanması gerekmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Enjeksiyonluk distile su
6.2 Geçimsizlikler
MODİVİD sodyum laktat solüsyonu ile karıştırılmaya uygun değildir.
Yeterli deneyim olmadığından MODİVİD diğer enfüzyon çözeltileri ile verilmemelidir.
MODİVİD diğer antibiyotiklerle aynı enjektör içinde ya da enfüzyon solüsyonları
içerisinde karıştırılmamalıdır. Bu durum özellikle aminoglikozidler de dahil olmak üzere
tüm antibiyotikler için geçerlidir.
6.3 Raf ömrü
24 ay
6.4 Saklamaya yönelik özel tedbirler
25oC’nin altındaki oda sıcaklığında ve ambalajında saklayınız. Işıktan koruyunuz.
8Solüsyon hazırlandıktan sonra, oda sıcaklığında 6 saat veya +2o - +8oC arasında 24 saat
herhangi bir önemli fiziksel ya da kimyasal değişikliğe uğramadan saklanabilir.
6.5 Ambalajın niteliği ve içeriği
MODİVİD® 2 g, 1 flakon ve 10 ml’lik bir ampul içeren ambalajda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve Ambalaj ve Ambalaj Atıklarının Kontrolü Yönetmelik” lerine uygun
olarak imha edilmelidir.
7. RUHSAT SAHİBİ
Hoechst Marion Roussel San ve Tic. A.Ş.
No:193 34394 Levent/İstanbul
8. RUHSAT NUMARASI(LARI)
171/47
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 30.12.1994
Ruhsat yenileme tarihi:
10. KÜB’ÜN YENİLENME TARİHİ
9