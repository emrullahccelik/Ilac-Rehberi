KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
COAGADEX 500 IU I.V. enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
COAGADEX, her flakonda nominal olarak 500 IU insan koagülasyon faktörü X içeren bir
enjeksiyonluk çözelti tozu ve çözücüsü olarak takdim edilir.
COAGADEX, 5 mL sterilize enjeksiyonluk su ile sulandırıldığında yaklaşık 100 IU/mL insan
koagülasyon faktörü X içerir.
Yardımcı madde(ler):
COAGADEX bir flakonunda toplam 46 mg sodyum içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücüsü
Beyaz veya kırık beyaz toz içeren ürün flakonu
Berrak, renksiz sıvı içeren çözücü flakonu
4. KLİNİK ÖZELLİKLER
4.1 Terapötik endikasyonlar
Konjenital Faktör X eksikliği olup Plazma Faktör X düzeyinin %10’un altında olduğu
gösterilmiş olan ve kanama epizodu gelişen hastalarda kanama kontrolünde ve cerrahi öncesi
profilaksisinde uygundur.
4.2 Pozoloji ve uygulama şekli
Tedaviye, nadir kanama bozukluklarının tedavisinde deneyimli bir doktorun gözetiminde
başlanmalıdır.
Her COAGADEX flakonu, Uluslararası Birim (IU) olarak faktör X potensi ile işaretlenir.
Pozoloji / Uygulama sıklığı ve süresi:
1Tedavi dozu ve süresi faktör X eksikliğinin şiddetine (yani hastanın başlangıçtaki faktör X
düzeyine), kanama yerine ve boyutuna ve ayrıca hastanın klinik durumuna bağlıdır.
Yetişkinlerde ve çocuklarda tedavi dozu ve süresi aynıdır.
Majör cerrahi veya hayati risk oluşturan kanama durumunda replasman tedavisinin dikkatli bir
kontrolü özellikle önem taşımaktadır.
Günde 60 IU/kg’dan fazla uygulanmaz.
IU/dl (veya normalin %’si) olarak ifade edilmiş faktör X düzeyindeki beklenen in vivo pik artış
aşağıdaki formül kullanılarak tahmin edilebilir:
Faktör X düzeyindeki artış = [toplam doz/vücut ağırlığı] x 2
(IU/dl veya normalin %’si) (IU) (kg)
VEYA
Doz = vücut ağırlığı x istenen faktör X artışı x 0.5
(IU) (kg) (IU/dl veya normalin %’si)
Örnek olarak aşağıdakiler verilebilir (hastanın başlangıçtaki faktör X düzeyi <1 IU/dl olarak
farz edilir):
1. 70 kg ağırlığındaki bir hastaya uygulanan 2.000 IU COAGADEX dozunun, infüzyon
sonrası pik faktör X artışının 2.000 x {[2 IU/dl]/[IU/kg]}/[70 kg] = 57 IU/dl (yani
normalin %57’si) olması beklenmelidir.
2. 40 kg’lık bir çocuk için normalin %90’ı şeklinde bir pik faktör X düzeyi gereklidir. Bu
durumda uygun doz şu şekilde olacaktır:
40 kg x 90 IU/dl/{[2 IU/dl]/[IU/kg]} = 1.800 IU
Doz ve sıklık, her hastanın verdiği klinik yanıta göre değişir. Hastaların COAGADEX’e
verdikleri farmakokinetik (örn. yarılanma ömrü, in vivo geri kazanım) ve klinik yanıtlar
değişiklik gösterebilir. Doz, yukarıdaki hesaplamalar kullanılarak tahmin edilebilse de,
doz ayarlamalarını yönlendirmek için mümkün oldukça seri faktör X tayinleri gibi uygun
laboratuvar testleri gerçekleştirilir.
Kanamanın kontrolü ve önlenmesi
Kanamanın tedavisi için: ilk kanama belirtisi meydana geldiğinde veya menstrüel kanama
başlangıcından hemen önce 25 IU/kg COAGADEX enjekte edilir. Kanama durana kadar 24
saat arayla enjeksiyon tekrarlanır. Her kanama şiddetine göre değerlendirilir.
Tekrar kanama meydana gelmesine karşı sekonder profilaksi için veya öngörülen fiziksel
aktiviteden veya diş randevusundan önce kısa dönem profilaksi için: 25 IU/kg COAGADEX
enjekte edilir ve gerekirse tekrarlanır.
Perioperatif Tedavi
2Cerrahi öncesi: plazma faktör X düzeyini 70-90 IU/dl’ye çıkaracak COAGADEX dozu
hesaplanır. Majör cerrahi durumlarında tedavi dozunun ve süresinin dikkatli kontrolü özellikle
önem taşır.
Gerekli doz (IU) = vücut ağırlığı (kg) x istenen faktör X artışı (IU/dl) x 0.5
İstenen faktör X artışı, hastanın plazma faktör X düzeyi ve istenen düzey arasında farklıdır ve
IU/kg başına 2 IU/dl şeklinde gözlenen geri kazanıma dayanır.
Örnek: 70 kg’lık bir hastada plazma faktör X düzeyini 15 IU/dl’den 90 IU/dl’ye çıkarmak için
uygun doz şu şekildedir:
70 x (90-15) x 0.5 = 2.625 IU
Cerrahi sonrası: hastada, cerrahiye bağlı kanama riski ortadan kalkana kadar faktör X düzeyini
minimum 50 IU/dl’de koruyabilmek için gerekli doz uygulanır.
Hemostatik düzeylerin elde edilmesini ve korunmasını sağlamak için cerrahiden önce ve sonra
her hasta için infüzyon sonrası plazma faktör X düzeylerinin ölçülmesi tavsiye edilir.
Uygulama şekli:
İlacın çözülmesinin ardından ürün en çok 20 mL/dakika olmak üzere öngörülen 10
mL/dakikalık bir hızda intravenöz yoldan uygulanmalıdır.
Uygulamadan önce tıbbi ürünün sulandırılması ile ilgili talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda çok düşük konsantrasyonlarda ve pratik olarak
mümkün olabilecek en yavaş infüzyon hızında verilir.
Pediyatrik popülasyon:
12 yaşın altındaki çocuklarda COAGADEX’in etkililiği ve güvenliliği henüz saptanmamıştır.
Çocuklarda uygulanacak miktar, yaşına göre farklılık gösterecektir. İnfüzyon hızı yavaş
olmalıdır.
Geriyatrik popülasyon:
65 yaş üzeri yaşlılarda doz ayarlaması ve minimum infüzyon hızıyla uygulama gereklidir.
4.3 Kontrendikasyonlar
Etkin maddeye veya Bölüm 6.1’de belirtilen yardımcı maddelerden herhangi birine karşı aşırı
duyarlılık.
34.4 Özel kullanım uyarıları ve önlemleri
Virüs güvenliği
COAGADEX, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. COAGADEX’te
Varyant Creutzfeldt-Jacob hastalığının bulaşma riski teorik olarak minimumken,
klasik Creutzfeldt-Jacob hastalığının bulaşma riski hiçbir kanıtla desteklenmez.
Alınan önlemlere rağmen, bu tür ürünler halen potansiyel olarak hastalık
bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte
(fetal infeksiyon) ve immün yetmezlik ya da kırmızı kan hücresi üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
COAGADEX kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Hastalar açısından COAGADEX her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Aşırı duyarlılık reaksiyonları
Herhangi bir intravenöz protein ürünü ile olduğu gibi anafilaksi dahil alerjik tipte aşırı
duyarlılık reaksiyonları görülebilir. COAGADEX, faktör X dışında eser düzeyde insan
proteinleri içerir. Hastalar anjiyoödem, infüzyon yeri enflamasyonu (örn. yanma, kaşınma,
eritem), üşüme, öksürük, baş dönmesi, ateş, kızarma, yaygın ürtiker, baş ağrısı, kurdeşen,
hipotansiyon, letarji, kas-iskelet ağrısı, bulantı, prurit, döküntü, huzursuzluk, taşikardi, göğüste
sıkışma hissi, karıncalanma, kusma, hırıltılı solunum dahil aşırı duyarlılık reaksiyonlarının
erken belirtileri konusunda bilgilendirilmelidir. Hastalara, bu semptomlar meydana gelirse ürün
kullanımını derhal bırakmaları ve doktorlarına haber vermeleri tavsiye edilmelidir.
Aşırı duyarlılık semptomları oluşursa COAGADEX kesilir ve uygun acil tedavi uygulanır.
4İnhibitör gelişimi
Faktör X’a karşı nötralize edici antikor (inhibitör) oluşumu, faktör X eksikliği olan bireylerin
tedavisinde olası bir komplikasyondur.
Genelde COAGADEX uygulanan tüm hastalar, inhibitör gelişimi açısından uygun klinik
gözlemler ve laboratuvar testleri yoluyla dikkatlice izlenmelidir. Beklenen faktör X aktivitesi
düzeyine ulaşılamazsa veya kanama beklenen doz ile kontrol altına alınamazsa faktör X
inhibitör konsantrasyonunu ölçen bir tayin gerçekleştirilir.
Sodyum içeriği
COAGADEX, bir flakonunda toplam 46 mg sodyum içermektedir (hesaplanmış değer). Bu
durum, kontrollü sodyum diyeti olan hastalar için gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
COAGADEX’in faktör Xa inhibitörleri tarafından doğrudan veya dolaylı olarak etkisiz hale
getirilmesi muhtemeldir. Bu antitrombotik ajanlar, faktör X eksikliği olan hastalarda
kullanılmamalıdır. COAGADEX, faktör X eksikliğine sahip olmayan hastalarda doğrudan oral
antikoagülanların (DOAC’lar) etkilerine karşı bir antidot olarak kullanılmamalıdır.
4.6 Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
COAGADEX ile hayvan üreme çalışmaları yürütülmemiştir. Kalıtsal faktör X eksikliği nadir
bir hastalık olduğundan, COAGADEX kullanımı ile edinilmiş deneyimler bulunmamaktadır.
Bu nedenle çocuk doğurma potansiyeli bulunan kadınlar için herhangi bir bilgi söz konusu
değildir.
Gebelik dönemi:
Hayvanlar üzerinde yapılan çalışmalar, gebelik /ve-veya/embriyonal/ fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Kalıtsal faktör X eksikliği nadir bir hastalık olduğundan, gebelik döneminde COAGADEX
kullanımı ile edinilmiş deneyimler bulunmamaktadır. Bu yüzden COAGADEX, gebelik
döneminde sadece kesinlikle endike olduğunda kullanılmalıdır.
Laktasyon dönemi:
Emziren kadınlarda COAGADEX’in anne sütüne geçip geçmediği bilinmemektedir.
Kalıtsal faktör X eksikliği nadir bir hastalık olduğundan, emzirme döneminde COAGADEX
kullanımı ile edinilmiş deneyimler bulunmamaktadır. Bu yüzden COAGADEX, emzirme
döneminde sadece kesinlikle endike olduğunda kullanılmalıdır.
Üreme Yeteneği/ Fertilite:
COAGADEX ile hayvan üreme çalışmaları gerçekleştirilmemiştir. COAGADEX’in insanlarda
üretme yeteneği/fertiliteyi etkileyip etkilemediği bilinmemektedir.
54.7 Araç ve makine kullanımı üzerindeki etkiler
COAGADEX’in, araç ve makine kullanımı üzerinde hiçbir etkisi yoktur veya ihmal edilebilir
bir etkisi vardır.
4.8 İstenmeyen etkiler
Güvenlilik profilinin özeti
En sık görülen advers reaksiyonlar, infüzyon yeri eritemi, infüzyon yeri ağrısı, yorgunluk ve
sırt ağrısıdır.
Aşırı duyarlılık veya alerjik reaksiyonlar (anjiyoödem, infüzyon yerinde yanma, kaşınma,
üşüme, kızarma, baş ağrısı, yaygın ürtiker, kurdeşen, hipotansiyon, letarji, bulantı, huzursuzluk,
taşikardi, göğüste sıkışma hissi, karıncalanma, kusma, hırıltılı solunum olabilir) diğer hemofili
tedavileri ile seyrek gözlenmiştir ve bazı vakalarda ciddi anafilaksiye kadar ilerleyebilir (şok
dahil). COAGADEX ile yapılan klinik çalışmalarda aşırı duyarlılık reaksiyonları, alerjik
reaksiyonlar ve anafilaksi bildirilmemiştir.
Bulaşıcı ajanlarla ilgili güvenlilik bilgisi için bkz. Bölüm 4.4
Advers reaksiyonların tablolaştırılmış listesi
COAGADEX uygulanan 18 hastayı kapsayan klinik çalışmalarda aşağıdaki advers reaksiyonlar
bildirilmiştir. Sıklıklar, aşağıdaki düzene göre değerlendirilmiştir: çok yaygın (≥1/10 hasta);
yaygın (≥1/100 ila <1/10); yaygın olmayan (≥1/1000 ila <1/100); seyrek (≥1/10000 ila
<1/1000) veya çok seyrek (<1/10000) şeklindeki sıklıklar mevcut verilerden hareketle tahmin
edilememektedir.
COAGADEX uygulanan 18 hastadaki advers reaksiyonların (ADR’ler) listesi
MedDRA Sistem Organ Sınıfı Advers Reaksiyon Sıklık (Çok yaygın,
yaygın, yaygın
olmayan, seyrek, çok
seyrek)
Kas-iskelet bozuklukları, bağ doku ve Sırt ağrısı Yaygın
kemik hastalıkları
Genel bozukluklar ve uygulama İnfüzyon yerinde Yaygın
bölgesine ilişkin hastalıklar eritem, yorgunluk,
infüzyon yeri ağrısı
Pediyatrik popülasyon
Pediyatrik popülasyonda advers reaksiyonların sıklığı, tipi ve şiddetinin erişkinlerdeki ile aynı
olması beklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
64.9 Doz aşımı ve tedavisi
Bir kişinin klinik çalışmalarda kanamayı tedavi etmek için kaza sonucu yaklaşık 80 IU/kg aşırı
doz COAGADEX aldığı bildirilmiştir. Bu aşırı doz ile ilgili herhangi bir advers olay
bildirilmemiştir. Doz aşımı, tromboembolizm için bir potansiyel oluşturmaktadır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihemorajikler, Vitamin K ve diğer hemostatikler, koagülasyon
faktörü X
ATC Kodu: B02BD13
Etki mekanizması
Faktör X, faktör IXa (intrinsik yolak aracılığıyla) veya faktör VIIa (ekstrinsik yolak
aracılığıyla) ile aktive olabilen inaktif bir zimojendir. Faktör X, 52-kalıntılı peptidin ağır
zincirden ayrılmasıyla inaktif formdan aktif forma (faktör Xa) dönüşür.
Faktör Xa, kalsiyum iyonları varlığında protrombini trombine aktive eden protrombinaz
kompleksi oluşturmak için fosfolipid yüzeydeki faktör Va ile birleşir. Daha sonra trombin,
çapraz bağlı bir pıhtı oluşturmak üzere çözünür fibrinojen ve faktör XIII’e etki eder.
Farmakodinamik etkiler
COAGADEX, insan plazmasından elde edilir ve kalıtsal faktör X eksikliği olan hastalarda
doğal olarak mevcut koagülasyon faktör X için bir replasman olarak kullanılır.
Klinik etkinlik ve güvenlilik
COAGADEX’in farmakokinetiğini, güvenirliğini ve etkililiğini değerlendirmek için yapılan
çok merkezli, açık etiketlii randomize olmayan bir klinik araştırmada, spontani travmatik ve
menorajik kanama ataklarını tedavi etmek için orta ila ağır derecede kalıtsal faktör X eksikliği
(FX:C <5 IU/dL) olan 16 gönüllü (12 yaş ve üstü) 25 IU/kg dozunda COAGADEX almıştır.
Kanamanın tedavisinde COAGADEX’in etkililiği, önceden belirlenmiş kanamaya spesifik
sıralı derecelendirme skalası (iyi, kötü ve değerlendirilemeyen) kullanılarak her yeni kanamada
gönüllü ve/veya araştırmacı tarafından değerlendirilmiştir. COAGADEX ile tedavi edilen 208
kanamanın 15 gönüllüde görülen 187 kanama etkinlik açısından değerlendirilmiştir. 98’i (%53)
majör kanama ve 88’i (%47) minör kanamadır (bir kanama değerlendirilmemiştir).
COAGADEX, kanamaların %98’ini tedavi etmede iyi (%7) veya mükemmel (%91) olarak
kabul edilmiştir. Etkinlik analizindeki 187 kanamanın 155’i (%83) bir infüzyonla, 28’i (15) iki
infüzyonla, 3’ü (%2) üç infüzyonla ve 1’i (%0.5) dört infüzyonla tedavi edilmiştir. İnfüzyon
başına ortalama doz ve toplam COAGADEX dozu sırasıyla 25.4 IU/kg ve 30.4 IU/kg’dır. İki
olgudaki dört kanama, tedavi başarısızlığı olarak düşünülmüştür. Bir kanamayı tedavi etmek
için önerilen 25 IU/kg’lık COAGADEX dozu, 16 gönüllüden 14’ünde çalışma sırasında idame
ettirilmiştir. Diğer iki gönüllü, 30 IU/kg ve 33 IU/kg’a kadar doz kullanmıştır.
Koruyucu bir önlem olarak COAGADEX toplam 184 infüzyon olarak verilmiştir. İki kişide
rutin profilaksi uygulanmıştır. Bir gönüllü 8 hafta boyunca haftada bir kez 28 IU/kg ve daha
7sonra 5 aydan daha fazla bir süre iki haftada bir 25 IU/kg kullanmıştır. Diğer hasta 8.5 ay
boyunca haftada bir 24.6 IU/kg kullanmıştır. Bu dönemde gönülllülerde kanama görülmemiştir.
Perioperatif tedavi için COAGADEX’in güvenirliği ve etkililiği, hafif (n=2), orta (n=1) ve
şiddetli (n=2) hastalığı olan toplam yedi cerrahi işlem geçiren 14-59 yaşlarındaki beş kişide
değerlendirilmiştir.
Tüm cerrahi prosedürler için, cerrahi işlem sırasında ve sonrasında kan kaybının kontrolünde
COAGADEX mükemmel olarak değerlendirilmiştir (cerrahi sonrası kanama yok, kan
transfüzyonu gerekmemiştir ve kan kaybı ‘beklenenden’ fazla değildir). Büyük cerrahide
hemostazı korumak için ortalama 13 infüzyon (2 ila 15 ünfüzyon arasında) ve 181 IU/kg
ortalama kümülatif doz (45 ila 210 IU/kg arasında) gerekmiştir. Küçük cerrahide hemostazı
korumak için ortalama 2.5 infüzyon (1 ila 4 arası infüzyon) ve 89 IU/kg (51 ila 127 IU/kg
arasında) ortalama kümülatif doz kullanılmıştır.
5.2 Farmakokinetik özellikler
Şiddetli veya orta düzeyde faktör X eksikliği (bazal FX:C <5 IU/dL) olan 16 gönüllü ile yapılan
COAGADEX’in bir klinik çalışmasında, 25 IU/kg şeklindeki nominal bir dozun
uygulanmasının ardından COAGADEX’in farmakokinetikleri değerlendirilmiştir.
Farmakokinetik (PK) parametreleri, doz öncesi değerin çıkartılmasından sonra plazma faktör
X:C aktivitesinden hesaplanmıştır.
Emilim
Ortalama (%CV) maksimum plazma konsantrasyonu (C maks) 0.504 (17.2) IU/mL’dir.
Dağılım
İnsan koagülasyon faktörü X, büyük oranda vasküler kompartımanda tutulmaktadır: ortalama
görünen dağılım hacmi (V ss) 56.3 (24.0) mL/kg’dır.
Biyotransformasyon
Başlangıç vizitinde 16 gönüllü için FX:C için olan IR değerleri ile Tekrarlanan PK
Değerlendirmesi (n=15) birleştirildiğinde, uygulanan IU/kg başına 2.07 IU/kg’lik genel bir
geometrik ortalama IR ortaya çıkmıştır (n=31).
Artımlı geri kazanım için ortalama (%CV) 2.08 (18.1).
Eliminasyon
Başlangıç vizitinde t değerleri ve Tekrar PK Değerlendirmesi birleştirildiğinde 29.36 saatlik
1/2
genel bir geometrik ortalama t elde edilmiştir. Tüm PK parametreleri için
1/2
tekrarlanan/başlangıç oranları %90 ila %110 aralığında olduğu için, Tekrar PK vizitinde (en az
6 ay sonra) FX:C’ye sistemik maruz kalma başlangıçtaki ile eşdeğerdir.
İnsan koagülasyon faktörü X’in ortalama (%CV) yarı ömrü 30.33 (22.8) saattir ve klerensi 1.35
(21.7) mL/kg/saat’tir.
COAGADEX ile ilgili diğer farmakokinetik parametreler şu şekildedir:
Ortalama (%CV) eğri altında kalan alan (AUC 0-144saat) 17.1 (21.0) IU.saat/mL’dir.
8Böbrek/Karaciğer yetmezliği
Böbrek/Karaciğer yetmezliği olan hastalarda farmakokinetik çalışmalar yapılmamıştır fakat;
COAGADEX’in farmakokinetik profili üzerinde cinsiyet veya renal/hepatik fonksiyonların
beklenen bir etkisi yoktur.
Geriyatrik popülasyon
Yaşlılarda farmakokinetik çalışmalar yapılmamıştır fakat; COAGADEX’in farmakokinetik
profili üzerinde yaşın beklenen bir etkisi yoktur.
Pediyatrik popülasyon
12 yaşın altındaki çocuklarda farmakokinetik çalışmalar yapılmamıştır. Artımlı geri kazanım
ile ilgili veriler sınırlıdır ancak 12 yaş ve üzerindeki hasta popülasyonunda görülenle benzer
gibi görünmektedir.
Uzun süreli kullanım
Uzun süreli kullanım ile ilgili sınırlı veri bulunmaktadır.
5.3 Klinik öncesi güvenlilik verileri
Güvenlilik farmakolojisi, tekli ve tekrarlayan doz toksisitesi, trombojenisite ve lokal tolerans
gibi konvansiyonel çalışmalara dayalı olarak klinik olmayan veriler, COAGADEX’in insanlara
yönelik özel bir tehlike oluşturmadığı göstermiştir.
İnsan plazma koagülasyon faktörü X (COAGADEX içinde yer aldığı şekliyle), endojen bir
protein olduğu için genotoksisite, karsinojenisite ve üreme veya gelişimsel toksisiteyle ilgili
herhangi bir çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sitrik asit
Sodyum hidroksit (pH ayarı için)
Disodyum fosfat dihidrat
Sodyum klorür
Sükroz
Çözücü
Enjeksiyonluk su
6.2 Geçimsizlikler
Geçimsizlik çalışmaları bulunmadığından bu tıbbi ürün, başka tıbbi ürünlerle
karıştırılmamalıdır.
Sadece paket içinde verilen Transfer Cihazı (Mix2Vial™) kullanılarak sulandırılmalıdır.
96.3 Raf ömrü
36 ay
Sulandırıldıktan sonra mikrobiyolojik açıdan ürün derhal kullanılmalıdır. Bununla birlikte,
kimyasal ve fiziksel kullanımda kararlılık, oda sıcaklığında (25°C +/-2°C’ye kadar) 1 saat
boyunca gösterilmiştir.
6.4 Saklamaya yönelik özel tedbirler
30°C’nin altındaki sıcaklıklarda saklayınız.
DONDURMAYINIZ.
Orijinal ambalajında saklanır. Işıktan korumak için dış ambalajının içerisinde saklanır.
Tıbbi ürünün sulandırıldıktan sonra saklama koşulları için bkz. Bölüm 6.3.
Ürünün son kullanma tarihi etiketin üzerindedir.
Sterilize enjeksiyonluk su (Ph.Eur.), etiket üzerinde belirtilen son kullanma tarihinden sonra
veya herhangi bir partiküllü madde belirtisi görülürse kullanılmamalıdır.
6.5 Ambalajın niteliği ve içeriği
COAGADEX, sterilize enjeksiyonluk su ile sulandırmak için liyofilize konsantre toz olarak
nominal 500 IU insan koagülasyon faktör X içeren tek kullanımlık bir flakon olarak
bulunmaktadır.
1 COAGADEX ambalajı şunları içerir:
İçerisinde 500 IU insan koagülasyon Faktör X bulunan 1 flakon. Flakonlar halobütil kauçuk
tıpa ile kapatılmış, koparmalı polipropilen kapak ve alüminyum laklı kenar ile üst contası
takılmış Tip I, Ph.Eur. camdır.
Çözücü (sterilize enjeksiyonluk su) içeren 5 mL’lik 1 flakon. Flakonlar halobütil kauçuk tıpa
ve bir üst conta ile kapatılmış Tip I, Ph.Eur. camdır.
Ürünün sterilize enjeksiyonluk su ile iğnesiz, kolay ve güvenli bir şekilde sulandırılmasına
imkan sağlayan 1 adet Transfer Cihazı (Mix2Vial™).
Tüm ambalaj boyutları pazarlanmayabilir.
6.6 Beşeri tıbbi ürünlerden arta kalan maddelerin imhası ve diğer özel önlemler
COAGADEX, sadece ürünle birlikte sağlanan Sterilize enjeksiyonluk su ile sulandırılmalıdır.
500 IU’lik sunum, 5 mL Sterilize enjeksiyonluk su kullanılarak sulandırılmalıdır.
COAGADEX veya Sterilize enjeksiyonluk su, kabın üzerinde yazılı son kullanma tarihinden
sonra kullanılmamalıdır. Son kullanma tarihi, o ayın son günüdür.
10COAGADEX ve Sterilize enjeksiyonluk su flakonu kapakları çıkarılmadan önce oda
sıcaklığına getirilmelidir (30°C’nin üstünde olmamalıdır).
1. Adım 2. Adım
• Ürün flakonunun • Transfer Cihazının
kapağını çıkartın ve mavi ucunu su
tıpanın tepesini flakonu üzerine
alkollü mendil ile yerleştirin ve çıkıntı
temizleyin. kısmı kauçuk tıpaya
• Bu adımı steril su girene kadar ve yerine
flakonu için oturana kadar aşağıya
tekrarlayın. doğru bastırın.
• Transfer Cihazı • Transfer Cihazından
ambalajının plastik dış ambalajı
üzerindeki kılıfı çıkartın ve cihazın
sıyırın fakat cihazı açığa çıkan ucuna
ambalajdan dokunmamaya dikkat
çıkarmayın. ederek, bu ambalajı
atın.
3. Adım 4. Adım
• Cihaz takılı • Steril su, içindeki
durumdayken, su vakum yoluyla ürün
flakonunu baş aşağı flakonu içine
çevirin. çekilecektir.
• Transfer Cihazının • Ürünün iyice
şeffaf ucunu ürün karıştığından emin
flakonu üzerine olmak için flakonu
yerleştirin ve çıkıntı yavaşça sallayın.
kısmı kauçuk tıpaya Flakonu
girene kadar ve yerine çalkalamayın.
oturana kadar aşağıya Genellikle 1 dakikadan
doğru bastırın. daha kısa sürede (en
fazla 5 dakika) berrak
veya hafif inci rengine
benzer bir solüsyon elde
edilmelidir.
5. Adım 6. Adım
• Boş su flakonunu ve • Solüsyon flakonunu
mavi kısmı, saat yönü hemen ters çevirin,
tersine çevirerek böylece bu solüsyon
şeffaf kısımdan şırınga içine
ayırın. çekilecektir.
• Şırınga pistonunu • Dolu şırıngayı
eklenmesi gereken su cihazdan ayırın.
hacmine kadar • Artık ürün uygulama
çekerek, şırınga içine için hazırdır.
hava doldurun. Uygulama için rutin
• Şırıngayı beyaz güvenlilik adımlarını
filtreye takın. izleyin.
Şırınga içindeki havayı
flakon içine ittirin.
Not: Uygulanması gereken dozu elde etmek için birden fazla flakon kullanmanız
gerekiyorsa, 1. ila 6. Basamakları flakondaki solüsyonu aynı şırıngaya çekerek
tekrarlayın.
11Ürün ile tedarik edilen Transfer Cihazı sterildir ve birden fazla kullanılmaz. Sulandırma işlemi
tamamlandığında Transfer Cihazı, “delici madde atık kutusuna” atılmalıdır.
Kullanılmamış olan ürünler ya da atık materyaller, yerel düzenlemelere uygun olarak
atılmalıdır.
Çözelti, uygulandığı sırada berrak veya hafif opak olmalıdır. Bulanık olan veya tortu içeren
çözeltiler kullanılmamalıdır. Sulandırılan ürünler, uygulanmadan önce partiküllü madde ve
renk değişimi açısından görsel olarak kontrol edilmelidir.
COAGADEX, sulandırıldıktan sonra bir saat içinde kullanılmalıdır.
Çocukların göremeyeceği ve erişemeyeceği yerde saklayın.
7. RUHSAT SAHİBİ
Vitalis Sağlık Ürünleri Danışmanlık ve Tic. A.Ş.
Birlik Mahallesi 448.Cad. no:89/A 06610
Çankaya/Ankara/ Türkiye
Tel: 0312 49660 96
Faks: 0312 496 60 97
e-mail: info@vitalis.com.tr
8. RUHSAT NUMARASI
2023/171
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:10.05.2023
Ruhsat yenileme tarihi:
10. KÜB’ÜN YENİLENME TARİHİ
12