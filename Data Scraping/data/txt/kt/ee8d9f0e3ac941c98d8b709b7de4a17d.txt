1 / 12 
 KULLANMA TALİMATI  
 
DEVA ADRENALİN 1 mg/ml I.M./I.V./S.C./İntraoküler enjeksiyonluk çözelti  
Kas içine, damar içine, deri altına veya göz içine uygulanır.  
Steril  
 
• Etkin madde: Her 1 ml’lik ampul 1 mg epinefrin içermektedir.  
• Yardımcı maddeler: Sodyum klorür, hidroklorik asit (pH ayarı için), enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. DEVA ADRENALİN  nedir ve ne için kullanılır?  
2. DEVA ADRENALİN ’i kullanmadan önce dikkat edilmesi gerekenler  
3. DEVA ADRENALİN  nasıl kullanılır?  
4. Olası yan etkiler nelerdir?  
5. DEVA ADRENALİN ’in saklanması  
 
Başlıkları yer almaktadır.  
 
1. DEVA ADRENALİN  nedir ve ne için kullanılır?  
DEVA ADRENALİN , bir karton kutuda separator içinde 10 adet ampul, kullanma talimatı ile 
birlikte sunulmaktadır.  DEVA ADRENALİN  renksiz cam ampul içinde berrak, gözle görülür 
partikül içermeyen, şeffaf çözelti  içermektedir. DEVA ADRENALİN  aşağıdaki durumlarda 
kullanılır:  
 
• Kalp durması ve kardiyopulmoner reanimasyon  
Suni solunum, açık veya kapalı kalp kompresyonu fayda vermezse damardan sodyum 
bikarbonat verildikten sonra DEVA ADRENALİN  damar içine, kalp içine veya soluk borusuna 
verilebilir.  
 
• Anafilaktik şok (kan basıncı düşüklüğünün eşlik  ettiği aşırı duyarlılık reaksiyonu) ve akut  
(ani gelişen) alerjik reaksiyonlar  
Böcek sokmalarına, yiyeceklere, ilaçlara, serumlara, tanısal test maddelerine ve diğer 
alerjenlere karşı gelişen alerjik reaksiyonlardan ve ayrıca idiyopatik anafilaksi veya eg zersize 
bağlı anafilaksiden kaynaklanabilen anafilaksi dahil (Tip 1) alerjik reaksiyonların acil 
2 / 12 
 tedavisinde kullanılır. Anfilaksi ile ilişkili belirti ve semptomlar arasında tansiyon düşüklüğü, 
hava yolu ödemi, ses tellerinin daralması, hava yollarının da ralması, kurdeşen, kaşıntı, 
anjioödem, göz kapaklarının, dudakların ve dilin şişmesi, kusma, ishal ve karın krampları yer 
alır. 
 
• Deri ve mukozalarda kapiller (yüzeysel) kanamaları durdurma  
Çözelti şeklinde bölgesel verilir.  
 
• Lokal anesteziklerin (bölgesel anestezi sağlayan ilaçlar) etki süresini uzatma  
Diş hekimleri tarafından vazokonstriktör (damar büzücü) olarak ilave edilir.  
 
• Göz içi cerrahisi sırasında  midriyazisin  (göz bebeğinin büyümesi) başlatılması ve idamesi  
Göz içi cerrahisi sırasında göz bebeğinin büyümesi ve bunun sürdürülmesi için kullanılır.  
 
2. DEVA ADRENALİN ’i kullanmadan önce dikkat edilmesi gerekenler  
DEVA ADRENALİN ’i aşağıdaki durumlarda KULLANMAYINIZ  
Eğer;  
• Epinefrine ya da yardımcı maddelerden (kullanma talimatı başlığının altındadır) herhangi 
birine  karşı alerjiniz varsa  
• El, ayak parmakları, kulaklar, burun, genital bölge veya kalça gibi bölgelerde epinefrin 
enjeksiyonu yapılmamalıdır çünkü bu bölgelere kan temini yetersiz olabilir.  
 
DEVA ADREN ALİN ’i aşağıdaki durumlarda DİKKATLİ KULLANINIZ  
Aşağıdaki durumlarda DEVA ADRENALİN ’i kullanmadan önce doktorunuzla veya 
eczacınızla konuşunuz.  
• Yaşlıysanız,  
• Herhangi bir kalp sorununuz varsa, özellikle kalp atış hızınızı etkiliyorsa veya göğüs ağrınız 
varsa,  
• Beyninizle ilgili problemleriniz varsa . Örneğin; inme, beyin hasarı veya kan damarı 
hastalığı,  
• Aşırı aktif bir tiroidiniz, diyabetiniz veya glokomunuz (gözde yüksek basınç) varsa,  
• Feokromositomanız (böbrek üstü bezinde bir tümör) varsa,  
• Kanda düşük potasyum seviyeniz ya da yüksek kalsiyum seviyeniz varsa,  
• Prostat bezinizde tümör varsa ya da , böbrek hastalığınız varsa , 
• Şoktaysanız ya da çok faz la kan kaybettiyseniz,  
•  Genel anestezi altında ameliyat olacaksanız,  
• Yüksek kan basıncından (hipertansiyon) m uzdaripseniz,  
• Vücudun kan damarlarının daralması ve sertleşmesiyle oluşan aterosklerozunuz varsa 
(doktorunuz bu konuda size tavsiye verecektir).  
 
• Seyreltilmemiş göz içi çözelti ile oluşan hasar  
Epinefrin, göz içi kullanımdan önce seyreltilmelidir. Sodyum bisülfit içeren diğer epinefrin 
ürünleri, gözde seyreltilmemiş konsantrasyonlarda (1 mg / m l) kullanıldığında korneal 
3 / 12 
 endotelyal hasar ile ilişkilendirilmiştir. DEVA ADRENALİN  ürünü sülfit veya koruyucu 
içermemesine rağmen, yine de dikkatle kullanılmalıdır . 
Bu uyarılar, geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
DEVA ADRENALİN ’in yiyecek ve içecek ile kullanılması  
Uygulama yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız DEVA 
ADRENALİN ’i kullanmadan önce tavsiyesi için doktorunuza ya da eczacınıza sorunuz.  
 
Epinefrin  hamilelik döneminde , sadece  doktorunuz tarafından gerekli görülmesi halinde 
kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız DEVA ADRENALİN ’i kullanmadan önce tavsiyesi için doktorunuza ya da 
eczacınıza sorunuz.  
 
Epinefrin emzirme döneminde, sadece doktorunuz tarafından gerekli görülmesi halinde 
kullanılmalıdır.  
 
Araç ve makine kullanımı  
DEVA ADRENALİN  uygulanmasından etkileniyorsanız, araç veya makine kullanmamalısınız.  
 
DEVA ADRENALİN ’in içeriğinde bulunan bazı yardımcı maddeler hakkında önemli 
bilgiler  
DEVA ADRENALİN , her ampulde 1 mmol’ den (23 mg) daha az sodyum ihtiva eder; yani 
esasında  sodyum içermediği kabul edilebilir.  
 
Diğer ilaçlar ile birlikte kullanımı  
Reçetesiz alınan ilaçlar da dahil olmak üzere başka herhangi bir ilaç alıyorsanız veya yakın 
zamanda aldıysanız veya alma ihtimaliniz varsa doktorunuza veya hemşirenize söyleyin iz. 
 
Çok say ıda ilaç, DEVA ADRENALİN  ile etkileşime girebilir ve bu da etkilerini önemli ölçüde 
değiştirebilir. Bu ilaçlar şunları içerir:  
4 / 12 
 • Depresyon tedavisinde kullanılan m onoamin oksidaz inhibitörleri (MAOI) ve ya imipramin, 
amitriptilin gibi trisiklik antidepresanlar  
• Kalp yetmezliğinde kullanılan digoksin gibi kardiyak glikozitler  
• Kan basıncının hızlı kontrolü için kullanılan guanetidin  
• Hidroklorotiyazid, furosemid gibi diüretikler ("idrar söktürücü ler") 
• Halotan gibi solunum yoluyla alınan genel anestez ikler 
• Kan basıncınızı yükseltmek veya düşürmek için kullanılan  propranolol, atenolol, bisoprolol 
gibi beta-blokerler, fentolamin  
• İnsülin veya oral hipoglisemik ajan lar (ör. glipizid) g ibi anti -diyabetik ilaçlar  
• Aminofilin ve teofilin (nefes almanıza yardı mcı ola n ilaçlar)  
• Kortikosteroidler (vücudunuzdaki astım veya artrit gibi iltihaplı durumları tedavi etmek için 
kullanılan ilaçlar)  
• Alerjilerin tedavisinde kullanılan antihistaminikler (örneğin: difenhidramin)  
• Klorpromazin, perisiyazin veya flufenazin gibi  akıl hastalıklarının tedavisinde kullanılan 
ilaçlar  
• Yetersiz  çalışan  tiroid bezini tedavi etmek için kullanılan ilaçlar  
• Oksitosin (zamanında doğumu başlatmak  ve doğumdan sonra kanamayı kontrol etmek için 
kullanılır)  
• Herhangi bir öksürük veya soğuk algınlığı ila cı (sempatomimetikler).  
 
Bu ilaçlardan biri ni zaten alıyorsanız, DEVA ADRENALİN  almadan önce doktorunuzla 
konuşun uz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEVA ADRENALİN  nasıl kullanılır?  
DEVA ADRENALİN  doktorunuz ya da bir sağlık personeli tarafından uygulanacağından 
aşağıdaki  bölüm hekiminize veya sağlık personeline yöneliktir.  
 
Uygun kullanım ve doz/uygulama sıklığı için talimatlar:  
 Anafilaksi : 
Alerji nedeni  deri altına veya kas içine yapılan bir ilaç ise absorbsiyonu geciktirmek ve 
azaltmak için  DEVA ADRENALİN  enjeksiyonu  aynı yerlere yapılabilir. DEVA 
ADRENALİN ’in başlangıç dozları küçük  olma lıdır, gerekirse bunlar arttırılabilir. An cak bir 
defada verilen doz 1 mg’ ı geçmemelidir.   
 
DEVA ADRENALİN  uyluğun ön -dış yüzüne kas içi veya cilt altı olarak uygulanır. Enjeksiyon, 
gerektiğinde her 5 ila 10 dakikada bir tekrarlanabilir. Kas içine uygulamada, enjeksiyonun kas 
içine uygulanmasını sağlamak için yeterince uzun (en az 1/2 inç ila 5/8 inç) bir iğne  
kullanılmalıdır. Etkiye göre ayarlanan tekrarlanan dozlarla, alerjik reaksiyonun şiddeti ve ilacın 
potansiyel kalbe ilişkin etkileri için hasta klinik olarak izlenir.  
 
5 / 12 
 Kan damarlarında meydana gelen daralma nedeniyle doku ölümüne neden olabileceğinden, 
aynı bölgeye tekrarlanan enjeksiyonlar uygulanmamalıdır.  
 
Yetişkinler ile 30 kg ve üzeri çocuklar : 0,3 ila 0,5 mg (0,3 ila 0,5 ml ) seyreltilmemiş DEVA 
ADRENALİN , kas içi veya cilt altı olarak uyluğun ön -dış yüzüne, enjeksiyon başına en fazla 
0,5 mg’a (0,5 ml) kadar yapılır, gerekirse doz her 5 ila 10 dakikada bir tekrarlanabilir.  
30 kg’ın altındaki çocuklar : 0,01 mg/kg (0,01 ml/kg) seyreltilmemiş DEVA ADRENALİN  kas 
içi veya cilt altı olarak uyluğun ön -dış yüzüne en fazla 0,3 mg’a (0,3 ml’ye) kadar uygulanır , 
gerekirse doz her 5 ila 10 dakikada bir tekrarlanabilir.  
 
 Kalp durması durumunda dozaj:  
Büyü klerde kalp reanimasyonu için 0, 5-1 mg (0 ,5-1 ml) DEVA ADRENALİN  dilüe edilerek  
intravenöz veya intrakardiyak yolla enjekte edilir. Kalp masajını engellememek için intravenöz  
yol terci h edilir. 1 -2 mg (1 -2 ml) DEVA ADRENALİN  10 ml steril distile suya katılarak 
endotrakeal  tüp aracılığıyla trakeaya instile edilir ya da ilk i ntravenöz enjeksiyondan sonra 0, 3 
mg (0 ,3 ml)  DEVA ADRENALİN  subkütan olarak yapılır veya i ntravenöz infüzyon şeklinde 
1-4 mc g/dk hızıyla  verilir.  
 
 İntraoküler cerrahi sırasında midriyazisin başlatılması ve idamesinde dozaj:  
Epinefrin, göz içi kullanımından önce seyreltilmelidir. 1: 100.000 ila 1: 1.000.000 (10 mcg / ml 
ila 1 mcg / m l) arasında bir epinefrin konsantrasyonu oluşturmak için 100 ila 1000 m l oftalmik 
irrigasyon sıvısında 1 m l epinefrin 1 mg / m l (1: 1000) seyreltil ir. İrrigasyon solüsyonu, cerrahi 
prosedürün gerektirdiği şekilde kullanılır.  
 
Bir oftalmik irrigasyon sıvısında seyreltildikten sonra, epinefrin ayrıca 1: 100.000 ila 1: 400.000 
(10 mcg / m l ila 2,5 mcg / m l) seyreltmede 0,1 m l bolus doz olarak intrakameral yolla da  enjekte 
edilebilir.  
 
 Diğer uygulama şekilleri ve dozajları:  
Lokal hemostatik ola rak 1: 50.000 (% 0 ,002) - 1:1.000 (% 0, 1) konsantrasyonunda epinefrin  
çözeltileri ıslak pansuman veya sprey şeklinde deri, mukoza ve doku yüzeylerine uygulanır.  
Epinefrin  lokal anestezik çözeltilere 1:500.000 -1:50.000 oranında katılır. En sık kullanılan  
konsantrasyon 1:200.000’ dir. 
 
DEVA ADRENALİN  1 mg/ml I.M./I.V./S.C./İntraoküler Enjeksiyonluk Çözelti , %5 Dekstroz 
İntravenöz İnfüzyon Çözeltisi ile 1 adet ampul içeriği 1000 ml’ye seyreltilerek hazırlanan 0,001 
mg/ml konsantrasyonundaki infüzyon çözeltisi  veya %5 Dekstroz + %0,9 NaCl İntravenöz 
İnfüzyon Çözeltisi ile 1 adet ampul içeriği 1000 ml’ye seyreltilerek hazırlanan 0,001 mg/ml 
konsantrasyonundaki infüzyon çözeltisi şeklinde hazırlanabilir  
 
Uygulama yolu ve metodu:  
DEVA ADRENALİN  subkutan ya da intramuskuler olarak uygulanabilir. Kas içine 
uygulanacaksa gluteus kasları kullanılmamalıdır.  (Bu bölge derisinde anaerob 
mikroorganizmalar kolonize olabilir ve  
6 / 12 
 DEVA ADRENALİN ’in vazokonstriktör etkisi hipoksiye neden olarak Clostridium we lchii 
enfeksiyonunun oluşmasını hızlandırabilir.).  
 
Acil durumlarda DEVA ADRENALİN  dilüe edilerek çok yavaş intravenöz enjeksiyon şeklinde  
verilebilir. Kalp durması halinde dilüe epinefrin  çözeltisi intrakardiyak enjeksiyon veya  
endotrakeal instilasyonla verilebilir. Kalbe enjekte edildiğinde kalp masajı da uygulanmalıdır.  
Bu şekilde ilacın koroner sirkülasyona katılması sağlanır. Epinefrin  aerosol, vaporizatör , IPPB  
cihazına oral inhalasyon şeklinde verilebilir.  
Bu amaçla kullanılan epinefrin çözeltileri daha konsantre olup bunları sistemik olarak enjekte  
etmekten kaçınılmalıdır. DEVA ADRENALİN  dilüe edilerek lokal olarak deri, mukoza ve 
doku  yüzeylerine uygulanabilir. Bunun için ıslak pansuman veya sprey şekilleri kullanılır.  
 
Epinefrin  dozu epinefrin  tuzları içindeki epinefrin  miktarı ile ifade edilir.  
 
Değişik yaş grupları  
• Çocuklarda kullanımı:  
Anaf ilaksi:  
DEVA ADRENALİN , intramüsküler veya subkutan olarak uyluğun anterolateral yönünde 
uygulanır.  
 
Seyreltilmemiş DEVA ADRENALİN  için uygulama dozu:  
Yetişkinler ile 30 kg ve üzeri çocuklar: 0,3 ila 0,5 mg (0,3 ila 0,5 ml)  
30 kg’ın altındaki çocuklar: 0,01 mg/kg (0,01 ml/kg)  
 
Enjeksiyon başına maksimum doz:  
Yetişkinler ile 30 kg ve üzeri çocuklar: 0,5 mg’a (0,5 ml) kadar yapılır.  
30 kg’ın altındaki çocuklar: 0,3 mg’a (0,3 ml’ye) kadar uygulanır.  
 
Enjeksiyon, gerektiğinde her 5 ila 10 dakikada bir tekrarlanabilir.  
 
Kalp durması durumunda dozaj:  
Çocuklarda 0,005 -0,01 mg/kg DEVA ADRENALİN  intrakardiyak olarak enjekte edilir veya 
0,01 mg/kg DEVA ADRENALİN  intravenöz olarak verilir. Bu amaçla 1:10.000 
konsantrasyonda hazır  ampul kullanılmalıdır. Bu şekilde dilüsyon hatalarından kaçınılmış 
olunur.  
 
2 yaşından küçük çocuklarda kullanılmaz. 12 yaşın altındaki çocuklarda acil durumlar dışında  
kullanılm ası önerilmemektedir.  
  
İntraoküler cerrahi sırasında midriyazisin başlatılması ve idamesinde dozaj : 
Pediyatrik hastalarda intraoküler cerrahi sırasında midriyazisin başla tılması ve idamesi için 
epinefrinin (1:100.000 ila 1:400.000 dilüsyonda) güvenliliği ve etkililiği belirlenmiştir. 
Pediyatrik hastalarda intraoküler cerrahi sırasında midriyazisin başlatılması  ve idamesi için 
7 / 12 
 epinefrin kullanımı, yetişkinlerde yeterli ve iyi kontrollü çalışmalar ve pediyatrik hastalarda 
kontrolsüz çalışmalarla desteklenmektedir.  
 
• Yaşlılarda kullanımı:  
Yetişkinler için önerilen doz dikkatle uygulanır.  
 
İntraoküler cerrahi sırasında midriyazisin başlatılması ve idamesinde dozaj : 
İntraoküler cerrahi sırasında midriyazisin başla tılması ve idamesinde kullanılmasıyla ilgili 
olarak , yaşlılar ve diğer hastalar arasında genel bir farklılık gözlemlenmemiştir . 
 
Özel kullanım durumları  
• Böbrek yetmezliği:  
Veri bulunmamaktadır.  
 
• Karaciğer yetmezliği:  
Veri bulunmamaktadır.  
 
Eğer DEVA ADRENALİN ’in etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
 
Kullanma nız gerekenden daha fazla DEVA ADRENALİN  kullandıysanız  
Belirti  
Epinefrin  doz aşımı şiddetli hipertansiyona neden olur. Potansiyel olarak ölümcül sonuçlar 
doğura bilecek serebral, kardiyak veya vasküler olaylar meydana gelebilir (serebral hemoraji, 
geçici bradikardi yi takip eden taşikardi sonucu ortaya çıkan aritmi gibi dis ritmi ler, 
miyokardiyal nekroz, akut pulmoner ödem, böbrek yetmezliği).  
 
Tedavi  
Epinefrinin  etkileri, hastanın durumuna bağlı olarak hızlı etkili vazodilatörlerin, hızlı etkili alfa -
adrenoresept ör bloke edici ajanların (örn. f entolamin) veya beta-adrenoreseptör bloke edici 
ajanların (örn. propranolol) uygulanmasıyla önlenebilir.  Bununla birlikte, epinefrinin kısa 
yarılanma ömrü nedeniyle, bu ilaçlarla tedavi gerekli olmayabilir.  Uzun süreli hipotansif 
reaksiyon durumunda, nor epinefrin gibi başka bir vazopresif aj anın uygulanması gerekebilir.  
 
Bu ilaç size hastanedeyken verileceği için, size çok az veya çok fazla verilme olasılığı düşüktür, 
ancak herhangi bir endişeniz varsa doktorunuza veya hemşirenize söyleyiniz . 
 
DEVA ADRENALİN ’den kullanmanız gerekenden fazlasını kullanmışsanız, bir doktor veya 
eczacı ile  konuşunuz.  
 
DEVA ADRENALİN ’i kullanmayı unutursanız  
İlacınız bir sağlık personeli tarafından uygulanacağından kullanmanız gereken dozun 
unutulması beklenmez. Ancak uygulanması gereken dozun size verilmemiş olabileceğini 
düşünüyorsanız, sağlık personelini bilgilendirmeniz gerekmektedir . 
8 / 12 
  
Unutulan dozları dengelemek için çift doz almayınız.  
 
DEVA ADRENALİN  ile tedavi sonlandırıldığında oluşabilecek etkiler  
DEVA ADRENALİN  ile tedavi sonlandırıldığında herhangi bir olumsuz etki beklenmez.  
 
4. Olası yan etkiler nelerdir?  
Herkeste ortaya çıkmasa da, tüm ilaçlar gibi DEVA ADRENALİN  de yan etkilere neden 
olabilir.  
 
Aşağıdakilerden biri olursa, DEVA ADRENALİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciddi alerjik reaksiyonlar seyrek olsa da ortaya çıkan alerjik reaksiyonlar  
• Ani hırıltı, nefes almada güçlük, göz kapakları, yüz veya dudaklarda şişme, kıza rıklık veya 
kaşıntı gibi yan etkilerden herhangi biri (özellikle tüm vücudunuzu etkileyen).  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın:   10 hastanın en az 1’ inde görülebilir.  
Yaygın:  10 hastanın birinden az, fakat  100 hastanın birinde veya birinden fazla 
görülebilir.  
Yaygın olmayan:  100 hastanın birinden az, fakat 1.000 hastanın birinde veya birinden fazla 
görülebilir.  
Seyrek:  1.000 hastanın birinden az, fakat 10.000 hastanın birinde veya birinden 
fazla görülebil ir. 
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Diğer yan etkiler  
 
Bilinmiyor  
• Baş ağrısı  
• Baş dönmesi  
• Kaygı veya korku veya huzursuzluk duygusu  
• Titreme  
• Uykusuzl uk, kafa karışıklığı, sinirli olma hali  
• Anormal ruh hali veya davranış  
• Ağız kuruluğu veya çok fazla tükürük üretimi  
• Halsizlik veya terleme  
• Kalp ritmi ve hızındaki değişiklikler  
• Çarpıntı (hızlı veya düzensiz kalp atışı), taşikardi (anormal derecede hızlı dinlenme kalp 
hızı), anj ina (değişen yoğunlukta göğüs ağrısı)  
• Yüksek kan basıncı  
• Kollarda veya bacaklarda soğukluk  
• Nefes darlığı  
9 / 12 
 • İştah azalması, hasta hissetme veya hasta olma  
• Tekrarlanan enjeksiyonlar, enjeksiyon yerindeki dokulara zarar verebilir,  
• İdrar yapmada zorlanma  
• Metabolik asidoz (kanınızdaki belirli bileşenlerin dengesizliği) meydana gelebilir.  
• Kafada kanama  
• Vücudun yarısının felç olması  
• Kan şeker i seviyelerinde artış  
• Vücuttaki yağlanmada dengesizlik  
• Kan potasyum seviyelerinde azalma  
• Akciğer ödemi  
• Göğüs ağrısı (akut anjina)  
• Kalp krizi (akut miyokard infarktüsü)  
• Soluk görünüm (soluk benizlilik)  
• Bayılma (senkop)  
• Göz bebeğinin genişlemesi (midriyazis)  
 
Parkinson hastalığı olan hastalarda epinefrin (adrenalin), sertliği (katılık) ve tremoru (titreme) 
artırabilir.  
Göz için seyreltilmemiş konsantrasyonlarda kullanıldığında korneal endotelyal hasar oluştuğu 
bildirilmiştir.  
 
DEVA ADRENALİN  verildikten sonra, enjeksiyon bölgesinde hafif ağrı  ve hafif 
morarma/kanama görülebilir veya bir miktar sıvı kalabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, ecz acınız veya hemşireniz ile konuşunuz. Ayrıca karşılaştığınız yan  
etkileri www.titck.gov. tr sitesinde yer alan “İlaç Yan Etkileri Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz  ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DEVA ADRENALİN ’in saklanması  
DEVA ADRENALİN ’i çocukların göremeyeceği, erişemeyeceği yerlerde ve ambalajında 
saklayınız.  
 
25oC altındak i oda sıcaklığında ışıktan koruy arak saklayınız.   
 
Buzdolabında saklamayınız . Dondurmaktan sakınınız . 
 
Son kullanma tarihiyle uyumlu olarak kullanınız  
10 / 12 
  
Ambalajdaki son kullanma tarihinden sonra DEVA ADRENALİN ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-mail: deva@devaholding.com.tr  
 
Üretim yeri:  
Deva Holding A.Ş  
Kartepe / KOCAELİ  
 
Bu kullanma talimatı  17/09/2024  tarihinde onaylanmıştır . 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
• Anafilaksi : 
Akut anafilaksi, ağır astım ve alerjik reaksiyonlarda büyükler için mutat başlangıç dozu 0,1 -0,5 
mg (0,1 -0,5 ml) DEVA ADRENALİN  olup, subkütan veya intramüsküler yolla verilir. Alerji 
nedeni deri altına veya kas içine yapılan  bir ilaç ise absorbsiyonu geciktirmek ve azaltmak için 
DEVA ADRENALİN  enjeksiyonu aynı yerlere yapılabilir.  
 
DEVA ADRENALİN ’in başlangıç dozları küçük olmalıdır, gerekirse bunlar arttırılabilir. 
Ancak bir defada verilen doz 1 mg’ ı geçmemelidir . 
 
Anafilaktik şokta subkütan dozlar 10 -15 dakikalık aralıklarla tekrarlanabilir. Ağır astım 
krizlerinde ise subkütan dozlar hastanın cevabına göre 20 dakika ile 4 saat aralıklarla 
tekrarlanabilir.  
 
Kronik obstrüktif akciğer hastalığında 0,3 mg (0,3 ml) epine frinin 20 dakika ara ile 3 kez verilir 
ve her 2 saatte bir bu şema tekrarlanabilir.  
 
DEVA ADRENALİN  uyluğun anterolateral yönüne intramüsküler veya subkutan olarak 
enjekte edilir. Enjeksiyon, gerektiğinde her 5 ila 10 dakikada bir tekrarlanabilir. İntramüs küler 
uygulamada, enjeksiyonun kas içine uygulanmasını sağlamak için yeterince uzun (en az 1/2 inç 
ila 5/8 inç) bir iğne kullanılmalıdır. Etkiye göre titre edilen tekrarlanan dozlarla, alerjik 
reaksiyonun şiddeti ve ilacın potansiyel kardiyak etkileri için  hasta klinik olarak izlenir.  
 
11 / 12 
 Oluşan vazokonstriksiyon doku nekrozuna neden olabileceğinden, aynı bölgeye tekrarlanan 
enjeksiyonlar uygulan mamalıdır.  
 
Yetişkinler ile 30 kg ve üzeri çocuklar: 0,3 ila 0,5 mg (0,3 ila 0,5 ml) seyreltilmemiş DEVA 
ADRENALİN , intramüsküler veya subkutan olarak uyluğun anterolateral yönünde, enjeksiyon 
başına maksimum 0,5 mg’a (0,5 ml) kadar yapılır, gerekirse doz her 5 ila 10  dakikada  bir 
tekrarlanabilir.  
 
30 kg’ın altındaki çocuklar: 0,01 mg/kg (0,01 ml/kg) seyreltilmemiş DEVA  ADRENALİN  
instamüsküler veya subkutan olarak uyluğun anterolateral kısmında maksimum 0,3 mg’a (0,3 
ml’ye) kadar uygulanır, gerekirse doz her 5 ila 10  dakikada  bir tekrarlanabilir.  
 
• Kalp durması durumunda dozaj:  
Büyüklerde kalp reanimasyonu için 0,5 -1 mg (0,5 -1 ml) DEVA ADRENALİN  dilüe edilerek 
intravenöz veya intrakardiyak yolla enjekte edilir. Kalp masajını engellememek için intravenöz 
yol tercih edilir. 1 -2 mg (1 -2 ml) DEVA ADRENALİN  10 ml steril distile suya k atılarak 
endotrakeal tüp aracılığıyla trakeaya instile edilir ya da ilk intravenöz enjeksiyondan sonra 0,3 
mg (0,3 ml) DEVA ADRENALİN  subkütan olarak yapılır veya intravenöz infüzyon şeklinde 
1- 4 mcg/dk hızıyla verilir.  
 
• İntraoküler cerrahi sırasında midr iyazisin başlatılması ve idamesinde dozaj:  
Epinefrin, göz içi kullanımından önce seyreltilmelidir. 1: 100.000 ila 1: 1.000.000 (10 mcg / 
mL ila 1 mcg / m l) arasında bir epinefrin konsantrasyonu oluşturmak için 100 ila 1000 m l 
oftalmik irrigasyon sıvısında 1 ml epinefrin 1 mg / m l (1: 1000) seyreltilir . İrrigasyon 
solüsyonu, cerrahi prosedürün gerektirdiği şekilde kullanılır.  
 
Bir oftalmik irrigasyon sıvısında seyreltildikten sonra, epinefrin ayrıca 1: 100.000 ila 1: 400.000 
(10 mcg / m l ila 2,5 mcg / m l) seyreltmede 0,1 m l bolus doz olarak intrakameral yolla da  enjekte 
edilebilir.  
 
• Diğer uygulama şekilleri ve dozajları:  
Lokal hemostatik olarak 1:50.000 (% 0 ,002) - 1:1.000 (% 0,1) konsantrasyonunda epinefrin 
çözeltileri ıslak pansuman veya sprey şeklinde de ri, mukoza ve doku yüzeylerine uygulanır. 
Epinefrin lokal anestezik çözeltilere 1:500.000 -1:50.000 oranında katılır. En sık kullanılan 
konsantrasyon 1:200.000’dir.  
 
DEVA ADRENALİN  1 mg/ml I.M./I.V./S.C./İntraoküler Enjeksiyonluk Çözelti , %5 Dekstroz 
İntravenöz İnfüzyon Çözeltisi ile 1 adet ampul içeriği 1000 m l’ye seyreltilerek hazırlanan 0 ,001 
mg/ml konsantrasyonundaki infüzyon çözeltisi veya %5 Dekstroz + %0,9 NaCl İntravenöz 
İnfüzyon Çözeltisi ile 1 adet ampul içeriği 1000 m l’ye seyrel tilerek hazırlanan 0 ,001 mg/ml 
konsantrasyonundaki infüzyon çözeltisi şeklinde hazırlanabilir.  
 
Epinefrin çözeltisi  havaya veya ış ığa maruz kaldığında hızla bozun ur, oksidasyonla 
adrenokroma dönüşmesinden dolayı pembeye, melanin oluşumundan dolayı da kahve rengiye 
12 / 12 
 döner.  Uygulamadan önce partikül madde ve renk değişikliği açısından görsel olarak 
incelenmelidir . Çözelti renkliyse, bulanıksa ya da partikül madde içeriyorsa kullanmayın . 
