1  
UYARI:  
CİDDİ ENFEKSİYONLAR, MORTALİTE, MALİGNİTE, MAJÖR 
KARDİYOVASKÜLER ADVERS OLAYLAR (MAKO) VE TROMBOZ  
 CİDDİ ENFEKSİYONLAR  
Tofasitinib, ile tedavi edilen hastalarda, hastaneye yatış veya ölüme yol açabilecek ciddi enfeksiyonların gelişmesi açısından risk artmıştır (bkz. bölüm 4.4 ve 4.8). Bu enfeksiyonların geliştiği hastaların çoğu, eş zamanlı olarak metotreksat veya kortikos teroidler gibi 
immünosupresanlar kullanmaktaydı.   Eğer ciddi bir enfeksiyon gelişirse, enfeksiyon kontrol altına alınana kadar tofasitinibe ara veriniz.  
 Bildirilen enfeksiyonlar aşağıdakileri içerir:  
• Pulmoner veya ekstrapulmoner hastalık ile ortaya çıkabilen aktif tüberküloz. Aktif tüberkülozlu hastalara tofasitinib verilmemelidir. Hastalar, tofasitinib kullanmadan önce ve tedavi sırasında latent tüberküloz açısından test edilmelidir. Latent enfeksiy on tedavisi, tofasitinib kullanımından 
önce değerlendirilmelidir.  • Kriptokokoz ve pnömositoz dahil olmak üzere invazif fungal enfeksiyonlar.  
• Herpes zoster  dahil olmak üzere bakteriyel, viral enjeksiyonlar ve fırsatçı patojenlerin neden 
olduğu diğer enfeksiyonlar.  
 Kronik veya tekrarlayan enfeksiyonu olan hastalarda tedaviye başlamadan önce tofasitinib ile tedavinin risk ve yararları dikkatle değerlendirilmelidir.   Tedaviye başlamadan önce latent tüberküloz enfeksiyonu testi negatif çıkan hastalarda olası tüberküloz gelişimi de dahil olmak üzere tofasitinib ile tedavi süresince ve tedaviden sonra belirti 
ve semptomların gelişimi açısından hastalar yakından izlenmelidir (bkz. bölüm 4.4).   MORTALİTE  
En az bir kardiyovasküler (KV) risk faktörü bulunan, 50 yaş veya üzeri romatoid artrit (RA) hastalarında başka bir Janus kinaz (JAK) inhibitörü iletümör nekroz faktörü (TNF) blokerlerini karşılaştıran geniş, randomize, pazarlama sonrası güvenlilik çalışmas ında, ani kardiyovasküler 
ölümler dahil olmak üzere JAK inhibitörü ile tüm nedenlere bağlı daha yüksek mortalite oranı gözlenmiştir (bkz. bölüm 4.4).   MALİGNİTELER  
Tofasitinib, ile tedavi edilen hastalarda lenfoma ve diğer maligniteler gözlenmiştir. Başka bir JAK inhibitörü ile tedavi edilen romatoid artrit (RA) hastalarında, TNF blokörü ile karşılaştırıldığında  
daha yüksek malignite (melanom dışı cilt kanserleri (MDCK) hariç) oranı gözlenmiştir. Halihazırda sigara içen veya geçmişte sigara içmiş hastalar ek yüksek risk altındadır (bkz. bölüm 4.4).   MAJÖR KARDİYOVASKÜLER ADVERS OLAYLAR  
TNF blokörü ile karşılaştırıldığında başka bir JAK inhibitörü ile tedavi edilen en az bir kardiyovasküler risk faktörü olan 50 yaş ve üzeri romatoid artritli (RA) hastalarda, daha yüksek oranda majör kardiyovasküler advers olaylar (MAKO) (kardiyovasküler ölüm, miyokardiyal enfarktüsü ve inme olarak tanımlanır) gözlenmiştir. Halihazırda sigara içen veya geçmişte sigara içmiş hastalar ek yüksek risk altındadır. Miyokard enfarktüs veya inme geçirmiş olan hastalarda 
tofasitinibe ara verilmelidir (bkz. bölüm 4.4 ).  2  
TROMBOZ  
Enflamatuvar koşulları tedavi etmek için kullanılan JAK inhibitörleri ile tedavi edilen hastalarda 
derin ven trombozu (DVT), pulmoner emboli (PE) ve arteriyel trombozun da dahil olduğu tromboz olayları meydana gelmiştir. Bu advers olayların çoğu ciddidir ve bazıları ölümle sonuçlanmıştır. TNF blokörleri ile karşılaştırıldığında başka bir JAK inhibitörü ile tedavi edilen en az bir kardiyovasküler risk faktörü olan 50 yaş ve üzeri romatoid artritli hastalarda daha yüksek oranda tromboz gözlenmiştir. Risk altındaki hastalar için tofasitinibten kaçınınız. Tromboz semptomları olan hastalarda tofasitinibe ara verilmeli ve derhal değerlendirilmelidir (bkz. bölüm 4.4).   
 
 
 
 
 
 
 
 
 
 
 
 
 
  
 
 
 
 
 
 3 KULLANMA TALİMATI  
 
JANDARK  5 mg  film kaplı tablet  
Ağızdan alınır.  
• Etkin madde: Her bir film kaplı tablet etk in madde olarak  5 mg tofasitinib  içerir.  
• Yardımcı maddeler: Mikrokristalin selüloz, l aktoz monohidrat  (inek sütünden elde 
edilmiştir) , kroskarmelloz sodyum  (E468) , magnezyum stearat  (E572) , HPMC 
2910/Hipromelloz  (E464) , titanyum dioksit  (E171) , laktoz monohidrat  (inek sütünden elde 
edilmiştir) , polietilen glikol/makrogol, t riacetin  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
1. JANDARK nedir ve ne için kullanılır?  
2. JANDARK'ı kullanmadan önce dikkat edilmesi gerekenler  
3. JANDARK nasıl kullanılır?  
4. Olası yan etkiler nelerdir? 
5. JANDARK'ı n saklanmas ı 
Başlıkları yer almaktadır. 
 
1. JANDARK  nedir ve ne için kullanılır?  
JANDARK 5 mg tablet beyaz renkli, yuvarlak, bikonveks, çentiksiz, film kaplı tablet tir ve 
tofasitinib isimli aktif maddeyi içerir.  
Tabletler, 56 tablet içeren blister ambalajlarda sunulmaktadır.  
JANDARK aşağıdaki iltihabi hastalıkların tedavisi için kullanılır:  
• Romatoid artrit 
• Sedef artriti  (psöriatik artrit) 
• Ankilozan spondilit  
• Poliartiküler Juvenil  idiopatik artrit  
• Ülseratif kolit 
 
4 Romatoid artrit  (RA)  
JANDARK, yetişkin hastalarda orta veya şiddetli aktif romatoid artritin tedavisinde kullanılır. 
Romatoid artrit eklemlerinizde ağrı ve şişlik oluşmasına neden olan uzun süreli bir hastalıktır. 
 
 Eğer aktif romatoid artritiniz varsa bunu tedavi etmek için doktorunuz önce size hastalık modifiye 
edici anti -romatizmal (DMARD) ilaçlar adı verilen ürün grubundan bir ilaç verdiyse ve eğer bu ilaca 
yeterince iyi yanıt veremediyseniz veya ilacı tolere edem ediyseniz doktorunuz başka bir ilaç (tümör 
nekroz faktörü (TNF) blokeri adı verilen bir ürün grubundan) verecektir. Eğer bu ilaca da yeterince 
iyi yanıt vermezseniz veya ilacı tolere edemezseniz romatoid artrit tedaviniz için JANDARK 
metotreksat ile birlikte verilebilir.  JANDARK ayrıca metotreksat tedavisinin tolere edilemediği veya 
metotreksat ile birlikte kullanımın tavsiye edilmediği durumlarda tek başına da kullanılabilir.  
JANDARK’ın tek başına veya metotreksat ile birlikte kullanımının eklemlerde oluşan ağrı ve 
şişliği azalttığı ve normal günlük aktivitelerinizi gerçekleştirme becerinizi artırdığı gösterilmiştir.  
 
JANDARK’ın diğer JAK inhibitörleri, biyolojik DMARD’lar, azatioprin ve siklosporin gibi bağışıklık sistemini etkileyen güçlü ilaçlarla eş zamanlı kullanılması uygun değildir.  
 
Psöriatik artrit (PsA)  
JANDARK, sedef artriti (psöriatik artrit) denilen bir durumu tedavi etmek için kullanılır. Bu 
durum, sıklıkla sedef hastalığının (psöriazisin) eşlik ettiği, iltihaplı bir eklem hastalığıdır. Eğer 
aktif sedef artritiniz varsa, bunu tedavi etmek üzere  doktorunuz  önce size hastalık modifiye edici 
anti-romatizmal (DMARD) ilaçlar adı verilen ürün grubundan bir ilaç verdiyse ve eğer bu ilaca 
yeterince iyi yanıt veremediyseniz veya ilacı tolere edemediyseniz doktorunuz başka bir ilaç (tümör 
nekroz faktörü (TNF) bl okeri adı verilen bir ürün grubundan) verecektir. Eğer bu ilaca da yeterince 
iyi yanıt vermezseniz veya ilacı tolere edemezseniz, aktif sedef artritinizin belirti ve bulgularını 
azaltmak ve günlük aktiviteleri gerçekleştirme becerinizi artırmak için JANDARK verilebilir. 
JANDARK’ın diğer JAK inhibitörleri, biyolojik DMARD’lar, azatioprin ve siklosporin gibi 
bağışıklık sistemini etkileyen güçlü ilaçlarla eş zamanlı kullanılması uygun değildir  
 
Ankilozan spondilit  (AS) 
JANDARK,  yetişkin hastalarda ankilozan spondilit (AS) tedavisinde kullanılır. Ankilozan  
spondilit omurgayı etkileyen ağrı ve şişlik oluşmasına neden olan uzun süreli bir hastalıktır. Eğer 
ankilozan spondilitiniz varsa bunu tedavi etmek üzere doktorunuz önce size konvansiyonel 
tedavilerden bir ilaç verdiyse ve eğer bu ilaca yeterince iyi yanıt veremediyseniz veya ilacı tolere edemediyseniz doktorunuz  başka bir ilaç (tümör nekroz faktörü (TNF) blokeri adı verilen bir 
ürün grubundan) verecektir. Eğer  bu ila ca yeterince iyi yanıt vermezseniz veya  ilacı tolere 
edemezseniz ankilozan spondilit tedaviniz için JANDARK kullanılır.  
 
Poliartiküler Juvenil idiopatik artrit (pJ İA) 
JANDARK, metotreksat  tedavisine yanıt vermemiş 40 kg ve üzeri aktif poliartiküler juvenil idiopatik 
artrit tedavisinde kullanılır. Poliartiküler juvenil idiopatik artrit eklemlerinizde ağrı ve şişlik 
oluşmasına neden olan uzun süreli bir hastalıktır.  
Eğer sizde veya çocuğunuzda poliartiküler juvenil idiopatik artrit varsa bunu tedavi etmek için 
doktorunuz önce metotreksat tedavisi verecektir. Eğer bu ilaca yanıt veremediyseniz veya ilacı tolere 
edemediyseniz doktorunuz başka ilaçlar (tümör nekroz faktörü (TNF) blokeri ve anti interlökin 6 adı 5 verilen ürün gruplarından) verecektir. Eğer bu ilaçlara da yeterince iyi yanıt vermezseniz veya ilaçları 
tolere edemezseniz ve 40 kg ve üzerinde iseniz poliartiküler juvenil idiopatik artrit tedaviniz için 
JANDARK verilebilir.  
 
JANDARK’ın diğer JAK inhibitörleri, biyolojik DMARD’lar, azatioprin ve siklosporin gibi 
bağışıklık sistemini etkileyen güçlü ilaçlarla eş zamanlı kullanılması uygun değildir.  
 
Ülseratif kolit  (ÜK)  
JANDARK,  yetişkin hastalarda orta veya şiddetli aktif  ülseratif kolit tedavisinde kullanılır . 
Ülseratif kolit, iltihabi bir bağırsak hastalığıdır. Eğer aktif ülseratif kolitiniz varsa bunu tedavi 
etmek için doktorunuz  tedavilerden bir ilaç verdiyse ve eğer bu ilaca yeterince iyi yanıt 
veremediyseniz veya  ilacı tolere edemediyseniz doktorunuz başka ilaçlar (biyolojik ajanlar adı 
verilen bir ürün grubundan) verecektir. Eğer bu ilaca da yeterince iyi yanıt vermezseniz veya ilacı 
tolere edemezseniz ülseratif ko lit tedaviniz için JANDARK verilebilir.  
JANDARK’ın  diğer JAK inhibitörleri, biyolojik DMARD’lar, azatioprin ve siklosporin gibi 
bağışıklık sistemini etkileyen güçlü ilaçlarla eş zamanlı kullanılması uygun değildir. 
 2. JANDARK ’ı kullanmadan önce dikkat edilmesi gerekenler  
 
UYARI:  CİDDİ  ENFEKSİYONLAR VE MALİGNİTE  [KÖTÜ  HUYLU (KÖTÜCÜL)  
TÜMÖRLER]  
Tofasitinib  bağışıklık  sistemini  etkiler.  
• Tofasitinib ile  tedavi  edilen  hastalarda ciddi  enfeksiyon  riski  artmıştır.  
• Tofasitinib  ile tedavi  gören  hastalarda kan kanseri  ve diğer kötü  huylu tümörler 
gözlenmiştir.  
• Doktorunuz  gerekli  değerlendirmeleri  yaparak  tedaviye  başlamalıdır.  
 
Zona hastalığı (belirgin bir sinir yolu boyunca kabarcıkların çıkması ile seyreden bir viral 
hastalık, herpes zoster) gelişimi için daha yüksek risk altında olabilirsiniz. 
 
JANDARK 'ı aşağıdaki durumlarda KULLANMAYINIZ  
Eğer,  
- Tofasitinib veya bu ilacın içeriğindeki diğer maddelerden herhangi birine karşı alerjiniz 
(dudakların, dilin, boğazın şişmesi veya kurdeşen (genellikle kaşındıran deride kırmızı 
şişlikler) varsa JANDARK kullanmayı derhal durdurunuz ve hemen doktorunuzu arayınız.  
- Kan dolaşımı enfeksiyonları veya aktif tüberküloz gibi ciddi enfeksiyon geçiriyorsanız  
- Sirozun da dahil olduğu ciddi karaciğer yetmezliğiniz varsa (karaciğerde yaralar)  
- Hamileyseniz veya emziriyorsanız  
 
Yukarıdaki bilgiler konusunda emin değilseniz doktorunuza danışını z. 
 
JANDARK 'ı aşağıdaki durumlarda DİKKATLİ KULLANINIZ  
 
Aşağıdaki hasta gruplarında yalnızca uygun başka bir alternatif tedavi yoksa kullanılmalıdır:  
- 65 yaş ve üstü hasta ysanız ,  6 - Mevcut durumda sigara kulla nıyorsanız  veya geçmişte uzun süre sigara kullandıysanız ,  
- Diğer kalp problemleri veya kanser oluşma risk faktörlerine sahipseniz,  
- Yukarıda listelen enlerin dışında damarlarda kan pıhtısı (venöz tromboemboli) risk  faktörlerine 
sahipseniz . 
 
Eğer,  
- Enfeksiyonunuz olduğunu düşünüyorsanız veya ateş, terleme, üşüme/titreme, kas 
ağrıları, öksürük, nefes darlığı, balgam, balgamda farklılaşma, kilo kaybı, vücudunuzda 
sıcaklığı artmış veya kızarıklık olan veya ağrılı cilt bölgeleri ya da duyarlı bölgeler, yutarken zorlanma ya da acı çekme, ishal veya mide/karın ağrısı, idrara çıkarken yanma veya normalden sık idrara çıkma, çok yorgun hissetme gibi enfeksiyondan 
kaynaklanabilecek belirtileriniz veya bulgularınız varsa  
- Enfeksiyon olasılığınızı arttıran  herhangi bir hastalığınız varsa [örn. diyabet (şeker 
hastalığı), HIV(AIDS) veya bağışıklık sisteminin zayıflaması]  
- Herhangi bir çeşit enfeksiyonunuz varsa, herhangi bir enfeksiyon için tedavi görmüşseniz veya sürekli tekrarlayan enfeksiyonlarınız oluyorsa. Kendinizi iyi hissetmezseniz derhal 
doktorunuza bildiriniz. JANDARK, vücudunuzun enfeksiyonlara yanıt verme becerisini 
azaltabilir ve mevcut bir enfeksiyonu daha kötü hale getirebilir veya yeni bir enfeksiyon kapma olasılığınızı arttırabilir.  
- Tüberkülozunuz (verem hastalığı) / tüberküloz hikayeniz varsa veya tüberküloz olan birisiyle yakın temasta bulunduysanız. Doktorunuz, JANDARK tedavisine başlamadan 
önce ve gerekli görmesi durumunda tedaviniz sırasında sizi tüberküloz belirti ve bulguları 
açısından kontrol edecektir. Herhangi bir çeşit enfeksiyonunuz varsa doktorunuz 
kullanmanızı onaylamadıkça JANDARK kullanmamalısınız. Zona hastalığı (herpes 
zoster) geliştirme riskiniz artmış olabilir.  
- Kronik akciğer hastalığınız varsa  
- Karaciğer hastalığınız  varsa  
- Mantar enfeksiyonu açısından riskli bir yerde yaşıyorsanız. Bu enfeksiyonlar JANDARK  
kullanımında daha ciddi seyredebilir. Riskl i bir bölgede yaşayıp yaşamadığınızı 
doktorunuza danışınız.  
- Hepatit B veya Hepatit C (karaciğeri etkileyen virüsler) enfeksiyonunuz varsa veya daha önce geçirdiyseniz. Bu virüs JANDARK kullandığınız sırada aktif hale gelebilir. 
Doktorunuz, siz JANDARK ile tedaviye başlamadan önce ve JANDARK  kullanırken, 
hepatite yönelik kan testleri yapabilir.  JANDARK’ın hepatit B ve C enfeksiyonu olan  
hastalarda güvenliliği ve etkililiği bilinmemektedir.  
- JANDARK bazı kanserlere yakalanma riskinizi bağışıklık sisteminizin çalışma yolunu 
değiştirerek arttırabilir .  
- 65 yaşından büyükseniz, daha önce herhangi bir kanser hastalığı geçirdiys eniz ve ayrıca 
şu an sigara içiyor veya geçmişte içtiyseniz JANDARK belli kanserlerin ortaya çıkma 
riskini arttırabilir. Tofasitinib alan hastalarda beyaz kan hücresi kanseri, akciğer kanseri 
ve diğer kanserler (meme, melanom , prostat ve pankreas) bildirilmiştir. JANDARK 
kullanımı sırasında kanser gelişirse doktorunuz tedavinizi bırakıp bırakmayacağınıza karar verecektir.   7 - Kırık oluşumu ile ilgili bilinen bir riskiniz varsa (örn. 65 yaş  ve üstünde iseniz , kadınsanız 
veya kortikosteroid (örn. predni solon) kullanıyorsanız.  
- Lenfoma ve bazı kanserlerin (cilt kanseri dahil) JANDARK kullanan hastalarda ortaya 
çıkabilir. JANDARK alan hastalarda melanom dışı cilt kanseri vakaları gözlemlenmiştir. 
JANDARK kullanımınız sırasında doktorunuz düzenli cilt incelemesi önerebilir. Tedavi 
sırasında veya sonrasında yeni cilt lezyonları ortaya çıkar ise veya mevcut lezyonların 
görünümü değişir ise doktorunuza söyleyiniz. Divertikülit (bir tür kalın bağırsak iltihabı ) 
veya midenizde ve bağırsaklarınızda ülserler oluşmuşsa (bkz. bölüm 4). JANDARK 
kullanan bazı hastaların mide veya bağırsağında aşınma oluşabilir. Bu genellikle steroid olmayan an tiinflamatuvar ilaçlar, kortikosteiroidler veya metotreksat kullanmış 
hastalarda oluşur. Mide etrafında ağrı, ateş ve dışkılama alışkanlıklarınızda değişiklik 
varsa hemen doktorunuza söyleyiniz. 
- Divertikülit (bir tür kalın bağırsak iltihabı) veya midenizde ve bağırsaklarınızda ülserler 
oluşmuşsa (bkz. bölüm 4)  
- Böbrek hastalığınız  varsa  
- Yakın zamanda aşı olmayı planlıyorsanız doktorunuza bildiriniz. JANDARK kullanırken 
belli aşı tipleri uygulanmamalıdır. JANDARK’a başlamadan önce önerilen tüm aşılar 
hakkında güncel bilgi sahibi olmalısınız. Doktorunuz, herpes zoster aşısına ihtiyacınız olup olmadığına karar verecektir.  
Kalp hastalığınız, yüksek tansiyonunuz, yüksek kolesterolünüz varsa ve ayrıca şu an sigara içiyor veya geçmişte içtiyseniz. 50 yaş ve üzeri hastalarda en az bir kalp hastalığı (kardiyovasküler) risk faktörü olan, günde 2 kez tofasitinib 5 mg kullanan ve öz ellikle halen sigara içen veya geçmişte 
içmiş olan hastalarda ciddi kadiyovasküler olayların (kalp krizi, inme, ölüm) görülme riski artmıştır. Bu nedenle tofasitinib kullanmaya başlamadan önce doktorunuz risk yarar açısından 
sizi değerlendirecektir. Ciddi kalp hastalığı belirtileri olması durumunda atmanız gereken 
adımlar konusunda doktorunuz veya hemşireniz sizi bilgilendirecektir. 
JANDARK kullanmaya 
başladıktan sonra enfeksiyon gelişirse hemen doktorunuzu arayınız.  
 
JANDARK sizin enfeksiyona daha yakın olmanızı veya daha ağır geçirmenize sebep olabilir.  
 
Tofasitinib  ile tedavi edilen hastalarda akciğer ve toplardamarlarında  kan pıhtısı oluştuğuna dair 
raporlar vardır. Doktorunuz akciğerinizde veya toplardamarlarınızda kan pıhtısı oluşma riskinizi 
değerlendirecek ve JANDARK’ın size uygun olup olmadığına karar verecektir. Akciğerlerde kan 
pıhtısı (pulmoner emboli), bacak damarlarında kan pıhtısı (derin ven trombozu), arterlerde kan pıhtısı 
(arterial tromboz) daha çok 50 yaş ve üzeri en azı 1 kalp hastalığı risk faktörü olan ve günde 2 kez 
tofasitinib 5 mg kul lanan hastalarda daha sık görülmüştür. Bu kan pıhtılarından dolayı bazı hastalar 
ölmüştür. Eğer sizde hali hazırda akciğer veya toplardamarlarınızda kan pıhtısı oluşması ile ilgili 
bir problem varsa veya risk altında iseniz (örn. aşırı kilolu iseniz, kanser hastasıysanız, kalp 
probleminiz varsa, diyabetiniz varsa, son 3 ay içinde bir kalp krizi geçirdiyseniz, son zamanlarda ciddi bir operasyon geçirdiyseniz, hormonal kontraseptifler/ hormon replasman tedavisi kullanıyorsanız veya sizde ya da yakın bir akrab anızda pıhtılaşma  koagülasyon bozukluğu varsa ), 
ileri bir yaşta iseniz, şu an sigara içiyor veya geçmişte içtiyseniz doktorunuz JANDARK’ın size 
uygun olmadığına karar verebilir.
  
 8 JANDARK kullanırken ani nefes  kesilmesi veya nefes almada zorluk, göğüs ağrısı veya sırtınızın 
üst kısmında ağrı, bacaklarınız veya kollarınızda şişme, bacaklarınızda ağrı veya sertlik, 
bacaklarınızda veya kollarınızda kızarıklık veya renk değişikliği yaşarsanız hemen doktorunuz 
ile konuşunuz. Yukarıda bahsi geçen belirtiler akciğerlerinizde veya toplardamarlarınızda kan 
pıhtısına işar et ediyor olabilir.  
 
Görmenizde ani değişiklikler (bulanık görme, kısmi veya tam görme kaybı) yaşarsanız, bu gözlerdeki 
kan pıhtılarının bir işareti olabileceğinden hemen doktorunuza danışınız.  
 
Tofasitinib ile tedavi edilen kalp krizi de dahil olmak üzere kalp sorunu yaşayan hastalara ilişkin 
raporlar mevcuttur. Doktorunuz, kalp sorunu geliştirme riskinizi değerlendirecek ve 
JANDARK’ın sizin için uygun olup olmadığına karar verecektir. Şiddetli göğüs ağrısı veya 
sıkışması (kollara, çeneye, boyuna, sırta yayılabilen), nefes darlığı, soğuk ter, sersemlik veya ani baş dönmesi gibi kalp krizi belirtileri ve semptomları geliştirirseniz, h emen doktorunuz ile 
konuşunuz.  
 
Ek izlem testleri  Doktorunuz, JANDARK tedavisine başlamadan önce ve tedavi başlangıcından 4 ila 8 hafta sonra 
ve ondan sonraki süreçte her 3 ayda bir beyaz kan hücre (lenfosit, nötrofil) sayınızda düşüşü veya 
kırmızı kan hücre sayınızda düşüşü (anemi) belirlemek için kan testi yapmalıdır.  
 Beyaz kan hücre (nötrofil, lenfosit) sayınız veya kırmızı kan hücresi sayınız çok düşükse JANDARK kullanmamalısınız. Doktorunuz, enfeksiyon riskini (beyaz kan hücresi sayısı) veya 
anemi riskini (kırmızı kan hücresi sayısı) azaltmak için gerektiğinde JANDARK tedavisini bir 
süreliğine durdurabilir.  
 Doktorunuz, kan kolesterol düzeylerinizi veya karaciğer sağlığınızı kontrol etmek için diğer bazı testler de yapabilir. Doktorunuz JANDARK kullanmaya başladıktan 4-8 hafta sonra  ve gerektiği 
zamanlarda kolesterol düzeyinizi kontrol etmelidir. Normal kolesterol sağlıklı bir kalp sağlığı 
için önemlidir.  
 
Doktorunuz düzenli olarak karaciğer testlerinizi yapmalıdır. Karaciğer değerleriniz çok yüksek 
ise JANDARK kullanmamalısınız.  
 Yaşlı hastalar  
65 yaş ve üstü yetişkinlerde enfeksiyon oranı daha fazladır. Bu sebeple herhangi bir enfeksiyon 
belirtisi veya bulgusu fark ederseniz hemen doktorunuza bildiriniz.  
 65 yaş ve üstü hastalar enfeksiyon, kalp krizi ve bazı kanser çeşitleri açısından yüksek risk altında 
olabilir. Doktorunuz  JANDARK’ın  sizin için uygun olmadığına karar verebilir.  
 
Asya kökenli hastalar  
Japon ve Koreli hastalarda zona oranı daha fazladır. Bu sebeple cildinizde ağrılı kabarcıklar fark  
ederseniz hemen doktorunuza bildiriniz.  9 Bazı akciğer hastalıklarına karşın daha yüksek riskiniz olabilir. Bu sebeple nefes almada zorluk 
yaşadığınızı fark ederseniz hemen doktorunuza bildiriniz.  
 
Çocuklar ve ergenler  
JANDARK film kaplı tabletin 40 kg’ın altındaki çocuklarda güvenliliği ve etkililiği belirlenmemiştir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
JANDARK  kullanmadan önce doktorunuza veya eczacınıza danışınız.  
 
JANDARK ’ın yiyecek ve içecek ile kullanılması  
JANDARK’ı yiyeceklerle veya yiyeceklerden bağımsız olarak alabilirsiniz.  
 Hamilelik  
İlacı kullanmadan önce doktorunuza veya eczacınıza danışınız.  
Çocuk doğurma potansiyeliniz bulunuyorsa JANDARK tedavisi alırken ve son dozunuzdan 4 
hafta sonraya kadar etkili bir doğum kontrol yöntemi kullanmalısınız.  
 Hamileyseniz, hamile olduğunuzu düşünüyorsanız veya bebek sahibi olmayı planlıyorsanız, bu ilacı kullanmadan önce doktorunuza danışınız. JANDARK hamilelik döneminde 
kullanılmamalıdır. JANDARK kullanırken gebe kalırsanız, bu durumu derhal doktorunuza 
bildiriniz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer JANDARK alırken emziriyorsanız, JANDARK tedavinizi bırakma konusunda 
doktorunuza danışana kadar emzirmeyi bırakınız.  
 
Araç ve makine kullanımı  
JANDARK’ın araç ve makine kullanma üzerine etkisi yoktur veya çok sınırlıdır. 
 
JANDARK ’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün, her tablette 62,567 mg laktoz monohidrat içerir. Eğer daha önceden doktorunuz tarafından bazı şekerlere karşı intoleransınız (dayanıksızlığınız) olduğu söylenmişse bu tıbbi 
ürünü almadan önce doktorunuzla temasa geçiniz.  
 
  
 10 Diğer ilaçlar ile birlikte kullanımı  
 
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyiniz.  
 
Şeker hastalığınız (diyabet) varsa veya şeker hastalığınız için ilaç kullanıyorsanız doktorunuza söyleyiniz. Doktorunuz tofasitinib kullanırken şeker hastalığınıza karşı kullandığınız ilacı 
azaltmanıza karar verebilir.  
 
JANDARK, bazı ilaçların etki etme şeklini değiştirebilir ve bu ilaçların dozunda ayarlama yapılması gerekebilir. Bu sebeple JANDARK  bazı ilaçlar ile birlikte kullanılmamalıdır. 
Aşağıdaki etkin maddelerden herhangi birini içeren ilaçları (ağız yoluyla) kullanıyorsanız, doktorunuza söyleyiniz:  
• Bakterilerin sebep olduğu enfeksiyonların tedavisinde kullanılan rifampin gibi antibiyotikler  
• Mantar enfeksiyonlarının tedavisinde kullanılan flukonazol, ketakonazol gibi 
antibiyotikler  
 
JANDARK bağışıklık sistemini baskılamak için kullanılan tümör nekroz faktörü inhibitörleri 
interlökin -17, interlöki n-12/interlökin- 23, anti -integrinler ve azatioprin, merkaptopurin, 
takrolimus, siklosporin gibi güçlü kimyasal immunosüpresanların da içinde bulunduğu hedefe 
yönelik biyolojik (antikor) tedaviler adı verilen ilaçlar ile birlikte kullanılmamalıdır. 
JANDARK’ın bu ilaçlar ile birlikte kullanılması, enfeksiyon dahil yan etki görülme riskinizi artırabilir.  
 JANDARK tedavisi ile birlikte kortikosteroid (örn. prednizon) kullanan kişilerde ciddi 
enfeksiyonlar daha sık oluşabilir.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. JANDARK  nasıl kullanılır?  
Uygun kullanım ve doz/uygulama sıklığı için talimatlar:  
Bu ilaç durumunuzun tedavisinde uzman bir doktor tarafından size önerilmiştir. Bu ilacı daima 
doktorunuzun size söylediği şekilde alınız. Emin değilseniz, doktorunuza veya eczacınıza 
danışınız. 
Romatoid artrit  
Önerilen doz günde iki kez 5 mg şeklindedir.  
 
Sedef artriti (psöriatik artrit)  
Önerilen doz günde iki kez 5 mg şeklindedir.  
 
Ankilozan spondilit  
Önerilen doz günde iki kez 5 mg şeklindedir.  11 Ülseratif kolit  
Önerilen doz 8 hafta boyunca günde 2 kez 10 mg (2X2) , ve bu süre sonunda günde 2 kez 5 mg 
şeklindedir. Doktorunuz başlangıçtaki günde 2 kez 10 mg tedavi nizi ek bir 8 hafta (toplam da 16 
hafta) daha devam ettirmeye karar verebilir. Bu süre sonunda tedaviniz günde 2 kez 5 mg olarak 
devam edebilir.   
 
Fakat  doktorunuz  bu16 hafta sonunda bir ilerleme görmez  ise doktorunuz JANDARK  tedavinizi 
kesebilir.   Daha önce ÜK tedavisi için biyolojik ilaçlar (vücuttaki tümör nekroz faktörünün çalışmasını 
engelleyen  ilaçlar gibi) aldıysanız  ve bu ilaçlar artık işe yaramıyor ve günde 2 kez 5 mg  
JANDARK dozuna yeterli cevap alınamıyorsa  doktorunuz JANDARK dozunuzu günde 2 kez 10 
mg (2x2) 'a arttırma kararı alabilir.   
 Doktorunuz  
ilacın size olan yararı ile potansiyel risklerini (akciğer veya damarlarınızda kan pıhtısı 
oluşumu gibi)  değerlendirecek  ve sizi bilgilendirecektir.   
 
Eğer tedaviniz kesilmiş bile olsa doktorunuz tekrar başlamanıza karar verebilir.  
 Çocuklarda ve ergenlerde kullanım  
 
Poliartiküler Juvenil idiopatik artrit (pJ İA) 
40 kg ve üstündeki hastalarda önerilen doz günde 2 kez 5 mg’dır.  
 
Uygulama yolu ve metodu:  
 
JANDARK oral kullanım içindir. Tabletinizi, her gün aynı saatlerde (sabah bir tablet ve akşam 
bir tablet) almaya çalışınız.  
JANDARK’ı yemeklerle beraber veya tek başına alabilirsiniz. 
 
Değişik yaş grupları:  
 
Çocuklarda kullanımı:  
JANDARK film kaplı tabletin 40 kg ve altı çocuklarda güvenliliği ve etkililiği belirlenmemiştir.  
Yaşlılarda kullanımı:  
Yaşlılarda kullanımına ilişkin özel bir gereklilik yoktur. 
Özel kullanım durumları Böbrek yetmezliği:  
Hafif derecede böbrek yetmezliği bulunan hastalarda doz ayarlaması gerekli değildir. Orta ve ya 
şiddetli böbrek yetmezliği niz varsa doktorunuz ilacınızın dozunu düşürebilir . 
 12 Karaciğer yetmezliği:  
Hafif derecede karaciğer yetmezliği bulunan hastalarda doz ayarlaması gerekli değildir. Orta 
derecede karaciğer yetmezliğiniz varsa doktorunuz ilacınızın dozunu düşürebilir. Şiddetli 
karaciğer yetmezliği niz varsa JANDARK kullanılmamalıdır.  
Doktorunuz, başka ilaçlar da kullanıyorsanız JANDARK dozunuzu düşürebilir, kırmızı veya 
beyaz kan hücre sayılarınız düşük ise tedavinizi geçici veya kalıcı olarak durdurabilir.  
Eğer JANDARK ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
Kullanmanız gerekenden daha fazla JANDARK  kullandıysanız:  
JANDARK ’tan kullanmanız gerekenden fazlasını kullandıysanız bir doktor veya eczacı ile 
konuşunuz. 
JANDARK 'ı kullanmayı unutursanız:  
Unutulan dozları dengelemek için çift doz almayınız. 
Bir sonraki dozunuza almanız gereken zamanda alınız ve daha sonra normal şekilde ilacınızı 
kullanmaya devam ediniz . 
JANDARK  ile tedavi sonlandırıldığındaki oluşabilecek etkiler  
JANDARK kullanımını doktorunuza danışmadan bırakmamalısınız.  
Bu ilacın kullanımı konusunda başka sorunuz varsa, doktorunuza veya eczacınıza danışınız.  
4. Olası yan etkiler nelerdir?  
Tüm ilaçlar gibi, JANDARK’ı n içeriğinde bulunan maddelere duyarlı olan kişilerde yan etkiler 
olabilir.  
 Poliartiküler jüvenil idiyopatik artritli hastalarda görülen yan etkiler, bazı enfeksiyonlar (grip, farenjit, sinüzit, virus enfeksiyon) ve gastrointestinal veya genel bozukluklar (karın ağrısı, mide 
bulantısı, kusma, ateş, baş ağrısı, öksürük) hariç (bunl ar juvenil idiyopatik artrit pediyatrik 
popülasyonunda daha yaygındır) romatoid artritli yetişkin hastalarda görünen ile uyumludur. 
 Aşağıdakilerden biri olursa, JANDARK ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyon belirtileri (bilinmiyor)  
- Göğüste sıkışma  
- Hırıltılı solunum  
- Ciddi baş dönmesi ve sersemlik  
- Dudaklarda, dilde ve/veya boğazda şişme  
- Kurdeşen (kaşıntı, deri döküntüsü)  
 
Olası ciddi yan etkiler;  az sayıda vakada yaşamsal açıdan tehlikeli olabilen ciddi enfeksiyonlar 
görülmüştür. 
 Akciğer kanseri, beyaz kan hücresi kanseri ve kalp krizi ayrıca raporlanmıştır.  13 Bunların hepsi çok ciddi yan etkilerdir. Eğer bunlardan biri sizde mevcut ise, sizin JANDARK ’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
Ciddi enfeksiyon belirtileri (yaygın)  
- Ateş ve üşüme  
- Öksürme  
- Deride su toplaması  
- Mide ağrısı  
- Geçmeyen baş ağrıları  
 
Midenizde yara veya delik belirtileri (yaygın olmayan)  
- Ateş  
- Karın veya mide ağrısı  
- Dışkıda kan  
- Bağırsak alışkanlıklarında açıklanamayan değişiklik  
 Mide veya bağırsakta delinme genellikle nonsteroidal antiinflamatuvar ilaçlar veya kortikosteroidleri (örn. prednison) JANDARK ile aynı zamanda kullanan kişilerde görülmüştür. 
 Akciğer veya damarlarda kan pıhtısı belirtileri (yaygın olmayan: venöz tromboembolizma)  
- Ani nefes kesilmesi veya nefes almada güçlük  
- Göğüs ağrısı veya sırtın üst taraflarında ağrı  
- Bacaklarda ve kollarda şişme  
- Bacaklarda ağrı veya sertlik  
- Bacaklarda veya kollarda kızarıklık veya renk değişimi  
- Görüşünüzde ani değişiklikler  
 
Kalp krizi belirtileri (yaygın olmayan )  
- Şiddetli göğüs ağrısı veya sıkışması (kollara, çeneye, boyuna, sırta yayılabilir)  
- Nefes darlığı  
- Soğuk ter  
- Sersemlik veya ani baş dönmesi  
 Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür.  Aşağıdakilerden herhangi birini fark ederseniz, doktorunuza söyleyiniz:  Yan etkiler aşağıdaki kategorilerde gösterildiği şekilde sıralanmıştır:  
Çok yaygın           : 10 hastanın en az 1’inde görülebilir.  
Yaygın                  : 10 hastanın birinden az, fakat 100 hastanın birinden fazla görülebilir.  14 Yaygın olmayan   : 100 hastanın birinden az, fakat 1000 hastanın birinden fazla görülebilir.  
Seyrek                   : 1.000 hastanın birinden az fakat 10.000 hastanın birinden fazla  
görülebilir.  
Çok seyrek            : 10.000 hastanın birinden az görülebilir.  
Bilinmiyor             : Eldeki verilerden hareketle tahmin edilemiyor.  
 Yaygın  
• Pnömoni ve bronşit gibi akciğer enfeksiyonları  
• Zona (herpes zoster)  
• Burun, boğaz veya soluk borusu enfeksiyonları (nazofarenjit)  
• Grip (influenza)  
• Sinüzit  
• İdrar yolu enfeksiyonu (sistit)  
• Boğaz enfeksiyonu (faranjit)  
• Kandaki kas enzimlerinde artış (kas problemlerinin belirtisi)  
• Karın ağrısı (mide çeperinin iltihabından kaynaklanabilir)  
• Kusma  
• İshal  
• Kendini hasta hissetme (bulantı)  
• Mide çeperinde iltihap (gastrit)  
• Hazımsızlık  
• Kırmızı kan hücre sayısında düşüş (anemi)  
• Beyaz kan hücre sayısında düşüş (lenfopeni)  
• Ellerde ve ayaklarda şişme (periferik ödem)  
• Baş ağrısı  
• Yüksek kan basıncı (hipertansiyon)  
• Öksürük  
• Kızarıklık  
• Eklem ağrısı (artralji)  
 
Yaygın olmayan  
• Akciğer kanseri  
• Tüberküloz  
• Böbrek enfeksiyonu (piyelonefrit)  
• Deri enfeksiyonu (selülit)  
• Herpes simpleks veya uçuk (oral herpes)  
• Beyaz kan hücre sayısında düşüş (lökopeni,nötropeni)  
• Kandaki karaciğer enzimlerinde artış (karaciğer problemlerinin belirtisi)  
• Kan kreatinin düzeyinde artış (olası böbrek problemlerinin belirtisi)  
• Kandaki çeşitli yağların olması gerekenden fazla olması (hiperlipidemi)  
• Kandaki çeşitli yağların olması gerekenden az olması (dislipidemi)  
• Kolesterol artışı (LDL artışı da dahil)  
• Kilo artışı  
• Su kaybı (dehidratasyon)  15 • Kaslarda gerginlik  
• Tendinit (kas liflerinin kemiklere bağlandıkları noktalardaki iltihabi durum)  
• Eklemlerde şişme  
• Eklemlerde burkulma  
• Anormal duyarlılık  
• Uykusuzluk  
• Sinüs tıkanıklığı  
• Nefes darlığı veya solunum güçlüğü  
• Deride kızarıklık  
• Kaşıntı  
• Ciltte karıncalanma, yanma hissi (parestezi)  
• Bir çeşit kalp hastalığı (miyokardiyal enfarktüs)  
• Kan pıhtısı oluşumu (venöz tromboemboli)  
• Karaciğer yağlanması  
• Bağırsak duvarındaki keseciklerde acılı iltihap (divertikülit)  
• Virüs kaynaklı enfeksiyonlar  
• Bazı cilt kanserleri (melanoma olmayan tür)  
• Mide ve bağırsakları etkileyen virüs kaynaklı enfeksiyonlar (viral gastroenterit)  
• Ateş 
• Yorgunluk 
 
Seyrek  
• Kanda enfeksiyon (sepsis , ürosepsis ) 
• Kanda bakteri bulunması (bakteriyemi)   
• Lenfoma (beyaz kan hücresi kanseri)  
• Kemikler ve diğer organların dahil olduğu tüberküloz  
• Diğer beklenmeyen enfeksiyonlar, eklem enfeksiyonları (örn. bakteriyel eklem iltihabı, 
bakteriyel zatüree, pnömokokal zatüree)  
• Kaslarda ve eklemlerde ağrı  
• Kanda karaciğer enzimlerinde artış ( karaciğer problemlerinin belirtisi)   
 Çok seyrek  
• Beyin, omuriliğin dahil olduğu tüberküloz  
• Menenjit  
• Cilt altında enfeksiyon (nektotizan fasit)  
• Beyinde iltihap (ensefalit)  
• Bakteri kökenli çoklu enfeksiyon (mikobakteriyum avium kompleks enfeksiyonu)  
 
Metotreksat ile kombinasyon şeklinde kullanıldığı durumlar ile karşılaştırıldığında genel olarak 
JANDARK romatoid artrit tedavisinde tek başına kullanıldığında daha az yan etki görülmüştür. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 16 Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5.JANDARK 'ın saklanması  
JANDARK ’ı çocukların göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında  orijinal ambalajında  saklayınız.  
Son kullanma tarihiyle uyumlu olarak kullanınız. 
Ambalajın üzerinde belirtilen son kullanma tarihinden sonra JANDARK ’ı kullanmayınız. 
Eğer üründe ve/veya ambalajında bozukluklar fark ederseniz JANDARK ’ı kullanmayınız. 
Kutu üzerinde belirtilen son kullanma tarihinden sonra bu tableti almayınız.  
Son kullanma tarihi o ayın son gününü ifade eder.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:  
İlko İlaç San. ve Tic. A.Ş.  
Veysel Karani Mah. Çolakoğlu Sok.,  
No:10, 34885, Sancaktepe/ İstanbul  
Tel: 0216 564 80 00 
 Üreti m yeri :  
İlko İlaç San. ve Tic. A.Ş.  
3.Organize Sanayi Bölgesi Kuddusi Cad., 
23. Sok., No:1 , Selçuklu/ Konya  
 
Bu kullanma talimatı ............ tarihinde onaylanmıştır.  