KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRANSAMİNE 500 mg film tablet
2. KALİTATİF VE KANTİTATİF BİLEŞİM
Etkin madde:
Traneksamik asit 500.00 mg*
*: % 100 potens üzerinden hesaplanmıştır.
Yardımcı maddeler:
“Yardımcı maddeler için 6.1’e bakınız”.
3. FARMASÖTİK FORM
Film tablet
Oval, bikonveks, bir tarafı çentikli, beyaz, kokusuz, film kaplı tabletler.
4. KLİNİK ÖZELLİKLER
4.1. Terapötik Endikasyonlar
Traneksamik asit, özellikle plazminojen aktivatörlerinden zengin veya endokrin etkiler altındaki
dokularda oluşan kanamalarda ya da travmaları takiben ortaya çıkan lokal veya jeneralize primer
hiperfibrinolize bağlı hemorajiler ile sekonder hemoraji riski olan durumlarda endikedir.
Jinekoloji alanında kullanım:
Primer menoraji, rahim-içi araç (RİA) uygulaması veya gebelikte görülen kanamalar ile servikal
konizasyon da dahil olmak üzere uterus veya vajina ameliyatlarından sonraki kanamalar.
Kulak-Burun-Boğaz alanında kullanım:
Epistaksis ve diğer lokal kanamalar, ameliyat sonrası (örn. tonsilektomi) kanamalar.
Üroloji alanında kullanım:
Prostatektomi ve diğer ürogenital ameliyatlar sırasında veya sonrasındaki kanamalar, prostat
hipertrofisine bağlı hematüri, prostat kanseri ve hemorajik sistit (radyoterapiye sekonder).
Cerrahi alanında kullanım:
Göğüs-kalp-damar cerrahisi, ortopedik cerrahi ve mide ameliyatlarındaki hiperfibrinolitik
kanamalar.
İç Hastalıkları alanında kullanım:
Mide ve duodenumdaki erozif kanamalarda tedaviye ek olarak, karaciğer siroz ve
kanserlerindeki kanamalar, destrüktif akciğer hastalıklarındaki hemoptizi, herediter anjiyonörotik
1ödemi olan hastalarda uzun dönemli profilaksi, hemofili hastalarında ve trombolitik tedavide
görülen kanama komplikasyonları.
Göz Hastalıkları alanında kullanım:
Travmatik hifema.
Diş Hekimliği alanında kullanım:
Diş çekimleri (özellikle hemofilili hastalarda).
Traneksamik asit, ayrıca; streptokinaz, ürokinaz veya doku plazminojen aktivatörü (TPA)
tedavisi sonucu ortaya çıkabilen tüm aşırı fibrinoliz durumlarında antidot olarak da kullanılabilir.
Ancak bu endikasyonda intravenöz formun kullanılması daha uygundur.
4.2. Pozoloji ve uygulama şekli
Pozoloji/uygulama sıklığı ve süresi:
Lokal Fibrinoliz: Önerilen standart doz 15-25 mg/kg (genellikle 2-3 tablet) günde 2 – 3 kez
uygulanmasıdır. Aşağıdaki endikasyonlar için kullanılması önerilen dozlar şunlardır:
Hiperfibrinolize bağlı epistaksis: Traneksamik asit ampul içeriği emdirilmiş burun tamponu ile
lokal tedavi uygulanır. Durdurulamayan veya rezidüel kanamalarda 7 güne kadar günde 3 kez
500 - 1000 mg kullanılır.
Gastrointestinal kanamalar: Bir hafta süreyle oral veya parenteral yoldan günde 3 kez 1000 mg
uygulanır.
Hipermenore ve RİA'ya bağlı kanamalar: Kanama başlar başlamaz; ilk gün 4 kez 500-1000 mg,
ikinci gün 3 kez 500 - 1000 mg, üçüncü gün 2 kez 500 - 1000 mg ve dördüncü gün 500 -1000 mg
uygulanır. Bazı durumlarda kanama durana veya azalana kadar günde 2 - 3 kez 500 - 1000 mg
uygulanabilir. Eğer menstrüal kanama çok yoğunsa doz artırılabilir. Günde 4 g. üzerine (8 tablet)
çıkılmamalıdır. Menstrüal kanama başlamadan önce traneksamik asit tedavisine
başlanmamalıdır.
Servikal konizasyon ameliyatı: Operasyon sonrasındaki ilk 1 - 2 hafta süresince günde 3 kez 500
- 1000 mg önerilir.
Prostatektomi: Üç gün süreyle günde 2 - 3 kez 1 -2 ampul intravenöz yoldan uygulanır (ilk doz
operasyon sırasında olmak üzere). Daha sonra oral uygulamaya geçilir ve makroskopik hematüri
düzelinceye kadar günde 2 - 3 kez 500 - 1000 mg uygulanır.
Tonsilektomi: Üç gün süreyle günde 2 - 3 kez 1 -2 ampul intravenöz yoldan uygulanır (ilk doz
operasyon sırasında olmak üzere). Daha sonra oral uygulamaya geçilir ve kanama duruncaya
kadar günde 2 - 3 kez 500 - 1000 mg uygulanır.
Travmatik hifema: Günde 3 kez 1000-1500 mg önerilir.
2Herediter anjiyonörotik ödem: Aralıklı olarak atak belirtileri ilk ortaya çıktığında veya tedavi
amacıyla sürekli olarak günde 3 kez 1000 mg dozda uygulanır.
Hemofili hastalarında diş çekilmesi sırasında her 8 saatte bir 2-3 tablet kullanılır. Doz, 25 mg/kg
bazından hesaplanır.
Tedavi süresi genellikle 3-5 gündür. Yalnızca herediter anjiyonörotik ödemde uzun süreli tedavi
gerekmektedir.
Uygulama şekli:
Traneksamik asitin oral formu, yiyeceklerden bağımsız olarak ağızdan bir miktar su ile alınabilir.
Yavaş i.v. enjeksiyon veya sürekli infüzyon yoluyla, ya da lokal olarak uygulanabilen ampul
formları da vardır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek fonksiyon bozukluğunda, kreatinin değerleri veya kreatinin klerensine göre doz
aşağıdaki gibi değiştirilebilir.
Serum kreatinin Kreatinin klerensi Traneksamik asit dozu (oral)
120 - 250 mcmol/L 75 - 30 mL/dak 12 saat arayla 15 mg/kg
(1.36 - 2.83 mg/dL)
250-500 mcmol/L 30-15 mL/dak 24 saat arayla 15 mg/kg
(2.83 - 5.66 mg/dL)
>500 mcmol/L < 15 mL/dak 48 saat arayla 15 mg/kg veya 24
(>5.66 mg/dL) saat arayla 7.5 mg/kg
Karaciğer fonksiyon bozukluğu: Karaciğer yetmezliğinde doz ayarlamasına gerek yoktur.
Pediyatrik popülasyon:
Pediyatrik hastalarda sınırlı sayıda da olsa traneksamik asit kullanımıyla ilgili çalışmalar
mevcuttur. Genellikle önerilen doz günde 3-4 kez 25 mg/kg'dır.
Geriyatrik popülasyon:
Böbrek yetmezliği bulguları olmadıkça özel doz ayarlaması gerekmez.
4.3. Kontrendikasyonlar
TRANSAMİNE içeriğindeki etkin maddeye (traneksamik asit) veya diğer bileşenlerinden
herhangi bir maddeye karşı aşırı duyarlılık durumlarında,
Ayrıca, edinilmiş renk görme bozukluğu olan hastalarda, subaraknoid hemorajide ve
koagülasyon sistemi aktif intravasküler pıhtılaşması olan hastalarda ve tromboembolik hastalık
geçirenlerde kontrendikedir (bakınız bölüm 4.4),
3Birikme riski nedeniyle şiddetli böbrek yetmezliğinde kontrendikedir.
4.4. Özel kullanım uyarıları ve önlemleri
Traneksamik asit ile uzun süreli tedavilerde görme ve renk ayrımı kontrolleri, fundus ve görme
alanı muayeneleri yapılmalıdır. Tedavi sırasında görme bozukluğu oluşursa ilaç kesilmelidir
(bakınız bölüm 4.3).
Traneksamik asit, pıhtılaşma zamanı ölçümleri ile kesin tanı konulmuş dissemine intravasküler
koagülasyon (DİK) olgularında gerekli laboratuvar ölçümleri yapılarak ve gözetim altında
uygulanmalıdır. Traneksamik asitin etkisiyle fibrinolizin baskılanmasına bağlı olarak, manifest
hiperkoagülabilitede önceden oluşmuş trombüsler istenmeyen bir şekilde stabilize olabilir. Bu
nedenle TRANSAMİNE uygulanmadan önce heparin ile intravazal pıhtılaşma durdurulmalı ve
aşırı tüketim sonucu eksilen fibrinojen yerine konularak DİK önlenmelidir. DİK tedavisinde,
akut şiddetli kanamaya eşlik eden fibrinolitik sistem aktivasyonunun hakim olduğu olgular ile
sınırlandırılmalıdır. DİK tedavisinde TRANSAMİNE kullanımı, sadece uygun hematolojik
laboratuar olanaklarının bulunduğu yerlerde ve uzmanların denetiminde yapılmalıdır.
Koagülasyon sistemi aktivasyonunun hakim olduğu DİK durumlarında uygulanmamalıdır.
Karakteristik hematolojik profil yaklaşık aşağıdaki gibidir: Azalmış öglobülin pıhtı erime
zamanı, uzamış protrombin zamanı, azalmış fibrinojen, faktör V ve VII, plazminojen ve alfa-2
makroglobülin düzeyleri, normal P ve P kompleks düzeyleri (yani Faktör II, VIII ve X), artmış
fibrinojen indirgenme ürünleri, normal trombosit sayısı. Bu tür akut olgularda tek doz
traneksamik asit, genellikle kanamayı kontrol altına alır. Böbrek fonksiyonlarının normal olması
durumunda fibrinolitik aktivite yaklaşık 4 saat süre ile azaltılır. Daha fazla fibrin birikiminin
engellenmesi için heparin başlanmalıdır. DİK tedavisinde TRANSAMİNE kullanımı, sadece
uygun hematolojik laboratuar olanaklarının bulunduğu yerlerde ve uzmanların denetiminde
yapılmalıdır. Koagülasyon sistemi aktivasyonunun hakim olduğu DİK durumlarında
uygulanmamalıdır.
Subaraknoid kanama: Serebral ödem ve serebral enfeksiyon gelişme riski olduğundan,
subaraknoid kanaması olan hastalarda TRANSAMİNE kullanılmaz (bakınız bölüm 4.3).
Traneksamik asit ile tedavi edilen masif üst üriner sistem kanaması olan hastalarda (özellikle
hemofili hastalarında) üreteral obstrüksiyon bildirilmiştir.
Tromboemboli hikayesi olan hastalarda venöz veya arteriyel tromboz riskinin artabileceği göz
önünde bulundurulmalıdır.
Böbrek yetmezliği: Ağır böbrek yetmezliği durumunda, kreatinin klirensi veya serum kreatinin
değerlerine göre doz azaltılmalıdır (bakınız bölüm 4.2).
Kalıtsal anjionörotik ödem gibi uzun süreli traneksamik asit tedavisine ihtiyaç duyan hastalarda,
göz tetkikleri (örn: görüş keskinliği, yarıklı lamba (slit lamp), intraoküler basınç, görüş alanı) ve
karaciğer fonksiyon testleri düzenli olarak yapılmalıdır.
Düzensiz adet kanamasına sahip hastalarda, düzensiz kanamanın nedeni anlaşılana dek
traneksamik asit kullanılmamalıdır. Adet kanaması traneksamik asit tabletleri ile kontrol altına
alınamazsa, alternatif tedavi düşünülmelidir.
415 yaş altındaki menorajik çocuklar ile ilgili klinik deneyim yoktur.
4.5. Diğer tıbbi ürünler ile etkileşimler ve diğer etkileşim şekilleri
Traneksamik asidin fibrinolitik ilaçlarla kombinasyonu sonucunda farmakolojik etkileşimler
olabilir. Heparin, kumarin türevleri, salisilatlar veya antiagreganlarla eşzamanlı uygulandığında,
diğer antifibrinolitikler gibi traneksamik asidin de etkisi azalabilir.
Laboratuvar Testi Etkileşimleri: Traneksamik asit kullanan kişilerde protrombin testinde (Quick
testi) önemli bir değişiklik ortaya çıkmaz.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlar için bir uyarı bulunmamaktadır, bu popülasyona
verilirken dikkatli olunmalıdır.
Hormonal doğum kontrolü kullanan kadınlarda Traneksamik Asit kullanımı tromboemboli
riskini arttırdığından kombine kullanım kontrendikedir.
Gebelik dönemi
Hayvanlar üzerinde yapılan çalışmalar, gebelik/embriyonal/ fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Laktasyon dönemi
Traneksamik asit anne sütüne maternal kandaki konsantrasyonun 1/100'ü kadar geçtiğinden,
bebekte antifibrinolitik etki yapması beklenmez.
Üreme yeteneği/Fertilite
Bu konu ile ilgili bilgi yoktur.
4.7. Araç ve makine kullanımı üzerindeki etkiler
Traneksamik asidin oral formlarının araç ve makine kullanımı üzerinde etkisi yoktur veya etkisi
ihmal edilebilir.
4.8. İstenmeyen Etkiler
Traneksamik asit, genellikle iyi tolere edilir.
5Traneksamik asit ile ilgili istenmeyen reaksiyonlar aşağıda vücut sistemlerine ve sıklık
derecesine göre listelenmiştir.
Çok yaygın (≥1/10); yaygın ≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Göz hastalıkları
Seyrek: Renk görme bozuklukları
Kardiyak hastalıklar
Seyrek: Tromboembolik olaylar (derin ven trombozu, pulmoner emboli, serebral tromboz, akut
renal kortikal nekroz, santral retinal arter ve ven trombozu gibi)
Bilinmiyor: Hızlı i.v. uygulama yapılan hastalarda nadiren hipotansiyon ve baş dönmesi
görülebilir. İntravenöz uygulama 1 mL/dak.'dan daha kısa sürede yapılmamalıdır. Oral
uygulama ile hipotansiyon bildirilmemiştir.
Gastrointestinal hastalıklar
Seyrek: Bulantı, kusma, diyare gibi gastrointestinal yan etkiler görülebilir ve bunlar dozun
azaltılması ile ortadan kalkabilir.
Deri ve deri altı doku hastalıkları
Seyrek: Alerjik deri reaksiyonları
4.9. Doz aşımı ve tedavisi
Traneksamik asit ile bugüne kadar doz aşımı bildirilmemiştir.
Başağrısı, baş dönmesi, bulantı, kusma, diyare veya hipotansiyon görülebilir. Bu şikayetler
dozun azaltılması veya enjeksiyon hızının azaltılması ile kaybolmazsa semptomatik tedavi
(antiemetik, antidiyaretik ve antihipotansif ajanlarla) uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antifibrinolitik ilaçlar
ATC kodu: B02AA02
Etki mekanizması: Traneksamik asit; plazminojen aktivasyonunun kompetitif, yüksek dozlarda
da plazminin non-kompetitif bir inhibitörüdür. Etkisi aminokaproik aside benzer olmakla
birlikte, ondan 10 kez daha aktiftir. Sağlıklı kişilerden alınan sitratlı veya tam kan örneklerinde
10 mg/mL konsantrasyonlara kadar, trombosit fonksiyonları, pıhtılaşma zamanı ve diğer
pıhtılaşma faktörleri üzerinde herhangi bir etkisi saptanmamıştır. Diğer yandan 1-10 mg/mL
konsantrasyonlarda trombin zamanında uzamaya yol açmıştır.
65.2. Farmakokinetik özellikler
Genel özellikler
Emilim:
Traneksamik asit mide-barsak kanalından hızla ve %30–50 oranında absorbe olur. 1g ve 2 g'lık
dozların oral yoldan uygulanmasından 3 saat sonra sırasıyla 8 ve 15 mg/L'lik doruk kan
konsantrasyonları elde edilir. Biyoyararlanımı gıdalardan etkilenmez.
Dağılım:
Traneksamik asit vücutta yaygın olarak interstisyel ve intravasküler kompartmanlara dağılır.
Dağılımı hemen tümüyle ekstraselülerdir. Başlangıçtaki dağılım hacmi yaklaşık olarak 9 L'dir.
Plazma proteinlerine yaklaşık % 3 oranında bağlanır ve bu durum traneksamik asidin
plazminojene bağlanması ile ilgili görünmektedir. Traneksamik asit kan-beyin bariyerini aşar,
sinoviyal sıvıya, sinoviyal zara, aköz hümöre ve semene geçer. Plasentayı aşar ve anne sütüne
geçer. Çeşitli dokularda 17 saat, serumda ise 7–8 saat süreyle antifibrinolitik konsantrasyonlarda
bulunur.
Biyotransformasyon:
İlacın %5’inden daha azı metabolize olur.
Eliminasyon:
Traneksamik asit esas olarak idrar yoluyla ve aktif halde değişmeden glomerüler filtrasyonla
elimine edilir. Böylelikle idrar yollarında ürokinaz veya doku plazminojen aktivatörleri
tarafından indüklenen bir hiperfibrinoliz durumu söz konusu olduğunda hemostatik etkisini
gösterebilir. Plazma yarı ömrü 2 saat kadardır. Renal klerensi, plazma klerensine (110-
116mL/dak.) eşittir ve uygulanan dozun %95’i değişmemiş ilaç olarak idrarla atılır.
Doğrusallık/doğrusal olmayan durum:
Doğrusal farmakokinetiğe sahiptir.
Hastalardaki karakteristik özellikler
Yaşlı hastalarda farmakokinetiği:
Yaşlı hastalarda (≥65 yaş), gençlere göre farmakokinetik açıdan bir farklılık gözlenmemiştir.
Ancak yaşlanma ile birlikte böbrek fonksiyonlarında azalma olabileceği gözönünde
bulundurulmalıdır.
Karaciğer fonksiyon bozukluğunda farmakokinetiği:
Karaciğerde çok düşük miktarlarda metabolize olduğundan, karaciğer yetmezliğinde doz
ayarlamasına gerek yoktur.
Böbrek fonksiyon bozukluğunda farmakokinetiği:
Traneksamik asit esas olarak böbrekler yoluyla elimine edildiğinden, böbrek fonksiyon
bozukluğunda vücutta birikebilir. Bu nedenle böbrek yetersizliği olan hastalarda doz ayarlaması
gerekir (Bakınız bölüm 4.2).
5.3. Klinik öncesi güvenlilik verileri
7Traneksamik asitin kedi, köpek ve sıçanlara 6 gün-1 yıl süre ile 250-1600 mg/kg/gün dozlarda
(önerilen insan dozunun 6-40 katı) oral veya i.v. yoldan uygulanması ile retinada fokal
dejenerasyonlar gözlenmiştir. Bu lezyonların hayvanlarda görülme sıklığı % 25-100 olup, dozla
ilişkilidir. Düşük dozlarda gözlenen lezyonların bir bölümü geriye dönüşümlü özelliktedir.
Kedi ve tavşanlara birkaç gün- 2 hafta süre ile 126 mg/kg/gün (önerilen insan dozunun sadece 3
katı) gibi düşük dozlarda uygulanması ile bazı hayvanların retinasında değişiklik oluştuğunu
gösteren kısıtlı veriler mevcuttur.
Klinik çalışmalarda haftalarca/aylarca traneksamik asit ile tedavi edilen hastalarda retina
değişiklikleri gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Mikrokristalin selüloz (Avicel pH 102)
Mısır nişastası
Polivinilpirolidon (Povidon)
Aerosil 200
Magnezyum stearat
Film kaplama:
Hidroksipropil metilselüloz 6 CPS
Polietilen glikol 6000
Titanyum dioksit
Karnauba mumu
Saf su
6.2. Geçimsizlikler
Preparatın yapılan preformülasyon, formülasyon ve stabilite incelemelerinde etkin madde
yardımcı maddeler iç ambalaj materyalleri üçgeninde herhangi bir ters etkileşim gözlenmemiştir.
6.3. Raf Ömrü
36 ay
6.4. Saklamaya yönelik özel tedbirler
25°C’ nin altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
PVC-PVDC/Al folyo blister ambalajda 50 tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”’ne uygun olarak imha edilmelidir.
87. RUHSAT SAHİBİ
Actavis İlaçları A.Ş.
Gültepe Mah. Harman Cad. Ali Kaya Sok. Polat İş Merkezi No:2 B Blok Kat: 1,7,8
Levent-İSTANBUL
Tel : 0 212 316 67 00
Fax : 0 212 264 42 68
8. RUHSAT NUMARASI(LARI)
204/70
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.10.2004
Ruhsat yenileme tarihi: 17.08.2010
10. KÜB’ÜN YENİLENME TARİHİ
-
9