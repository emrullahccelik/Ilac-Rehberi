1 / 12  KULLANMA TALİMATI  
 
CİSPLATİNUM -ONKO Injection  10 mg/20 ml  
Damar içine uygulanır.  
Steril, sitotoksik  
 
• Etkin madde :  Her flakon (20 mL) 10 mg sisplatin içerir.  
• Yardımcı maddeler: Sodyum  klorür, enjeksiyonluk su, hidroklorik asit.  
 
Bu ilacı kullanmaya  başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz. 
• Bu talimatta yazılanlara aynen uyunuz. İla ç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında: 
1. CİSPLATİNUM nedir ve ne için kullanılır?  
2. CİSPLATİNUM’ u kullanmadan önce dikkat edilmesi gerekenler  
3. CİSPLATİNUM nasıl kullanılır?  
4. Olası yan etkiler nelerdir?  
5. CİSPLATİNUM’un saklanması  
 
Başlıkları yer almaktadır.  
 
1. CİSPLATİNUM  nedir ve ne için kullanılır?  
CİSPLATİNUM  renksiz -hafif sarı ve berrak sıvı konsantre çözeltidir. Kutu içinde 1 adet 20 
mL’lik Tip I USP cam şişede bulunmaktadır.  
 
CİSPLATİNUM  sitostatikler (kanser dokusunu oluşturan insan hücrelerinin bölünmelerini 
durduran ilaçlar) olarak adlandırılan ve kanser tedavisinde kullanılan bir ilaçtır. CİSPLATİNUM  
tek başına kullanılmakla beraber daha çok diğer sitostatik ilaçlarla birli kte kullanılmaktadır.  
 
CİSPLATİNUM  vücudunuzda belirli kanser tiplerine sebep olabilen hücreleri yok eder (testis 
tümörleri, yumurtalık tümörleri, baş ve boyun tümörleri, akciğer tümörleri, idrar kesesi tümörleri 
gibi).  
 
İstediğinizde doktorunuz sizi bilgilendirecektir.  
 
 
 2 / 12  2. CİSPLATİNUM’u  kullanmadan önce dikkat edilmesi gerekenler  
CİSPLATİNUM,  yalnızca kanser ilaçları kullanımında tecrübeli uzman bir doktor tarafından 
uygulanmalıdır.  
 
CİSPLATİNUM’u aşağıdaki durumlarda KULLANMAYINIZ  
Eğer:  
• Sisplatine veya platin içeren diğer maddelere aşırı duyarlılığınız varsa  
• Böbrek hastalığınız varsa  
• Dehidratasyon (vücut sıvı hacminin azalması) sorunu yaşıyorsanız  
• Ağır kemik iliği hastalığınız varsa  
• İşitme bozukluğunuz varsa  
• Sisplatinin  sebep olduğu sinirsel bir rahatsızlığınız varsa  
• Hamileyseniz veya bebeğinizi emziriyorsanız  
• Fenitoin ve sarı humma aşısı ile birlikte kullanılmamalıdır  
 
CİSPLATİNUM’u  aşağıdaki durumlarda DİKKATLİ KULLANINIZ  
• Doktorunuz; kanınızdaki kalsiyum, sodyum, potasyum ve magnezyum seviyelerini, kan 
hücreleri miktarını ve karaciğer ve böbrek fonksiyonlarınızı belirlemek amacıyla size bazı 
testler yapacaktır.  
• Her CİSPLATİNUM  tedavisi öncesinde işitme duyunuz test edilecektir.  
• Sisplatinin  neden olmadığı herhangi bir sinir rahatsızlığınız varsa doktorunuza danışınız.  
• Herhangi bir enfeksiyon geçiriyorsanız doktorunuza danışınız.  
• Kusma ve ishaliniz varsa doktorunuza danışınız.  
• Çocuk sahibi olmayı planlıyorsanız doktorunuza danışınız (bkz. Hamilelik).  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
CİSPLATİNUM’u n yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
 
Hamilelik  
İlacı kullanmadan önce doktorunuza veya eczacınıza danışınız.  
 
CİSPLATİNUM hamilelik döneminde kullanılmamalıdır.  
 
CİSPLATİNUM ile tedavi edilen cinsel olgunluk yaşındaki kadın ve erkek hastaların tedavi 
sırasında ve tedaviden sonraki altı ay süresince etkili bir doğum kontrol yöntemi uygulamaları 
önerilir.  
CİSPLATİNUM tedavisinin sonucunda geri dönüşümlü olmayan kısırlık olasılı ğı nedeniyle, 
erkek hastaların tedavi öncesinde sperm korunmasıyla ilgili bilgi almaları önerilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  3 / 12  Emzirme  
İlacı kullanmadan önce doktorunuza veya eczacınız a danışınız.  
 
CİSPLATİNUM anne sütüne geçer. İlaç emzirme döneminde kullanılmamalıdır.  
 
Araç ve makine kullanımı  
CİSPLATİNUM uyku hali ve/veya kusmaya neden olabileceğinden, CİSPLATİNUM kullanımı 
esnasında araç ve makine kullanılmamalıdır.  
 
CİSPLATİNUM’u n içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 70.76 mg sodyum ihtiva eder. Bu durum, kontrollü sodyum diyetinde 
olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
CİSPLATİNUM aşağıda belirtilen ilaçlarla birlikte kullanılmamalı ya da dikkatle kullanılmalıdır:  
• Bleomisin ve metotreksat gibi diğer sitostatiklerle (kanser tedavisinde kullanılan ilaçlar) 
eş zamanlı uygulandığında Cİ SPLATİNUM ’un zararlı etkileri artabilir.  
• Yüksek kan basıncı tedavisinde kullanılan ilaçlar (furosemid, hidralazin, diazoksid ve 
propanolol içeren antihipertansifler) CİSPLATİNUM ’un zararlı etkilerini artırabilir.  
• Belirli enfeksiyonların tedavisinde/ korunmasında kullanılan ilaçlar (sefalosporin ve 
aminoglikozit grubu antibiyotikler ile amfoterisin b etken maddesini içeren ilaçlar) ve 
kontrast ajanlar (radyolojik görüntüleme işlemlerinde kullanılan ürografin gibi iyot içeren 
ilaçlar) gibi böbrekler üze rinde yan etkileri olabilen ilaçlar ile eş zamanlı uygulandığında 
CİSPLATİNUM ’un zararlı etkileri böbrekleri şiddetli olarak etkileyebilir.  
• Aminoglikozitler gibi işitme fonksiyonları üzerine yan etkileri olabilen ilaçlar ile eş 
zamanlı olarak uygulandığında CİSPLATİNUM ’un zararlı etkileri duyma kabiliyeti 
üzerine tesir edebilir.  
• CİSPLATİNUM tedavisi sırasında gut ilaçları (ör: allopurinol, kolşisin, probenesid 
ve/veya sülfinpirazol) kullanılırsa bu ilaçların dozajlarının ayarlanması gerekir.  
• Vücuttan idr ar atılım oranını yükselten ilaçlar (furosemid gibi kıvrım diüretikleri) ile 
CİSPLATİNUM ’un beraber uygulanması böbrekler ve kulak işlevlerinde zararlı etkilere 
yol açabilir ( CİSPLATİNUM dozu: 60 mg/m2’den fazla, idrar çıkışı: 24 saatte 1000 
mL’den az).  
• CİSPLATİNUM tedavisi esnasında aşırı duyarlılığa karşı ilaçlar (buklizin, siklizin, 
loksapin, meklozin, fenotiazinler, tioksantenler ve/ veya trimetibenzamidler gibi) 
uygulanıyorsa, işitme hasarının ilk belirtileri (baş dönmesi ve kulak çınlaması) gizli 
kalabilir.  
• CİSPLATİNUM’u n ifosfamid (kanser tedavisinde kullanılır) ile kombinasyonu işitme 
kaybına yol açabilir. İfosfamidin eşzamanlı olarak kullanılması albümin atılımının 
artmasına neden olabilir.  
• Piridoksin (B6 vitamini) ve hekzametilmelamin (kanser teda visinde kullanılır) ile birlikte 
kullanım CİSPLATİNUM tedavisinin etkilerini azaltabilir.  
• CİSPLATİNUM’un bleomisin ve vinblastin (kanser tedavisinde kullanılırlar) ile beraber 
verilmesi el ve/veya ayak parmaklarında solgunluk veya morarmaya (Raynaud fenom eni) 
sebep olabilir.  4 / 12  • CİSPLATİNUM’un paklitaksel veya dosetaksel (kanser tedavisinde kullanılırlar) ile 
birlikte uygulanması ağır sinir hasarına sebep olabilir.  
• CİSPLATİNUM’un bleomisin ve etoposid (kanser tedavisinde kullanılırlar) ile birlikte 
kullanımı kandaki lityum düzeyini düşürebilir. Bu nedenle lityum düzeyleriniz düzenli 
olarak takip edilecektir.  
• CİSPLATİNUM’un, sara (epilepsi) tedavisi üzerine kullanılan fenitoinin etkilerini azaltır. 
Penisilamin  (zehirlenme gibi durumlarda zararlı maddeyi etkisiz hale getirmek için 
kullanılır) CİSPLATİNUM’un etkinliğini azaltabilir.  
• CİSPLATİNUM’un antikoagülan (varfarin, kumadin, klopidogrel gibi kan pıhtılaşmasını 
önleyen ilaçların) etkinliğini bozabilir. Bu ne denle birlikte kullanımda pıhtılaşma 
parametreleri sıklıkla kontrol edilmelidir.  
• CİSPLATİNUM ve siklosporinin (organ nakli sonrasında kullanılır) birlikte kullanımı 
bağışıklık sisteminin baskılanmasına yol açabilir.  
• CİSPLATİNUM tedavisinin tamamlanmasını takiben üç ay içerisinde canlı virüs aşısı 
yapılmamalıdır. Yaygın hastalık gelişme riski açısından varsa inaktif aşı kullanılması 
tavsiye edilir.  
• CİSPLATİNUM tedavisi gördüğünüz sürece sarı humma aşısı kesinlikle yapılmamalıdır.  
• CİSPLATİNUM tedavisi ile  birlikte başka kanser ilaçlarının kullanımı ile kalp kası 
kanlanma eksikliği (miyokard iskemisi) belirtileri gözlenmiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. CİSPLATİNUM  nasıl kullanılır?  
Uygun kullanım ve doz/uygulama sıklığı için talimatlar: 
CİSPLATİNUM yalnızca kanser tedavisinde deneyimli doktorlar tarafından uygulanmalıdır.  
 
Doktorunuz hastalığınıza uygun olacak şekilde kullanmanız gereken ilaç miktarını sizin için 
belirleyecektir.  
 
Önerilen CİSPLATİNUM dozu sizin genel durumunuza, tedavinin beklenen etkilerine, ilacın tek 
başına (monoterapi) veya diğer ilaçlarla birlikte (ko mbine kemoterapi) uygulanmasına bağlıdır.  
 
Önerilen genel doz rejimi aşağıdaki gibidir:  
 
Tek başına tedavi (monoterapi):  
Her 3 -4 haftada bir tek doz olarak 50-120 mg/m2 (vücut yüzey alanına göre).  
Her 3 -4 haftada bir 5 gün süreyle günde 15-20 mg/m2 (vücut yüzey alanına göre).  
Diğer ilaçlarla birlikte tedavi (kombine kemoterapi):  
Her 3 -4 haftada bir 20 mg/m2 ya da daha fazla (vücut yüzey alanına göre).  
 
Uygulama yolu ve metodu: 
CİSPLATİNUM sadece damar içine uygulanır.  
 5 / 12  CİSPLATİNUM ; sodyum klorür çözeltisi, glukoz içeren sodyum klorür çözeltisi veya mannitol 
içeren sodyum klorür çözeltisi ile seyreltilmelidir.  
 
CİSPLATİNUM alüminyum içeren materyallerle temas ettirilmemelidir.  
 
Böbreklerde oluşabilecek sorunlardan kaçınmak veya bu sorunları azaltmak için CİSPLATİNUM 
uygulamasını takiben 24 saat boyunca bol miktarda sıvı almanız önerilir.  
 
Değişik yaş grupları:  
Çocuklarda kullanımı:  
Yetişkinlerde kullanıldığı gibidir.  
 
Yaşlılarda kullanımı:  
Böbrek ve kemik iliği fonksiyonu normal  olan yaşlılar için özel bir uyarı bulunmamaktadır.  
 
Özel kullanım durumları:  
Böbrek yetmezliği/ Karaciğer yetmezliği  
Böbrek ve/veya karaciğer yetmezliğiniz varsa doktorunuz sizin için ilacınızın dozunu 
ayarlayacaktır.  
 
Eğer CİSPLATİNUM etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CİSPLATİNUM  kullandıysanız:  
Bu ilaç size hastanedeyken verileceği için ilacınızı çok az ya da çok fazla miktarda almanız 
beklenmez, bununla beraber herhangi bir endişeniz olduğu takdirde doktorunuza veya eczacınıza 
bildiriniz.  
 
CİSPLATİNUM’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
CİSPLATİNUM’u kullanmayı unutursanız  
Unutulan dozları dengelemek için çift doz almayınız. 
  
CİSPLATİNUM ile tedavi sonlandırıldığında oluşabilecek etkiler  
CİSPLATİNUM ile tedavi sonlandırıldığında oluşabilecek etkiler konusunda detaylı bilgi için 
doktorunuza danışınız.  
 
4. Olası yan etkiler nelerdir?  
Tüm ilaçlar gibi CİSPLATİNUM’un  içeriğinde bulunan maddelere duyarlı olan kişilerde yan 
etkiler olabilir.  
 
 
 
 6 / 12  Aşağıdakilerden biri olursa, CİSPLATİNUM’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kalıcı veya şiddetli ishal veya kusma  
• Dudak yaraları veya ağız ülseri (stomatit/mukozit)  
• Yüz, dudaklar, ağız veya boğazda şişme  
• Kuru öksürük, solunum güçlüğü veya hırıltılı solunum (ral) gibi sebebi bilinmeyen 
solunum problemleri  
• Yutma güçlüğü  
• El ve ayak parmaklarında hissizlik veya karıncalanma  
• Aşırı yorgunluk  
• Normal olmayan berelenme veya kanama  
• Boğaz ağrısı veya yüksek ateş  gibi enfeksiyon belirtileri  
• İnfüzyon sırasında enjeksiyon bölgesinde rahatsızlık  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CİSPLATİNUM ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler görülme sıklıklarına göre aşağıdaki şekilde sıralanmıştır:  
Çok yaygın                 : 10 hastanın en az 1 inde görülebilir.  
Yaygın                        : 10 hastanın birinden az, fakat 100 hastanın b irinden fazla görülebilir.  
Yaygın olmayan         : 100 hastanın birinden az, fakat 1000 hastanın birinden fazla görülebilir.  
Seyrek                         : 1.000 hastanın birinden az, fakat 10.000 hastanın birinden fazla  görülebilir.  
Çok seyrek                 : 10.000 hastanın birinden az görülebilir.  
Bilinmiyor                   : Eldeki veriler ile tahmin edilemiyor.  
  
Çok yaygın  
• Beyaz kan hücreleri miktarında azalma (lökopeni; kullanımdan yaklaşık 14 gün sonra), bu 
durum enfeksiyonlara  yakalanmanızı olası kılar. Kan pıhtılaştırıcı hücrelerin miktarında 
azalma (trombositopeni: kullanımdan yaklaşık 21 gün sonra), bu durum kanama ve 
berelenme riskini artırır. Kırmızı kan hücreleri miktarında azalma (anemi; lökopeni ve 
trombositopeniden daha sonra başlar), bu durum derinizde solukluk yapabilir ve halsizlik 
ile nefes kesilmesine sebep olabilir.  
• Kanda tuz dengesizliği (hiponatremi)  
• Kulak çınlaması.  
• İştahsızlık, bulantı, kusma.  
• Akut böbrek yetmezliği, böbrek yetmezliği (üre ve kreatinin değ erlerinde artış, serum ürik 
asitte artış ve/veya kreatinin klirenste azalma), idrar üretme yetersizliği (anüri), kanda üre 
bulunması (üremi) ve kan dolaşımında ürik asit miktarının artması (hiperürisemi) gibi 
böbrek işlevinde bozukluklar.  
• Ateş.  
 
Yaygın  
• Enfeksiyonlar ve kan zehirlenmesi (sepsis) (bazıları ölümcül olan).  7 / 12  • Dokunma duyularındaki kayıp ve beyin işlevlerinde bozuklukla (zihin karışıklığı, 
konuşma bozukluğu, hafıza kaybı ve felç) kendini gösteren periferal nöropati. Tat duyusu 
bozukluğu, öne doğ ru eğilindiğinde boyundan başlayıp sırttan bacağa doğru inen aniden 
giren ağrılar, omurilik hastalıkları.  
• Sağırlık ve baş dönmesi.  
• Kalp atımının yavaşlaması (bradikardi) ve kalp atımının hızlanmasının (taşikardi) dahil 
olduğu ritm bozukluğu (aritmi).  
• Uygulama yerinde damar iltihabı (flebit).  
• Nefes darlığı (dispne), akciğer iltihabı (pnömoni) ve solunum yetmezliği.  
• Karaciğer işlevinde deride yaygın sarılık, kaşıntı, kanda bilirubin ve karaciğer 
enzimlerinde yükselme veya albüminde azalma gibi bulgularda seyredebilen bozukluk.  
• Enjeksiyon bölgesinde kızarıklık (eritem) ve deri iltihabı (deri ülseri).  
• Enjeksiyon yerinde damar dışına çıkma sonucunda ortaya çıkan selülit, bağ dokusunun 
artması (fibrozis), doku ölümü (nekroz), ağrı, şişme (ödem) ve deri kızar ıklığı (eritem)  
 
Yaygın olmayan  
• Kızarıklık, şiddetli kaşıntılı ekzema, kurdeşen, deri iltihabı (eritem) veya kaşıntı ile 
kendini gösteren aşırı duyarlılık.  
• Kan basıncının düşmesi (hipotansiyon), kalp atımının hızlanması (taşikardi), nefes darlığı 
(dispne ), solunum esnasında duyulan ıslık şeklinde ses (wheezing), bronşların daralması 
(bronkospazm) ve yüzde şişme ile ağır aşırı duyarlılık; bağışıklık sisteminin baskılanması 
(immunosüpresyon).  
• Kanda magnezyum düzeyinin normalin altına inmesi (hipomagnezemi)  
• Ağız içinde metalik tat.  
• Saç dökülmesi, saç dökülmesi nedeniyle kellik, ciltte döküntü.  
• Sperm ve yumurta oluşumunda bozukluklar. Ağrılı jinekomasti (erkekte hormonal 
düzensizliğe ya da değişikliğe bağlı olarak memelerin aşırı derecede büyümesi ve bazen  
süt salgılaması durumu).  
• Hıçkırık, kronik yorgunluk (asteni), genel hastalık hissi  
 
Seyrek  
• Diğer benzer ilaçlarda olduğu gibi CİSPLATİNUM lösemi (kan hücreleri ile ilişkili 
kanser tipi) riskini artırır (sekonder lösemi).  
• Kan hücrelerinin yıkımı ile birlikte olan kansızlık (hemolitik anemi)  
• Spazmlar ve bilinç seviyesinin azalması ile kendini gösteren beyin işlev bozukluğu 
(ensefalopati) dahil belirli tipteki beyin işlevlerinin kaybolması ve boynun iki yanında 
bulunan atardamarlarda (karotid arter). tıka nıklık ya da beyni besleyen damarlarda iltihap 
(serebral arterit).  
• Bulanık görme, renk körlüğü, beyin kökenli (kortikal) körlük, göz hareketlerinde kısıtlılık, 
görme siniri işlevinin azalması ve acı ile birlikte göz sinirinin iltihaplanması (optik nörit),  
gözdeki optik diskin şişmesi (papilla ödemi), göz küresinin iç yüzeyini döşeyen katmanda 
(retina) renk değişikliği (pigmentlenme).  
• Kan basıncında yükselme ve kalp krizi. Kalbin etrafındaki atardamarlardaki (koroner 
arter) ağır hastalıklar.  
• Ağız içinde i ltihap (stomatit), ishal.  8 / 12  • Kandaki protein seviyesinde (albumin) azalma.  
 
Çok seyrek  
• Küçük ve kılcal damarlardaki iltihapla beraber kan pıhtısından oluşan tıkaçların 
(trombotik mikroanjiyopati) eşlik ettiği, ani başlayan kansızlık ve böbrek yetmezliği ile  
pıhtılaşmadan sorumlu kan pulcuklarının (trombosit) azaldığı klinik durum (hemolitik 
üremik sendrom).  
• Kanda bulunan amilaz (bir enzim) seviyelerinde yükselme.  
• Beyinde vazopresin hormonunun (ADH; anti -diüretik hormon) salgılanmasında 
yetersizlik.  
• Kanda bulunan demir seviyesinin yükselmesi. Kanda bulunan elektrolit (kalsiyum, fosfat, 
potasyum) miktarlarında azalma ve sıvı kaybı (dehidrasyon), kas krampları ve/veya 
elektrokardiyogram (EKG) değişiklikleri. Kandaki kolesterol ve  ürik asit seviyelerinde 
artış.  
• Nöbetler.  
• Kalp durması.  
 
Bilinmiyor  
• İnme (apopleksi), kanın damar dışına çıkması sonucunda meydana gelen (hemorajik) 
inme, kan dolaşımının azalması sonucunda ortaya çıkan (iskemik) inme, bir tür beyin 
işlevi bozukluğu  
• Kalp işlev bozuklukları  
• Akciğerde bir pıhtı sonucunda meydana gelen tıkanma (akciğer embolisi)  
• Hıçkırık  
• Kas spazmları  
• Venöz tromboembolik bozukluklar (toplardamarlarda kan pıhtısı oluşumu sonucu 
tıkanma)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kul lanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. CİSPLATİNUM’un saklanması  
CİSPLATİNUM’u çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında, ışıktan korunarak saklanmalıdır. Buzdolabında saklanmamalı 
veya dondurulmamalıdır.  
 9 / 12  Eğer üründe ve/veya ambalajında bozukluklar fark ederseniz CİSPLATİNUM’u kullanmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CİSPLATİNUM’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine  veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları 
TEHLİKELİ ATIKTIR ve bu atıkların yönetimi 2/4/2015  tarihli ve 29314 sayılı Resmi 
Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:  
Onko İlaç Sanayi ve Ticaret A.Ş  
Koşuyolu Cad. No:34 
34718 Kadıköy / İstanbul  
Telefon: +90 (216) 544 90 00  
Faks:     +90 (216) 545 59 92 
e-mail:   info@onkokocsel.com  
  
Üretim yeri:  
Nippon Kayaku Co., Ltd. 
11-2, Fujimi 1 -chome, Chiyoda -ku,  
Tokyo, 102 / Japonya  
81 (03) 3237-5072  
81 (03) 3237-5093  
 
 
Bu kullanma talimatı ../../.... tarihinde onaylanmıştır. 
 
 
 
 
 
 
 
 
 
 
 
 
 
 
 
 10 / 12  ---------------------------------------------------------------------------------------------------------------------  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.  
 
İnfüzyon için sisplatin çözeltisinin hazırlanması:  
Sitotoksik maddeler uygulama için yalnızca bu işte tecrübeli olanlar tarafından hazırlanmalıdır.  
CİSPLATİNUM kullanılmadan önce seyreltilmelidir. İnfüzyon çözeltisinin hazırlanması için 
sisplatin ile etkileşebilecek alüminyum içeren herhangi bir cihazdan (i.v. infüzyon setle ri, iğneler, 
kateterler, şırıngalar ) kaçınılmalıdır.  
İnfüzyon çözeltisi aseptik koşullarda hazırlanmalıdır.  
 
Konsantre çözeltinin seyreltilmesi için aşağıdaki çözeltilerden biri kullanılmalıdır:  
• %0.9 sodyum klorür çözeltisi  
• %0.9 sodyum klorür çözeltisi  ve %5 glukoz çözeltisi (1:1) karışımı (Nihai konsantrasyon 
%0.45 sodyum klorür, %2.5 glukoz)  
Sisplatin tedavisinden önce hidratasyon olanaklı olmamışsa konsantre aşağıdaki çözelti ile 
seyreltilmelidir:  
• %0.9 sodyum klorür çözeltisi ve %5 mannitol çözelti si (1:1) karışımı (Nihai 
konsantrasyon %0.45 sodyum klorür, %2.5 mannitol)  
 
İnfüzyon için sisplatin çözeltisinin hazırlanması:  
Pozoloji bölümündeki bilgilere göre hesaplanmış CİSPLATİNUM’un gerekli miktarı (dozu) 
yukarıda bahsedilen çözeltilerden birinin 1-2 litresi içinde seyreltilmelidir.  
 
Seyreltilmiş çözelti sadece i.v. infüzyonla uygulanır.  
 
Sadece berrak ve renksiz, görülebilir partikül içermeyen çözeltiler kullanılmalıdır.  
 
Sadece tek kullanım içindir.  
 
Diğer sitotoksik ajanlar gibi sisplatin  çok dikkatle kullanılmalıdır: Eldiven, yüz maskesi ve 
koruyucu giysiler gereklidir ve yaşamsaldır. Sisplatin, eğer olanaklı ise koruyucu laminar hava 
akışlı kabin altında hazırlanmalıdır. Deri ve mukoz membranlara temasından kaçınılmalıdır. 
Hamile hastane personeli sisplatin ile çalışmamalıdır.  
 
Deri ile temas halinde: Bol su ile yıkanmalıdır. Geçici yanma hissi varlığında bir pomad 
sürülmelidir (Bazı kişiler platine hassastır ve deri reaksiyonları görülebilir).  
 
Dökülmesi  durumunda, operatörler eldiven giymeli ve hazırlama alanında bu amaçla 
bulundurulan bir sünger ile dökülen materyali temizlemelidir. Hazırlama alanı iki kere 
durulanmalıdır. Tüm çözelti ve sünger plastik bir torbaya koyulup kapatılmalıdır. Çözeltinin 
dökülmesi nedeniyle sisplatin ile te mas eden tüm parçalar lokal sitotoksik gerekliliklerine göre 
imha edilmelidir.  
 
 11 / 12  Pozoloji/ uygulama sıklığı ve süresi:  
Yetişkinler ve çocuklar:  
CİSPLATİNUM dozu primer hastalığa, beklenen reaksiyona, sisplatinin monoterapi  için 
kullanılmasına ya da kombine kemoterapinin bir parçası olmasına bağlıdır. Genel doz şeması 
yetişkinlerin ve çocukların çoğu için geçerlidir.  
Monoterapi için aşağıdaki iki doz rejimi önerilmektedir:  
 
Her 3 -4 haftada bir tek doz olarak 50-120 mg/m2  
Her 3 -4 haftada bir 5 gün süreyle 15-20 mg/m2/gün  
 
Eğer kombine kemoterapide kullanılıyorsa sisplatin dozu azaltılmalıdır. Tipik doz her 3-4 haftada 
bir 20 mg/m2 ya da daha fazladır.  
 
CİSPLATİNUM infüzyonunun dozu yukarıda belirtilen talimatlara göre haz ırlanır ve 6 -8 saatlik 
bir sürede i.v. infüzyon olarak uygulanır.  
 
CİSPLATİNUM uygulanmasından 2-12 saat önce ve en az 6 saat sonrasına kadar yeterli 
hidratasyon sağlanmalıdır. Hidratasyon ön tedavisi CİSPLATİNUM uygulaması sırasında ve 
sonrasında diürezi  sağlamak için gereklidir. Bu hidratasyon aşağıdaki çözeltilerden birinin i.v. 
infüzyonu ile sağlanır:  
• %0.9 sodyum klorür çözeltisi  
• %0.9 sodyum klorür çözeltisi ve %5 glukoz çözeltisi (1:1) karışımı  
 
CİSPLATİNUM tedavisinden önceki hidratasyon;  
6-12 saatlik sürede 100- 200 mL/saat i.v. infüzyon ile sağlanır.  
 
CİSPLATİNUM uygulamasından sonraki hidratasyon;  
2 litrelik sıvının 200 mL/saat olacak şekilde 6-12 saatlik sürede i.v. infüzyonu ile sağlanır  
 
Hidratasyonu takiben oluşan idrar miktarı 100 -200 mL/saatin altında ise zorlu diürez gerekebilir. 
Bu da 37.5 g mannitolün %10’luk çözeltisi olarak i.v. yoldan (375 mL mannitol %10) 
uygulanması ile ya da böbrek fonksiyonları normal ise diüretik uygulanması ile sağlanabilir. 
Uygulanan CİSPLATİNUM dozunun 60 mg/m2’den yüksek olması halinde mannitol veya 
diüretik verilmesi gereklidir.  
 
Gerektiği taktirde yeterli idrar sekresyonunu sağlamak için CİSPLATİNUM uygulamasından 
sonraki 24 saat boyunca hasta bol miktarda sıvı almalıdır.  
 
İlacın damar dışına sız ması (ekstravazasyon) durumunda:  
İnfüzyon hemen durdurulur, iğne yerinde bırakılır, dokudan sızıntı aspire edilir ve %0.9’luk 
sodyum klorür ile irrigasyon yapılır.  
 
Geçimsizlikler:  
Sisplatin, alüminyum ile reaksiyona girer ve siyah platin çökeltisi oluş ur. Bu nedenle alüminyum 
içeren herhangi bir malzeme ile direkt temasa geçmemelidir (iğne, şırınga, kateter, i.v. infüzyon 
seti).  12 / 12  Bu tıbbi ürün yukarıda belirtilenlerin dışında başka tıbbi ürünlerle karıştırılmamalıdır. 
CİSPLATİNUM  yalnızca %5 glukoz çöze ltisi veya yalnızca %5 mannitol çözeltisi ile 
seyreltilmemelidir, sadece “Bölüm 6.6.” da belirtildiği gibi ilave olarak sodyum klorür içeren 
karışımlar ile seyreltilmelidir.  
 
Sodyum metabisülfit gibi antioksidanlar, sodyum bikarbonat, sülfatlar, fluorouras il ve paklitaksel 
infüzyon sistemi içerisinde sisplatini inaktive edebilir.  
 
Saklamaya yönelik özel tedbirler  
25°C altındaki oda sıcaklığında, ışıktan korunarak saklanmalıdır. Buzdolabında saklanmamalı, 
dondurulmamalıdır.  
 
Seyreltildikten sonra:  
Kullanımdaki kimyasal ve fiziksel stabilitesi aşağıdaki çözeltilerden  biri ile seyreltildikten sonra 
nihai sisplatin konsantrasyonu 0.1 mg/mL olan çözeltide 2- 8°C de 48 saat için gösterilmiştir.  
% 0.9 sodyum klorür çözeltisi  
%5 glukoz çözeltisi ve % 0.9 sodyum klorür çözeltisi karışımı (1:1)  
%5 mannitol çözeltisi ve % 0.9 sodyum klorür çözeltisi karışımı (1:1)  
 
Mikrobiyolojik açıdan bakıldığında; ürün seyreltildikten sonra derhal kullanılmalıdır. Eğer hemen 
kullanılmazsa kullanımdan önceki saklama koşulları ve saklama süresi kullanıcının 
sorumluluğundadır ve dilüsyon kontrollü ve valide aseptik şartlarda gerçekle ştirilmediği takdirde 
2-8°C’de 24 saatten daha uzun süre saklanmamalıdır. 
 