1/7 
 KULLANMA TALİMATI  
 
MUCONEX FORT   1200 mg e fervesan t ablet  
Ağız yolu ile alınır.  
 
• Etkin madde : Her bir  efervesan  tablet 1200 mg asetilsistein  içerir.  
 • Yardımcı maddeler : Askorbik Asit, s itrik asit anhidrus, sodyum hidrojen karbonat, sodyum 
karbonat anhidrus, sodyum s itrat dihidrat, laktoz anhidrus DC  (sığır sütü) , mannitol SD, 
sukraloz, limon a roması, PEG 8000 Mikronize, magnezyum s tearat, s af su 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma T alimatında:  
1. MUCONEX FORT   nedir ve ne için kullanılır?  
2. MUCONEX FORT  ’u kullanmadan önce dikkat edilmesi gerekenler  
3. MUCONEX FORT   nasıl kullanılır ?  
4. Olası yan etkiler nelerdir ?  
5. MUCONEX FORT  ’un saklanması  
 
Başlıkları yer almaktadır.  
1. MUCONEX FORT  nedir ve ne için kullanılır?  
 MUCONEX FORT, beyaz renkte yuvarlak efervesan tabletler şeklindedir. 20 (2x10) efervesan 
tablet, moleküler sieve ve silika jel içeren kapak ile kapatılmış polipropilen 2 adet tüp 
içerisinde piyasaya sunulmaktadır.  MUCONEX FORT  suda tamamen eritildikten sonra içilerek kullanılan bir ilaçtır.  
 MUCONEX FORT  etkin madde olarak asetilsistein içerir. Asetilsistein, bir amino asit olan 
sistein türevi bir ajandır. Balgam söktürücü etkiye sahiptir.  MUCONEX FORT  yoğun kıvamlı balgamın atılması, azaltılması, yoğunluğunun düzenlenmesi 
ekspektorasyonun ( balgamın atılabilmesi) kolaylaştırılması gereken durumlarda, 
bronkopulmoner ( bronş ve akciğer) hastalıklarda, bronşiyal sekresyon  (solunum yolu salgısı)  
bozukluklarının tedavisinde kullanılan mukolitik (balgam , mukusu parçalayan) bir ilaçtır.  
Ayrıca yüksek doz parasetam ol alımına bağlı olarak ortaya çıkan karaciğer yetmezliğinin 
önlenmesinde kullanılır.  MUCONEX FORT, soğuk algınlığı ve soluk yollarının iltihaplanması (bronşit) durumunda balgam oluşmasını azaltır. Oluşan balgamları sulandırarak, öksürükle atılmasını kola ylaştırır.  
 2/7 
 2. MUCONEX FORT  ’u kullanmadan önce dikkat edilmesi gerekenler  
 
MUCONEX FORT  ’u aşağıdaki durumlarda KULLANMAYINIZ  
Eğer:  
Asetilsistein’e veya MUCONEX FORT  ’un bileşimindeki yardımcı maddelerden herhangi 
birine karşı aşırı duyarlılığınız var ise, bu ilacı kullanmayınız.  
MUCONEX FORT, 2 yaşın altındaki çocuklara sadece doktor kontrolünde verilmelidir. 
 MUCONEX FORT  ’u aşağıdaki durumlarda DİKKATLİ KULLANINIZ  
Astım ve bronkospazm (bronşların daralması) hikayeniz var ise, MUCONEX FORT ’ u 
kullanmadan önce mutlaka doktorunuza başvurunuz,  
• Karaciğer veya böbrek hastalığınız var ise,  
• Mide veya barsağınızda yara (ü lser) ve yemek borusunda toplardamar genişlemesi gibi 
rahatsızlıklarınız var  ise, 
• Siroz hastası iseniz,  
• Sara ( epilepsi) hastası iseniz,  
• Histamine intoleransınız (dayanıksızlığınız) varsa (belirtileri: baş ağrısı, burun 
akıntısının eşlik ettiği rinit, kaşıntı vb.) bu ilacı dikkatli kullanınız.  
MUCONEX FORT ’ u kullanmadan önce doktorunuza danışınız.  
 MUCONEX FORT ’ u kullanırken cildinizde ve göz çevresinde herhangi bir değişiklik (örn. 
kızarıklık, kaşıntı, içi sıvı dolu kabarcıklar, kan oturması) fark ederseniz hemen doktorunuza 
başvurunuz.  
 Bu uyarılar, geçmiş teki herhangi bir dönemde dahi olsa sizin için geçerliyse lütfen doktorunuza 
danışınız.  MUCONEX FORT  ’un yiyecek ve içecek ile kullanılması  
 MUCONEX FORT  yiyecek ve içecekler ile beraber alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
MUCONEX FORT  ’un anneye veya bebeğe herhangi bir zararlı etkisinin olup olmadığı tam 
olarak bilinmemektedir. Gebeyseniz veya gebe kalmayı planlıyorsanız, MUCONEX FORT  ’u 
kullanmadan önce doktorunuza başvurunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Asetilsisteinin anne sütüne geçip geçmediği bilinmemektedir.  
Emzirme döneminde zorunlu olmadıkça MUCONEX FORT  kullanılmamalıdır. Emzirmeye 
devam edip etmemeniz gerektiği konusunda doktorunuza danışınız.
 
 3/7 
 Araç ve makine kullanımı  
Asetilsisteinin  araç ve makine kullanımı üzerine herhangi bir olumsuz etkisi bildirilmemiştir. 
 
MUCONEX FORT  ’un içeriğinde bulunan bazı yardımcı maddeler hakkında önemli 
bilgiler  
 Bu tıbbi ürün her “doz” unda 8,45 mmol (194,3 mg) sodyum ihtiva eder. B u durum, kontrollü 
sodyum diyetinde olan hastalar için göz önünde bulundurulmalıdır.  Her bir efervesan tablet 380 mg laktoz ihtiva eder bu sebeple eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 Her bir efervesan 139,65 mg mannitol içermektedir. Hafif derecede laksatif etkisi olabilir.  
 Diğer ilaçlar ile birlikte kullanımı  
 MUCONEX FORT’a  ek olarak herhangi bir ilaç almadan önce doktorunuza danışınız. 
 
• MUCONEX FORT’un antitussif (öksürüğü kesen) ilaçlarla bir arada kullanımı uygun değildir. 
• MUCONEX FORT a ntibiyotik grubu ilaçlarla ( örn., tetrasiklin , aminoglikozi d, 
penisilin)  beraber  kullanılmamalıdır. İki ilacın birlikte kullanılmaları gerekiyorsa 
alınmaları arasında 2 saat lik bir süre olmalıdır.)  
• MUCONEX FORT’u n itrogliserin (k alp hastalı ğında  kullanılır)  içeren ilaçlarla ve 
karbamezapin (epilepside kullanılır) birlikte kullanmadan önce doktorunuza danışınız. 
• Aktif kömür MUCONEX FORT ile birlikte kullanılmamalıdır.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bi lgi veriniz.  
 
3. MUCONEX FORT  nasıl kullanılır?  
 Uygun kullanım ve doz/uygulama sıklığı için talimatlar:  
 Doktor tarafından başka şekilde önerilmediği durumlarda MUCONEX FORT  için öngörülen 
doz aşağıdaki şekildedir:  
 
14 yaş üzerindeki ergenlerde ve erişkinlerde;  
• Günde 1 defa 1 efervesan tablet uygulanır. 
• Parasetamol zehirlenmesinde, yükleme dozu; 140 mg/kg, idame dozu ise; 4 saatte bir 70 mg/kg (toplam 17 doz) olarak önerilir. 
 
6-14 yaş arası çocuklarda;  
• Günde 400 mg asetilsistein verilmelidir (daha düşük dozlu bir ürün kullanılmalıdır).  
 
2-5 yaş arası çocuklarda;  
• Günde 200- 300 mg asetilsistein verilmelidir (daha düşük dozlu bir ürün 
kullanılmalıdır).  4/7 
 MUCONEX FORT  kullanırken her zaman doktorunuzun talimatlarına uyunuz. Emin 
olmad ığınızda doktorunuza veya eczacınıza sorunuz. 
 
Uygulama yolu ve metodu:  
 MUCONEX FORT  yalnızca ağız yoluyla kullanılır. 
MUCONEX FORT  yemeklerden sonra bir bardak suda (yaklaşık 200 ml) eriterek içi niz. Suda 
eritilerek kullanıma hazırla dığınız  ilacı bekletmeden içi niz. Efervesan tabletler i çiğne meyiniz  
ve yut mayınız.  
 Değişik yaş grupları:  
Çocuklarda kullanımı:    
 İlaç 2 yaş altı çocuklarda sadece doktor önerisiyle ve kontrolünde verilmelidir (daha düşük dozlu bir ürün kullanılmalıdır).  
14 yaş altındaki çocuklarda, asetilsistein içerikli ürünlerden bu yaş grubuna uygun formunun kullanılması önerilir.  
 Yaşlılarda kullanımı:  
Bu yaş grubuna özel bir kullanımı yoktur, erişkinler için önerilen dozlarda kullanılmalıdır.  
 Özel kullanım durumları  
 Böbrek/Karaciğer yetmezliği:   
 MUCONEX FORT  daha fazla nitrojenli maddenin sağlanmasından kaçınmak amacıyla 
karaciğer ve böbrek yetmezliğ i olanlarda  uygulanmamalıdır.  
Eğer b öbrek veya karaciğer rahatsızlığınız varsa MUCONEX FORT ’ u kullanmadan önce 
doktorunuza danışınız.  
• İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
• Doktorunuz ayrı bir tavsiyede bulunmadıkça, bu talimatları takip ediniz.  
• Doktorunuz MUCONEX FORT  ile tedavinizin ne kadar süreceğini size bildirecektir. 
Tedaviyi erken kesmeyiniz , çünkü MUCONEX FORT  tedavisini durdurmak hastalığınızın 
daha kötüye gitmesine neden olabilir. 
 
Eğer MUCONEX FORT  ’un etkisinin çok güçlü veya zayıf olduğuna dair bir izleniminiz var 
ise, doktorunuz veya eczacınız ile konuşunuz.   Kullanmanız gerekenden daha fazla MUCONEX FORT  kullandıysanız:  
 
• Bulantı, kusma ve ishal gibi mide barsak sistemiyle ilgili rahatsızlıklar görülebilir.  
• Çok yüksek dozlarda bile daha ağır yan etkiler ve zehirlenme belirtileri görülmemiştir.  
• Emzirilen bebeklerde vücut salgılarının aşırı artması tehlikesi vardır.  
 MUCONEX FORT  ’tan kullanmanız gerekenden fazlasını kullanmışsanız b ir doktor veya eczacı 
ile konuşunuz.    5/7 
 MUCONEX FORT  ’u kullanmayı unutursanız  
 
Endişelenmeyiniz. MUCONEX FORT  ’u almayı unutursanız hatırladığınızda hemen alınız. 
Hatırladığınızda bir sonraki dozun al ınma zamanı yakın ise bu dozu atlayıp gelen  dozu 
zamanında alınız ve normal kullanıma devam ediniz.  Unutulan dozları dengelemek için çift doz almayınız.   MUCONEX FORT    ile tedavi sonlandırıldığında ki oluşabilecek etkiler 
 MUCONEX FORT  tedavisini kesmek hastalığınızın daha kötüye gitmesine  neden olabilir.  
Doktorunuza danışmadan ilacınızı kesmeyiniz.  
 
4. Olası yan etkiler nelerdir?  
 
Tüm ilaçlar gibi, MUCONEX FORT  ’un içeriğinde bulunan maddelere duyarlı olan kişilerde 
yan etkiler olabilir.  
 Aşağıdakilerden biri olursa, MUCONEX FORT  ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyonlar (k aşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve kan basıncının düşmesi  (tansiyon düşmesi)). 
• Şoka kadar gidebilen aş ırı duyarlılık yanıtları (anafilaktik reaksiyonlar -döküntü, 
kaşıntı,terleme, baş dönmesi, dil, dudak ve soluk borusunda şişme, hava yolunun 
tıkanması, bulantı, kusma gibi belirtiler görülebilir ). Ayrıca çok seyrek olarak aşırı 
duyarlılık reaksiyonları kapsamında asetilsistein kullanımına bağlı kanama oluşumu 
bildirilmiştir.  
 
Bunların hepsi çok ciddi  yan etkilerdir.  
 
Eğer bunlardan biri sizde mevcut ise, sizin MUCONEX FORT  ’a karşı ciddi alerjiniz var 
demektir.  
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkiler çok seyrek görülür.  
 Aşağıdaki kategori ler kullanı larak istenmeyen etki sıklı kları belirtilmektedir.  
 Yan etkiler aşağıdaki kategorilerde gösterildiği şekilde sıralanmıştır.  Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor. 
 Yaygın olmayan:  
• Bronşların daralması (nefes darlığı, nefes almada güçlük yaşanabilir)  
• Baş ağrısı  
• Ateş 6/7 
 • Kaşıntı 
• Kurdeşen (ürtiker)  
• Döküntü 
• Egzantem  (enfeksiyon hastalıklarında görülen deri üzerindeki kızartı veya lekeler ve 
kabarıklar)  
• Taşikardi (kalbin normalden hızlı çalışması)  
• Tansiyon düşmesi  
• Ağız içinde iltihap  
• Karın ağrısı  
• Bulantı  
• Kusma  
• İshal  
 
Seyrek:  
• Nefes darlığı  (dispne)  
• Bronkospazm (bronş düz kaslarının kasılması), zor soluk alıp verme  
 Bunlar MUCONEX FORT  ’un hafif yan etkileridir.  Bir sonraki hekim ziyaretinizde kullanılan 
ilacın konsantrasyonun, miktarının ya da uygulama sıklığının değiştirilmesi ile düzelir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr . sitesinde yer alan  “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. MUCONEX FORT  ’un saklanması   
 
MUCONEX FORT  ’u çocukların göremeyeceği, erişemeyeceği yerlerde ve ambalajında 
saklayınız .   
 
25°C altındaki oda sıcaklığında, kuru ortamda ve ambalajında  saklayınız .  
 
Her kullanımdan sonra tüpün kapağını kapatmayı unutmayınız. Tüpün kapağını kesinlikle açık 
bırakmayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra MUCONEX FORT  ’u kullanmayınız. 
 
Eğer üründe ve/veya ambalajında bozukluklar fark ederseniz MUCONEX FO RT 'u 
kullanmayınız . 
 7/7 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi :  
Tripharma İlaç San. ve Tic. A.Ş.  
Reşitpaşa Mahallesi Eski Büyükdere Caddesi No:4, 34467  Maslak / Sarıyer / İstanbul  
 Üretim yeri :  
Abdi İbrahim İlaç San. ve Tic. A.Ş.  
Esenyurt  / İstanbul  
 Bu kullanma talimatı …/…/… tarihinde onaylanmıştır . 
  