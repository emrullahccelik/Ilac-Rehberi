KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAİNEX % 10 JEL 40 g
2. KALİTATİF VE KANTİTATİF BİLEŞİM
Etkin Madde:
Her bir g jel 100 mg etofenamat içerir.
Yardımcı Maddeler:
Yardımcı maddeler için 6.1’e bakınız.
3. FARMASÖTİK FORM
Jel
Transparan, hafif sarımsı renkte jel.
4. KLİNİK ÖZELLİKLER
4.1 Terapötik Endikasyonları:
Aşağıdaki durumlarda ortaya çıkan ağrının dışarıdan destekleyici semptomatik tedavisi:
• Spor yaralanmaları gibi künt travmalardan sonra eklemlerdeki akut ezilme, burkulma ve
zorlanmalara ait ağrılı durumlar
• Gonartrozlarda eklem çevresi yumuşak dokulara (bursa, tendon, bağlar ve eklem kapsülü) ait
ağrılı durumlar
4.2 Pozoloji ve uygulama şekli
Pozoloji / uygulama sıklığı ve süresi:
Uygulanması gereken miktar, hastalığın tipine ve şiddetine bağlıdır ve hastadan hastaya
uygulamada oldukça büyük farklılıklar gösterir.
Bu sebeple, aşağıdaki talimatlar, ortalama değerlere dayanmaktadır.
PAİNEX % 10 JEL günde iki kez ağrılı alanın genişliğine göre 2.5 g ‘a kadar uygulanabilir.
Tedavi 2 haftaya kadar sürdürülebilir. Şikayetler devam ederse daha fazla tedavi gerekip
gerekmediğini belirlemek için doktora başvurulmalıdır.
Romatizmal hastalıklarda 3-4 haftalık tedavi yeterli olmayabilir. 14 günlük tedavi süresi sonunda
tedavinin değerlendirilmesi tavsiye edilir. Tedavi 6 haftayı geçmemelidir. Osteoartrit’in
semptomatik tedavisinde, 4 hafta sonunda tedavi değerlendirilmelidir.
1Uygulama Şekli:
Topikal kullanım içindir.
PAİNEX % 10 JEL, vücudun etkilenen bölgelerine ince bir tabaka halinde uygulanır ve nazikçe
deriye yedirilerek sürülür.
PAİNEX % 10 JEL ’in uygulanmasından sonra birkaç dakika deri üzerinde kurumasına izin
verilmelidir. Üzerinin bir bandaj veya pansuman ile kapatılması önerilmemektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Çocuklar üzerinde kullanım ile ilgili deneyimler sınırlıdır. Çocuklar ve adolesanlarda PAİNEX %
10 JEL kullanılması önerilmez.
Geriyatrik popülasyon:
Doz ayarlanmasına gerek yoktur.
4.3 Kontrendikasyonlar
PAİNEX % 10 JEL aşağıdaki durumlarda kontrendikedir.
• Etofenamata, PAİNEX % 10 JEL’in içerdiği herhangi bir maddeye veya diğer nonsteroid
antiinflamatuvar ajanlara aşırı duyarlılığı olanlar.
• Deride egzema ve mukoz membranlar üzerine ya da derideki açık yaralar, inflamasyon veya
enfeksiyon üzerine uygulanmamalıdır.
• Gebeliğin son trimesteri.
• Klinik tecrübenin henüz yeterli olmaması sebebiyle, çocuklarda ve adolesanlarda.
4.4 Özel kullanım uyarıları ve önlemleri
PAİNEX % 10 JEL, belli önlemler alındığında ve sadece yakın tıbbi gözlem altında kullanılması
gereken durumlar:
• Astım, kronik obstruktif solunum yolu hastalığı, saman nezlesi veya nazal mukozanın kronik
şişkinliği (nazal polip olarak da adlandırılır) olan hastalarda ya da özellikle de saman nezlesi
benzeri klinik bulguları olan kronik obstruktif solunum yolu hastalığı veya kronik solunum
yolu enfeksiyonu olan hastalar.
2• Diğer non-steroid antifilojistik/analjezik ajanlara aşırı duyarlılığı olan hastalar.
Bu hastalar, PAİNEX % 10 JEL için astım ataklarına benzer semptomları olan (analjezik
intoleransı/analjezik astımı da denir), deri ve mukoz membranlarda lokal şişkinlik ya da
kurdeşeni olan hastalardan daha fazla risk taşırlar.
• Başka maddelere karşı, deri reaksiyonları, kaşıntı veya kurdeşen şeklinde alerjik reaksiyon
veren hastalar.
PAİNEX % 10 JEL göze temas ettirilmemelidir. Herhangi bir temas durumunda, temas eden
bölge derhal bol su ile yıkanmalıdır.
PAİNEX % 10 JEL, cilalı mobilya veya plastik yüzeylerde hasar ve renk değişikliğine yol
açabilir. Bu nedenle, ürünü uyguladıktan sonra eller yıkanmalı ya da yukarıdaki maddelerle
temastan kaçınılmalıdır.
4.5 Diğer tıbbi ürünler ile etkileşim ve diğer etkileşim şekilleri
Etofenamatın topikal olarak önerildiği şekilde kullanımında, hiçbir etkileşim bilinmemektedir.
4.6 Gebelik ve laktasyon
Genel tavsiye
Gebelik Kategorisi: C/D (3.trimester).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. PAİNEX % 10 JEL
kullanılacak ise etkili doğum kontrol yöntemi uygulanmalıdır.
PAİNEX % 10 JEL’in gebe kadınlarda kullanımına ilişkin veriler mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-
veya/ doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Gebelik dönemi
İnsanlarda gebelik üzerine prostaglandin sentezinin inhibisyonunun etkisi, tamamen
dışlanamayacağından, PAİNEX % 10 JEL, gebeliğin birinci ve ikinci trimesterinde sadece
dikkatli bir şekilde yararın risklere ağır bastığı durumlarda kullanılmalıdır. Günlük maksimum
doz aşılmamalıdır (bkz. bolum 4.2).
PAİNEX % 10 JEL kullanımı gebeliğin son trimesterinde kontrendikedir.
Gebeliğin son üç ayı sırasında, bu tıbbi ürünlerin etki mekanizması doğum aktivitesinin
3supresyonuna, gebeliğin ve doğum travayının uzamasına yol açabilir ve çocuklarda
kardiyovaskuler (duktus arteriozusun erken kapanması ve pulmoner hipertansiyon) ve renal
(oliguri ve oligoamnioz) toksisiteye, anne ve çocukta kanama eğiliminin artmasına ve annede
ödem oluşma riskinde artışa neden olabilir.
Laktasyon dönemi
Etofenamat küçük miktarlarda anne sütüne geçebileceğinden PAİNEX % 10 JEL`in emziren
annelerde uzun sureli kullanımından kaçınılmalıdır. Bebeklerin maruz kalmasından kaçınmak
için, bu ürün annenin göğüs bölgesinde kullanılmamalıdır.
4.7. Araç ve makine kullanımı üzerindeki etkiler
PAİNEX % 10 JEL’in araç ve makine kullanımı üzerine etkisi yoktur.
4.8. İstenmeyen etkiler
İstenmeyen etkilerin değerlendirilmesi aşağıdaki sıklık bilgilerine dayalıdır.
Çok yaygın: 10 hastanın en az birinde görülebilir.
Yaygın: 10 hastanın birinden az, fakat 100 hastanın birinden fazla görülebilir.
Yaygın olmayan: 100 hastanın birinden az, fakat 1.000 hastanın birinden fazla görülebilir.
Seyrek: 10.000 hastanın birinden az görülebilir.
Bilinmiyor: Eldeki verilerden hareketle tahmin edilemiyor.
PAİNEX % 10 JEL, geniş cilt yüzey alanlarına ve uzun sureli uygulanırsa, etofenamat içeren
ilaçların sistemik kullanımlarından sonra görüldüğü gibi spesifik organ sistemlerini veya tüm
vücudu etkileyebilecek yan etkilerin gelişmesi olasıdır.
Deri ve deri altı doku hastalıkları
Yaygın olmayan: Ciltte kızarıklık, kaşıntı, yanma hissi, deri döküntüsü, bazen kabarcıklar veya
kurdeşen tarzı lokal deri reaksiyonları
Seyrek: Aşırı duyarlık deri reaksiyonları veya lokal alerjik reaksiyonlar (temas dermatiti)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-posta:
tufam@titck.gov.tr; tel: 0 800 314 00 08; faks: 0 312 218 99)
44.9. Doz aşımı ve tedavisi
PAİNEX % 10 JEL deri üzerine önerilen dozdan daha fazla uygulanırsa, jel uzaklaştırılmalı ve
cilt su ile yıkanmalıdır.
Spesifik antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroid anti-inflamatuvar / analjezik ilaçlar
ATC Kodu: M02AA06
Etofenamat, iyi bilinen hayvan inflamasyon modellerinde prostaglandin sentezini inhibe ederek
etkili olduğu kanıtlanmış, analjezik özellikleri olan bir non-steroidal antiinflamatuvardır.
5.2. Farmakokinetik özellikler
Emilim:
PAİNEX % 10 JEL formunda 300 mg etofenamatın gönüllülerde uygulanmasından sonra, doruk
plazma fenamat düzeylerine 12 ila 24 saatler arasında ulaşılmıştır.
Etofenamat içeren ürünlerin biyoyararlanımında, esas olarak uygulama bölgesi, cilt nemi ve diğer
faktörlerden kaynaklanan, büyük ölçüde bireyler arası ve bireye bağlı dalgalanmalar görülür.
Deriye uygulanmasını takiben, rölatif biyoyararlanım diğer etofenamat ürünlerinin sınırları (%
20' ye varan oranda) içerisindedir.
Dağılım:
Plazma proteinlere % 98-99 oranında bağlanmaktadır.
Biyotransformasyon:
Etofenamat karaciğerde hidroksilasyon, eter ve ester ayrışması ile metabolize olmaktadır.
Enterohepatik dolaşıma katılabilir.
Eliminasyon:
Etofenamat, çok sayıda metaboliti (hidroksilasyon, eter ve ester ayrışması) ve bunların
konjugatları halinde, % 35 oranında böbrekler ve daha büyük oranda safra ve feçes yoluyla atılır.
Etofenamat, flufenamik asit olarak düşük konsantrasyonlarda anne sütüne geçmektedir.
5.3. Klinik öncesi güvenlilik verileri
Etofenomat topikal olarak uygulandığında, toksikolojik veri değerlendirmesinde emilim oranı
akılda bulundurulmalıdır.
5Akut toksisite:
Etofenamat akut toksisite araştırmaları, sıçan, fare, kobay ve tavşanlarda farklı uygulama
şekilleriyle gerçekleştirilmiştir. Oral uygulama yolunun, intramusküler yoldan daha toksik olduğu
gösterilmiştir. İntoksikasyon görünümü, diyare ve kilo kaybı ile gastrointestinal bozukluklarla
karakterizedir. Bu semptomların ilk ortaya çıkışı, genellikle etkin maddenin uygulanmasından
birkaç gün sonra olmaktadır. Etkin maddenin uygulanmasının 2inci ve 14üncü günleri arasında
ölüm meydana gelmektedir. Subletal dozlardan sonra, hayvanlar yaklaşık 14 günlük bir süreçte
iyileşmiştir. Ölen hayvanların post-mortem incelemesi,peritonit ve karında asit ile
ilişkilendirilmiştir.
Subkronik ve kronik toksisite:
Subkronik toksisite, çeşitli hayvan türlerinde araştırılmıştır. Oral uygulama ile bir yıllık
çalışmalar sıçanlarda (7, 27, 100 mg/kg/gün) ve primatlarda (7, 26, 100 mg/kg/gün)
gerçekleştirilmiştir. Vücut ağırlığı başına 100 mg/kg verilen sıçanlarda gastrointestinal kanama
ve ülserleri takiben peritonit gelişmiştir ve mortalite artmıştır.
Yüksek doz, primatlarda vücut ağırlığında, timus bezi ağırlığında ve hemoglobinde azalmaya yol
açmıştır.
Mutajenisite ve kanserojenisite
İn vitro ve in vivo gen ve kromozom mutasyonu indüksiyonu araştırmaları, negatif sonuçlar
vermiştir. Mutajenik olma olasılığı yeterli güvenilirlikle dışlanmıştır.
Sıçanlara (7, 21, 63 mg/kg/gün) ve farelere (15, 45, 140 mg/kg/gün) oral uygulamayı içeren
uzun-dönem çalışmalar, etofenamata ait herhangi bir tümörojenik potansiyel kanıtı
sağlamamıştır.
Üreme toksisitesi:
Etofenamat, plasental bariyeri geçmektedir.
İnsanlarda uygulamaya dair herhangi bir deneyim yoktur. Hayvan çalışmalarında, embriyotoksik
doz, maternal toksik dozdan daha düşüktü. Sıçanlarda, oral uygulanan 21 mg/kg dozunda, böbrek
pelvisinde genişleme insidansında artma ve anneleri tedavi görmüş olan yavrularda oral olarak 7
mg/kg doz ile 14 kaburga çifti insidansında artma olmuştur.
66. FARMASÖTİK ÖZELLİKLER
6.1. Yardımcı maddelerin listesi
Transcutol
Karbomer 940 (Carbopol)
Ökaliptol esansı
Çam esansı
Trietanolamin
Etil alkol
Deiyonize su
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C’ nin altındaki oda sıcaklığında saklayınız.
6.5. Ambalajın niteliği ve içeriği
Plastik kapaklı 40 g’ lık alüminyum tüplerde
6.6. Beşeri tıbbi üründen arta kalan maddelerin imhası ve diğer özel önlemler
Özel gereklilik yoktur.
7. RUHSAT SAHİBİ:
TOPRAK İLAÇ ve KİM. MAD. SAN. Ve TİC. A.Ş.
Toprak Center, Ihlamur Yıldız Cad. No: 10,
34353 Beşiktaş / İSTANBUL
Tel : +90 (212) 326 30 97
Faks: +90 (212) 236 87 29
E-mail: ilac@toprak.com.tr
8. RUHSAT NUMARASI
180/47
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 20.11.1996
Ruhsat yenileme tarihi :
10. KÜB’ÜN YENİLENME TARİHİ
78