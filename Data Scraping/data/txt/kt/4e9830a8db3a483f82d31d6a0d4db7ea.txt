1  KULLANMA TALİMATI  
 
SİMAFLEKS  % 3 HİPERTONİK SODYUM KLORÜR ÇÖZELTİSİ  
Damar içine uygulanır. 
Steril  
 
Etkin maddeler: Her 100 mL çözelti 3 gram (30 mg/mL) sodyum klorür içerir.  
Çözeltinin iyon konsantrasyonları; mEq/L(mmol/L) Sodyum 513(513), Klorür 513 (513) 
Yardımcı maddeler: Hidroklorik asit ve/veya sodyum hidroksit (pH ayarlaması için) ve 
Enjeksiyonluk su  
 
 
Bu Kullanma Talimatında:  
 
1 SİMAFLEKS % 3 H İPERTONİK SODYUM KLORÜR ÇÖZELTİSİ nedir ve ne için  
kullanılır?  
2. SİMAFLEKS % 3 HİPERTONİK SODYUM KLORÜR ÇÖZELTİSİ ’ni 
kullanmadan önce dikkat edilmesi  gerekenler  
3. SİMAFLEKS % 3 HİPERTONİK SODYUM KLORÜR ÇÖZELTİSİ nasıl  kullanılır?  
4. Olası yan etkiler  nelerdir?  
5. SİMAFLEKS % 3 HİPERTONİK SODYUM KLORÜR ÇÖZELTİSİ nin saklanması  
Başlıkları yer almaktadır.  
 
1. SİMAFLEKS % 3 HİPERTONİK SODYUM KLORÜR ÇÖZELTİSİ nedir ve ne için 
kullanılır?  
 
SİMAFLEKS % 3 HİPERTONİK SODYUM KLORÜR ÇÖZELTİSİ toplardamar  içine  
uygulanabilen bir çözeltidir. Çözeltinin her mililitresinde 30 miligram sodyum klorür adındaki 
tuz bulunmaktadır. Sodyum klorür çözeltisi vücudun başlıca elementlerinden olan sodyum ve 
klorür iyonu içerir. Kullanıma hazır, berrak çözelti, daha kalın bir koruyucu kılıf ile sarılmış 
saydam plastik infüzyon torbaları içindedir. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırası nda, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  2  SİMAFLEKS % 3 HİPERTONİK SODYUM KLORÜR ÇÖZELTİSİ 100, 150, 250, 500 ve  
1000 ml'lik polipropilen torbalarda sunulmaktadır (Bu torbalar sırasıyla 3 gram, 4,5 gra m, 7,5 
gram, 15 gram ve 30 gram tuz içerir).  
 
SİMAFLEKS % 3 HİPERTONİK SODYUM KLORÜR ÇÖZELTİSİ aşağıdaki durumlarda 
kullanılır:  
 
− Vücudunuzdan sıvı ya da elektrik yüklü iyonların (elektrolit adı verilen maddelerin) 
kaybının olduğu durumlarda eğer sodyum i çermeyen çözeltilerle tedavi edilmişseniz ve bu 
tedaviye bağlı olarak kanınızdaki sodyum ve klorür düzeyleri düşmüşse (hiponatremi  ve 
hipokloremi  durumları)  
 
− Size sık lavman uygulanmasına ya da kapalı yöntemle yapılan bir prostat ameliyatı 
(transüretral prostat rezeksiyonu operasyonu) sırasında kullanılan yıkama sıvılarının 
vücudunuza aşırı miktarlarda geçmesine bağı olarak vücudunuzdaki suyun, aşırı seyreldiği durumlarda.  
 
− Aşırı terleme, kusma, ishal ve diğer nedenlere bağlı ciddi tuz kaybı vars a ve bu durum hızla 
tedavi edilmek  istenirse.  
 
2. SİMAFLEKS % 3 HİPERTONİK SODYUM KLORÜR ÇÖZELTİSİ’ni 
kullanmadan önce dikkat edilmesi  gerekenler 
 
SİMAFLEKS % 3 HİPERTONİK SODYUM KLORÜR ÇÖZELTİSİ’ni aşağıdaki  
durumlarda KULLANMAYINIZ  
 
Eğer,  
− Sodyum, klorür veya ürünün içerdiği yardımcı maddelere karsı alerjiniz (aşırı duyarlılık) 
var ise SİMAFLEKS % 3 HİPERTONİK SODYUM KLORÜR ÇÖZELTİSİ’ni 
kullanmayınız. Bu alerjik reaksiyonlar, kaşıntı, cildinizde kızarıklık veya hırıltılı solunum gibi 
soluk almada güçlük şeklinde olabilir. Eğer bunlardan emin değilseniz doktorunuza  
başvurunuz.  
 
− Kanınızdaki potasyum (elektrik yüklü bir iyon) düzeyleri normalden düşükse (hipokalemi) 
SİMAFLEKS % 3 HİPERTONİK SODYUM KLORÜR ÇÖZELTİSİ’ni  kullanmayınız.  
 
− Kanını z normalden daha asit yapıdaysa (asidoz) SİMAFLEKS % 3 HİPERTONİK 
SODYUM KLORÜR ÇÖZELTİSİ’ni  kullanmayınız.  
 
− Kanınızdaki elektrolit (elektrik yüklü sodyum, potasyum, klorür gibi maddeler) düzeyleriniz 
yüksek, normal ya da çok az düşükse SİMAFLEKS % 3 HİP ERTONİK SODYUM KLORÜR 
ÇÖZELTİSİ’nu kullanmayınız.  3  SİMAFLEKS % 3 HİPERTONİK SODYUM KLORÜR ÇÖZELTİSİ’ni aşağıdaki  
durumlarda DİKKATLİ KULLANINIZ 
 
− Daha önceden toplardamarlarınızla ilgili bir iltihaplanma durumu olmuşsa (Bu durumd a 
toplardamarınızda yeniden iltihaplanma olasılığını azaltmak için doktorunuz ilacı size büyük 
bir toplardamarınızdan uygulayacak, uygulama yapılan damarınızı 24 saatte bir değiştirecek 
ve uygulamayı mümkün olan en yavaş şekilde  yapacaktır).  
− Eğer sizde t edavi edilmemiş bir kalp yetmezliği  varsa,  
− Eğer tansiyonunuz  yüksekse,  
− Eğer kol, bacak ve vücudunuzda şişkinlik (ödem) varsa,  
− Eğer steroid adı verilen ilaçları ya da bu hormonun vücutta salgılanmasını arttıran ilaçları 
kullanıyorsanız,  
− Ciddi böbrek yetmezliğiniz  varsa,  
− Siroz hastası  iseniz,  
− Yaşlıysanız veya ameliyat sonrası  dönemdeyseniz  
− Fiziki durumunuz kötüyse ya da alkolikseniz (özellikle fiziki durumu kötü olan ya da uzun 
süredir alkol alanlarda olmak üzere SİMAFLEKS % 3 HİPERTONİK SOD YUM KLORÜR 
ÇÖZELTİSİ’nin aşırı hızlı uygulanması ya da aşırı miktarlarda verilmesi sinir sisteminizle 
ilişkili ağır etkilere yol açabileceğinden, doktorunuz kanınızdaki sodyum düzeyinin belirli bir 
değerden yüksek olmamasına dikkat edecek ve uygulamanın mü mkün olan en yavaş şekilde 
yapılmasını  sağlayacaktır).  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 
SİMAFLEKS % 3 HİPERTONİK SODYUM KLORÜR ÇÖZELTİSİ’nin yiyecek ve 
içecek ile kullanılması  
 
Uygulama sırasında yiyecek ve içecek ile kullanılması pratik olarak mümkün değildir. Uzun 
süredir alkol alıyorsanız ilacın aşırı hızlı uygulanması ya da aşırı miktarlarda verilmesi sinir 
sisteminizle  ilişkili  ağır etkilere  yol açabilir  (Bakınız  Bölüm  2: DİKKATLİ 
KULLANILMASI gereken  durumlar)  
 
Hamilelik  
 
İlacı kullanmadan önce doktorunuza ya da eczacınıza danı şınız. 
 
Doktor tarafından kesin gerekli görülmediği sürece hamilelik döneminde kullanmayınız. 
 
Tedaviniz sırasında hamile olduğunuzu farkederseniz hemen doktorunuza veya eczacınıza 
danışınız. 4  Emzirme  
 
İlacı kullanmadan önce doktorunuza ya da eczacınıza danışınız. 
 
 
Araç ve makine kullanımı  
 
Uygulama sırasında araç ve makina kullanımı pratik olarak mümkün değildir. Uygulama 
sonrası  araç ve makine kullanmaya bilinen bir etkisi yoktur.  
 
 
SİMAFLEKS % 3 HİPERTONİK SODYUM KLORÜR ÇÖZELTİSİ’nin içeriğinde  
bulunan bazı yardımcı maddeler hakkında önemli bilgiler  
 
Özel bir gereklilik yoktur. 
 
Diğer ilaçlar ile birlikte kullanımı  
 
Bilinen bir ilaç etkileşimi yoktur. Ancak steroid adı verilen ilaçları ya da bu hormonun 
vücutta salgılanmasını arttıran ilaçları kullanıyorsanız, tansiyonunuzun yükselmemesi ve 
vücudunuzda su birikmemesi için SİMAFLEKS  % 3 HİPERTONİK SODYUM KLORÜR 
ÇÖZELTİSİ dikkatli kullanılmalıdır (Bakınız Bölüm 2: DİKKATLİ KULLANILMASI 
gereken  durumlar)  
 
Eğer yukarıdaki ilaçlardan herhangi birini alıyorsanız, doktorunuz bu ilaçların dozunu 
değiştirebilir veya size farklı bir ilaç verebilir ya da SİMAFLEKS  % 3 HİPERTONİK 
SODYUM KLORÜR ÇÖZELTİSİ’nindozunu tekrar ayarlayabilir.  
 
İlk önce doktorunuza danışmadan asla birkaç ilacı aynı anda kullanmayınız.  
 
Eğer reçeteli ya da reçetesiz herhangi bir ilacı su anda kullanıyorsanız veya son zamanlarda 
kullandınız ise lütfen doktorunuza veya ec zacınıza bunlar hakkında bilgi veriniz.  
 
3. SİMAFLEKS % 3 HİPERTONİK SODYUM KLORÜR ÇÖZELTİSİ nasıl  kullanılır?  
 
Ne kadar ilaca ihtiyacınız olduğuna ve tedavinizin süresine doktorunuz karar verecektir.  
 
Kullanacağınız ilaç miktarı sizin yaşınıza, ağırlığını za, mevcut klinik durumunuza, kullanıyor 
olduğunuz diğer ilaçlara ve tedavi edilecek hastalığın tip ve ciddiyetine bağlıdır.  
 
• Uygun kullanım ve doz / uygulama sıklığı için  talimatlar:  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. Genel olarak size bir saatten daha uzun bir sürede olmak üzere 100 ml çözelti kullanılacaktır.  5  Tedaviye devam etmek için, doktorunuz kanınızdaki elektrolit yoğunluklarını ölçecek ve buna 
göre tedaviye devam edip etmemeye karar verecektir  
 
• Uygulama yolu ve  metodu:  
 
SİMAFLEKS % 3 HİPERTONİK SODYUM KLORÜR ÇÖZELTİSİ damar içine uygulanan 
(intravenöz) uygulamaya hazır bir çözeltidir. Uzman bir sağlık görevlisi (doktor ya da hemşire) tarafından toplardamar (ven) içine, 60 dakikayı geçen sürede verilir.  
 
Bu tıbbi ürün damar içine uygulama öncesi ya da uygulama sırasında başka bir ilaçla karıştırılabilir (Bkz. bu Kullanma Talimatı sonunda yer alan “İLACI UYGULAYACAK 
SAGLIK PERSONELİ İÇİN BİLGİ” böl ümü) 
 
• Değişik yaş grupları 
Çocuklarda  kullanım:  
 
SİMAFLEKS % 3 HİPERTONİK SODYUM KLORÜR ÇÖZELTİSİ çocuklarda da  
kullanılabilir. Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Yaşlılarda kullanımı  
 
SİMAFLEKS % 3 HİPERTONİK SODYUM KLORÜR ÇÖZELTİSİ yaşlılarda da 
kullanılabilir. Doktorunuz hastalığınıza ve böbreklerinizin durumuna bağlı olarak ilacınızın 
dozunu belirleyecek ve size uygulayacaktır. 
 
• Özel kullanım  durumları:  
Böbrek / Karaciğer yetmezliği:  
 
Böbre k yetmezliği ve karaciğer yetmezliği durumunda doktorunuz hastalığınıza bağlı olarak 
ilacınızın dozunu belirleyecek ve size uygulayacaktır.  
 
Eğer SİMAFLEKS % 3 HİPERTONİK SODYUM KLORÜR ÇÖZELTİSİ’nin etkisinin çok 
güçlü veya zayıf olduğuna dair bir izleniminiz var ise, doktorunuz veya eczacınız ile konuşunuz. 
 
Kullanmanız gerekenden daha fazla SİMAFLEKS  % 3 HİPERTONİK SODYUM 
KLORÜR ÇÖZELTİSİ  kullandıysanız:  
 
Kullanmanız gerekenden fazla SİMAFLEKS % 3 HİPERTONİK SODYUM KLORÜR 
ÇÖZELTİSİ  kullandıysanız, doktorunuz böbreğinizin çalışmasını ve kanınızdaki 
elektrolitlerin yoğunluğunu ölçecek ve buna göre size idrar söktürücü bir ilaç kullanıp 
kullanmamaya veya diyalizin gerekli olup olmadığına karar  verecektir.  6  SİMAF LEKS  % 3 HİPERTONİK SODYUM KLORÜR ÇÖZELTİSİ’nin kullanmanız gerekenden 
fazlasını kullanmışsanız bir doktor veya eczacı ile konuşunuz. 
 
SİMAFLEKS % 3 HİPERTONİK SODYUM KLORÜR ÇÖZELTİSİ’ni kullanmayı  
unutursanız:  
 
Unutulan dozları dengelemek için çift doz al mayınız.  
 
SİMAFLEKS  % 3 HİPERTONİK  SODYUM  KLORÜR
 ÇÖZELTİSİ  ile tedavi  
sonlandırıldığında oluşabilecek etkiler:  
 
SİMAFLEKS % 3 HİPERTONİK SODYUM KLORÜR ÇÖZELTİSİ ile tedavi sonlandırıldığında 
herhangi bir etki oluşmaz.  
 
 
4. Olası yan etkiler nelerdir?  
 
Diğer tüm ilaçlar gibi SİMAFLEKS % 3 HİPERTONİK SODYUM KLORÜR ÇÖZELTİSİ 
da yan etkilere neden olabilir ancak tüm hastalar etkilenmeyebilir.  
 
Aşağıdaki yan etkiler SİMAFLEKS  % 3 HİPERTONİK SODYUM KLORÜR 
ÇÖZELTİSİ'nin normalden fazla kullanılmasına bağlı görülebilen yan etkiler olup görülme 
sıklıkları bilinmemektedir. Bu nedenle ciddiyetlerine göre sıralanmıştır:  
 
− Koma ve ölüm  
− Beyinde kanamayla seyreden durumlar (hemorajik ensefalopati)  
− Havale geçirme (konvülsiyon)  
− Titreme ve sarsıntı larla seyreden bir hezeyan durumu (deliryum) 
− Böbreklerin iş göremez hale gelmesi (böbrek yetmezliği)  
− Kanın asitliğinde artış 
− Soluk alıp vermede zorlanma ya da zorlu nefes almayla seyreden bir durum (konjestif kalp 
yetmezliğinde ağırlaşma)  
− Kalp hızı nda artış (taşikardi)  
− Tansiyon düşüklüğü (hipotansiyon) ya da yükselmesi  (hipertansiyon)  
− İdrar miktarında  azalma  
− El, kol, ayak, bacak veya tüm vücutta şişme  (ödem)  
− Kanlı  kusma  
− Kolay uyarılabilirlik durumu, kaslarda seyirme ve  sertleşme  
− Huzursuzluk hali  
− Ateş 
− Baş ağrısı  
− Baş dönmesi  
− Sersemlik  hali 
− İshal  7  − Karında  kramplar  
− Kusma  
− Bulantı  
− Susama hissi  
− Terlemede azalma, tükürük salgılarında azalma  
 
Ayrıca damar içine yapılan uygulamaya bağlı aşağı daki yan etkiler de görülebilir:  
− Uygulamanın yapıldığı bölgede ve toplardamarlarda iltihaplanma.  
− Damar dışına sızma.  
 
 
 Yan etkilerin raporlanması  
 
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, ec zacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’a bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazl a bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
5. SİMAFLEKS % 3 HİPERTONİK SODYUM KLORÜR ÇÖZELTİSİ’nin  saklanması  
 
SİMAFL EKS % 3 HİPERTONİK SODYUM KLORÜR ÇÖZELTİSİ’ni çocukların göremeyeceği, 
erişemeyeceği yerlerde ve ambalajında saklayınız.  
 
25 C’nin altındaki oda sıcaklığında, doğrudan ışık almayan bir yerde saklayınız.  
 
Bu tıbbi ürün sadece steril cihazlarla damar içine uygulama için hazırlanmıştır.  
 
Her infüzyon torbası tek kullanımlık olarak tasarlanmıştır. Bir kez açtıktan sonra, 
kullanılmayan kısmı atılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra SİMAFLEKS % 3 HİPERTONİK SODYUM 
KLORÜR ÇÖZELTİSİ’ni kullanmayınız. 
 
Eğer üründe ve/veya ambalajında bozukluklar fark ederseniz SİMAFLEKS % 3 HİPERTONİK SODYUM KLORÜR ÇÖZELTİSİ’ni kullanmayınız.  8  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
Ruhsat sahibi:  
 
 
 
 
 
 
Üretim yeri:  SİMA Ecza Deposu Dış Tic. ve San. Ltd. Şti. 
Oruç reis Mah. Giyimkent 6.Sok. No:40/A -50/A 
Esenler/İSTANBUL  
Tel: (0212) 438 12 62  
 
 
 
 
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28/1, Ergene 2 OSB 
Ergene/TEKİRDAĞ  
Tel: (0282) 655 55 05  
 
 
 
 
 
Bu kullanma talimatı 28/02/2024 tarihinde onaylanmıştır.  9  İLACI UYGULAYACAK SAĞLIK PERSONELİ İÇİN BİLGİ 
GENEL BİLGİLER:  
 
Bu tıbbi ürün sadece steril cihaz ve setlerle intravenöz uygulama için hazırlanmıştır. Yalnızca 
aseptik olarak intravenöz infüzyon yoluyla uygulanmalıdır.  
 
Tek kullanımlıktır. Kısmen kullanılmış çözeltiler saklanmamalı; intravenöz uygulamanın yapıldığı sağlık kurulusunun tıbbi atık prosedürlerine uygun olarak imha edilmelidir. 
 
Parenteral ilaçlar kullanımdan önce gözle kontro l edilmelidir; yalnızca berrak, partikülsüz ve 
ambalaj bütünlüğü bozulmamış ürünler kullanılmalıdır.  
 
Kullanımdan hemen öncesine kadar dışındaki koruyucuyu çıkarmayınız; koruyucuyu çıkardıktan hemen sonra uygulamaya başlayınız. Koruyucu dış kılıf, ürünü buharlaşarak su 
içeriğinin azalmasından korur. İç torba ise ürünün steril kalmasını sağlar. 
 
Dikkat: Torbadaki rezidüel havaya bağlı olarak meydana gelebilecek bir hava embolisini önlemek için, başka infüzyon sıvılarıyla seri bağlantı yapılmamalıdır.  
 
Açm ak için:  
− Dış koruyucuyu kullanımdan hemen önce çıkarınız. Koruyucu işaretli yerden yırtılarak 
açılır ve torba açığa çıkarılır. Koruyucuyu çıkardıktan hemen sonra uygulamaya  başlayınız.  
 
− Torbada sterilizasyon işlemine bağlı olarak bir miktar opaklaşma g örülebilir. Bu normaldir, 
çözeltinin kalite ve güvenirliğini etkilemez. Opasite giderek  kaybolacaktır.  
 
− Koruyucu ambalajından çıkardıktan sonra torbanın sağlam olup olmadığını sıkarak kontrol 
ediniz. Sızıntı bulunursa ürün kullanılmamalıdır; ste rilitesi bozulmuş  olabilir.  
 
Uygulama hazırlıkları:  
− Torbayı üzerindeki delikli bölümden asınız.  
 
− Uygulama ucundaki koruyucu kapağı  çıkarınız.  
 
− Uygulama setinin spaykını, uygulama ucuna sıkıca batırarak uygulama setini torbaya 
ilistiriniz.  
 
− Çözeltinin hastaya uygulanması için setin kullanım talimatına uyulmalıdır  
Ek ilaç ekleme:  
 
Dikkat: Tüm parenteral solüsyonlarda olduğu gibi, ürüne eklenecek tüm maddeler ürünle 
geçimli olmalıdır. Ürüne ekleme yapılacaksa, hastaya uygulamadan önce son karışım ında 
geçimlilik kontrol edilmelidir.  10  Uygulama öncesi ilaç ekleme  
− Torbanın ilaç uygulama ucu dezenfekte  edilir.  
 
− Eklenecek ilaç 19 -22 gauge kalınlığındaki bir iğnesi olan enjektörle  uygulanır. 
 
− Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkısına, yukarı pozisyondayken hafifçe vurularak ilacın çözeltiyle tümüyle 
karışması  sağlanır.  
 
Dikkat: İçine ek ilaç uygulanmış torbaları saklamayınız.  
 
Uygulama sırasında ilaç e kleme 
− Setin klempi  kapatılır.  
 
− İlaç uygulama ucu dezenfekte edilir.  
 
− Eklenecek ilaç 19 -22 gauge kalınlığındaki bir iğnesi olan enjektörle  uygulanır. 
 
− Çözelti askısından çıkarılır ve ters  çevrilir.  
 
− Bu pozisyondayken torbanın uygulama çıkısı  ve enjeksiyon girişine hafifçe vurularak 
çözelti ve ek ilacın karışması  sağlanır.  
 
− Torbayı eski konumuna getirerek klemp açılır ve uygulamaya devam  edilir.  
 
DAMAR İÇİ UYGULANAN DİĞER İLAÇLARLA UYGUNLUGU  
Geçimliliği kanıtlanana kadar bu ürün başka ilaçlarla karıştırılmamalıdır.  
 
UYGULAMADAN SONRA  
Kullanılmayan ürün veya atık maddeler talimatlara uygun olarak imha edilmelidir.  