KISA ÜRÜN BİLGİSİ
1. BEŞERİ TIBBİ ÜRÜNÜN ADI
Metrin %5 deri kremi
2. KALİTATİF VE KANTİTATİF BİLEŞİM
Etkin madde:
Her 1 g'ında;
Permetrin............................................... 50 mg
Yardımcı maddeler:
Butil hidroksitoluen ............................. 0,2 mg
Setil alkol …………………………66,66 mg
Diğer yardımcı maddeler için bölüm 6.1'e bakınız.
3. FARMASÖTİK FORM
Krem
Beyaz renkli, homojen, viskoz krem
4. KLİNİK ÖZELLİKLER
4.1 Terapötik endikasyonlar
METRİN, uyuz tedavisi ve pubis biti enfestasyonlarında endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Uyuz tedavisi
Cilt tipi ve yüzey alanında bireysel değişikliklerin farklılığı göz önünde bulundurulduğunda doz
konusunda kesin tavsiyeler yapılması mümkün değildir.
Erişkinler ve 12 yaşın üzerindeki çocuklar
Tek uygulamada yaklaşık 1 tüpe kadar. Bazı erişkinlerde tüm vücudu kaplamak için 30 g'lık 1
tüpten fazlası gerekirse de 2 tüpten (60 g) fazlası uygulanmamalıdır.
Pubis biti tedavisi
30 g'lık bir tüpün 1/3'ü, pubik bölge, anüs çevresi, uyluk bölgesi ve gövdeye uygulanması tavsiye
edilir. Az bir erişkin grubu tedaviyi tamamlamak için daha fazla kreme ihtiyaç duyabilir, fakat 30
g'lık tüpün 2/3'ünden fazlası kullanılmamalıdır.
Uygulama şekli:
Uyuz tedavisi
Tedaviye başlamadan önce deri temiz, kuru ve serin olmalıdır. Eğer sıcak banyo yapılmışsa,
kremi uygulamadan önce derinin soğuması beklenmelidir. Hızlı emilen bir krem olduğu için,
cilde yumuşak hareketlerle sürülmesini takiben görünmez olur. Bu nedenle krem deri üzerinde
1kalıcı hale geçene kadar sürmeye devam edilmemelidir. Uygulamadan 8-12 saat sonra tüm vücut
yıkanmalıdır.
METRİN, el ve ayak parmakları arasındaki alanlar, bilekler, koltuk altları, dış genital organlar,
kaba etler, el ve ayak tırnaklarının altına özel dikkat göstererek baş dışında bütün vücuda
uygulanabilir. Kadınlarda, göğüsler de tüm vücut uygulamasına dahildir. METRİN uygulaması
sırasında eller sabun ve su ile yıkanmışsa ellere tekrar uygulanmalıdır.
Pubis biti tedavisi
METRİN, pubik bölgeyi, anüs çevresini, uyluk bölgesinin iç tarafından dizlere kadar ve pubik
bölgeye uzanan gövdedeki tüyleri kaplayacak şekilde uygulanmalıdır. Kirpikler ve kaşlar (Bkz.
Özel kullanım uyarıları ve önlemleri) hariç yüz tüylerinde de, bit ve sirke enfestasyonu bulunursa
uygulanmalıdır. Kirpiklerde, bit ve sirke bulunursa, cımbız ile alınmalı, METRİN iritasyona
neden olabileceği için gözlerde kullanılmamalıdır. Enfestasyon bir uygulama ile tamamen
ortadan kaldırılabilir. Buna rağmen, uygulamadan 7 gün sonra uygulanan bölgede canlı bit
görülürse, ikinci bir tedavi uygulanabilir.
Özel popülasyonlara ilişkin ek bilgiler:
Böbrek yetmezliği: Veri yoktur.
Karaciğer yetmezliği: Veri yoktur.
Pediyatrik popülasyon:
Uyuz tedavisi
12 yaşın altındaki çocuklar:
30 gramlık bir tüp esas alınarak tek uygulamada kullanılacak yaklaşık krem miktarı aşağıda
belirtilmektedir:
2 aylıktan 1 yaşa kadar çocuklar : Bir tüpün 1/8'i kadar
1ile 5 yaş arasındaki çocuklar : Bir tüpün 1/4'ü kadar
6 ile 12 yaş arasındaki çocuklar : Bir tüpün 1/2'si kadar
Baş boyun saçlı deri ve kulakların da tedavisi gerektiği durumlarda, tüm vücudun kaplanması
için doz artırılabilir.
2 aylıktan 2 yaşa kadar çocuklarda:
2 yaşın üzerindeki çocuklar ve erişkinlerdeki uygulamaya benzerdir. Buna rağmen, bu hasta
popülasyonunda, uyuz lezyonları yüz, boyun, saçlı deride ve kulaklara daha çok sıçramış
olduğundan, METRİN’in bu bölgelere de sürülmesi etkilidir. Hastaların yaklaşık %90'ında uyuz
enfestasyonu kremin tek bir uygulamasıyla giderilir. Eğer varolan lezyonlarda iyileşme belirtisi
yoksa veya yeni lezyonlar oluşursa, ikinci bir uygulama 7 günden önce olmamak üzere
yapılabilir.
Pubis biti tedavisi
Çocuklar ve nisbeten az tüylü kişilerde oransal olarak daha az krem kullanılmalıdır.
Geriyatrik popülasyon: 70 yaş üzerindeki hastalar doktor kontrolünde kullanmalıdır.
4.3 Kontrendikasyonlar
2Permetrin, piretroidler, piretrinler, krizantem veya ürünün herhangi bir içeriğine alerjisi olan
kişilerde METRİN kontrendikedir.
4.4 Özel kullanım uyarıları ve önlemleri
Sadece harici kullanım içindir.
METRİN’in gözlerle temasından kaçınılmalıdır. İstenmeden göze bulaşması halinde bol
suyla veya mümkünse serum fizyolojikle yıkanmalıdır.
Yalanabileceği için küçük çocuklarda krem ağız çevresine uygulanmamalıdır.
METRİN yutulursa mutlaka hekime danışılmalıdır.
Çocuklar ve yaşlılarda pubis biti enfestasyonlarına pek rastlanmaz, eğer görülürse mutlaka bir
hekim tavsiyesi ile tedavi edilmelidir.
Kaşlarda pubis biti enfestasyonu nadirdir. Saç bitine benzer bit ve sirkelere rastlanabilir. Bu
nedenle, tanı koyulduktan sonra uygun tedavi uygulanmalıdır.
METRİN’i rutin olarak uygulayan sağlık personeli ellerini tahriş olma ihtimaline karşı korumak
için eldiven kullanmalıdır.
İçeriğindeki bütil hidroksitoluen ve setil alkol nedeniyle, lokal deri reaksiyonlarına (örneğin,
kontakt dermatite) ya da gözlerde ve mukoz membranlarda irritasyona neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Permetrinin bilinen herhangi bir ilaç etkileşimi yoktur. METRİN ile tedaviden önce
kortikosteroidler ile egzama benzeri reaksiyonların tedavisi, uyuz böceğine karşı immün cevabı
düşüreceğinden, bit enfestasyonlarının artış riski vardır. Bununla beraber, bu iki tedavi arasında
advers etkilerin şiddetlenmesine veya etkililiğin azalmasına yol açan etkileşme olasılığı düşüktür.
4.6 Gebelik ve laktasyon
Genel tavsiye
Gebelik Kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü açısından özel bir önlem
gerektirmez.
Gebelik dönemi
METRİN’in fetusa herhangi bir risk oluşturmadığını gösterecek, gebelikte kullanımı ile ilgili
kısıtlı bilgi mevcuttur. Üstelik uygun dozun tüm vücuda uygulanmasını takiben sistemik
permetrin emilimi çok düşük olup, uygulanan dozun % 0,5'inden azdır. Bu bilgiler ile negatif
toksisite ve düşük memeli toksisitesi bilgileri birlikte değerlendirildiği zaman, METRİN
tedavisini takiben fetusa herhangi bir risk minimaldir. Gebe kadınlara verilirken tedbirli
olunmalıdır.
3Laktasyon dönemi
Çalışmalar, permetrinin sığırlarda oral uygulamasını takiben, çok düşük konsantrasyonlarda süt
içinde atıldığını göstermektedir. Permetrinin insanlarda anne sütü içinde atılıp atılmadığı
bilinmemektedir. Buna rağmen, METRİN ile tedaviyi takiben permetrinin sistemik absorpsiyonu
çok düşük olduğundan, teorik olarak bu sistemik permetrinin de çok küçük yüzdesi anne sütüne
geçecektir. Bu kadar düşük konsantrasyonların yenidoğan/bebek için risk oluşturması
beklenmez. Emziren anneler doktor denetiminde kullanmalıdır.
Üreme yeteneği /Fertilite
Fare, sıçan ve tavşanlara oral 200-400 mg/kg/günlük dozlar verilerek yapılan üreme çalışmaları,
fertilite ve teratojenisite üzerine üç nesil boyu etkili olmadığı gösterilmiştir.
4.7 Araç ve makine kullanımı üzerindeki etkiler
Veri yoktur.
4.8 İstenmeyen etkiler
İstenmeyen etkiler aşağıda sistem organ sınıfına ve sıklığına göre listelenmiştir. Sıklık aşağıdaki
gibi tanımlanmaktadır:
Çok yaygın:(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sinir sistemi hastalıkları
Bilinmiyor: Parestezi
Deri ve deri altı doku hastalıkları
Bilinmiyor: Yanma veya batma hissi şeklinde tanımlanan deri rahatsızlığı, eritem, ödem, egzama,
kızarıklık, kaşıntı ve ağrı.
Bu semptomlar, şiddetli uyuz görülen hastalarda daha sık görülür ve genellikle hafif ve geçicidir.
METRİN ile uyuz tedavisini takiben görülen eritem, ödem, egzama, kızarıklık ve kaşıntı dahil
diğer irritasyon bulgu ve semptomlarının, uyuzun doğal gidişine bağlı olduğu düşünülür. Uyuz
tedavisi görmüş hastalarda, kaşıntı tedaviden sonra 4 hafta kadar devam edebilir. Genel olarak bu
durum, deri altında ölü uyuz böceklerine karşı alerjik reaksiyon olarak değerlendirilmekte ve bir
tedavi hatası olarak düşünülmemektedir.
Şüpheli advers etkilerin raporlanması
Ruhsatlandırma sonrası şiddetli ilaç edvers reaksiyonlarının raporlanması büyük önem
taşımaktadır. Raporlama yapılması ilacın zarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-posta;
tufam@titck.gov.tr tel;0800 314 00 08, fax: 0 312 218 35 99).
44.9 Doz aşımı ve tedavisi
Belirti ve bulgular
METRİN’in doz aşımı ile ilgili hiçbir kayıt yoktur. Dolu bir tübün 2 aylık bir çocuğa
uygulanması cilt üzerinde yaklaşık 350 mg/kg'lık bir doza neden olur. Permetrinin %100'ü
absorbe olsa da böyle bir dozun açık toksisite belirtilerine neden olması olası değildir.
METRİN’in aşırı uygulanması 'İstenmeyen etkiler' bölümünde tarif edilen lokal advers etkiler
veya daha ciddi deri reaksiyonları ihtimali taşır.
Tedavi
Hipersensitivite reaksiyonları görüldüğünde semptomatik tedavi endikedir. Kazara bir çocuk
METRİN muhtevasını yutarsa yutulmayı takiben 2 saat içinde hekime başvurulan durumlarda
gastrik lavaj yapılması uygundur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ektoparazitisidler
ATC kodu: P03AC04
Permetrine maruz bırakılan böceklerdeki en önemli fizyolojik olay, aşırı duyu uyarımı,
koordinasyon bozukluğu ve aşırı bitkinliğe yol açmak üzere uyarılabilen hücrelerin membranları
boyunca elektrokimyasal anormalliklerin endüksiyonudur. Uyuz böceğindeki etki tarzının da
benzer olduğu düşünülmektedir.
5.2. Farmakokinetik özellikler
Emilim:
Genel atım şekli, uygulanan permetrinin yaklaşık %0,5'inin ilk 48 saat içinde absorbe olduğunu
göstermektedir.
Dağılım:
Veri yoktur.
Biyotransformasyon:
Memelilerde, permetrin hızla inaktif metabolitlere dönüşür ve idrarla atılır. Sağlıklı denekler
veya uyuzlu hastaların bütün vücuduna kremin uygulanmasından sonraki saatler içinde
permetrinin en önemli metaboliti idrarda saptanmıştır.
Eliminasyon:
En yüksek atım seviyeleri ilk 48 saat içinde görülürse de, bazı kişilerin idrarında uygulamadan 21
gün sonra hala çok düşük seviyelerde metabolit saptanabilmektedir.
5.3 Klinik öncesi güvenlilik verileri
Mutajenisite: Permetrinin mutajenik değişikliği indükleyici etkisi, in-vitro ve in-vivo genetik
toksisite çalışmalarında negatiftir.
5Karsinojenisite: Kemirgenlerde yürütülen uzun süreli çalışmalar karsinojenik potansiyel kanıtı
saptamamıştır. Sonuç olarak permetrinin insanlarda genotoksik ya da karsinojenik olduğu
düşünülmemektedir.
6. FARMASÖTİK ÖZELLİKLER
6.1 Yardımcı maddelerin listesi
Setil Alkol
Emilgine B1
Parafin Likit
Propilen Glikol
Nipagin
Nipasol
Sitrik Asit
Butil Hidroksitoluen
Deiyonize Su
6.2 Geçimsizlikler
Bilinen herhangi bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25oC'nin altındaki oda sıcaklığında saklanmalıdır.
6.5 Ambalajın niteliği ve içeriği
Kutuda, plastik burgulu kapaklı, alüminyum tüpte 30 g krem.
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği" ne uygun olarak imha edilmelidir.
7. RUHSAT SAHİBİ
Adı : Bikar İlaç San. Ve Tic. A.Ş.
Adresi : Güllübağlar Mah. Ankara Cad. Şirin Sk. No:14
Pendik/İstanbul
Tel. no: 0 216583 01 98
Faks no: 0 216 307 60 48
68. RUHSAT NUMARASI
204/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.12.2004
Ruhsat yenileme tarihi:
10. KÜB'ÜN YENİLENME TARİHİ
7