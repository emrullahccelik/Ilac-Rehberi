KULLANMA TALİMATI
TERAFİN® 250 mg Tablet  
Ağız yolu ile alınır.
•  Etkin madde:
250 mg terbinafine eşdeğer miktarda 281,25 mg terbinafm hidroklorür içerir.
•  Yardımcı maddeler:
Mikrokristalin selüloz, susuz kolloidal silika, hidroksipropil metil selüloz, sodyum nişasta 
glikolat, magnezyum stearat.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
-Bu kullanma talimatını saklayınız. Daha sonra tekrar okumaya ihtiyaç duyabilirsiniz.
-Eğer ilave sorularınız olursa, lütfen doktorunuza veya eczacınıza danışınız.
-Bu ilaç kişisel olarak sizin için reçete edilmiştir, başkalarına vermeyiniz.
-Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.
-Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatı’nda:
1. TERAFİN nedir ve ne için kullanılır?
2. TERAFİN kullanmadan önce dikkat edilmesi gerekenler
3. TERAFİN nasıl kullanılır?
4. Olası yan etkiler nelerdir?
5. TERAFİN’ in saklanması
Başlıkları yer almaktadır.
1. TERAFİN nedir ve ne için kullanılır?
TERAFİN, 14 ve 28 adet tablet içeren blister ambalajlarda takdim edilmektedir.
TERAFİN tablet, antifungal ajanlar olarak adlandırılan bir ilaç grubuna ait etkin madde 
terbinafm hidroklorür içermektedir.
TERAFİN tablet, el ve ayak tırnaklarındaki mantar enfeksiyonlarının ayrıca derideki maya 
enfeksiyonlarının, kafa derisi ile saçtaki, kasıklardaki ve diğer vücut bölgelerindeki ve 
ayaklardaki tinea (Mantar) (Atlet ayağı) enfeksiyonlarının tedavisinde de kullanılır.
Ağız yolu ile alındığında, terbinafm enfeksiyon yerinde mantarları öldürecek ya da 
üremelerini durduracak kadar yüksek düzeylere ulaşır.
1/8
2. TERAFİN kullanmadan önce dikkat edilmesi gerekenler
TERAFİN’ i aşağıdaki durumlarda KULLANMAYINIZ
Eğer:
• TERAFİN'e ya da TERAFİN’in bu kullanma talimatının başında listelenen yardımcı 
maddelerinden herhangi birine karşı alerjiniz (Aşırı duyarlılığınız) varsa.
• Geçmişte yaşadığınız veya şu anda mevcut olan karaciğere ilişkin sağlık sorunlarınız varsa.
• Herhangi bir böbrek probleminiz varsa.
TERAFİN’ i aşağıdaki durumlarda DİKKATLİ KULLANINIZ
Eğer,
• Başka ilaçlar kullanıyorsanız (Bakınız: Diğer ilaçlar ile birlikte kullanımı).
Eğer açıklanamayan inatçı bulantı, kusma, karın ağrısı, iştah kaybı, alışılmadık yorgunluk 
yaşarsanız; cildinizde ya da göz|erinizin akında sararma, idrar renginizde koyulaşma ya da 
dışkı renginde açılma fark ederseniz (Karaciğer problemlerinin belirtileri). Doktorunuz, 
TERAFİN ile tedavi başlamadan önce ve başladıktan sonra periyodik olarak karaciğer 
fonksiyonunuzu takip etmek amacıyla kan testleri yapabilir. Anormal test sonuçları 
durumunda sizden TERAFİN'i bırakmanızı isteyebilir.
• Ciltte döküntü, kızarıklık, dudaklar, gözler ya da ağızda kabarcıklar, ciltte soyulma gibi cilt 
problemleri, ateş (Ciddi cilt reaksiyonlarının olası belirtileri), spesifik bir beyaz kan 
hücresinin yüksek düzeyde olması nedeniyle deri döküntüsü (Eozinofili) gibi sorunlar 
yaşarsanız.
• Eğer, deride kalınlaşmış kırmızı/gümüşi lekeler (Psoriyazis) ya da yüzde deri döküntüsü, 
eklem ağrısı, kas rahatsızlığı ve ateşiniz (Kutanöz ve sistemik lupus eritematozus) varsa veya 
bunları deneyimlerseniz.
• Eğer güçsüzlük, beklenmedik kanama, morarma ya da sık tekrarlayan enfeksiyon 
yaşarsanız (Kan bozukluklarının belirtileri).
• Başka bir ilaç alıyorsanız ya da kısa zaman önce aldıysanız, bu kullanma talimatındaki 
“Diğer ilaçlarla birlikte kullanımı” kısmına bakınız.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
TERAFİN’  in yiyecek ve içecek ile kullanılması
TERAFİN tablet aç veya tok karnına alınabilir.
Hamilelik
İlacı kullanmadan önce doktorunuza veya eczacınıza danışınız.
Doktorunuz gebelik sırasında TERAFİN almanın potansiyel risklerini sizinle tartışacaktır.
Hamile iseniz ya da hamile olabileceğinizi düşünüyorsanız, bunu doktorunuza bildiriniz.
Eğer doktorunuz tarafından spesifik olarak önerilmemişse gebelik sırasında TERAFİN 
almamalısınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
2/8
Bebeğiniz anne sütü aracılığıyla TERAFİN’e maruz kalacağı için, TERAFİN tablet 
kullanırken emzirmemelisiniz. Bu, bebeğinize zarar verebilir.
Araç ve makine kullanımı
TERAFİN tablet kullanırken kendinizi sersemlemiş hissederseniz, araç ya da makine 
kullanmamalısınız.
TERAFİN’  in içeriğinde bulunan bazı yardımcı maddeler hakkında önemli bilgiler
TERAFİN’in içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.
Bu tıbbi ürün her tablette 1  mmol (23 mg)’den daha az sodyum ihtiva eder; yani esasında 
“sodyum içermez”.
Diğer ilaçlar ile birlikte kullanımı
Eğer:
• Bulaşıcı hastalıkların tedavisi için kullanılan ve antibiyotikler olarak adlandırılan bazı 
ilaçlar (Örneğin; rifampisin),
• Kafein,
• Duygudurum bozukluklarının tedavisinde kullanılan bazı ilaçlar (Trisiklik antidepresanlar, 
sınıf 1A, 1B ve 1C dahil olmak üzere seçici serotonin yeniden alım inhibitörleri, monoamin 
oksidaz inhibitörleri Tip B, desipramin gibi bazı antidepresanlar),
• Düzensiz kalp ritminin tedavisinde kullanılan bazı ilaçlar (Propafenon, amiodaron gibi bazı 
antiaritmikler),
• Yüksek kan basıncının tedavisinde kullanılan bazı ilaçlar (Metoprolol gibi bazı beta- 
blokerler)
• Mide ülserlerinin tedavisinde kullanılan bazı ilaçlar (Örneğin; simetidin).
• Mantar enfeksiyonlarının tedavisinde kullanılan bazı ilaçlar (Örneğin; flukonazol, 
ketokonazol)
• Öksürük tedavisinde kullanılan bazı ilaçlar (Örneğin; dekstrometorfan)
• Transplante edilen (Nakledilen) organların reddini önlemek için vücudunuzun bağışıklık 
sistemini kontrol etmek amacıyla kullanılan siklosporin adlı bir ilaç,
• Kan sulandırıcı bir ilaç olan varfarin kullanıyorsanız, doktorunuzu mutlaka bilgilendiriniz.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3. TERAFİN nasıl kullanılır?
Uygun kullanım ve doz/ uygulama sıklığı için talimatlar:
Doktorunuzun talimatlarına dikkatle uyunuz. Önerilen dozu aşmayınız. TERAFİN’in etkisinin 
çok güçlü ya da zayıf olduğuna dair bir izleniminiz varsa, doktorunuz ya da eczacınızla 
konuşunuz.
Yetişkinler:
Normal doz günde bir kere 250 mg’lık bir tablettir.
3/8
Çocuklar:
2 yaş altındaki çocuklarda TERAFİN ile herhangi bir deneyim yoktur (Genellikle 12 kg’ın 
altı).
2 yaş ve üzerindeki çocuklarda dozaj vücut ağırlığına bağlıdır.
20 ila 40 kg arası çocuklar 125 mg günde bir kere (1/2 tablet TERAFİN)
40 kg’ın üzerindeki çocuklar 250 mg günde bir kere (1 tablet TERAFİN)
TERAFİN ne zaman alınmalıdır?
Her gün aynı saatte tablet almak ilacı ne zaman alacağınızı hatırlamanıza yardımcı olacaktır. 
TERAFİN ne kadar süre kullanılmalıdır?
Bu, gelişen enfeksiyonun türüne, ne kadar şiddetli olduğuna ve vücudunuzun hangi bölgesini 
etkilediğine bağlı olacaktır. Doktorunuz size tabletleri tam olarak ne kadar süre kullanmanız 
gerektiğini söyleyecektir.
Normal tedavi süresi şöyledir:
Ayaklardaki mantar (Tinea) enfeksiyonlarında (Atlet ayağı), TERAFİN tablet genellikle 2 ila 
6 hafta kadar kullanılır.
Kasıklardaki ve diğer vücut bölgelerindeki mantar (Tinea) ve maya enfeksiyonlarında, 
TERAFİN tablet genellikle 2 ila 4 hafta kullanılır.
Tablet(ler)inizi her gün almanız ve doktorunuz söylediği sürece almaya devam etmeniz 
önemlidir. Bu, enfeksiyonun tamamen iyileşmesini sağlayacak ve tabletleri almayı bıraktıktan 
sonra yineleme olasılığını azaltacaktır.
Saç ve kafa derisi enfeksiyonları:
Saç ve kafa derisinin mantar (Tinea) enfeksiyonları için normal tedavi süresi 4 haftadır.
Tırnak enfeksiyonları:
Tırnaktaki mantar enfeksiyonları genellikle derideki mantar enfeksiyonlarından daha uzun bir 
sürede iyileşir. Çoğu tırnak enfeksiyonu için, TERAFİN tabletlerin 6 ila 12 hafta alınması 
gereklidir.
El tırnaklarındaki enfeksiyonlar:
Tedavi süresi: çoğu vakada 6 hafta yeterlidir.
Ayak tırnaklarındaki enfeksiyonlar:
Tedavi süresi: çoğu vakada 12 hafta yeterlidir.
Yetersiz tırnak büyümesi gözlenen bazı hastalar daha uzun süreli tedaviye gereksinim 
duyabilir. Doktorunuz bu konuyu sizinle görüşecektir.
Uygulama yolu ve metodu:
TERAFİN tablet yalnızca ağız yoluyla kullanılır. TERAFİN tableti yemeklerle ya da aç 
karnına alabilirsiniz. Tableti bir bardak su ile yutunuz.
4/8
Enfeksiyonun iyileşmesine yardımcı olmak ve tekrarlamasını önlemek için alabileceğiniz bazı 
önlemler vardır. Örneğin, enfeksiyonlu alanları kuru ve serin tutabilir ve enfeksiyonlu alanla 
(alanlarla) doğrudan temas eden giysileri her gün değiştirebilirsiniz.
Değişik yaş grupları:  
Çocuklarda ve ergenlerde (2 yaş ila 17 yaş arasında) kullanımı:
TERAFİN tablet ergenlerde ve 2 yaş ve üzeri çocuklarda kullanılabilir. Hasta büyüdükçe 
doktor dozu ayarlayacaktır.
TERAFİN tabletin 2 yaşın altındaki çocuklarda kullanılması önerilmemektedir; çünkü bu yaş 
grubunda deneyim yoktur.
Yaşlılarda kullanımı (65 yaş ve üzeri):
65 yaş ve üzerindeyseniz daha genç yetişkinlerle aynı dozda TERAFİN tablet alabilirsiniz. Bu 
yaş grubundaki hastalar olası karaciğer veya böbrek bozukluğu olasılığı açısından 
değerlendirilmelidir. Bu yaş grubunda hastalara TERAFİN tablet reçete ederken, önceden 
mevcut bir karaciğer veya böbrek fonksiyon bozukluğu olabileceği akılda tutulmalıdır.
Özel kullanım durumları:  
Böbrek/ Karaciğer yetmezliği:
Geçmişte yaşadığınız veya şu anda mevcut olan karaciğere ilişkin sağlık sorunlarınız veya 
herhangi bir böbrek probleminiz varsa TERAFİN kullanılması önerilmemektedir.
Doktorunuz ayrı bir tavsiyede bulunmadıkça, bu talimatları takip ediniz.
Doktorunuz TERAFİN ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü TERAFİN tedavisini durdurmak hastalığınızın daha kötüye gitmesine 
neden olabilir.
Eğer TERAFİN’ in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla TERAFİN kullandıysanız:
TERAFİN’ den kullanmanız gerekenden fazlasını kullanmışsanız bir doktor veya eczacı ile  
konuşunuz.
Kazayla doktorunuzun size söylediğinden daha fazla tablet aldıysanız, hemen tavsiye için 
doktorunuzu veya hastaneyi arayınız. Tıbbi tedavi görmeniz gerekebilir. Başka birisi ilacınızı 
kazara aldıysa da aynı durum geçerlidir. TERAFİN tabletin aşırı dozundan kaynaklanabilecek 
belirtiler arasında baş ağrısı, bulantı, mide ağrısı ve baş dönmesi yer almaktadır.
TERAFİN’i kullanmayı unutursanız
Bir sonraki TERAFİN tablet alma zamanına 4 saatten daha uzun süre varsa, hatırladığınızda 
tablet(ler)inizi hemen alınız. Aksi takdirde, bekleyiniz ve bir sonraki dozunuzu normal 
zamanında alınız.
Unutulan dozları dengelemek için çift doz almayınız.
5/8
TERAFİN ile tedavi sonlandırıldığında oluşabilecek etkiler
TERAFİN tedavisini kesmek hastalığınızın daha kötüye gitmesine neden olabilir. Doktorunuz 
tarafından belirtilmedikçe, tedaviyi kesmeyiniz.
4. Olası yan etkiler nelerdir?
Tüm ilaçlar gibi, TERAFİN’in içeriğinde bulunan maddelere duyarlı kişilerde yan etkiler 
olabilir.
TERAFİN’in kullanılması sonucunda aşağıda belirtilen yan etkiler ortaya çıkabilir:
Aşağıdakilerden biri olursa, TERAFİN’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• TERAFİN tablet nadiren karaciğer problemlerine yol açabilir ve bu problemler çok 
seyrek durumlarda ciddi olabilir.
• Çok seyrek yan etkiler arasında bazı kan hücresi türlerinde azalma, otoimmün (Vücudun 
bağışıklık sistemi ile ilgili bir durum) bir hastalık (Lupus) ya da şiddetli alerjik 
reaksiyonlar da dahil olmak üzere ciddi deri reaksiyonları yer almaktadır.
• Kan damarlarında iltihap, pankreas iltihabı ya da kas hücrelerinde ölüm.
Bunların hepsi çok ciddi yan etkilerdir.
Eğer bunlardan biri sizde mevcut ise, sizin TERAFİN’e karşı ciddi alerjiniz var demektir.
Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkileri hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:
• Açıklanamayan sürekli bulantı, mide problemleri, iştah kaybı ya da anormal yorgunluk 
ya da güçsüzlük gibi belirtiler
• Deri ya da göz akında sararma; idrar renginin koyulaşması ya da açık renkte dışkılama 
(Karaciğer problemlerinin olası işaretleri).
• Ateş ve titreme, enfeksiyonlar nedeniyle boğaz ağrısı veya ağız ülserleri ve güçsüzlük 
yaşarsanız ya da daha sık enfeksiyona yakalanıyorsanız.
• Beklenmedik kanama ya da morluk oluşumu (Belirli kan hücresi tiplerinin düzeyini 
etkileyen hastalıkların olası işaretleri).
• Nefes almada güçlük, sersemlik, özellikle yüz ve boğazda şişme, sıcak basması, 
kramplı karın ağrı ve bilinç kaybı, eklem ağrısı, katılık, deri döküntüsü, ateş ya da lenf 
nodlarında şişme/büyüme gibi semptomlar (Şiddetli alerjik reaksiyonların olası işaretleri).
• Deri döküntüsü, ateş, kaşıntı, yorgunluk, cilt altında morumsu-kırmızı lekeler (Kan 
damarı iltihabının olası işaretleri)
• Deri döküntüsü, deride kızarıklık, dudaklar, gözler ve ağızda kabarıklıklar, ciltte 
soyulma gibi deri problemleri ve ateş geliştirirseniz
• Midenin üst kısmında, sırta yayılan şiddetli ağrı deneyimlerseniz (Pankreas iltihabının 
olası işaretleri).
• Açıklanamayan kas zayıflığı ve ağrısı ya da koyu (Kırmızı-kahverengi) renkli idrar (Kas 
hücresi ölümlerinin olası işaretleri).
Bunların hepsi ciddi yan etkilerdir. Acil tıbbi müdahale gerekebilir.
6/8
Aşağıdakilerden herhangi birini fark ederseniz doktorunuza söyleyiniz:
Yan etkiler aşağıdaki kategorilerde gösterildiği şekilde sıralanmıştır:
Çok yaygın: 10 hastanın en az 1’inde görülebilir.
Yaygın: 10 hastanın birinden az, fakat 100 hastanın birinden fazla görülebilir.
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek :  1.000 hastanın birinden az görülebilir.
Çok seyrek: 10.000 hastanın birinden az görülebilir.
Sıklığı bilinmeyen: Eldeki veriler ile belirlenemeyecek kadar az hastada görülebilir.
Çok yaygın
• Baş ağrısı,
• Bulantı,
• Hafif mide ağrısı,
• Yemeklerden sonra mide rahatsızlığı (Mide ekşimesi),
• İshal,
• Karında şişme veya şişkinlik (Midede doluluk hissi),
• İştah kaybı,
• Deri döküntüleri (Kaşıntılı),
• Eklem ağrısı ve kas ağrısı.
Yaygın
• Duygudurum bozukluğu (Depresyon),
• Tat alma hissinde bozukluk veya kayıp,
• Baş dönmesi,
• Göz bozukluğu,
• Yorgunluk.
Yaygın olmayan
• Ciltte, mukozal dokularda veya tırnak yataklarında anormal bir solukluk,
• Olağandışı yorgunluk ya da güçsüzlük veya zorlanma durumunda nefes darlığı
(Eritrositlerin düzeyini etkileyen bir hastalığın olası işaretleri),
• Anksiyete,
• Ciltte karıncalanma, uyuşma veya duyarlılıkta azalma,
• Cildin güneşe duyarlılığında artma,
• Kulaklarda gürültü (Örneğin ıslık sesi),
• Ateş,
• Kilo kaybı.
Seyrek
• Gözlerde veya ciltte sarılık (Karaciğer problemleri) ve anormal karaciğer fonksiyonu 
test sonuçları.
Çok seyrek
• Belirli kan hücresi tiplerinde azalma,
• Lupus (Bağışıklık sisteminin bir hastalığı),
• Şiddetli cilt reaksiyonları,
• Alerjik reaksiyonlar,
• Sedef hastalığına benzeyen deri döküntüleri (Gümüşi renkte döküntü),
7/8
• Sedef hastalığının kötüleşmesi,
• Pullanma ve soyulma ile birlikte deri döküntüsü,
• Saç kaybı.
Aşağıdaki yan etkiler de bildirilmiştir:
• Şiddetli alerjik reaksiyonlar veya enfeksiyonlar,
• Kan damarlarında iltihap,
• Koku duyusunda kalıcı azalma gibi koku alma bozuklukları,
• Koku alma yeteneğinde azalma,
• Bulanık görme, görme keskinliğinde azalma,
• Pankreas iltihabı,
• Spesifik bir beyaz kan hücresi tipinin yüksek düzeyde olması nedeniyle deri döküntüsü,
• Kas hücresi ölümü,
• Grip benzeri belirtiler (Örneğin yorgunluk, titreme, boğaz ağrısı, eklem ya da kas 
ağrıları),
• Bir kas enziminin kandaki miktarının artması (Kreatin fosfokinaz).
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edilnilmesine katkı sağlamış olacaksınız.
5. TERAFİN’in saklanması
TERAFİN’ i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında, kuru bir yerde ve ışıktan koruyarak muhafaza ediniz.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra TERAFİN’ i kullanmayınız.
Eğer üründe ve/veya ambalajında bozukluklar farkederseniz TERAFİN’i kullanmayınız.
Ruhsat Sahibi:
FARMALAS İlaç San. ve Tic. Ltd. Şti.
Altınşehir Mahallesi Tavukçuyolu Cad.
Beka Sok. No:9 
Ümraniye/İSTANBUL
Üretici:
FAKO İLAÇLARI AŞ.
Büyükdere Cad. No.205 34394 Levent-İstanbul
Bu kullanma talimatı --  /--/— tarihinde onaylanmıştır.
8/8
