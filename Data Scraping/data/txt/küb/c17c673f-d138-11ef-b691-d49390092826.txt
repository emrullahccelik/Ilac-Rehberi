KISA ÜRÜN BİLGİSİ
1. BEŞERİ TIBBİ ÜRÜNÜN ADI
DYNACIRC SRO
5 mg kapsül
2. KALİTATİF VE KANTİFATİF BİLEŞİM
Etkin maddeler :
Her bir kapsül, 5 mg isradipin içermektedir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Oral kullanım için modifiye salımlı (SRO) kapsül
Açık sarı renkte, sert jelatin kapsül.
4. KLİNİK ÖZELLİKLERİ
4.1. Terapötik endikasyonları
• Hipertansiyon tedavisi.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde tavsiye edilmediği takdirde;
Hafif-orta şiddette hipertansiyon tedavisi için önerilen doz, günde 1 defa 5 mg’lık bir SRO
kapsüldür.
Günde 1 defa 5 mg’lık SRO kapsül kullanılması en az 4 haftalık tedaviye rağmen yeterince
etkili olmazsa buna, başka bir antihipertansif ilacın (tercihen tiyazid sınıfı bir diüretik, ACE
inhibitörü veya bir beta-bloker) ilave edilmesi önerilir.
DYNACIRC SRO, kullanılan antihipertansif tedaviye de ilave edilebilir.
DYNACIRC SRO simetidinle birlikte veriliyorsa, DYNACIRC SRO dozu %50 oranında
azaltılmalıdır (bkz. Bölüm 4.5 “Diğer tıbbi ürünler ile etkileşimler ve diğer etkileşim
şekilleri”).
Uygulama şekli:
DYNACIRC SRO kapsüller bütün olarak yutulmalıdır.
Özel popülasyonlara ilişkin ek bilgiler
Böbrek/Karaciğer yetmezliği: Böbrek/karaciğer yetmezliği olan hastalarda DYNACIRC
SRO dozajının her hastada bireysel olarak belirlenmesi önerilir.
Böbrek/karaciğer yetmezliği olan hastalarda, uygun başlangıç dozu günde 2.5 miligramdır.
1 / 9Pediyatrik Popülasyon: Kalsiyum kanal blokerlerinin çocuklarda kullanıldığı, iyi
düzenlenmiş klinik çalışmalar yapılmamıştır. Pediatrik popülasyonda sınırlı retrospektif
verilerin mevcut olmasına rağmen DYNACIRC SRO’nun, bu hastalarda kullanılması
önerilmez.
Geriyatrik Popülasyon: Yaşlı hastalarda DYNACIRC SRO dozajının her hastada bireysel
olarak belirlenmesi önerilir.
Yaşlı hastalarda, uygun başlangıç dozu günde 2.5 miligramdır.
4.3 Kontrendikasyonlar
• İsradipine, dihidropiridin tipi diğer kalsiyum kanal blokerlerine veya DYNACIRC
SRO’nun yardımcı maddelerinden herhangi birine karşı bilinen aşırı duyarlılık. (Bkz.
Bölüm 6.1 Yardımcı maddeler)
• Dihidropiridin tipi diğer kalsiyum blokerleri gibi DYNACIRC SRO da, aşağıdaki
durumların bulunduğu hastalarda kullanılmamalıdır:
o Kardiyojenik şok
o Stabil olmayan angina
o Miyokard infarktüsü sırasında veya miyokard infarktüsünü izleyen ilk ay
içerisinde
4.4. Özel kullanım uyarıları ve önlemleri
Yaşlılarda ve böbrek ya da karaciğer disfonksiyonu veya kronik kalp yetersizliği olanlarda
DYNACIRC SRO dozajının her hastada bireysel olarak belirlenmesi önerilir.
Hasta sinüs sendromu olduğu doğrulanan veya bu sendromun varlığından güçlü bir şekilde
şüphelenilen, kalp pili takılmamış hastalarda ihtiyatlı olmak gerekir. Sistolik kan basıncı
düşük olan hastalarda da dikkatli davranılması önerilir.
Ciddi aort stenozu olan hastalara dihidropiridinler verilirken, son derecece ihtiyatlı olunması
önerilir.
Genellikle önceden mevcut koroner arter hastalığı olan hastalarda olmak üzere angina pektoris
görülebilir. Önceden mevcut angina pektorisi olan hastalarda, hızlı dozaj artışları nedeniyle ya
da tedavinin başlangıcında angina ataklarının sıklığı, süresi ve şiddeti artabilir.
İlaca karşı aşırı duyarlılık gelişirse, DYNACIRC SRO tedavisi durdurulmalıdır.
Rifampisin veya enzim indüksiyona yol açan diğer ilaçların DYNACIRC SRO ile birlikte
verilmemesi gerekir (bkz. Bölüm 4.5. Diğer tıbbi ürünler ile etkileşimler ve diğer etkileşim
şekilleri).
Çocuklarda DYNACIRC SRO’nun etkililiği ve güvenliliği henüz kanıtlanmamıştır.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların/enzim sistemlerinin isradipin üzerindeki etkisi
Birlikte rifampisin verilmesi, isradipinin plazma konsantrasyonlarını büyük ölçüde
azalttığından; rifampisin veya enzim indüksiyonuna neden olan diğer ilaçlar (örn.
karbamazepin, fenobarbital gibi antikonvülsanlar), DYNACIRC SRO ile birlikte
kullanılmamalıdır .
2 / 9Bir vaka raporu ve fenitoinin kalsiyum kanal blokerleriyle birlikte kullanılmasına eşlik ettiği
bilinen riskler göz önünde bulundurularak, fenitoinin DYNACIRC SRO ile birlikte
kullanılmasından kaçınılmalıdır.
Dihidropiridinlerin sitokrom P450 3A inhibitörleriyle birlikte kullanılması durumunda plazma
düzeylerinin yükseldiği, ilacın aktivitesinin arttığı ve periferik ödem gibi advers olayların
geliştiği bildirilmiştir. Bu gibi etkileşimlerin isradipinde de söz konusu olduğunu gösteren
kanıtlar az sayıda mevcut olmasına rağmen DYNACIRC SRO’nun makrolid sınıfı
antibiyotikler (örneğin eritromisin, klaritromisin, troleandomisin), HIV proteaz inhibitörleri
(örneğin ritonavir, indinavir, nelfinavir) veya revers transkriptaz inhibitörleri (örneğin
delavirdin) ve azol sınıfı antifungal ilaçlar (ketokonazol, itrakonazol, vorikonazol) gibi güçlü
CYP3A inhibitörleriyle kullanılması sırasında ihtiyatlı olmak gerekir.
Bütün antihipertansif ilaçlarda olduğu gibi birlikte oral baklofen kullanılması, kan basıncında
beklenen azalmayı daha da artırabilir. Bu nedenle kan basıncının izlenmesi ve antihipertansif
ilaç dozajının buna göre ayarlanması gerekli olabilir.
Birlikte simetidin verilmesi, isradipinin biyoyararlanımını %50 dolayında artırır (bkz. Bölüm
4.2. Pozoloji ve uygulama şekli).
Diklofenakla birlikte verilen isradipinin maksimal plazma konsantrasyonu, %20 kadar artar
ama kararlı plazma düzeylerindeki maruz kalım değişmediğinden bu artışın, klinikte önem
taşıması beklenmemektedir.
Birlikte digoksin, propranolol, varfarin, hidroklorotiyazid veya siklosporin verilmesi, isradipin
farmakokinetiğinde değişikliğe neden olmaz.
İsradipinin diğer ilaçlar/enzim sistemleri üzerindeki etkisi
İsradipin, özellikle CYP3A4 olmak üzere sitokrom P450 enzimleri üzerinde klinik önemi olan
inhibitör bir etkiye sahip gözükmemektedir.
Digoksin, varfarin, hidroklorotiyazid, diklofenak, teofilin, triazolam veya siklosporin
farmakokinetiğini etkilemeyen isradipin, propranolol biyoyararlanımını (EAA değerini) az
miktarda (%27) artırmaktadır .
Gıda etkileşimleri
Eş zamanlı olarak greyfurt suyu alımı isradipinin biyoyararlanımını artırabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve Laktasyon
Genel Tavsiye
Gebelik Kategorisi: Gebelik kategorisi C’dir.
3 / 9Çocuk doğurma potansiyeli bulunan kadınlar/Doğum kontrolü (Kontrasepsiyon)
DYNACIRC SRO’yu reçete eden sağlık profesyonelleri, çocuk sahibi olma potansiyeli olan
kadınlara bu ilacın gebelik sırasındaki olası risklerini anlatmalıdırlar.
Gebelik dönemi
Gebeliğin son 3 aylık döneminde DYNACIRC SRO kullanan sınırlı sayıda (63) kadına ait
veriler isradipinin, gebelik veya fetus ya da yenidoğan sağlığı üzerinde olumsuz etkiye sahip
olmadığını göstermektedir. Bugüne kadar bu konuda herhangi başka bir epidemiyolojik veri
mevcut değildir. Gebeliğin son 3 ayında oral DYNACIRC SRO kullanılmasına, fetus kalp
atım sayısında ya da uteroplasental kan geçişinde herhangi bir değişiklik eşlik etmemiştir ve
ilaç, zayıf bir tokolitik etkiye sahip gözükmektedir .
Ancak bu ilacın gebelik sırasında kullanılması için, anneye sağlayacağı faydanın, fetus
üzerindeki potansiyel riski haklı çıkaracak derecede yeterli deneyim yoktur.
Laktasyon dönemi
İlacın, anne sütüyle beslenen bebeklerdeki ilaç emniyeti saptanmış değildir. Bu nedenle
DYNACIRC SRO tedavisi altındaki kadınlar bebeklerini emzirmemelidir.
Üreme yeteneği / Fertilite
DYNACIRC SRO’nun üreme yeteneği /fertilite üzerindeki etkileri konusunda veri mevcut
değildir.
4.7. Araç ve makina kullanımı üzerindeki etkiler
DYNACIRC SRO’nun araç ya da makina kullanma yeteneği üzerindeki etkilerine dair veri
mevcut değildir. Diğer kalsiyum kanal blokerlerinde olduğu gibi, özellikle tedavi
başlangıcında göz kararması görülebileceğinden hastalar, araç ya da makine kullanırken
ihtiyatlı olmalıdır.
4.8. İstenmeyen etkiler
Günde 5 mg’a varan dozlarda kullanılan DYNACIRC SRO kapsül tedavisine bir bütün olarak
eşlik eden advers reaksiyon insidansının, plaseboya eşlik edenden, istatistik anlam taşıyacak
şekilde farklı olmadığı bulunmuştur.
Klinik çalışmalarda gözlemlenen advers reaksiyonların çok büyük bölümü hafif, genellikle
doza bağlı ve DYNACIRC SRO’nun damar genişletici özelliğiyle ilişkili olmuştur. Göz
kararması, baş ağrısı, flushing, taşikardi, palpitasyon ve kardiyak kökeni olmayan lokalize
periferik ödem (sıvı tutulmasına değil, lokal arter genişlemesine bağlı) şeklindeki bu advers
reaksiyonlar, tedaviye devam edildiğinde ortadan kaybolma veya azalma eğilimi taşır.
DYNACIRC SRO kapsül, tablet formülasyonuna kıyasla daha iyi tolere edilir ve göz
kararmasına, baş ağrısına flushing ve periferik ödeme daha az neden olur.
Klinik çalışmalarda (isradipine, plaseboya kıyasla daha sık eşlik ettiği) gözlemlenen ve
spontan raporlardan derlenen advers reaksiyonlar, sistem organ sınıfına göre, aşağıda
gösterilmektedir.
Advers ilaç reaksiyonları aşağıdaki sıklık derecesine göre listelenmiştir.
Çok yaygın (≥ 1/10); Yaygın (≥ 1/100, < 1/10); Yaygın olmayan (≥ 1/1000, < 1/100); Seyrek
(≥ 1/10000, < 1/1000), Çok seyrek (< 1/10000), bilinmiyor (eldeki verilerle tahmin
edilemiyor).
4 / 9Kan ve lenf sistemi bozuklukları
Çok seyrek: Trombopeni, lökopeni, anemi.
Metabolizma ve beslenme bozuklukları
Çok seyrek: İştah kaybı ve anoreksi.
Psikiyatrik bozukluklar
Çok seyrek: Depresyon, anksiyete, sinirlilik.
Sinir sistemi bozuklukları
Çok yaygın: Baş ağrısı
Yaygın: Baş dönmesi
Çok seyrek: Hipoestezi, parestezi, somnolans, .
Göz bozuklukları
Çok seyrek: Görmede rahatsızlık, bulanık görme.
Kardiyak bozukluklar
Yaygın: Taşikardi, palpitasyonlar.
Çok seyrek: Ventriküler aritmi, miyokard infarktüsü, kalp yetmezliği, angina
pektoris (bkz. Bölüm 4.4. Özel kullanım uyarıları ve önlemleri), atrial
fibrilasyon, bradikardi.
Vasküler bozukluklar
Çok yaygın: Yüzde ve boyunda ani kızarıklık, periferik ödem.
Yaygın olmayan: Hipotansiyon.
Solunum, göğüs bozuklukları ve mediastinal bozukluklar
Yaygın: Dispne.
Çok seyrek: Öksürük.
Gastrointestinal bozukluklar
Yaygın: Karında rahatsızlık hissi.
Çok seyrek: Kusma, bulantı, gingival hiperplazi.
Hepato-bilier bozukluklar
Çok seyrek: Karaciğer fonksiyon testlerinde yükselme, sınırlı sayıda hepatit
vakaları.
Deri ve derialtı doku bozuklukları
Yaygın: Döküntü
Çok seyrek: Alerjik deri reaksiyonu, pruritus, terleme, anafilaktik reaksiyonlar ve
anjiyoödem, sınırlı sayıda fotosensitivite vakaları.
Kas-iskelet bozukluklar, bağ doku ve kemik bozuklukları
Çok seyrek: Artralji, sırt ağrısı, kas krampları, ekstremitelerde ağrı.
Böbrek ve idrar bozuklukları
Yaygın: Poliüri.
Üreme sistemi ve meme bozuklukları
Çok seyrek: Erektil fonksiyon bozukluğu, sınırlı sayıda jinekomasti vakaları.
Genel bozukluklar ve uygulama bölgesine ilişkin bozukluklar
Yaygın: Yorgunluk, kırıklık.
Çok seyrek: Asteni.
5 / 9Araştırmalar
Yaygın olmayan: Kilo artışı.
DYNACIRC SRO’nun onay sonrası kullanımı sırasında, sıklığı bilinmeyen aşağıdaki advers
olaylar bildirilmiştir: inme, senkop, geçici iskemik atak, letarji, ağız kuruluğu, kabızlık,
diyare, uykusuzluk, göğüs ağrısı.
4.9 Doz aşımı ve tedavisi
DYNACIRC SRO doz aşımı konusundaki deneyim sınırlıdır. Mevcut veriler doz aşımının,
hem kalp-solunum fonksiyonunun hem de dolaşımdaki kan hacminin izlenmesiyle birlikte
kardiyovasküler destek (örneğin intravenöz sıvı veya plazma hacim genişleticileri verilmesi)
gerektiren, belirgin ve uzun süren hipotansiyona neden olabileceği izlenimini vermektedir.
Vazokonstriktörler, herhangi bir kontrendikasyon bulunmadığı sürece faydalı olabilir.
İntravenöz kalsiyum da denenebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vasküler etkisi baskın olan selektif kalsiyum kanal blokerleri,
dihidrodipin türevleri
ATC Kodu: C08CA03
DYNACIRC SRO’nun aktif maddesi olan isradipin, voltaj-kontrollü kalsiyum kanalları (L-
tipi veya “uzun etkili”) üzerinde selektif etkiye sahip, dihidropiridin türevi güçlü bir kalsiyum
kanal blokeridir. Isradipin’in arterlerin düz kaslarındaki kalsiyum kanallarına affinitesi,
miyokarddaki kalsiyum kanallarına affinitesinden daha fazla olduğundan, kalp fonksiyonunu
olumsuz yönde etkilemeden, özellikle kalpteki, beyindeki ve iskelet kasında bulunanlar olmak
üzere arteriyel damar yataklarının genişlemesini sağlar. Periferik vazodilatasyonun sonucunda
arteriyel kan basıncı düşer.
Hayvanlarda ve insanlarda yapılan deneyler isradipinin sinoatrial düğüm otomatisitesi
üzerindeki olumsuz etkisinin minimal düzeyde olduğunu, ancak A-V impuls iletimini veya
miyokard kontraktilitesini azaltmadığını göstermektedir. İsradipine eşlik edebilen refleks
taşikardi, bu nedenle orta şiddettedir ve P-Q aralığı, daha önce beta-bloker kullanılmış bile
olsa uzamaz. Kan basıncını düşüren dozlardaki isradipinin ayrıca, hayvanlarda ve insanlarda
orta şiddette, ancak anlamlı sodyum diürezine yol açtığı gösterilmiştir.
İsradipin tedavisi, ilk 3-6 ay boyunca, böbreğe giden plazma miktarını ve glomerül filtrasyon
hızını hafifçe artırır, renal vasküler direnci hafifçe azaltır. Bu değişiklikler, süresi 1 yılı aşan
tedavilerde ortadan kalkar ama böbrek fonksiyonu, tedavi edilmeyen hipertansiflerdekine
kıyasla korunur. İsradipin tedavisi, devamlı natriüretik ve diüretik etki sağlar ve bunlar, ilacın
antihipertansif etkisine katkıda bulunur. Kalsiyum kanal blokerlerinin, böbrek
transplantasyonu sonrası siklosporin kullanan hastalarda böbreği koruduğu da gösterilmiştir.
Afferent arteriollerde sağlanan dilatasyon burada, özellikle önemli bir role sahip
gözükmektedir.
6 / 9Hipertansif hastalarda sırtüstü yatarken, otururken ve ayakta dururken ölçülen kan basıncı; tek
bir kapsülün alınmasını izleyen 2-3 saat içerisinde, dozla orantılı olarak düşer. Terapötik
kullanım sırasında DYNACIRC SRO’nun etkisinin uzun süre devam etmesi, bir tek SRO
kapsülün günde bir defa alınmasıyla, arteriyel kan basıncının 24 saat boyunca kontrol altına
alınmasını sağlamaktadır. Bir haftalık tedaviden sonra kan basıncında anlamlı azalma
kaydedilir ama bu bakımdan maksimal etki elde edilebilmesi için, 3-4 haftalık tedaviye ihtiyaç
vardır. DYNACIRC SRO kapsülleriyle kalp atım sayısı değişiklikleri, genellikle
gözlemlenmemiştir.
Hipertansiyonu veya stabil angina pektorisi olan hastalarda günde 20 ve 22.5 mg’a kadar
yükselebilen dozlarda verilen DYNACIRC SRO, iyi tolere edilmiştir.
Tek oral DYNACIRC SRO dozları, astım hastalarının efora verdiği bronkospastik cevabı
azaltmıştır.
Glikoz homeostazı üzerinde klinik önemi olan herhangi bir etkiye sahip bulunmaması
nedeniyle isradipin, diyabetli hastalara verilebilir.
Süresi 2 yıla kadar uzayan çalışmalar sırasında DYNACIRC SRO’nun antihipertansif
etkisinde azalma görülmemiştir.
5.2. Farmakokinetik özellikler
Genel Özellikler
Emilim:
Verilen dozun %90-95’inin gastrointestinal kanaldan emilmesini takiben geniş kapsamlı bir
ilk-geçiş metabolizmasına uğradığından DYNACIRC SRO’nun biyoyararlanım oranı, %16-18
kadardır.
20 mg’a varan dozlardan sonra maksimal plazma konsantrasyonu ve EAA değeri, dozla lineer
ilişkiye sahiptir.
DYNACIRC SRO kapsülündeki isradipinin yaklaşık %50’si, 10 saat içerisinde emilir ve
plazmadaki maksimal konsantrasyonlar, dozdan 5-7 saat sonra elde edilir. Maksimal plazma
konsantrasyonu (C ), 5 mg’lık bir tek DYNACIRC SRO kapsülden sonra 1 nanogram/ml,
max
kararlı plazma düzeylerine ulaşıldığında ise 1.8 nanogram/ml’dir .
SRO kapsülün yemeklerde alınması, plazma konsantrasyonlarını hafifçe artırır ve
DYNACIRC SRO’nun biyoyararlanım oranını %20 kadar yükseltir.
Dağılım:
%95’i plazma proteinlerine bağlanan isradipinin sanal dağılım hacmi 283 litredir.
Biyotransformasyon:
İsradipin karaciğerde, dihidropiridin bölümünün de-esterifikasyonu ve aromatizasyonuyla
geniş kapsamlı olarak biyotransformasyona uğrar. Asıl bileşiğin dozunun %95’i, 5 metabolite
dönüşür. Bu metabolitlerin hiçbiri, isradipinin kardiyovasküler etkilerine in vitro katkıda
bulunmaz. İdrarda, ölçülebilir düzeylerde değişmemiş isradipin bulunmaz.
7 / 9Eliminasyon:
DYNACIRC SRO’nun total klerensi 43 L/saattir. Eliminasyonu iki fazda gerçekleşir ve
terminal eliminasyon yarı-ömrü 8.4 saattir. Verilen dozun %60-65 kadarı idrarla, %25-30
kadarı dışkıyla vücuttan atılır.
Doğrusallık/Doğrusal Olmayan Durum:
DYNACIRC SRO’nun farmakokinetiği, plazma ilaç konsantrasyonunun uygulanan dozla
orantılı olduğu 5-20 mg doz aralığında doğrusaldır.
Hastalardaki Karakteristik Özellikler
Böbrek yetmezliği: Mevcut veriler, isradipin farmakokinetiğiyle böbrek fonksiyonu arasında
net bir ilişki bulunduğunu göstermemiştir; isradipin biyoyararlanımı, böbrek fonksiyon
bozukluğunda artabilir veya azalabilir.
Karaciğer yetmezliği: Karaciğer fonksiyonu bozuk olanlardaki biyoyararlanım oranının
artabildiği ve %27’lere kadar yükselebildiği bildirilmiştir.
Pediyatrik popülasyon: DYNACIRC SRO’nun çocuklardaki farmakokinetiği ile ilgili veri
mevcut değildir.
Geriyatrik popülasyon: Yaşlı hastalarda biyoyararlanım oranının artabildiği ve %27’lere
kadar yükselebildiği bildirilmiştir.
5.3. Klinik öncesi güvenlilik verileri
Tek ve çoğul-doz toksisitesiyle genotoksik, klastojen ve karsinojen potansiyelin incelendiği
geleneksel çalışmaların sonuçlarından elde edilen klinik-öncesi veriler, insanlarda özel bir
tehlikenin söz konusu olmadığını göstermektedir. Embriyo üzerinde toksik etki ancak, anne
için de toksik olan dozlarda görülmüştür. İsradipinin teratojen potansiyeli yoktur.
6. FARMASÖTİK ÖZELLİKLER
6.1. Yardımcı maddelerin listesi
• Kolloidal silika anhidr
• Magnezyum stearat
• Setil palmitat
• Mikrokristalin sellüloz
• Metilhidroksipropilselüloz
Jelatin kapsül :
• Demir oksit sarı
• Titanyumdioksit
• Jelatin
6.2. Geçimsizlikler
Bulunmamaktadır.
6.3. Raf ömrü
Raf ömrü 36 aydır.
8 / 96.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
PVC/PVDC blister ambalajda 30 kapsül
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Ürünleri
34912 Kurtköy - İstanbul
Tel no: 0216 482 47 77
Faks no:0216 482 42 06
8. RUHSAT NUMARASI
183/26
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 29.07.1997
Ruhsat yenileme tarihi: 12.04.2009
10. KÜB’ÜN YENİLENME TARİHİ:
-
9 / 9