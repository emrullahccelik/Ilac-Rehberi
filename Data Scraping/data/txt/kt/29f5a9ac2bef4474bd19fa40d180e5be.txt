 
 
1/8 
 KULLANMA TALİMATI  
 
BRİMODER  %0,33 jel 
Deriye  uygulanır.  
 
• Etkin madde:  
Her 1 gram jel 3,3 mg brimonidine eşdeğer 5 mg brimonidin tartarat içerir.  
 
• Yardımcı maddeler:  
Karbomer, sodyum metil parahidroksibenzoat (E219), fenoksietanol, gliserol, propilen glikol, 
titanyum dioksit, sodyum hidroksit, saf su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. BRİMODER  nedir ve ne için kullanılır?  
2. BRİMODER ’i kullanmadan önce dikkat edilmesi gerekenler  
3. BRİMODER  nasıl kullanılır?  
4. Olası yan et kiler  nelerdir?  
5. BRİMODER ’in saklanması  
 
Başlıkları yer almaktadır.   
 
1. BRİMODER  nedir ve n e için kullanılır?  
 
BRİMODER  etkin madde olarak alfa agonist adı verilen ilaç grubunun bir üyesi olan 
brimonidin içerir.  
 
BRİMODER , 18 yaş ve üzerindeki erişkinlerde rozaseaya  (gül hastalığı) bağlı yüz bölgesindeki 
kızarıklığın tedavisinde kullanılır.   
 
Rozasea nedeniyle yüzde ortaya çıkan kızarıklık, cilt derisindeki kan akışının yüksek 
seviyelerinden kaynaklanır, bu da derinin küçük kan damarlarının genişlemesinin bir 
sonucudur. BRİMODER  bu kan damarlarını tekrar daraltarak aşırı kan akışını ve kızarıklığı 
azaltarak etkisini gösterir.  
 
 
 
2/8 
 BRİMODER , beyaz, beyazımsı renkte, homojen görünümlü jel şeklindedir.  
 
2. BRİMODER ’i kullanmadan önce dikkat edilmesi gerekenler  
 
BRİMODER ’i aşağıdaki durumlarda KULLANMAYINIZ  
Eğer;  
• BRİMODER ’in içeriğinde bulunan herhangi bir maddeye karşı bir hassasiyet (alerjiniz) 
varsa , 
• 2 yaşın altındaki çocuklarda,  cilt yoluyla emilen herhangi bir ilaca bağlı yan etki riski daha 
fazla olabileceğinden.  
• Monoamin oksidaz inhibitörü (örneğin selejilin veya moklebemid) adı verilen ilaçlar veya 
trisiklik ( örn. imipramin) veya tetrasiklik (örn . maprotilin, mianserin veya mirtazapin) 
antidepresan ilaç lar gibi  depresyon veya Parkinson hastalığının tedavisinde kullanılan ilaçlar 
alıyorsanız.  Bu ilaçları alırken BRİMODER  kullanımı kan basıncında düşmeye neden olabilir.  
 
BRİM ODER ’i aşağıdaki durumlarda DİKKATLİ KULLANINIZ  
BRİMODER  kullanmadan önce doktorun uza veya eczacınıza danışınız.  
 
BRİMODER  kullanırken aşağıdakileri n bilinmesi önemlidir:  
• Tahriş olmuş yüz cildine veya açık yaralara uygulanmamalıdır. Cildin tahriş olması veya 
temas alerjisi gelişmesi durumlarında ilacın uygulanması durdurulmalıdır.  
• Uygulama sonrasında kızarıklığın şiddetlenmesi durumunda tedavi durdurulmalıdır.  
• Aşağıda belirtilen rahatsızlıklarınız varsa veya bu nedenlerle  ilaç kullanıyorsanız hekiminize 
söyleyiniz (BRİMODER  ile benzer etkileri olabilen ilaçların kullanılması, istenmeyen etkilerde 
artışa neden olabileceğinden) . 
- Ciddi veya kontrol altında olmayan kalp ve damar hastalıkları,  
- Depresyon,  
- Beyin veya kalp damarlarında yetmezlik,  
- Reynaud fenomeni  (ellerin ve parmakların soğuğa karşı duyarlı hale gelerek beyaz bir 
görünüm alması ve hissizleşmesi ile karakterize hastalık) , 
- Ortotostatik  hipotansiyon (otururken veya uzanırken ayağa kalktığınızda baş dönmesi ve 
sersemliğe yol açan bir çeşit düşük kan basıncı durumu),  
- Tromboanjitis obliterans ( orta ve küçük damarlarda ortaya çıkan bir dolaşım bozukluğu 
hastalığı) , 
- Skleroderma  (cildi de etkileyebilen bir bağ dokusu hastalığı) , 
- Sjögren sendromu  (ağız ve göz kuruluğuna neden olan bir bağışıklık sistemi hastalığı)  
• Karaciğer veya böbrek rahatsızlığınız varsa veya geçmişte oldu ise doktorunuza söyleyiniz.  
• Cildinize lazer işlemi yaptırdıysanız veya yaptırmayı düşünüyorsanız doktorunuza 
söyleyiniz.  
• Tedaviye az miktarlarda jel uygulaması ile başlanmalı, günlük önerilen miktar ve uygulama 
sıklığı aşılmamalıdır (önerilebilen en yüksek miktar 5 bezelye büyüklüğü ve günde 1 kez 
uygulamadır).  
• Ciltteki kızarıklığının artması, ciltte kızarma ve yanma hissi  olursa:  
Tedavinin başlangıcında 6 hastadan birinde kızarıklık daha fazla artabilir. Kızarıklığın artması 
yönündeki şikayetler genellikle tedavinin ilk 2 haftasında görülebilir. Genellikle tedavinin 
durdurulması ile kendiliğinden geçer. Olguların çoğunda birkaç gün içinde bu etki yavaş yavaş 
kaybolur. Tedaviye yeniden başlamadan önce, evde kalabileceğiniz bir gün yüzünü zdeki ufak 
bir alan üzerinde test edin. Kızarıklığın artması veya yanma tarzında bir şikayetiniz olmaz ise, 
 
 
3/8 
 size önerildiği  şekilde tedavinize devam edin (bk . Bölüm 3). Kızarıklık artarsa tedavinizi 
durdurup doktorunuz ile temasa geçin.  
 
Bu uyarılar , geçmi şteki herhangi bir dönemde dahi  olsa sizin için geçerliyse lütfen doktorunuza 
danışın ız. 
 
BRİMODER ’in yiyecek ve içecek ile kullanılması  
BRİMODER ’i yiyecek ve içecek aldığınız esnada kullanabilirsiniz.  
 
Bu ilaç ile tedavi yi etkileyebileceği için, düzenli olarak alkol kullanıyorsanız bu durumu 
doktorunuza bildiriniz.  
 
Hamilelik  
İlacı kullanmadan önce doktorunuza veya eczacınıza danışınız . 
 
Hamilelik dönem inde brimonidin  kullanımı ile ilgili yeterli çalışma bulunmadığından, bu 
dönemde kullanımı önerilmemektedir.  
 
Emzirme  
İlacı kullanmadan önce doktorunuza veya eczacınıza danışınız . 
 
BRİMODER ’in anne sütüne geçip geçmediği bilinmemektedir. E mzirilen çocuklara yönelik 
risk göz ardı edilemez.  Bu nedenle emzirme döneminde kullanımı önerilmemektedir.  
 
Araç ve makine kullanımı  
BRİMODER ’in araç veya makine kullanma becerisi üzerinde etkisi yoktur .  
 
BRİMODER ’in içeriğinde bulunan bazı yardımcı ma ddeler hakkında önemli bilgiler  
BRİMODER  sodyum metil parahidroksibenzoat içerdiğinden alerjik reaksiyonlara 
(muhtemelen gecikmiş) neden olabilir.  
 
BRİMODER  içeriğindeki propilen glikolden dolayı deride iritasyona neden olabilir.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsan ız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz . 
 
Başka bir ilaç alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza bildirin. Çünkü bu ilaçlar BRİMODER  ile tedavinizi etkileyebilir veya 
BRİMODER  bu ilaçlar ile tedavinizi etkileyebilir.  
 
BRİMODER ’in etkisinde değişikliğe neden olabileceği veya kan basıncında düşme gibi 
istenmeyen etkilerde artmaya neden olabileceği için d epresyon veya Parkinson hastalığının 
tedavisinde kullanılan selejilin,  moklebemid, im ipramin, mianserin veya maprotilin gibi ilaçlar 
ile eşzamanlı kullanmayınız (ayrıca bk .Bölüm BRİMODER ’i aşağıdaki durumlarda 
KULLANMAYINIZ) . 
 
Aşağıdaki ilaçları kullanıyorsanız doktorunuza söyleyiniz:  
 
 
4/8 
 • Ağrı, uyku bozukluğu, kaygı (anksiyete) bozukluğu tedavisinde kullanılan ilaçlar,  
• Psikiyatrik bozukluklar ( örn. Klorpomazin) veya aşırı hareketlilik (hiperaktivite  
(metilfenidat)  veya kan basıncı yüksekliği ( örn. rezerpin) tedavilerinde kullanılan ilaçlar,  
• BRİMODER  ile benzer etki mekanizmasına sahip (klonidin gibi diğer alfa agonistler, 
sıklıkla yüksek kan basıncı, kalp ritminde düşüklük ve astım tedavilerinde kullanılan prazosin, 
izoprenalin gibi alfa antagonist grubu) ilaçlar , 
• Kalp hastalıklarında kullanılan digoksin gibi kalp glikoz itleri grubu ilaçlar , 
• Kan basıncını düşürmek için kullanılan propranolol, amlodipin gibi beta bloker veya 
kalsiyum kanal blokeri adı verilen ilaçlar.  
  
Düzenli alkol kullanıyorsanız tedavinizi etkileyebileceği için doktorunuza söyleyiniz.  
 
Kullanmakta olduğunuz tüm ilaçları doktorunuza söyleyiniz.  
 
3. BRİMODER  nasıl kullanılır?  
 
Uygun kullanım ve doz/u ygulama sıklığı için talimatlar : 
BRİMODER ’i her zaman doktorunuzun  veya eczacınızın anlattığı gibi kullanmalısınız. Eğer 
emin değilseniz doktorunuza veya eczacınıza tekrar danışınız.  
 
BRİMODER  yetişkinler içindir ve sadece yüz cildinde kullanılmalıdır. Bu ilacı vücudunuzun 
diğer bölgelerinde, özellikle nemli vücut yüzeylerinde, örneğin gözlerinizde, ağzınızda, 
burnunuzda veya vajinanızda kullanmayın ız. Yutmayınız. BRİMODER  jeli çocuklardan uzak 
tutunuz.  
 
BRİMODER , sadece yüz bölgesine günde 1 defa haricen uygulanır.  
 
Göz, göz kapakları, ağız ve burun içine uygulamadan kaçınılmalıdır  (Bu bölgelere yanlışlıkla 
uygulandığında bol su ile yıkayınız, kızarıklık ve yanma olursa doktorunuza başvurunuz).  
 
BRİMODER  uygulamasının hemen öncesinde diğer cilt ürünlerini veya kozmetiklerini 
kullanmayınız. Bu ürünler BRİMODER  jel kuruduktan sonra uygulanabilir.  
 
Uygulama yapıldıktan hemen sonra eller yıkanmalıdır.  
 
BRİMODER  ile tedaviniz sırasında şikayetleriniz artarsa (kızarıklığın artması, yanma hissi 
gibi) tedaviyi durdurup , doktorunuz ile tedavinin yeniden düzenlenmesi için iletişime 
geçiniz . Ayrıca bu kullanma talimatındaki “BRİMODER ’i aşağıdaki durumlarda DİKKATLİ 
KULLANINIZ ” bölümünü tekrar okuyunuz.  
 
Uygulama yolu ve metodu:  
 
BRİMODER , yüz bölgesine günde 1 defa haricen uygulanır.  
 
Hastalıklı deri bölge sine ince bir tabaka halinde haricen sürerek uygulayınız.  
 
Tedavinin ilk haftasında doktorunuz tarafından açıklanacağı şekilde uygulamaya düşük 
miktarlarda  (1 bezelye tanesi)  başlayınız.  
 
 
5/8 
  
Belirtileriniz azalmadı veya çok az azaldıysa uygulam a miktarını kademeli olarak arttırınız.  
 
Günlük kullanımı önerilen en yüksek dozu  (1 gram)  aşmamanız önemlidir (5 bezelye 
büyüklüğünü geçmemelidir) . 
 
Özellikle çocuklar olmak üzere , eğer herhangi biri bu ilacı yanlışlıkla yutarsa , ciddi istenmeyen 
etkiler ortaya çıkabilir , bu durumun hastane ortamında tedavi edilmesi gerekir.  
 
Siz veya çocuğunuz bu ilacı yutar ve kan basıncının düşmesi nedeni ile baş dö nmesi, kusma, 
yorgunluk hissi, uyuşukluk, kalp atışlarında azalma veya düzensizlik, göz bebeklerinde 
küçülme, zor veya yavaş nefes alma, gevşeklik hali, vücut ısısında düşme veya havale gibi 
belirtilerden biri olursa, hemen doktorunuz ile temasa geçin veya  size en yakın hastanenin acil 
bölümüne başvurun. Doktorunuzun daha doğru değerlendirebilme  yapabilmesi için ilaç 
kutusunu yanınızda götürün.  
 
Değişik yaş grupları:  
Çocuklarda kullanım ı:  
BRİMODER ’in 18 yaşın  altında  kullanımı önerilmemektedir.  
 
Yaşlılarda kullanımı:  
Yaşlılarda erişkinlerdekinden farklı bir doz ayarlaması gerekmemektedir.  
 
Özel kullanım durumları : 
Böbrek  / Karaciğer yetmezliği : Böbrek veya karaciğer yetmezliği olan kişilerde kullanımı ile 
ilgili yeterli veri bulunmamaktadır.  
 
Eğer BRİMODER ’in etkisinin çok güçlü veya çok zayıf olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BRİMODER  kullandıysanız  
24 saatlik süre içinde, günde en fazla önerilen 1 gramdan daha fazlasını kullanırsanız cildinizde 
tahriş veya uygulama bölgesinde diğer istenmeyen etkiler gelişebilir. 24 saatlik süre içinde 
tekrar edilen uygulamalar kan basıncında düşme, uyuşukluk hali ve ya uyku gibi istenmeyen 
etkilere neden olabilir.  
 
BRİMODER ’den kullanmanız gerekenden fazlasını kullanmışsanız ne yapmanız gerektiği 
konusunda bir doktor veya eczacı ile konuşunuz.  
 
BRİMODER ’i kullanmayı unutursanız  
Unutulan dozları dengelemek için çift doz kullanmayınız.  
 
Hatırladığınızda, bir sonraki dozu zamanı geldiğinde kullanın ve reçete edildiği ş ekilde tedaviyi 
sürdürün.  
 
BRİMODER , tedavinin ilk gününden başlayarak günlük olarak etki eder. Günlük bir dozu 
kaçırırsanız, kızarıklığınız o gün için azalmaz. Unutulan bir dozu telafi etmek için çift doz 
kullanmayın ız ve tedavinize reçete edildiği şekilde devam edin iz. 
 
 
6/8 
 BRİMODER  ile tedavi sonlandırıldığındaki oluşabilecek etkiler  
Doktorunuz tarafından belirtilmedikçe, tedaviyi durdurmayınız. Tedavi süreciniz 
tamamlanmadan ilacınızı bırakmanız halinde , olası sonuçlardan biri hastalığın ızın tedavi 
başlangıcındaki duruma dönmesidir.  
 
Tedaviyi sonlandırmadan önce size başka bir tedavi önerebileceği için doktorunuza danışınız.  
 
Bu konuda ilave sorularınız varsa, lütfen doktor unuza  veya eczacı nıza danışınız.  
 
4. Olası yan etkiler nelerdir?  
 
Tüm ilaçlar gibi BRİMODER  içeriğinde bulunan maddelere duyarlı olan kişilerde yan etkiler 
olabilir; bununla beraber bu yan etkiler herkeste ortaya çıkmayabilir.  
 
Ciltte ciddi tahriş veya inflamasyon (yangı), cilt döküntüsü, cilt ağrısı veya rahatsızlık hissi, 
deride kuruluk, ciltte sıca klık hissi, karıncalanma veya iğnelenme hissi, yüzde şişme gibi yaygın 
olmayan sıklıkta görülebilen veya rozasea nın (gül hastalığı ) şiddetlenmesi gibi yaygın 
görülebilen istenmeyen etkiler gelişirse, tedaviye devam etmeyiniz. Bu ilaç sizin için uygun 
olmayabileceğinden doktorunuza danışınız. Bazı hastalarda, bu belirtiler tedavi edilen alanın 
dışına da taşabilir.  
 
Aşağıdakilerden biri olursa, BRİMODER ’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
• Alerjik reaksiyonlar (aşırı duyarlılık)  
• Cilt döküntüsü  
• Anjioödem (göz kapakları, eller, ayaklar, bilekler, ağız, boğaz, dudak ve dilde şişme)  
• Anaflaktik şok (tansiyon düşüklüğü ve nefes darlığına yol açan ciddi alerjik reaksiyon)  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin BRİMODER ’e karşı ciddi alerjiniz var  demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Mevcut verilerden tahmin edilemiyor.  
 
Aşağıdaki yan etkiler sıklık derecelerine göre listelenmiştir:  
Yaygın:  
• Uygulama alanında solgunluk  
• Kızarıklık  
• Eritem (kılcal damarlarda kan toplanması sonucunda derinin kızarması)  
 
 
7/8 
 • Kaşıntı  
• Ciltte yanma hissi  
 
Yaygın olmayan:  
• Baş ağr ısı 
• Parestezi  (ciltte hissedilen karıncalanma, uyuşma, iğnelenme, yanma hissi)  
• Göz kapağında şişlik (ödem)  
• Baş dönmesi  
• Nazal konjesyon (burun tıkanıklığı ) 
• Ağız kuruluğu  
• Akne  (sivilce ) 
• Alerjik kontakt dermatit (ilacın temasına bağlı deride yerel alerjik reaksiyon)  
• Kontakt  dermatit (ilacın temasına bağlı deride yerel reaksiyon)  
• Dermatit (iltihaplı bir deri hastalığı)  
• Cilt kuruluğu  
• Ciltte ağrı  
• Cilt rahatsızlığı  
• Ciltte döküntü  
• Rozasea nın (gül hastalığı)  şiddetlenmesi  
• Cilt tahrişi  
• Ciltte sıcaklık  
• Yüz şişmesi  
• Kurdeşen  
• Sıcaklık hissi  
• El ayak gibi vücudun  uç noktalarında soğukluk  
 
Seyrek:  
• Bradikardi (kalp atım sayısında azalma)  
• Hipotansiyon (kan basıncının düşmesi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne(TÜFAM)  bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. BRİMODER ’in saklanması  
 
BRİMODER ’i çocukların göremeyeceği , erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız.  Dondurmayınız.  
 
 
 
8/8 
 Son kullanma tari hi ile uyumlu olarak kullanınız . 
 
Ambalajdaki  son kullanma tarihinden sonra BRİMODER ’i kullanmayınız.  
 
Eğer üründe ve/veya ambalajında bozukluklar fark ederseniz  BRİMODER ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri : 
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı  …………..  tarihinde onaylanmıştır . 
 
