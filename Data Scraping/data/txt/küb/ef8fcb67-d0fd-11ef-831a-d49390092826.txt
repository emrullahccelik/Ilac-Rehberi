KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROJEZİK 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir tablet 100 mg flurbiprofen içerir.
Yardımcı madde(ler):
Laktoz monohidrat……………154,6 mg
Kroskarmelloz sodyum……….20 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Mavi renkli, oblong, tek yüzü çentikli, film tabletler
4. KLİNİK ÖZELLİKLER
4.1. Terapötik endikasyonlar
Romatoid artrit, osteoartrit ve ankilozan spondilit belirti ve bulgularının tedavisi ile akut kas
iskelet sistemi ağrıları, akut gut artriti ve dismenore tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Diğer nonsteroid antiinflamatuvar ilaçlarda (NSAİİ) olduğu gibi, istenmeyen etkileri en aza
indirebilmek için, her hastaya en düşük doz verilmeye çalışılmalıdır. Bu nedenle, PROJEZİK
ile yapılan başlangıç tedavisi gözlenerek doz ve sıklığı her bir hastanın ihtiyaçlarına uyacak
şekilde ayarlanmalıdır.
Tavsiye edilen günlük doz, bölünmüş dozlar halinde 150-200 mg’dır.
Semptomların şiddetine göre günlük doz toplam 300 mg’a çıkarılabilir.
1Romatoid artrit veya osteoartrit belirti ve semptomlarının giderilmesi için PROJEZİK'in
tavsiye edilen dozu, günde iki, üç veya dört defaya bölünerek uygulanmak üzere günde 200
ila 300 mg'dır.
Adet sancılarında, semptomların başlangıcında 100 mg, bunu takiben 4-6 saatte bir 50-100
mg’dır. Maksimum günlük doz 300 mg’dır.
Çoklu doz uygulamalarında tavsiye edilen en yüksek tek doz 100 mg’dır.
Yemeklerden hemen sonra, yeterli miktarda sıvı (bir bardak su) ile alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonlarında önemli derecede azalma olan hastalarda, flurbiprofen
metabolitlerinin birikmesini önlemek için doz azatlımı gerekebilir. Bu gibi hastalar yakından
izlenmelidir (Bkz. Özel kullanım uyarıları ve önlemleri-Renal etkiler). İleri derecede böbrek
yetmezliği olanlarda kullanılmamalıdır (Bkz. Bölüm 4.3. Kontrendikasyonlar).
Karaciğer yetmezliği:
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, PROJEZİK tedavisi sırasında daha şiddetli bir karaciğer
reaksiyonunun gelişmesine karşı değerlendirilmiştir (Bkz. Bölüm 4.4. Özel kullanım uyarıları
ve önlemleri-Hepatik etkiler). İleri derecede karaciğer yetmezliği olanlarda kullanılmamalıdır
(Bkz. Bölüm 4.3. Kontrendikasyonlar).
Pediyatrik popülasyon:
Çocuklarda kullanımına dair veri mevcut değildir.
Geriyatrik popülasyon:
65 yaş üzeri hastalarda dikkatli kullanılmalıdır. Diğer NSAİİ’lerde olduğu gibi yaşlı
hastalarda ülser, kanama, flatulans ve karın ağrısı gibi gastrointestinal komplikasyonlar genç
hastalara göre daha fazla görülmektedir.
4.3. Kontrendikasyonlar
PROJEZİK, flurbiprofene hipersensitivitesi olduğu bilinen hastalarda kontrendikedir.
PROJEZİK astım, ürtiker veya aspirin veya başka bir NSAİİ kullanımı sonrasında alerjik tipte
2reaksiyonlar geçirmiş hastalarda kullanılmamalıdır. Bu gibi hastalarda NSAİİ’lere karşı
şiddetli, nadiren fatal, anafilaktik benzeri reaksiyonlar bildirilmiştir (Bkz. Bölüm 4.4. Özel
kullanım uyarıları ve önlemleri-Anafilaktoid reaksiyonlar ve önceden var olan astım).
PROJEZİK, aspirin triadı olan hastalara verilmemelidir. Bu semptom kompleksi tipik olarak,
aspirin veya diğer NSAİİ’leri aldıktan sonra nazal polipli veya polipsiz rinit veya şiddetli,
potansiyel olarak fatal bronkospazm geçiren astımlı hastalarda meydana gelir.
Aktif peptik ülseri olan veya daha önce peptik ülser geçirmiş hastalarda flurbiprofenin
kullanımı kontrendikedir.
Daha önceki NSAİİ tedavisiyle ilişkili gastrointestinal kanama veya perforasyon öyküsü olan
hastalarda kontrendikedir.
Gastrointestinal kanamada, serebrovasküler kanama ve diğer kanamalarda kontrendikedir.
Şiddetli kalp yetmezliği, hepatik yetmezlik ve renal yetmezliği olan hastalarda kontrendikedir.
Koroner arter by-pass greft operasyonu geçirenlerde ameliyat öncesi ve sonrası ağrı kesici
olarak kullanılması kontrendikedir.
Hamileliğin son trimesterinde kontrendikedir.
4.4. Özel kullanım uyarıları ve önlemleri
PROJEZİK’in COX-2 inhibitörleri dahil diğer NSAİİ’lerle birlikte kullanımından
kaçınılmalıdır. Sistemik NSAİİ’ler ile diğer NSAİİ’lerin birlikte kullanımı gastrointestinal
(Gİ) ülser ve kanama sıklığında artışa neden olabilir.
Kardiyovasküler risk
• NSAİİ’ler, ciddi kardiyovasküler trombolitik olaylar, miyokard enfarktüsü ve inme
risklerinde ölümcül olabilecek artışlara sebep olabilirler. Bu risk kullanım süresiyle
birlikte artabilir. Kardiyovasküler hastalığı olan veya kardiyovasküler hastalıkla ilgili risk
faktörü taşıyan hastalarda bu risk en yüksek düzeydedir.
• PROJEZİK’in koroner arter by-pass greft operasyonu geçirenlerde ameliyat öncesi ve
sonrası ağrı kesici olarak kullanılması kontrendikedir.
Gastrointestinal risk
• NSAİİ’ler, kanama, ülser, mide ya da bağırsak perforasyonu gibi ciddi gastrointestinal
advers etkilerle ilgili riskte ölümcül olabilecek artışlara sebep olabilir. Bu etkiler, kullanım
sırasında her an, uyarıcı semptomlar göstermeden ortaya çıkabilir. Ciddi gastrointestinal
etkiler için yaşlılar en büyük risk grubunu oluşturur.
3Uyarılar
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif NSAİİ’lerle, 3 yıla varan klinik
araştırmalar, ölümcül olabilecek derecede ciddi kardiyovasküler trombotik olaylarda,
miyokard enfarktüsü ve inme riskinde artışa neden olabileceğini göstermiştir. Bilinen
kardiyovasküler hastalığı olan hastalar daha büyük risk altında olabilir. PROJEZİK ile tedavi
edilen hastalarda kardiyovasküler advers olay riskini en aza indirmek için, mümkün olan en
kısa süreyle en düşük etkili doz kullanılmalıdır. Daha önce kardiyovasküler semptomlar
yaşanmamış olsa bile, hekimler ve hastalar bu tür olayların ortaya çıkmasına karşı tetikte
olmalıdır. Hastalara, ciddi kardiyovasküler toksisite belirti ve/veya semptomları hakkında ve
meydana geldikleri takdirde yapılması gerekenler hakkında bilgi verilmelidir (Bkz. Bölüm 4.3
Kontrendikasyonlar).
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve PROJEZİK’in eşzamanlı
kullanımı ciddi gastrointestinal olay riskini artırmaktadır (bkz. bölüm 4.4 Özel kullanım
uyarıları ve önlemleri, Gastrointestinal (Gİ) etkiler – Gİ ülserasyon, kanama ve perforasyon
riski).
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif NSAİİ
kullanımının miyokard enfarktüsü ve inme riskinde artışa neden olduğu gözlemlenmiştir
(Bkz. Bölüm 4.3 Kontrendikasyonlar).
Hipertansiyon:
Diğer tüm NSAİİ’lerde olduğu gibi, flurbiprofen de hipertansiyon oluşumuna veya daha önce
mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Tiazidler ya da loop diüretikler alan hastalarda NSAİİ kullanımı, bu
tedavilere yanıtın bozulmasına neden olabilir. Flurbiprofen de dahil, NSAİİ’ler
hipertansiyonlu hastalarda dikkatli kullanılmalıdır. Flurbiprofen tedavisi başlangıcında ve
tedavi seyri boyunca kan basıncı yakından izlenmelidir.
4Konjestif kalp yetmezliği ve ödem:
Prostaglandin sentezini inhibe ettiği bilinen diğer ilaçlarla olduğu gibi, flurbiprofen dahil
NSAİİ alan bazı hastalarda sıvı retansiyonu ve ödem gözlenmiştir. Bu nedenle, PROJEZİK
sıvı retansiyonu, hipertansiyon veya kalp yetmezliği olan hastalarda dikkatle kullanılmalıdır.
Gastrointestinal (Gİ) etkiler - Gİ ülserasyon, kanama veya perforasyon riski:
NSAİİ uygulanan hastalarda, semptomları olsun veya olmasın herhangi bir zamanda mide,
ince barsak veya kalın barsakta inflamasyon, kanama, ülserasyon veya perforasyon gibi fatal
olabilen ciddi Gİ toksisite meydana gelebilir. Dispepsi gibi hafif üst Gİ sorunlar yaygındır ve
tedavi sırasında herhangi bir zamanda yaşanabilir. Bu yüzden, önceden Gİ semptomlar
yaşanmamış olsa bile hekim ve hastalar ülserasyon veya kanama durumuna karşı tetikte
olmalıdır. Hastalara, ciddi Gİ toksisitesinin belirti ve/veya semptomları ve meydana geldikleri
takdirde yapmaları gerekenler hakkında bilgi verilmelidir. Periyodik laboratuvar
gözlemlerinin yararı henüz kanıtlanmamış olmakla birlikte yeteri kadar değerlendirme de
yapılmamıştır. NSAİ bir ilaçla tedavi sırasında ciddi bir Gİ advers olay geliştiren her beş
hastadan yalnızca biri semptomatiktir. NSAİİ nedeniyle üst Gİ ülser, büyük kanama veya
perforasyonların, 3 ila 6 ay süreyle tedavi edilen hastaların yaklaşık %1’inde, bir yıl tedavi
gören hastalarınsa yaklaşık %2 ila %4’ü arasında meydana geldiği görülmektedir. Bu
eğilimlerin zaman içinde sürmesi, hastanın tedavinin herhangi bir safhasında ciddi bir Gİ olay
geliştirme olasılığını artırmaktadır. Ne var ki, kısa süreli tedavi dahi risksiz değildir.
NSAİİ’ler, önceden ülser hastalığı veya Gİ kanaması hikayesine sahip hastalara reçetelenirken
son derece dikkatli olunmalıdır.
Fatal Gİ olaylar hakkındaki spontan raporların çoğu yaşlı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak gerekir.
Advers bir Gİ olayın potansiyel riskini en aza indirmek için, mümkün olan en kısa
süreyle en düşük etkili doz kullanılmalıdır. Yüksek risk grubundaki hastalarda, NSAİİ
içermeyen alternatif tedaviler dikkate alınmalıdır.
Yapılan çalışmalar, NSAİİ kullanan, önceden peptik ülser ve/veya Gİ kanama hikayesine
sahip hastaların, bu risk faktörlerine sahip olmayan hastalara kıyasla Gİ kanama geliştirme
riskinin 10 kat fazla olduğunu göstermiştir. Ülser hikayesine ek olarak, yapılan
farmakoepidemiyolojik çalışmalarda, Gİ kanama riskini artırabilecek aşağıdakiler gibi çok
sayıda başka birlikte tedavi ve komorbiditeye yol açabilecek durum tanımlanmıştır: aspirin
5kullanımı, oral kortikosteroidlerle tedavi, antikoagülanlarla veya selektif serotonin geri alım
inhibitörleri ile tedavi, NSAİİ’lerle tedavinin uzaması, sigara içmek, alkol bağımlılığı,
ilerlemiş yaş ve genel sağlık durumunun kötü olması.
Renal etkiler:
NSAİ ilaçların uzun süreli kullanımı renal papiller nekroz ve diğer renal hasarlarla
sonuçlanmıştır. Diğer NSAİİ’lerde olduğu gibi, flurbiprofenin uzun süreli uygulanması renal
papiller nekroz ve renal medullada diğer değişikliklere yol açmıştır. Renal prostaglandinlerin
renal perfüzyonun korunmasında telafi edici bir rol oynadığı hastalarda ikinci bir renal
toksisite şekli görülmüştür. Bu hastalarda bir NSAİİ’nin uygulanması, prostaglandin
oluşumunda ve ikincil olarak renal kan akımında açık renal dekompansasyonu
tetikleyebilecek doza bağımlı bir düşmeye neden olabilir. Bu reaksiyon açısından en büyük
risk altında bulunan hastalar böbrek yetmezliği, kalp yetmezliği veya karaciğer yetmezliği
olanların yanı sıra diüretik veya ADE inhibitörleri kullananlar ve yaşlılardır. NSAİİ
tedavisinin kesilmesinden sonra, genelde tedavi öncesindeki duruma geri dönülür.
Klinik çalışmalarda, böbrek yetmezliği olan hastalarda flurbiprofen eliminasyonun yarı
ömründe değişiklik olmamıştır. Flurbiprofen metabolitlerinin başlıca eliminasyon yolu
böbreklerdir. Orta ila şiddetli böbrek yetmezliği olan hastalarda 4’-hidroksi-flurbiprofenin
eliminasyonunda azalma meydana gelmiştir. Bu nedenle, böbrek fonksiyonlarında önemli
derecede azalma olan hastalarda, flurbiprofen metabolitlerinin birikmesini önlemek için doz
azaltımı gerekebilir. Bu gibi hastalar yakından izlenmelidir.
İlerlemiş böbrek hastalığı:
İlerlemiş böbrek hastalığına sahip hastalarda PROJEZİK tedavisi önerilmez. Ancak, NSAİİ
ile tedaviye başlamak zorunluysa, hastanın böbrek fonksiyonlarının yakından takip edilmesi
tavsiye edilir (Bkz. Bölüm 4.4. Özel Uyarılar ve Özel Kullanım Tedbirleri- Renal Etkiler).
Anafilaktoid reaksiyonlar:
Diğer NSAİİ’lerde olduğu gibi, PROJEZİK önceden bilinen bir maruziyeti olmayan
hastalarda anafilaktoid reaksiyonlara neden olabilir. Aspirin triadı olan hastalara flurbiprofen
verilmemelidir. Bu semptom kompleksi tipik olarak, nazal polipli ya da polipsiz rinit geçiren
veya aspirin ya da diğer NSAİ ilaçları aldıktan sonra şiddetli ve potansiyel olarak fatal
olabilen bronkospazm sergileyen astımlı hastalarda ortaya çıkar. (Bkz. Bölüm 4.3.
6Kontrendikasyonları, Özel kullanım uyarıları ve önlemleri - önceden var olan astım).
Anaflaktoid bir reaksiyon meydana geldiği takdirde, hastaya derhal acil tedavi
uygulanmalıdır.
Deri etkileri:
Flurbiprofen dahil NSAİİ’lerin kullanımına ilişkin çok seyrek olarak, bazıları ölümcül olmak
üzere, eksfoliyatif dermatit, Stevens-Johnson sendromu ve toksik epidermal nekroliz gibi
ciddi deri reaksiyonları rapor edilmiştir. Bu ciddi olaylar uyarı olmaksızın oluşabilir. Hastalar
ciddi deri reaksiyonlarının işaret ve semptomları konusunda bilgilendirilmelidirler ve deri
kızarıklığı ya da herhangi bir aşırı duyarlılık belirtisi ilk meydana geldiğinde flurbiprofen
kullanımı durdurulmalıdır.
Önlemler
Hepatik etkiler:
PROJEZİK de dahil olmak üzere NSAİİ alan hastaların %15 kadarında bir veya daha fazla
karaciğer testinde sınır seviyede yükselmeler meydana gelebilir. Bu laboratuvar anomalileri
ilerleyebilir, değişmeden kalabilir veya tedaviye devam edildiğinde kendiliğinden geçebilir.
NSAİİ’lerle yapılan klinik çalışmalarda, hastaların yaklaşık %1’inde ALT ve AST’de anlamlı
yükselmeler (normalin üst limitinin yaklaşık üç veya daha fazla katında) bildirilmiştir. Ayrıca,
bazıları ölümle sonuçlanmak üzere sarılık, fulminant hepatit, karaciğer nekrozu ve karaciğer
yetmezliği de dahil şiddetli karaciğer reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, PROJEZİK tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü, vb.)
meydana gelmesi halinde, PROJEZİK tedavisi kesilmelidir.
Hematolojik etkiler:
PROJEZİK de dahil olmak üzere NSAİİ alan hastalarda bazen anemi görülür. Bunun nedeni
sıvı retansiyonu, Gİ kan kaybı veya eritropoez üzerindeki tam olarak tanımlanamayan bir etki
olabilir. PROJEZİK de dahil olmak üzere NSAİİ’lerle uzun süreli tedavi gören hastalar,
herhangi bir anemi belirti veya semptomu gösterirlerse, hemoglobin ve hematokrit
seviyelerini düzenli olarak kontrol ettirmelidirler.
7NSAİİ’lerin bazı hastalarda trombosit agregasyonunu inhibe eden kanama süresini uzattıkları
gösterilmiştir. Aspirinin tersine, bunların trombosit fonksiyonu üzerindeki etkileri kalitatif
açıdan daha az, daha kısa süreli ve geri dönüşümlüdür. PROJEZİK genel olarak trombosit
sayısı, protrombin zamanı (PT) veya parsiyel tromboplastin zamanını (PTT) etkilemez.
Önceden koagülasyon bozukluğu olan ya da antikoagülan kullanan ve trombosit fonksiyon
değişikliklerinden advers şekilde etkilenebilecek hastalar PROJEZİK kullanımında dikkatle
izlenmelidir.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında aspirin
kullanımı, fatal olabilecek derecede şiddetli bronkospazma yol açabilir. Bu gibi aspirine
duyarlı hastalarda aspirin ve diğer NSAİİ’ler arasında bronkospazm da dahil olmak üzere
çapraz reaksiyonlar bildirildiği için, aspirine bu çeşit bir duyarlılığa sahip hastalar PROJEZİK
kullanmamalı ve önceden var olan astımı olan hastalarda dikkatli kullanılmalıdır (Bkz. Bölüm
4.3 Kontrendikasyonlar).
Görme değişiklikleri:
Flurbiprofen ve diğer NSAİİ’lerin kullanımı sırasında görmede bulanıklık ve/veya görmede
azalma olan vakalar bildirilmiştir. Göz şikayetleri olan hastalar göz muayenesinden
geçmelidir.
Sistemik lupus eritematozus (SLE) ve diğer bağ dokusu hastalıkları:
SLE ve karışık bağ dokusu hastalığı olan hastalarda, aseptik menenjit riski artmıştır.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİ ilaç tedavisi gören hastaların tam kan sayımı ve
biyokimya profilleri periyodik olarak kontrol edilmelidir. Eğer karaciğer ya da renal
rahatsızlıkla uyumlu klinik belirti ve semptomlar gelişirse ya da sistemik belirtiler (ör.
eozinofili, döküntü, vb.) ortaya çıkarsa flurbiprofen kesilmelidir.
8Bozulmuş kadın fertilitesi:
Flurbiprofen kadın fertilitesini bozabilir. Bu nedenle gebe kalmak isteyen kadınlara
önerilmez.
Oral antikoagülan ilaçlarla birlikte kullanımı:
Flurbiprofen dahil NSAİİ’ler ile oral antikoagülanların birlikte kullanımı Gİ veya Gİ olmayan
kanama riskini arttırdığından dolayı dikkat edilerek verilmelidir. Oral antikoagülanlar,
varfarin/kumarin tipi ve yeni geliştirilen oral antikoagülanları (ör: apiksaban, dabigatran,
rivaroksaban) içerir. Varfarin/kumarin tipi antikoagülan kullanan hastalarda antikoagülan/INR
izlenmelidir (Bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri).
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımına dair veri yoktur.
Geriyatrik popülasyon:
Diğer NSAİİ’lerle olduğu gibi, yaşlıların (65 yaş ve üstü) tedavisi sırasında dikkatli
olunmalıdır. Yaşlı hastalarda ülserasyon, kanama, gaz, şişkinlik ve abdominal ağrı gibi
gastrointestinal şikayet daha fazladır. Gastrointestinal olayların potansiyel riskini en aza
indirmek için, mümkün olan en kısa süreyle en düşük etkili doz kullanılmalıdır. (bkz. bölüm
4.4-Özel kullanım uyarıları ve önlemleri- Gastrointestinal (Gİ) etkiler) Aynı şekilde, yaşlı
hastalar renal dekompansasyon gelişme riski açısından daha yüksek risk altındadırlar. (Bkz.
Bölüm 4.4. Özel kullanım uyarıları ve önlemleri- Renal etkiler)
Bu tıbbi ürün laktoz ihtiva eder. Ender bir kalıtım problemi olan galaktoz intoleransı, Lapp
laktaz eksikliği veya glukoz-galaktoz malabsorbsiyonu olan hastalarda kullanılmamalıdır.
Bu tıbbi ürün her tablette, 1 mmol (23 mg)’den daha az sodyum ihtiva eder; içerdiği sodyum
miktarı göz önüne alındığında herhangi bir yan etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Anjiyotensin dönüştürücü enzim (ADE) inhibitörleri ve anjiyotensin II reseptör blokerleri
(ARB):
9Mevcut raporlarda, NSAİİ’lerin diüretiklerin ve ADE inhibitörleri, ARB ve beta blokerleri
içeren diğer antihipertansif ilaçların etkililiğini azaltabileceği belirtilmektedir. Böbrek
fonksiyonu zayıf olan hastalarda (örn. susuz kalan hastalar ya da böbrek fonksiyonu azalmış
yaşlılar), bir ADE inhibitörünün ya da bir ARB’nin ve/veya diüretiklerin siklooksijenaz
inhibitörü ile birlikte kullanımı genelde geri dönüşümlü olan akut böbrek yetmezliği olasılığı
dahil böbrek fonksiyonlarının bozulmasını artırabilir. ADE inhibitörü ya da ARB ve/veya
diüretiklerin ile birlikte flurbiprofen alan hastalarda bu etkileşimlerin oluşumları dikkate
alınmalıdır.
Bu nedenle, bu ilaçların birlikte kullanımında, özellikle yaşlı hastalarda, dikkatli olunmalıdır.
Hastalar yeterli su almalı ve birlikte kullanım tedavisi başlangıcında ve sonrasında periyodik
olarak böbrek fonksiyonları izlenmelidir.
Antikoagülanlar:
NSAİİ’lerle birlikte varfarin alan hastalar, sadece her iki ilaçtan birini kullananlara oranla
daha büyük bir ciddi klinik kanama riski altındadır. Doktorlar, varfarin veya diğer
antikoagülanları kullanan hastalara PROJEZİK verirken dikkatli olmalıdırlar.
Aspirin:
Aspirinin eşzamanlı uygulanması, serum flurbiprofen konsantrasyonlarını düşürür. Bu
etkileşimin klinik önemi bilinmemektedir; ancak, diğer NSAİİ’lerde olduğu gibi, PROJEZİK
ve aspirinin birlikte uygulanması önerilmemektedir.
Beta-adrenerjik blokör ajanlar:
Flurbiprofen propranololün hipotansif etkisini azaltmasına karşın atenololde böyle bir etki
görülmemiştir. Bu etkileşimin altında yatan mekanizma bilinmemektedir. Hem flurbiprofen
hem de bir beta-blokör alan hastalar, yeterli seviyede bir hipotansif etkinin elde edilmesi
açısından takip edilmelidir.
Diüretikler:
NSAİİ’ler bazı hastalarda furosemid ve tiyazidlerin natriüretik etkisini azaltabilmektedir. Bu
etki, renal prostaglandin sentezinin inhibisyonuna dayandırılmıştır. PROJEZİK ile birlikte
diüretik ilaçlar alan hastalar, böbrek yetmezliği belirtileri açısından (bkz. Özel kullanım
uyarıları ve önlemleri-Renal etkiler) ve istenen diüretik etkinin elde edildiğinden emin olmak
amacıyla yakından izlenmelidir.
10Lityum:
NSAİİ’ler plazma lityum düzeylerinde artışa, renal lityum klirensinde ise azalmaya yol
açmıştır. Minimum lityum konsantrasyonu %15 artmış ve renal klirens %20 oranında
azalmıştır. Bu etkiler, renal prostaglandin sentezinin NSAİİ tarafından inhibisyonuna
dayandırılmıştır. Bu nedenle, NSAİİ’lerle lityum birlikte uygulandığında, hastalar lityum
toksisitesine karşı yakından izlenmelidir.
Metotreksat:
NSAİİ’lerin tavşan böbrek kesitlerinde metotreksat birikimini kompetetif bir şekilde inhibe
ettikleri rapor edilmiştir. Bu durum, bu ilaçların metotreksatın toksisitesini artırabileceğine
işaret ediyor olabilir. Özellikle yüksek doz metotreksat alan hastalarda, NSAİİ kullanımı
metotreksatın plazma düzeyinde artışa yol açabileceğinden NSAİİ’ler metotreksatla birlikte
uygulandığında dikkatli olunmalıdır.
Kortikosteroidler:
Gastrointestinal ülserasyon veya kanama riskinde artma görülür.
Antiplatelet ajanlar ve selektif serotonin geri alım inhibitörleri (SSRI’ler):
Gastrointestinal kanama riskinde artış
Simetidin, Ranitidin:
Küçük fakat istatistiksel açıdan önemli bir artışın dışında, flurbiprofenin farmakokinetiğini
etkilememişlerdir.
Digoksin:
Flurbiprofen ile digoksinin birlikte kullanılması her iki ilacın da kararlı durum serum
konsantrasyonlarını değiştirmemiştir. Ancak NSAİİ’lar kalp yetmezliğini alevlendirebilir,
GFR’yi (glomerüler filtrasyon hızı) azaltabilir ve glikozitlerin plazma düzeylerini arttırabilir.
Oral hipoglisemik ajanlar:
Flurbiprofen ile hipoglisemik ajanların birlikte uygulanması sırasında kan şekeri
konsantrasyonlarında hafif bir düşme yaşanmış olsa da, hipoglisemiye dair herhangi bir belirti
veya semptoma rastlanmamıştır.
11Kinolon grubu antibiyotikler:
Birlikte alındığında konvülsiyon riskini artırırlar.
NSAİİ’ler zidovudin, tiklopidin, takrolimus ve siklosporin ile birlikte uygulandığında dikkatli
olunmalıdır.
Takrolimus: NSAİ ilaçlarla takrolimus beraber kullanıldığında nefrotoksisite riskinde artış
izlenebilir.
Siklosporin: Flurbiprofen gibi COX inhibitörleri, renal prostaglandinler üzerindeki
etkilerinden ötürü siklosporinin nefrotoksisite riskini artırırlar.
Özel popülasyonlara ilişkin ek bilgiler
Pediyatrik popülasyon:
Veri mevcut değildir.
Geriyatrik popülasyon:
Antiasitler: Antiasit süspansiyonlar, geriyatrik deneklerde kullanıldığında flurbiprofen
absorpsiyonunun miktarında değil ancak absorpsiyon hızında azalmaya neden olmuştur.
4.6. Gebelik ve laktasyon
Genel tavsiye
Gebelik kategorisi: 1. ve 2. trimester C; 3. trimester D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri mevcut değildir.
Gebelik dönemi
Fare ve tavşanlarda yapılan üreme çalışmalarında herhangi bir gelişimsel anomaliye
rastlanmamıştır. Ancak, hayvan üreme çalışmaları insanlarda meydana gelecek etkilerin
önceden görülmesi için her zaman yeterli olmayabilir. Gebe kadınlar üzerinde yapılmış yeterli
ve iyi kontrollü çalışma bulunmamaktadır. PROJEZİK’in sağlayacağı potansiyel yarar, fetüs
üzerindeki potansiyel riski karşılayabiliyor ise kullanılabilir.
12Prostaglandin sentezinin inhibisyonu hamileliği olumsuz etkileyebilir. Epidemiyolojik
çalışmalardan elde edilen veriler hamileliğin erken dönemlerinde kullanılan prostaglandin
sentez inhibitörlerinin spontan düşük riskinde artışa neden olduğunu göstermektedir.
Hayvanlarda prostaglandin sentez inhibitörü uygulanması sonucunda implantasyon öncesi ve
sonrası kayıplarda artış gösterilmiştir.
NSAİİ’lerin fetal kardiyovasküler sistem (ductus arteriosus’un kapanması) üzerindeki bilinen
etkilerinden dolayı, gebeliğin geç safhalarında (6. aydan itibaren) kullanımından
kaçınılmalıdır.
Laktasyon dönemi
Anne sütü ve plazmasındaki flurbiprofen konsantrasyonları, flurbiprofen 200 mg/gün
kullanmakta olan bir annenin sütünü alan bebeğin günde yaklaşık olarak 0,1 mg flurbiprofen
alabileceğini göstermektedir. Prostaglandinlerin sentezini inhibe eden ilaçların bebekler
üzerindeki olası advers etkileri nedeniyle, anneye olan yararı da hesaba katılarak emzirmeye
son verme veya ilacı kesme arasında bir karar verilmelidir.
Üreme yeteneği/Fertilite
NSAİİ’lerle sıçanlar üzerinde yürütülen çalışmalarda, prostaglandin sentezini inhibe ettiği
bilinen diğer ilaçlarda olduğu gibi, distosi, doğumda gecikme ve hayatta kalan yavru oranında
düşme meydana gelmiştir. PROJEZİK’in gebe kadınlardaki gebelik sonu ve doğum
üzerindeki etkileri bilinmemektedir.
Etki mekanizması nedeniyle NSAİ ilaç kullanımı bazı kadınlarda geri dönüşümlü infertilite
ile ilişkilendirilen ovarian foliküllerin rüptürünü geciktirebilir ya da engelleyebilir. Hamile
kalma zorluğu yaşayan veya infertilite sebebi ile araştırma yapılan kadınlarda flurbiprofenin
de dahil olduğu NSAİ ilaçların kesilmesi düşünülmelidir.
4.7. Araç ve makine kullanımı üzerindeki etkiler
NSAİİ kullananlarda ilaç alımından sonra halsizlik, uyuklama, huzursuzluk ve görme
bozuklukları gibi yan tesirler görülebilir. Bu nedenle, bu tür etkiler oluştuğunda araç ve
makine kullanılmamalıdır.
134.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Flurbiprofen veya diğer NSAİİ’leri kullanan hastalarda görülen advers olaylar:
Flurbiprofen kullanan hastalarda bildirilen olaylar
Yaygın Yaygın olmayan Seyrek Bilinmiyor
Enfeksiyonlar ve Rinit,
efestasyonlar İdrar yolu
enfeksiyonu
belirti ve
bulguları
Kan ve lenf Demir eksikliği Trombosit
sistemi anemisi agregasyonu
hastalıkları inhibisyonu
Bağışıklık sistemi Anafilaktik
hastalıkları reaksiyonlar
Metabolizma ve Vücut Hiperürisemi,
beslenme sistemi ağırlığında Sıvı retansiyonu
hastalıkları değişiklikler
Psikiyatrik Anksiyete, Konfüzyon
hastalıklar Depresyon,
Uykusuzluk,
Sinirlilik
Sinir sistemi Amnezi, Ataksi,
hastalıkları Baş dönmesi, Serebrovasküler
Baş ağrısı, iskemi,
Reflekslerde Parestezi,
artma, Parosmi
Somnolans,
Titreme
14Göz hastalıkları Görmede Konjunktivit
değişiklikler
Kulak ve iç kulak Tinnitus
hastalıkları
Kardiyak Kalp yetmezliği Miyokard
hastalıkları enfarktüsü
Vasküler Vasküler
hastalıklar hastalıklar,
Vazodilatasyon,
Hipertansiyon
Solunum, göğüs Astım
hastalıkları ve Epitaksis
mediastinal
hastalıklar
Gastrointestinal Abdominal Kanlı ishal, Gastrointestinal
hastalıkları ağrı, Özofagus hastalığı, perforasyon
Kabızlık, Gastrit,
İshal, Hematemez,
Dispepsi, Peptik ülser
Gaz, hastalığı,
Gİ kanama, Stomatit,
Bulantı, Gastrointestinal
Kusma ülser
Hepato-bilier Hepatit
hastalıklar
Deri ve deri altı Döküntü Anjiyoödem,
doku hastalıkları Egzema,
Kaşıntı,
Ürtiker
Kas iskelet, bağ Seğirme
doku ve kemik
hastalıkları
Böbrek ve idrar Hematüri, Glomerulonefrit,
15yolu hastalıkları Böbrek yetmezliği Renal papiller
nekroz,
Nefrotik sendrom
Genel ve Asteni, Ürperme,
uygulama Ödem, Ateş
bölgesine ilişkin Halsizlik,
hastalıkları
Araştırmalar Yükselmiş Hemoglobin ve
karaciğer hemotokrit
enzimleri düzeylerinde
azalma
Aşağıdaki yan etkiler temel olarak dünya genelindeki pazarlama sonrası deneyimlerden ve
literatürlerden elde edilmiştir. Kesin sıklık tahmini genellikle mümkün değildir.
Yan etkiler
Kan ve lenf sistemi Aplastik anemi, hemolitik anemi, trombositopeni
hastalıkları
Bağışıklık sistemi Anaflaksi
hastalıkları
Sinir sistemi hastalıkları Aseptik menenjit
Gastrointestinal Kolit, iltihabi barsak hastalığı şiddetlenmesi, kan ve protein
hastalıkları kaybı ile birlikte ince barsak inflamasyonu
Hepato-bilier hastalıkları Kolestatik ve kolestatik olmayan sarılık
Deri ve deri altı doku Eksfoliyatif dermatit, fotosensitivite, Stevens-Johnson
hastalıkları sendromu, toksik epidermal nekroz
Böbrek ve idrar yolu Interstisyel nefrit
hastalıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
16reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
NSAİİ’lerle akut doz aşımı sonrasında beliren semptomlar genellikle letarji, uyuşukluk,
bulantı, kusma, mental durumda bozulma, düşük kas tonusu, baş ağrısı, diplopi, yüksek
karaciğer enzimleri, solunum depresyonu ve epigastrik ağrıyla sınırlı olup, destekleyici
tedaviyle geri dönüşlüdür. Gastrointestinal kanama meydana gelebilir. Hipertansiyon, akut
böbrek yetmezliği, solunum depresyonu ve koma da meydana gelebilir, ancak nadirdir.
NSAİİ’lerin tedavide kullanımı sonrasında anafilaktoid reaksiyonlar bildirilmiş olup, bunlar
doz aşımı sonrasında da meydana gelebilir.
Aşırı dozda bir NSAİİ alan bir hastaya semptomatik ve destekleyici tedavi uygulanmalıdır.
Spesifik antidotu yoktur. Semptomları olan veya çok yüksek derecede bir doz alan (normal
dozun 5 ila 10 katı) hastalarda, ilacın alımından sonraki 4 saat içinde emezis ve/veya aktif
kömür (yetişkinlerde 60 ila 100 g arası, çocuklarda 1 ila 2 g/kg) ve/veya ozmotik katartik
endike olabilir. Proteinlere yüksek bağlanma oranı nedeniyle, zorlu diürez, idrar
alkalileştirmesi, hemodiyaliz veya hemoperfüzyon yararlı olmayabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-selektif COX Inhibitörleri
ATC kodu: M01AE09
PROJEZİK, antiinflamatuvar, analjezik ve antipiretik etki gösteren bir NSAİİ olan
flurbiprofen içerir. Flurbiprofenin etki mekanizması, diğer NSAİİ’lerde olduğu gibi, tamamen
anlaşılamamış olup, prostaglandin sentetaz inhibisyonuyla ilgili olduğu düşünülmektedir.
5.2. Farmakokinetik özellikler
Genel özellikler
Emilim:
PROJEZİK, 100 mg’da bulunan flurbiprofenin ortalama oral biyoyararlanımı oral çözeltiye
nazaran %96’dır. Flurbiprofen PROJEZİK’den çabuk ve nonstereoselektif olarak absorbe
17edilir ve doruk plazma konsantrasyonlarına yaklaşık 2 saatte ulaşılır. PROJEZİK’in gıda veya
antasitlerle birlikte alınması flurbiprofenin absorpsiyon hızını değiştirebilse de absorpsiyon
oranını değiştirmez. Ranitidinin, flurbiprofen absorpsiyon hızında ve oranında hiçbir etkisi
yoktur.
Dağılım:
Hem R- hem de S-flurbiprofenin sanal dağılım hacmi (Vz/F) yaklaşık 0.12 L/Kg’dır. Her iki
flurbiprofen enantiomeri de %99’un üzerinde bir oranla albümin başta olmak üzere plazma
proteinlerine bağlanır. Plazma proteinlerine bağlanma, tavsiye edilen dozlarla elde edilen tipik
ortalama kararlı durum konsantrasyonlarında (≤10 mcg/ml) nispeten sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu metabolitler
arasında 4'-hidroksi-flurbiprofen, 3',4'-dihidroksi-flurbiprofen, 3'-hidroksi-4'-metoksi-
flurbiprofen, bunların konjugatları ve konjüge flurbiprofen yer almaktadır. Diğer
arilpropiyonik asit türevlerinin (örneğin, ibuprofen) aksine, R-flurbiprofenin S-flurbiprofene
metabolize olması minimal düzeyde gerçekleşmektedir. Yapılan in vitro çalışmalar, sitokrom
P450 2C9’un flurbiprofenin ana metaboliti olan 4'-hidroksiflurbiprofen’in metabolizmasında
önemli bir rol oynadığını göstermiştir. 4'-hidroksiflurbiprofen metaboliti, havyan inflamasyon
modellerinde çok az antiinflamatuvar aktivite göstermiştir. Flurbiprofen, metabolizmasını
değiştiren enzimleri indüklememektedir. Bağlanmamış durumdaki flurbiprofenin toplam
plazma klirensi stereoselektif olmayıp, terapötik aralıkta kullanıldığında flurbiprofenin
klirensi dozdan bağımsızdır.
Flurbiprofen biyotransformasyonu karaciğerde ağırlıklı olarak sitokrom P450 2C9 ile
sağlanır. Diğer sitokrom P450 2C9 substratlarına daha önceki maruziyetleri doğrultusunda,
yavaş sitokrom P450 2C9 metabolizörü olduğu bilinen ya da olduğu düşünülen hastalarda
flurbiprofen dikkatli kullanılmalıdır. Çünkü bu hastalar düşük metabolik klirens nedeniyle
anormal plazma seviyelerine sahip olabilirler.
Eliminasyon:
PROJEZİK kullanımı sonrasında flurbiprofenin %3’ten azı değişmeden idrarla atılır ve
idrarda elimine olan dozun yaklaşık %70’ini ana ilaç ve metabolitleri oluşturur. Renal
eliminasyon flurbiprofen metabolitlerinin önemli bir eliminasyon yolu olduğu için, orta ila
18şiddetli böbrek yetmezliği bulunan hastalarda, flurbiprofen metabolitlerinin birikimini
önlemek amacıyla doz ayarlaması yapmak gerekebilir. R- ve S-flurbiprofenin ortalama
terminal yarı ömürleri (t½) sırasıyla 4,7 ve 5,7 saat olup, birbirleriyle benzerdir. Çoklu
PROJEZİK doz uygulaması sonrasında flurbiprofen birikimi çok az olmuştur.
Doğrusallık/Doğrusal olmayan durum:
Doz oransallığı değerlendirilmemiştir.
Hastalardaki karakteristik özellikler
Böbrek yetmezliği:
Renal klirens flurbiprofen metabolitlerinin önemli bir atılım yolu olmasına rağmen,
değişmemiş flurbiprofen için zayıf bir atılım yoludur (toplam klirensin ≤%3’ü) bağlanmamış
R- ve S-flurbiprofenin klirensleri normal sağlıklı gönüllüler (N=6, 50 mg tek doz) ile böbrek
yetmezliği olan hastalar (N=8, insülin klirensleri 11 ila 43 mL/dak arasında değişen, 50 mg
çoklu doz) arasında önemli bir farklılık göstermemiştir. Flurbiprofenin plazma proteinlerine
bağlanışı, böbrek yetmezliği olan ve serum albümin konsantrasyonları 3,9 g/dL’nin altında
olan hastalarda azalabilir. Flurbiprofen metabolitlerinin eliminasyonu böbrek yetmezliği olan
hastalarda azalabilir.
Flurbiprofen, sürekli ambülatuvar peritoneal diyalize giren hastalarda kandan ayrılarak
diyalizata önemli seviyede geçmez.
Karaciğer yetmezliği:
Flurbiprofen >%90 oranında karaciğerden metabolize olarak elimine edilir, bu yüzden
karaciğer hastalığı olan hastalarda karaciğer fonksiyonları normal olan hastalara göre
PROJEZİK, dozlarının azaltılması gerekebilir. Ancak, R- ve S-flurbiprofenin tek bir 200 mg
flurbiprofen tablet dozu uygulaması sonrasındaki farmakokinetiği, alkolik siroz hastaları
(N=8) ve genç sağlıklı gönüllülerde (N=8) benzer olmuştur.
Flurbiprofenin plazma proteinlerine bağlanışı, karaciğer hastalığı olan ve serum albümin
konsantrasyonları 3,1 g/dL’nin altında olan hastalarda azalabilir.
Pediyatrik popülasyon:
Flurbiprofen’in pediyatrik hastalardaki farmakokinetiği araştırılmamıştır.
19Geriyatrik popülasyon:
Tek ya da çoklu doz şeklinde flurbiprofen 100 mg tablet uygulanan geriyatrik artrit, genç
artrit hastaları ve sağlıklı bireylerde ilacın farmakokinetiği benzer bulunmuştur.
5.3. Klinik öncesi güvenlilik verileri
Karsinojenisite, reprodüktif ve teratoloji çalışmaları yapılmıştır. Klinik öncesi çalışmalarda,
flurbiprofenin her ne kadar karsinojenik, teratojenik veya olumsuz reprodüktif etkileri
bulunmamış olsa da üreme yeteneği/fertilite üzerindeki etkileri için Bölüm 4.6’ya bakınız.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
PVP K30
Mikrokristalin selüloz PH 102
Kroskarmelloz sodyum
Kolloidal silikondioksit
Kovopidon
Magnezyum stearat
Polietilen glikol
Titanyum dioksit
Polivinil alkol
Talk
Sarı demiroksit
FD&C Mavi #2 alüminyum lake
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25˚C altındaki oda sıcaklığında saklanmalıdır.
206.5. Ambalajın niteliği ve içeriği
Şeffaf PVC/PE/PVDC-Alüminyum blister
Kutuda 15 adet film tablet halinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
229/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.01.2011
Ruhsat yenileme tarihi:
10. KÜB’ÜN YENİLENME TARİHİ
21