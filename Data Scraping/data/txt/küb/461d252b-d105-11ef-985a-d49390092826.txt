KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
VYNDAQEL 61 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Tafamidis.................... Her kapsülde 61 mg
Yardımcı maddeler:
Sorbitol ……….44 mg
Yardımcı maddeler için bölüm 6.1’e bakınız.
3. FARMASÖTİK FORM
Yumuşak kapsül.
Üzerinde beyaz mürekkep ile "VYN 61" yazılı, kırmızımsı kahverengi, opak, dikdörtgen yumuşak
kapsül
4. KLİNİK ÖZELLİKLER
4.1. Terapötik endikasyonlar
VYNDAQEL, erişkin hastalarda vahşi tip veya herediter transtiretin aracılı amiloidoz (ATTR-KM)
kardiyomiyopatisi tedavisi için endikedir.
4.2. Pozoloji ve uygulama şekli
Tedavi, amiloidoz veya kardiyomiyopatili hastaların yönetiminde bilgili bir doktorun gözetimi altında
başlatılmalıdır.
Spesifik tıbbi öykü veya kalp yetmezliği veya kardiyomiyopatiyi işaret eden bulgular ile başvuran
hastalarda şüphelenildiğinde tafamidise başlamadan önce, ATTR-KM'yi teyit etmek ve AL
amiloidozunu dışlamak için amiloidoz veya kardiyomiyopati yönetiminde bilgili bir doktor tarafından
etiyolojik tanı, kemik sintigrafisi ve kan/idrar değerlendirmesi ve/veya biyopsi ile histolojik
değerlendirme ve vahşi tip veya kalıtsal olarak karakterize transtiretin (TTR) genotiplemesi gibi
uygun değerlendirme araçları kullanılarak yapılmalıdır.
Pozoloji/uygulama sıklığı ve süresi:
Önerilen doz, günde bir kez ağız yoluyla alınan 1 adet 61 mg VYNDAQEL (tafamidis) kapsüldür
(bkz. bölüm 5.1).
1Bir adet VYNDAQEL 61 (tafamidis), 80 mg tafamidis meglumine karşılık gelir. Tafamidis ve
tafamidis meglumin, mg bazında birbirinin yerine geçmez (bkz. bölüm 5.2).
VYNDAQEL, hastalık seyrinde klinik yararın daha belirgin olabileceği, mümkün olan en erken
zamanda başlatılmalıdır. Buna karşılık, NYHA Sınıf III’te olduğu gibi amiloide bağlı kardiyak hasar
daha ileri olduğunda, tedaviye başlama veya tedaviyi sürdürme kararı, amiloidoz veya
kardiyomiyopatisi olan hastaların yönetiminde bilgili bir doktor tarafından verilmelidir (bkz. bölüm
5.1). NYHA Sınıf IV hastalara dair sınırlı klinik veri mevcuttur.
Dozlamadan sonra kusma olursa ve VYNDAQEL kapsülün bozulmadan kaldığı tespit edilirse,
mümkünse ek bir VYNDAQEL dozu verilmelidir. Eğer kapsül tespit edilmezse ek doza gerek yoktur;
ertesi gün doza her zamanki gibi devam edilir.
Uygulama şekli:
VYNDAQEL, oral yoldan yemeklerle birlikte veya tek başına alınabilir.
Yumuşak kapsüller bütün halinde yutulmalı, ezilmemeli veya bölünmemelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalar için doz ayarlaması gerekmez. Şiddetli böbrek yetmezliği olan
hastalara dair sınırlı veri mevcuttur (kreatinin klerensi 30 ml/dk'ya eşit veya daha az) (bkz. bölüm
5.2).
Karaciğer yetmezliği:
Hafif ve orta şiddette karaciğer yetmezliği olan hastalar için doz ayarlaması gerekmez. Şiddetli
karaciğer yetmezliği olan hastalarda tafamidis çalışılmamıştır ve dikkatli olunması önerilir (bkz.
bölüm 5.2).
Pediyatrik popülasyon:
Pediyatrik popülasyonda tafamidisin kullanımı yoktur.
Geriyatrik popülasyon :
Yaşlı hastalarda (≥ 65 yaş) doz ayarlamasına gerek yoktur (bkz. bölüm 5.2).
4.3.Kontrendikasyonlar
VYNDAQEL, etkin maddeye ya da bölüm 6.1’de listelenen yardımcı maddelerden herhangi birine
karşı aşırı duyarlılık durumunda kontrendikedir.
4.4.Özel kullanım uyarıları ve önlemleri
Çocuk sahibi olma potansiyeli olan kadınlar, VYNDAQEL alırken uygun doğum kontrolü kullanmalı
ve VYNDAQEL ile tedaviyi bıraktıktan sonra 1 ay boyunca uygun doğum kontrolü kullanmaya
devam etmelidir (bkz. bölüm 4.6).
VYNDAQEL transtiretin amiloidozu olan hastalarda standart tedaviye eklenmelidir. Doktorlar
hastaları izlemeli ve bu tedavi standardının bir parçası olarak organ nakli ihtiyacı da dahil diğer
tedavilere olan ihtiyacı değerlendirmeye devam etmelidir. Organ nakli sonrası tafamidis kullanımı ile
ilgili veri bulunmadığından, organ nakli yapılan hastalarda VYNDAQEL kesilmelidir.
Karaciğer fonksiyon testlerinde artış ve tiroksinde düşüş meydana gelebilir (bkz. bölüm 4.5 ve 4.8).
2Yardımcı maddeler
VYNDAQEL ile birlikte kullanılan ürünlerdeki sorbitolün (veya fruktoz) ve besinle alınan sorbitolün
(veya fruktoz) ek etkisi de dikkate alınmalıdır.
Oral kullanılan ürünlerdeki sorbitol miktarı beraber kullanıldığı diğer oral ilaçların biyoyararlanımını
etkileyebilir.
Bu tıbbi ürün, her kapsülde 44 mg sorbitol içerir. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
4.5.Diğer tıbbi ürünler ile etkileşimler ve diğer etkileşim şekilleri
Sağlıklı gönüllülerde yapılan klinik bir çalışmada 20 mg tafamidis meglumin, sitokrom P450 enzimi
CYP3A4'ü indüklememiş veya inhibe etmemiştir.
In vitro ortamda tafamidis, 61 mg/gün tafamidis dozunda IC50=1,16 µM ile efluks taşıyıcı BCRP'yi
(meme kanserine dirençli protein) inhibe etmektedir ve 61 mg/gün tafamidis dozunun ardından, bu
taşıyıcının substratlarıyla (örneğin metotreksat, rosuvastatin, imatinib) klinik açıdan anlamlı
konsantrasyonlarda ilaç-ilaç etkileşimlerine neden olabilmektedir. Sağlıklı gönüllülerin katıldığı bir
klink çalışmada BCRP substratı rosuvastatine maruz kalma günlük çoklu doz 61 mg tafamidis
uygulaması sonrası yaklaşık olarak 2 kat artmıştır.
Benzer şekilde tafamidis, IC50=2,9 µM ile OAT1 ve IC50=2,36 µM ile OAT3 (organik anyon
taşıyıcıları) alım taşıyıcılarını inhibe etmektedir ve bu taşıyıcıların substratları (örneğin nonsteroidal
antiinflamatuvar ilaçlar, bumetanid, furosemid, lamivudin, metotreksat, oseltamivir, tenofovir,
gansiklovir, adefovir, sidofovir, zidovudin, zalsitabin) ile klinik açıdan anlamlı konsantrasyonlarda
ilaç-ilaç etkileşimlerine neden olabilmektedir. In vitro ortamda elde edilen verilere göre OAT1 ve
OAT3 substratlarının EAA'sında öngörülen maksimum değişikliklerin, tafamidis 61 mg dozu için
1,25'ten düşük olduğu belirlenmiştir; bu nedenle tafamidis tarafından OAT1 veya OAT3
taşıyıcılarının inhibe edilmesinin klinik açıdan anlamlı etkileşimler ile sonuçlanması
beklenmemektedir.
Diğer tıbbi ürünlerin tafamidis üzerindeki etkisini değerlendiren hiçbir etkileşim çalışması
yapılmamıştır.
Laboratuvar testi anormalliği
Tafamidis, serbest tiroksin (T4) veya tiroit stimüle edici hormonda (TSH) eşlik eden bir değişiklik
olmadan toplam tiroksin serum konsantrasyonlarını azaltabilmektedir. Toplam tiroksin
değerlerindeki bu gözlemin sebebi, tafamidisin transtiretin (TTR) tiroksin reseptörüne bağlanma
eğiliminin yüksek olması nedeniyle tiroksin bağlanmasının veya TTR’den ayrılmasının azalması
olabilir. Tiroit işlev bozukluğu ile tutarlı herhangi bir klinik bulgu gözlenmemiştir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk sahibi olma potansiyeli olan kadınlar, VYNDAQEL alırken uygun doğum kontrolü kullanmalı
ve uzun yarılanma ömrü sebebiyle VYNDAQEL ile tedaviyi bıraktıktan sonra 1 ay boyunca uygun
doğum kontrolü kullanmaya devam etmelidir.
3Gebelik dönemi
VYNDAQEL’in hamile kadınlarda kullanımı ile ilgili veri yoktur. Hayvan çalışmalarından elde
edilen bulgulara dayanarak (bkz. bölüm 5.3), VYNDAQEL hamile kadınlara uygulandığında fetüste
zarara neden olabilir. Hayvanlar üzerinde yapılan çalışmalarda gelişimsel toksisite görülmüştür (bkz.
bölüm 5.3).
Gebelik döneminde ve hamile kalma potansiyeli olan ve doğum kontrol yöntemi uygulamayan
kadınlarda VYNDAQEL kullanılması önerilmez.
Laktasyon dönemi
Var olan veriler tafamidisin anne sütüne geçtiğini göstermiştir. Yeni doğana/bebeğe olan etkisi göz
ardı edilemez. VYNDAQEL emzirme döneminde kullanılmamalıdır.
Üreme yeteneği /Fertilite
Klinik dışı çalışmalarda fertilite bozukluğu gözlenmemiştir (bkz. bölüm 5.3).
4.7. Araç ve makine kullanımı üzerindeki etkiler
Farmakodinamik ve farmakokinetik profil göz önünde bulundurulduğunda tafamidisin, araç ve
makine kullanma kabiliyeti üzerinde hiçbir etkisinin olmadığına ya da ihmal edilebilir bir etkisinin
olduğuna inanılmaktadır.
4.8. İstenmeyen etkiler
Güvenlilik profilinin özeti
Güvenlik verileri, 30 aylık plasebo kontrollü çalışmada günlük 80 mg (4x 20 mg olarak uygulanan)
tafamidis meglumin verilen ATTR-KM'li 176 hastanın maruziyetini yansıtmaktadır (bkz. bölüm 5.1)
80 mg tafamidis meglumin ile tedavi edilen hastalardaki advers olayların sıklığı, plasebo ile benzer
ve karşılaştırılabilir olmuştur.
Aşağıdaki advers olaylar plaseboya kıyasla 80 mg tafamidis meglumin ile tedavi edilen hastalarda
daha sık bildirilmiştir: Şişkinlik [8 hasta (%4,5)’ya kıyasla 3 hasta (%1,7)] ve karaciğer fonksiyon
testi artışı [6 hasta (%3,4)’ya kıyasla 2 hasta (%1,1). Nedensel bir ilişki kurulmamıştır.
Tafamidis 61 mg güvenlilik verileri açık etiket uzun dönem uzatma çalışmasından elde edilmiştir.
Advers olaylar, sistem/organ sınıfı ve aşağıda belirtilen sisteme göre belirlenmiş sıklık kategorisine
göre sınıflandırılmıştır; çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (> 1/10.000); bilinmiyor (eldeki verilerden
hareketle tahmin edilemiyor). Sıklık gruplarındaki advers olaylar azalan ciddiyete göre sıralanmıştır.
Aşağıda verilen advers etkiler ATTR-KM katılımcıları arasında kümülatif klinik verilerden elde
edilmiştir.
Gastrointestinal hastalıklar
Yaygın: İshal
Deri ve deri altı doku hastalıkları
Yaygın: Kaşıntı, döküntü
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Belirtiler
Doz aşımı konusunda minimum düzeyde klinik deneyim mevcuttur. Klinik çalışmalar sırasında
ATTR-KM tanısı konan iki hasta, yanlışlıkla tek bir 160 mg tafamidis meglumin dozu almıştır ve
bununla ilişkili herhangi bir advers olay olmamıştır. Klinik bir çalışmada sağlıklı gönüllülere tek doz
olarak verilen en yüksek tafamidis meglumin dozu 480 mg olmuştur. Bu dozda hafif şiddetli arpacık
şeklinde tedaviye bağlı bir advers olay raporlanmıştır
Uygulama
Doz aşımı durumunda gerekli standart destekleyici tedbirler alınmalıdır.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Diğer sinir sistemi ilaçları,
ATC kodu: N07XX08
Etki mekanizması
Tafamidis, TTR'nin seçici bir stabilizörüdür. Tafamidis, tiroksin bağlanma bölgelerinden TTR'ye
bağlanarak tetrameri stabilize etmekte ve amiloidojenik süreçte hız sınırlayıcı adım olan monomerlere
ayrışmayı yavaşlatmaktadır.
Farmakodinamik etkiler
Transtiretin amiloidozu, dokularda normal işlevi bozacak miktarlarda çeşitli çözünmeyen fibriler
proteinlerin veya amiloidlerin birikmesinden kaynaklanan ciddi derecede zayıflatıcı bir durumdur.
Transtiretin tetramerinin monomerlere ayrışması, transtiretin amiloidozunun patogenezindeki hız
sınırlayıcı adımdır. Katlanmış monomerler, kısmi denatürasyona uğrayarak farklı şekilde katlanmış
monomer amiloidojenik ara ürünler oluşturmaktadır. Bu ara ürünler daha sonra hatalı bir şekilde
birleşerek çözünür oligomerler, profilamentler, filamentler ve amiloid fibrilleri haline gelmektedir.
Tafamidis, tetramerik formda olan transtiretinin üzerindeki iki tiroksin bağlanma bölgesine
bağlanarak monomerlere ayrışmayı önlemektedir. TTR tetramer ayrışmasının inhibisyonu, ATTR-
KM hastalarında tafamidis kullanımının gerekçesini oluşturmaktadır.
Farmakodinamik bir belirteç olarak bir TTR stabilizasyon miktar tayini kullanılmıştır ve TTR
tetramerinin stabilitesi değerlendirilmiştir.
Tafamidis hem vahşi tip TTR tetrameri hem de klinik olarak test edilen 14 TTR varyantını günlük bir
doz tafamidis verilmesinin ardından stabilize etmiştir. Tafamidis ayrıca ex vivo test edilen 25
değişkenin TTR tetramerini stabilize ederek 40 amiloidojenik TTR genotipi için TTR stabilizasyon
özelliği göstermiştir.
5Çok merkezli, uluslararası, çift kör, plasebo kontrollü, randomize bir çalışmada (bkz. klinik etkililik
ve güvenlilik bölümü), 1. ayda TTR dengelemesi gözlenmiş ve 30. ay boyunca korunmuştur.
Kalp yetmezliği (NT-proBNP ve Troponin I) ile ilişkili biyobelirteçler, plasebo yerine VYNDAQEL
lehinde olmuştur.
Klinik etkililik ve güvenlilik
Etkililik, vahşi tip veya kalıtsal ATTR-KM bulunan 441 hastada yapılan çok merkezli, uluslararası,
çift kör, plasebo kontrollü, randomize 3 kollu bir çalışmada gösterilmiştir.
Hastalar standart bakıma (örn. diüretikler) ek olarak, 30 ay boyunca randomize bir şekilde günde bir
kez 20 mg (n=88) veya 80 mg [dört adet 20 mg tafamidis meglumin kapsülü şeklinde verilmiştir]
(n=176) tafamidis meglumine veya bunlara karşılık gelen plasebo (n=177) gruplarına ayrılmıştır.
Tedavi ataması, varyant bir TTR genotipinin varlığı ya da yokluğuna ve hastalığın başlangıç düzeyi
şiddetine (NYHA Sınıfı) göre yapılmıştır. Tablo 1, hasta demografik özelliklerini ve başlangıç düzeyi
özelliklerini açıklamaktadır.
Tablo 1: Hasta demografisi ve başlangıç düzeyi özellikleri
Özellik Toplam tafamidis Plasebo
N=264 N=177
Yaş — yıl
Ortalama (standart sapma) 74,5 (7,2) 74,1 (6,7)
Medyan (minimum, 75 (46, 88) 74 (51, 89)
maksimum)
Cinsiyet — sayı (%)
Erkek 241 (91,3) 157 (88,7)
Kadın 23 (8,7) 20 (11,3)
TTR genotipi — sayı (%)
ATTRm 63 (23,9) 43 (24,3)
ATTRwt 201 (76,1) 134 (75,7)
NYHA Sınıfı — sayı (%)
NYHA Sınıf I 24 (9,1) 13 (7,3)
NYHA Sınıf II 162 (61,4) 101 (57,1)
NYHA Sınıf III 78 (29,5) 63 (35,6)
Kısaltmalar: ATTRm = değişken transtiretin amiloid, ATTRwt = vahşi tip transtiretin amiloid, NYHA = New York Kalp
Derneği.
Primer analiz, tüm nedenlere bağlı ölüm ve kardiyovasküler nedenlere bağlı hospitalizasyon (kişinin
kardiyovasküler morbiditeden dolayı hastaneye yatma sayısı olarak tanımlanır. Mesela hastaneye
kabul) sıklığına Finkelstein-Schoenfeld (F-S) metodu uygulayarak hiyerarşik bir kombinasyon
kullanmıştır. Bu yöntem her bir hastayı aynı sınıftaki diğer hastalar ile çiftler halinde
karşılaştırmaktadır. Hastaların mortaliteye bağlı ayrıştırılamadığı zamanlarda tüm nedenlere bağlı
ölüm ve bunu takip eden kardiyovasküler nedenlere bağlı hospitalizasyon sıklığını kullanarak
hiyerarşik bir şekilde gerçekleştirmektedir.
Bu analiz, plaseboya göre toplam tafamidis 20 mg ve 80 mg doz grubunda tüm nedenlere bağlı
ölümlerde ve kardiyovasküler nedenlere bağlı hospitalizasyon sıklığında önemli bir azalma (p =
0,0006) göstermiştir (Tablo 2).
6Tablo 2: Tüm nedenlere bağlı ölüm ve kardiyovasküler nedenlere bağlı hospitalizasyon
sıklığının Finkelstein-Schoenfeld (F-S) Yöntemi kullanılarak yapılan birincil analizi
Primer analiz Toplam Plasebo
Tafamidis N=177
N=264
30. ayda hayatta olan* gönüllü sayısı (%) 186 (70,5) 101 (57,1)
30. ayda† hayatta olanların 30 ay boyunca (yıllık hasta 0,297 0,455
başına) ortalama kardiyovasküler nedenlere bağlı
hospitalizasyon sayısı
F-S yöntemiyle elde edilen p değeri 0,0006
*Kalp nakli ve mekanik kalp yardımcı cihaz implantasyonu, son aşamaya yaklaşmanın göstergeleri olarak kabul edilir.
Dolayısıyla, bu gönüllüler analizde ölüme eşdeğer olarak ele alınır. Bu nedenle bu gönüllüler 30 aylık yaşamsal durum
takip değerlendirmesine göre hayatta olsalar bile, "30. aydaki Hayatta Olan Gönüllü Sayısı"na dahil edilmezler.
† 30 ay hayatta kalanların betimsel ortalamasıdır.
Primer analizin (tüm nedenlere bağlı ölüm ve kardiyovasküler nedenlere bağlı hospitalizasyon) her
bir komponentinin özel olarak değerlendirmesi plaseboya kıyasla tafamidis için önemli düşüşler
göstermiştir.
Toplam tafamidis için tüm nedenlere bağlı ölüm oranının Cox orantılı tehlike modelinden elde edilen
tehlike oranı 0,698 (%95 GA 0,508, 0,958) olmuştur; bu da plasebo grubuna (p=0,0259) göre ölüm
riskinde %30,2'lik bir düşüşe işaret etmektedir. Tüm nedenlere bağlı ölüm oranının Kaplan-Meier
zaman-olay grafiği Şekil 1'de verilmiştir.
Şekil 1: Tüm nedenlere bağlı ölüm oranı*
Toplam
VYNDAQEL
ığ
ı
l
ıs
a Plasebo
l
O
a
m
la
K
a
t
t
a
y
a
H
İlk Doz Zamanı (aylar)
Risk altında kalan hastalar
(kümülatif olaylar)
Toplam
VYNDAQEL
Plasebo
laseboZ
amanı
*( Kayalalpr) Pnakline ve mekanik kalp yardımcı cihazlarına ölüm olarak değerlendirilmiştir. Tedavi, TTR genotipi (değişken ve
vlaahsşeib oti p) ve New York Kalp Derneği (NYHA) Başlangıç düzeyi sınıflandırması (birleştirilmiş NYHA Sınıf I ve II ve
NYHA Sınıf III) faktörleriyle yapılan Cox orantılı tehlike modelinden elde edilen tehlike oranı.
7Plasebo ile karşılaştırıldığında %32,4 oranında risk azalmasıyla tafamidis kardiyovasküler nedenlere
bağlı hospitalizasyon sayıları çok daha düşük olmuştur (Tablo 3).
Tablo 3: Kardiyovasküler nedenlere bağlı hospitalizasyon sıklığı
Toplam Tafamidis Plasebo
N=264 N=177
Kardiyovasküler nedenlere bağlı hospitalizasyon 138 (52,3) 107 (60,5)
toplam hasta sayısı (%)
Yıllık kardiyovasküler nedenlere bağlı 0,4750 0,7025
hospitalizasyon sayısı*
Plasebo tedavisiyle karşılaştırıldığında 0,6761
birleştirilmiş tafamidis farkı (bağıl risk oranı)*
p değeri* <0,0001
Kısaltma: NYHA=New York Kalp Derneği.
* Bu analiz için tedavi, TTR genotipi (değişken ve doğal fenotip), New York Kalp Derneği (NYHA) Başlangıç düzeyi
sınıflandırması (birleştirilmiş NYHA Sınıf I ve II ve NYHA Sınıf III), TTR genotip etkileşimine göre tedavi ve NYHA
Başlangıç düzeyi sınıflandırması etkileşim terimleri faktörleriyle yapılan bir Poisson gerileme modeli esas alınmıştır.
Tafamidisin fonksiyonel kapasite ve sağlık durumu üzerindeki tedavi etkisi 6 Dakika Yürüyüş Testi
(6MWT) ve Kansas Şehri Kardiyomiyopati Anketi Genel Özet (KCCQ-OS) skoru (toplam semptom,
fiziksel kısıt, yaşam kalitesi ve sosyal kısıt alanlarından oluşur) ile değerlendirilmiştir. Tafamidis
lehine belirgin bir tedavi etkisi ilk olarak 6. ayda gözlenmiştir ve hem 6MWT mesafesi hem de
KCCQ-OS skoru bakımından 30. aya kadar tutarlı kalmıştır (Tablo 4).
Tablo 4: 6MWT ve KCCQ-OS ve bileşen alan skorları
Sonlanım Başlangıç Düzeyi Başlangıç düzeyinden 30. Tedavinin p değeri
noktaları Ortalaması (SD) aya kadar olan değişiklik, plasebodan
LS ortalaması (SE) farkı
Toplam Plasebo Toplam Plasebo LS
Tafamidis N=177 Tafamidis ortalaması
N=264 (%95 GA)
6MWT 350,55 353,26 -54,87 -130,55 75,68 p<0,0001
(metre) (121,30) (125,98) (5,07) (9,80) (57,56, 93,80)
KCCQ- 67,27 65,90 -7,16 -20,81 13,65 p<0,0001
OS (21,36) (21,74) (1,42) (1,97) (9,48, 17,83)
* Daha yüksek değerler daha iyi sağlık durumunu gösterir
Kısaltmalar: 6MWT = 6 Dakika Yürüme Testi; KCCQ-OS = Kansas City Kardiyomiyopati Anketi Genel Özeti; LS = en
küçük kareler; GA = güven aralığı.
Kombine sonlanım noktası ve bileşenleri (tüm nedenlere bağlı ölüm oranı ve kardiyovasküler
nedenlere bağlı hospitalizasyon sıklığı) için kazanma oranıyla temsil edilen F-S yöntemi sonuçları,
doza ve tüm alt gruplara göre (NYHA sınıf III’deki kardiyovasküler nedenle bağlı hospitalizasyon
sıklığı hariç ( şekil 2) vahşi tip, varyant ve NYHA sınıf I ve II) tutarlı bir şekilde plaseboya karşı
tafamidisi (tafamidis ile tedavi edilen grup ile plasebo kıyaslandığında daha sonuçlar daha yüksektir)
desteklemiştir (bkz. bölüm 4.2). 6MWT ve KCCQ-OS analizleri de her bir alt grup içinde plaseboya
göre tafamidisi desteklemiştir.
8Şekil 2: F-S Yönteminin ve alt gruba ve doza göre bileşenlerin sonuçları
F-S Metodu* Tüm Sebeplere Bağlı Ölüm Kardiyovasküler nedenlere bağlı hospitaliasyon
(Kazanım oranı % 95 GA) (Tehlike oranı % 95 GA) (Risk oranı % 95 GA)
Toplam-Birleştirilmiş
VYNDAQEL ile Plasebo
karşılaştırma
TTR Genotip
ATTRm (%24)
ATTRwt (% 76)
NYHA Başlangıç
Sınıf I veya II (%68)
Sınıf III (%32)
Doz
80 mg (%40) / Plasebo (%40)
20 mg (%20) / Plasebo (%40)
Kısaltmalar: ATTRm = değişken transtiretin amiloid, ATTRwt = vahşi tipte transtiretin amiloid, FS =
Finkelstein-Schoenfeld, GA = Güven Aralığı.
* Kazanma oranı kullanılarak sunulan F-S sonuçlarıdır (tüm nedenlere bağlı ölüm ve kardiyovasküler nedenlere bağlı
hospitalizasyon sıklığını esas almaktadır). Kazanma oranı, tedavi edilen hasta "kazanma" çifti sayısının plasebo
hastalarının “kazanma” çifti sayısına bölümüdür.
Kalp nakline ve mekanik kalp yardımcı cihazlarına ölüm olarak değerlendirilmiştir.
F-S yöntemi her doz grubuna ayrı ayrı uygulandığında tafamidis, hem 80 mg hem de 20 mg dozu için
tüm nedenlere bağlı ölüm oranının ve kardiyovasküler nedenlere bağlı hospitalizasyon sıklığının
kombinasyonunu plaseboya kıyasla (sırasıyla p=0,0030 ve p=0,0048) azaltmıştır. Birincil analiz
sonuçları, 30. aydaki 6MWT ve 30. aydaki KCCQ-OS, plaseboya kıyasla 80 mg ve 20 mg tafamidis
meglumin dozları için istatistiksel olarak anlamlı olmuş ve her iki doz için de benzer sonuçlar elde
edilmiştir.
VYNDAQEL 61 mg çift kör, plasebo kontrollü, randomize faz 3 çalışmada değerlendirilmediğinden
bu formülasyon için güvenlilik verileri mevcut değildir. Tafamidis 61 mg bağıl biyoyararlanımı,
kararlı halde 80 mg tafamidis meglumine benzerdir (bkz. Bölüm 5.2).
Sağlıklı gönüllülere ağız yolu ile verilen tedavi edici seviyenin üzerinde tek doz 400 mg tafamidis
meglumin solüsyonu, QTc aralığında uzama göstermemiştir.
Avrupa İlaç Ajansı, transtiretin amiloidozu için pediyatrik popülasyonun tüm alt gruplarında
tafamidis ile yapılan çalışmaların sonuçlarını sunma yükümlülüğünü kaldırmıştır (pediyatrik
kullanım ile ilgili bilgi için bkz. bölüm 4.2).
5.2.Farmakokinetik özellikler
Genel özellikler
Emilim
Yumuşak kapsülün günde bir kez ağız yoluyla uygulanmasından sonra, en yüksek pik konsantrasyona
(C ) açlık durumunda dozlandıktan sonra tafamidis 61 mg için 4 saat tafamidis meglumin 80 mg
maks
(4x 20 mg) için ise 2 saatlik bir medyan sürede (t ) ulaşılmıştır. Birlikte verilen yüksek yağlı,
maks
yüksek kalorili bir öğün, emilim hızını değiştirmiştir, fakat emilim miktarını değiştirmemiştir. Bu
sonuçlar, tafamidisin yiyecekle beraber ya da ayrı verilmesini desteklemektedir.
9Dağılım
Tafamidis, plazma içinde yüksek oranda proteine bağlıdır (>%99). Görünür kararlı hal dağılım hacmi
18,5 litredir.
Tafamidisin plazma proteinlerine bağlanma derecesi, hayvan ve insan plazması kullanılarak
değerlendirilmiştir. Tafamidisin TTR'ye yatkınlığı, albümine kıyasla daha fazladır. Bu nedenle
tafamidis plazmadaki TTR'ye (3,6 μM) göre oldukça yüksek albümin (600 μM) konsantrasyonuna
rağmen tercihli olarak TTR'ye bağlanır.
Biyotransformasyon
Klinik öncesi verilere dayanarak tafamidisin glukuronidasyon ile metabolize edildiği ileri
sürülmektedir.
Eliminasyon
Tafamidisin insanlarda safra yolu ile vücuttan dışarı atıldığına dair somut bir kanıt yoktur. Klinik
öncesi verilere dayanarak tafamidisin safra yoluyla vücuttan dışarı atıldığı ileri sürülmektedir.
Uygulanan toplam dozun yaklaşık %59'u dışkıda ve yaklaşık %22'si idrarda geri kazanıldığı için bu
biyolojik dönüşüm yolu insanlarda olasıdır. Popülasyon farmakokinetik sonuçlarına dayanarak,
tafamidisin ağız yoluyla görünür klerensi 0,263 l/saattir ve popülasyonun ortalama yarılanma ömrü
yaklaşık 49 saattir.
Doğrusallık/Doğrusal olmayan durum
Tek dozun 480 mg'a kadar ve çoklu dozların 80 mg/güne kadar arttırılmasıyla günde bir defa
tafamidis meglumin doz maruziyeti de artmıştır. Genel olarak artışlar doza orantılı veya yakın orantılı
olmuştur ve tafamidis klerensi zamanla sabit hale gelmiştir.
Tafamidis 61 mg bağıl biyoyararlanımı, kararlı halde 80 mg tafamidis meglumine benzerdir.
Tafamidis ve tafamidis meglumin, mg bazında birbirinin yerine geçmez.
Farmakokinetik parametreler, tek ve tekrarlanan 20 mg tafamidis meglumin dozu uygulamasından
sonra benzer olmuştur ve bu da tafamidis metabolizmasının indüklenmediğini veya inhibe
edilmediğini göstermektedir.
14 gün boyunca ağız yoluyla günde bir kez 15 mg ila 60 mg tafamidis meglumin solüsyon doz
uygulaması sonuçları kararlı hale 14. günde ulaşıldığını göstermiştir.
Özel popülasyonlar
Karaciğer yetmezliği
Farmakokinetik veriler, sağlıklı gönüllülerle karşılaştırıldığında tafamidis serbest fraksiyonunun daha
yüksek olmasından dolayı orta derecede karaciğer yetmezliği olan (7-9 Child-Pugh skoru dahil)
hastalarda tüm vücudu etkileyen maruziyetin azaldığını (yaklaşık %40) ve tafamidis meglumin
toplam klerensinin arttığını (0,52 l/sa ve 0,31 l/sa farkı) göstermiştir. Orta derecede karaciğer
yetmezliği olan hastalar sağlıklı gönüllülere göre daha düşük TTR seviyelerine sahip olduğundan
dolayı dozun ayarlanması gerekli değildir, çünkü tafamidisin hedef proteini TTR ile birlikte
stokiyometrisi, TTR tetramerinin dengelenmesi için yeterli olacaktır. Şiddetli karaciğer yetmezliği
olan hastalarda tafamidis maruziyeti bilinmemektedir.
Böbrek yetmezliği
Tafamidis, böbrek yetmezliği olan hastalarla ayrıca yapılan bir çalışmada özel olarak
değerlendirilmemiştir. Kreatinin klerensinin tafamidis farmakokinetiği üzerindeki etkisi, kreatinin
10klerensi 18 ml/dk'dan büyük olan hastalarda yapılan bir popülasyon farmakokinetik analizinde
değerlendirilmiştir. Farmakokinetik tahminler, kreatinin klerensi 80 ml/dk’dan küçük olan hastalar
ile kreatinin klerensi 80 ml/dk'ya eşit veya büyük olan hastalar kıyaslandığında tafamidisin görünür
oral klerensinde hiçbir farklılık göstermemiştir. Böbrek yetmezliği olan hastalar için doz ayarlaması
gerekmez. Şiddetli böbrek yetmezliği olan hastalara dair sınırlı veri mevcuttur (kreatinin klerensi 30
ml/dk'ya eşit veya daha az).
Yaşlılar
Popülasyon farmakokinetiği sonuçlarına göre 65 yaş altındaki gönüllülere kıyasla 65 yaş ve üstündeki
gönüllülerin kararlı haldeki tahmini görünür oral klerens ortalamasına göre %15 daha düşük olmuştur.
Bununla birlikte, klerens farkı daha genç gönüllülere kıyasla ortalama C ve EAA değerlerinde
maks
%20'den düşük bir artışa neden olmaktadır ve klinik açıdan anlamlı değildir.
Farmakokinetik/farmakodinamik ilişkiler
In vitro ortamda elde edilen veriler, tafamidisin sitokrom P450 enzimleri olan CYP1A2, CYP3A4,
CYP3A5, CYP2B6, CYP2C8, CYP2C9, CYP2C19 ve CYP2D6'yı önemli ölçüde inhibe etmediğini
göstermiştir. CYP1A2, CYP2B6 veya CYP3A4'ün indüklenmesi nedeniyle tafamidisin klinik açıdan
anlamlı ilaç etkileşimine neden olması beklenmemektedir.
In vitro ortamda yapılan çalışmalar, tafamidisin UDP glukuronosiltransferaz (UGT) substratları ile
tüm vücudu etkileyen klinik açıdan anlamlı ilaç etkileşimlerine neden olmasının olası olmadığını
göstermektedir. Tafamidis, UGT1A1'in bağırsak etkinliklerini inhibe edebilmektedir.
Tafamidis, tüm vücutta ve gastrointestinal (GI) kanalda Çoklu İlaç Dirençli Proteini (MDR1)
(P-glikoprotein; P-gp olarak da bilinir) organik katyon taşıyıcı 2'yi (OCT2), çoklu ilaç ve toksin
ekstrüzyon taşıyıcı 1'i (MATE1) ve MATE2K'yi, organik anyon taşıyan polipeptit 1B1'i (OATP1B1)
ve OATP1B3'ü klinik açıdan anlamlı konsantrasyonlarda inhibe etme açısından düşük bir potansiyel
göstermiştir.
5.3.Klinik öncesi güvenlilik verileri
Klinik dışı veriler, geleneksel güvenlilik farmakolojisi, doğurganlık ve erken embriyo gelişimi,
genotoksisite ve kanserojenlik potansiyeli çalışmalarına göre insanlar için özel bir tehlike
göstermemiştir. Tekrarlı doz toksisite ve karsinojenisite çalışmalarında karaciğer test edilen farklı
türlerde zehirli (toksik) olma durumu için bir hedef organ olarak görülmüştür. Karaciğer etkileri,
tafamidisin 61 mg klinik dozunda kararlı halde insan EAA değerine eşit maruziyetlerde görülmüştür.
Tavşanlarda yapılan bir gelişime yönelik toksisite çalışmasında tafamidisin 61 mg klinik dozunda
kararlı halde insan EAA değerinin yaklaşık 2,1 katı ve üzerindeki maruziyetlerde iskelet yapısal
bozuklukları ve varyasyonlarında hafif bir artış, birkaç dişide düşük yapma, embriyo-fetal sağkalımda
düşüş ve fetal ağırlıklarda azalma gözlenmiştir.
Tafamidis ile sıçanlarda yapılan doğum öncesi ve sonrası gelişim çalışmasında hamilelik ve emzirme
sırasında annelere 15 ve 30 mg/kg/gün dozlar verilmesinin ardından yavru sağkalımının azaldığı ve
yavru ağırlıklarının düştüğü kaydedilmiştir. Erkeklerde yavru ağırlıklarının düşmesi, 15 mg/kg/gün
dozda cinsel olgunlaşmadaki gecikme (preputial ayrılma) ile ilişkilendirilmiştir. 15 mg/kg/gün dozda
öğrenme ve hafıza için yapılan bir su labirenti testinde performans bozukluğu gözlenmiştir. Hamilelik
ve emzirme sırasında annelere tafamidis dozu verilmesinin ardından F1 nesli yavrulardaki canlılık ve
büyüme NOAEL'i 5 mg/kg/gün (insan eşdeğeri tafamidis dozu = 0,8 mg/kg/gün) olmuştur; bu doz
tafamidisin 61 mg klinik dozuna neredeyse eşittir.
116. FARMASÖTİK ÖZELLİKLER
6.1. Yardımcı maddelerin listesi
Polietilen glikol 400 (E 1521)
Polisorbat 20 (E 432)
Povidon (K değeri 90)
Bütil hidroksitoluen (E321)
Kapsül kabuğu:
Jelatin (E 441) (sığır kaynaklı)
Sorbitol özel gliserin karışımı
Kırmızı demir oksit (E 172)
Saf su
Beyaz baskı mürekkebi (Beyaz opacode):
Alkol SDA 35A
Amonyum hidroksit (E 527)
İzopropil alkol
Saf su
Polietilen glikol (E 1521)
Polivinil asetat ftalat
Propilen glikol (E 1520)
Titanyum dioksit (E 171)
6.2.Geçimsizlikler
Geçerli değildir.
6.3.Raf ömrü
24 aydır.
6.4.Saklamaya yönelik özel tedbirler
25°C’nin altındaki oda sıcaklığında saklayınız
Orijinal ambalajında saklayınız.
6.5.Ambalajın niteliği ve içeriği
Kutuda, Al folyo kapaklı PVC/OPA/Al/PVC blister
30 kapsül
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
12Şişli / İstanbul
8. RUHSAT NUMARASI
2021/ 383
9. İLK RUHSAT TARİHİ/RUHSAT YENİLEME TARİHİ
Ruhsat tarihi: 21.10.2021
Ruhsat yenileme tarihi:
10. KÜB’ÜN YENİLENME TARİHİ
13