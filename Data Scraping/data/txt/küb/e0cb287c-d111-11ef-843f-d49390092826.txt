KISA ÜRÜN BİLGİSİ
1. BEŞERİ TIBBİ ÜRÜNÜN ADI
SENNOTAB 20 mg tablet
2. KALİTATİF VE KANTİTATİF BİLEŞİM
Etkin maddeler:
Her bir tablet 20 mg Sennozit A+B Kalsiyum içerir.
Yardımcı madde(ler):
Laktoz (inek sütünden elde edilmiştir)………51 mg
Yardımcı maddeler için 6. 1’e bakınız.
3. FARMASÖTİK FORM
Tablet.
Kahverengi renkte yuvarlak tabletler
4. KLİNİK ÖZELLİKLER
4.1. Terapötik endikasyonlar
SENNOTAB, çeşitli tipteki kabızlıklarda, ameliyat öncesi hazırlamada ve radyolojik
incelemelerden önce bağırsakların boşaltılması amacıyla kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Akut ve kronik kabızlıklarda, akşam yemeklerden sonra;
12 yaş üzeri çocuklarda ve erişkinlerde; 2 tablet (daima bir tabletle başlanmalıdır)
Çocuklarda; 6-12 yaş arası: 1 tablet
6 yaşın altındaki çocuklarda kullanılmaz.
SENNOTAB, 1 haftadan uzun süreli kullanılmamalıdır.
Uygulama şekli:
SENNOTAB tablet ağızdan bir bardak su ile alınır.
Özel popülasyonlara ilişkin ek bilgiler:
Böbrek / karaciğer yetmezliği:
Böbrek veya karaciğer yetmezliği olan hastalarda etkililiği ve güvenliliği incelenmemiştir.
Pediyatrik popülasyon:
6 yaşın altındaki çocuklarda güvenliliği ve etkililiği kanıtlanmamıştır.
Geriyatrik popülasyon:
SENNOTAB’ın yaşlı hastalarda kullanımı ile ilgili klinik çalışma bulunmamaktadır.
14.3. Kontrendikasyonlar
 Etkin madde veya yardımcı maddelerden birine aşırı duyarlılığı olan kişilerde,
 Diğer laksatif ilaçlarla eş zamanlı olarak,
 Bağırsak tıkanıklığı ve stenozu, atoni, apandisit, inflamatuar bağırsak hastalıkları (örn.
Crohn Hastalığı, ülseratif kolit), kaynağı bilinmeyen karın ağrısı, su ve elektrolit kaybıyla
seyreden ciddi dehidrasyon durumu,
 Gastrointestinal yolda ya da bağırsakta tıkanıklık veya daralmanın olduğu durumlar,
 Dışkı impaksiyonu, sebebi bilinmeyen rektal kanama ya da feçeste kan görülmesi
durumu,
 Dışkılama düzeninde aniden gelişen ve iki haftadan uzun süren değişiklik olması
 Böbrek ya da kalp yetmezliği hastalarında
 Hamile veya emziren kadınlarda
 Doktor tarafından önerilmedikçe 12 yaş altındaki hastalarda
4.4. Özel kullanım uyarıları ve önlemleri
Üç günden sonra bağırsak hareketi yoksa bir doktora danışılmalıdır.
Laksatiflere her gün ihtiyaç duyuluyorsa ya da karın ağrısı devam ediyorsa bir doktora
danışılmalıdır.
Laksatiflere her gün ihtiyaç duyuluyorsa, konstipasyon nedeni araştırılmalıdır. Laksatiflerin
uzun süreli kullanımından kaçınılmalıdır.
Belirtilen doz aşılmamalıdır.
Kalp glikoziti, antiaritmik tıbbi ürünleri, QT uzamasını tetikleyen tıbbi ürünleri, diüretikleri,
adrenokortikosteroid veya meyan kökü kullanan hastalar bu ilacı eş zamanlı kullanmadan önce
bir doktora danışmalıdır.
Bütün laksatifler gibi, bu ürün de, taşlaşmış dışkı ve karın ağrısı, bulantı, kusma gibi
tanımlanmamış akut ya da kalıcı gastrointestinal şikayetleri bulunan hastalarda bir doktor
tarafından tavsiye edilmedikçe kullanılmamalıdır. Çünkü bu semptomlar, potansiyel veya
mevcut bir bağırsak tıkanıklığının (ileus) belirtisi olabilir.
Eğer stimülan laksatifler kısa süreli bir tedaviden daha uzun bir süre alınırsa, bu bağırsak
fonksiyon bozukluğuna ve laksatif bağımlılığına neden olabilir. Bu ürün yalnızca diyet
değişikliği ya da kitle arttırıcı ajanların uygulanması ile terapötik bir etki elde edilemiyorsa
kullanılmalıdır.
Uzun süreli kullanım, fonksiyonu bozulmuş, atonik kolon gelişimine neden olabilir.
Uzun süreli ve aşırı kullanımı, sıvı ve elektrolit dengesizliğine, kan basıncında düşmeye ile
buna bağlı komplikasyonlara ve hipokalemiye neden olabilir.
Bağırsaklardan sıvı kaybı, dehidrasyona katkıda bulunabilir. Semptomlar, susuzluk ve oligüriyi
içerebilir.
2Böbrek hastalığı olan hastalar olası elektrolit dengesizliğine karşı uyanık olmalıdırlar.
İdrarını tutamayan yetişkinlere bu ürün uygulanırken, dışkının deriyle temas süresini azaltmak
amacıyla pedler daha sık değiştirilmelidir.
Veriler yeterli olmadığı için doktor rehberliğinde uygulanmadıkça, 12 yaşın altındaki
çocuklarda kullanılması önerilmemektedir.
Laksatifler, uzun süreli kilo kaybına yardımcı olmazlar.
Her bir tablet 51 mg laktoz ihtiva eder. Nadir kalıtımsal galaktoz intoleransı, Lapp laktaz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Hipokalemi (uzun süreli laksatif kullanımı ile sonuçlanan) kalp glikozitlerinin etkisini
arttırmaktadır ve antiaritmik tıbbi ürünlerle, ritim bozukluğunu sinüs ritmine dönüştüren tıbbi
ürünler (örn. kinidin) ve QT uzamasını indükleyen tıbbi ürünlerle etkileşmektedir.
Hipokalemiyi indükleyen diğer tıbbi ürünlerle (örn. diüretikler, adrenokortikoidler ve meyan
kökü) eş zamanlı kullanımı elektrolit dengesizliğini arttırabilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
SENNOTAB’ın çocuk doğurma potansiyeli olan kadınlarda kullanımına ve doğum kontrol
yöntemlerine ilişkin bir öneri bulunmamaktadır.
Gebelik dönemi:
SENNOTAB’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik, embriyonal/fetal gelişimi, doğum ve doğum sonrası
gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir. SENNOTAB gerekli olmadıkça gebelik sırasında kullanılmamalıdır.
Bununla birlikte, çeşitli antranoidlerin, örneğin emodin ve aloe-emodinin, genotoksik riski ile
ilgili deneysel verilerin bir sonucu olarak, gebelik sırasında kullanımı önerilmemektedir.
Laktasyon dönemi:
Anne sütüyle metabolitlerin atılmasına ilişkin yeterli veri bulunmadığından emzirme sırasında
kullanımı önerilmemektedir.
3Aktif metabolitler (rhein) az miktarda anne sütüyle atılmaktadır. Anne sütüyle beslenen
bebeklerde laksatif bir etki bildirilmemiştir.
Üreme yeteneği/Fertilite:
Ürünün fertilite üzerindeki etkilerine ilişkin veri bulunmamaktadır.
4.7. Araç ve makine kullanımı üzerindeki etkiler
Araç veya makine kullanma yeteneği üzerine etkisi bilinmemektedir.
4.8. İstenmeyen etkiler
Aşağıda görülme sıklığı plaseboya göre daha yüksek olan tüm yan etkiler organ sistemi ve
sıklık açısından listelenmiştir:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık reaksiyonları, ürtiker, astım, hipogamaglobulinemi
Metabolizma ve beslenme hastalıkları
Bilinmiyor: Hipokalemi, kaşeksi
Sinir sistemi hastalıkları
Seyrek: Baş dönmesi
Vasküler hastalıklar
Seyrek: Hipotansiyon
Gastrointestinal sistem hastalıkları
Seyrek: Flatulans
Bilinmiyor: Karın ağrısı, abdominal spazm, diyare, gastrointestinal mukozada pigmentasyon
Deri ve deri altı doku hastalıkları
Bilinmiyor: Pirürit, lokal veya yaygın ekzantem
Kas-iskelet bozuklukları, bağ doku ve kemik hastalıkları
Bilinmiyor: Çomak parmak, tetani ve hipertrofik osteoartropati
Böbrek ve idrar yolu hastalıkları
Bilinmiyor: Kromatüri
4Araştırmalar:
Çok seyrek: Su dengesi ve elektrolit metabolizması bozuklukları, potasyum kaybı
Kronik kullanım su dengesinde ve elektrolit metabolizmasında bozukluklara neden olabilir ve
albuminüri ve hematüri ile sonuçlanabilir. Sıklığı bilinmemektedir (mevcut verilerden tahmin
edilememektedir.).
Şüpheli advers re aksi yon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
Şiddetli diyarenin görüldüğü durumlarda, konservatif önlemler genellikle yeterlidir; bol
miktarda sıvı, özellikle meyve suları, verilmelidir.
Aşırı dozda/suistimalde görülen başlıca semptomlar ağrı ve şiddetli diyaredir, bunu sonucunda
yerine konulması gereken sıvı ve elektrolitler kaybedilir.
Diyare, özellikle kalp glikozitleri, diüretikler, adrenokortikosteroidler veya meyan kökünün
aynı anda alındığı durumlarda kalp hastalıklarına ve musküler asteniye neden olabilecek
potasyum kaybına neden olabilir.
Tedavi:
Tedavi yeterli miktarda sıvı ile destekleyici olmalıdır. Elektrolitler, özellikle potasyum
izlenmelidir. Bu durum özellikle yaşlı hastalarda önemlidir. Antranoid içeren tıbbi ürünlerin
kronik olarak aşırı dozda tüketilmesi toksik hepatite yol açabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Konstipasyon için ilaçlar, Kontakt (uyarıcı) laksatifler
ATC kodu: A06AB06
Sennozitlerin şeker kısmının, kolondaki bakteriler tarafından koparılmasıyla aktif antron
fraksiyonu serbest kalır. Bu, submukozal ve myenterik sinir pleksusları aracılığıyla
peristaltizmi uyarır.
1,8-dihidroksi antrasen türevleri laksatif etkiye sahiptir. β-Ο- bağlantılı glikozitler (sennozitler)
üst bağırsakta absorbe edilmez; kolon bakterileri tarafından aktif metabolite (rein antron)
dönüştürülür.
5İki farklı etki mekanizması vardır:
1. Hızlandırılmış kolon geçişine neden olan kolon motilitesinin uyarılması.
+
2. Salgılama süreçlerini eşlik eden iki mekanizmayle etkiler. Suyun ve elektrolitlerin (Na ,
-
Cl ) kolonik epitel hücrelerince emiliminin engellenmesi (anti-absorptif etki) ve
hücreler arası sıkı bağlantılardaki sızıntısının arttırılması ile su/elektrolitlerin kolon
lümenine salınmasının uyarılması (sekretagog etkisi) sonucu kolonun lümenindeki sıvı
ve elektrolit konsantrasyonlarında artışın gözlenmesi.
Defekasyon, ilacın kolona taşınması ve aktif bileşiğe metabolize olma süresi nedeniyle 8-12
saatlik bir gecikmeden sonra gerçekleşir.
5.2. Farmakokinetik özellikler
Emilim
Sennozitlerin etkisi kolona özgüdür ve sistemik absorpsiyona bağlı değildir.
β-Ο-bağlı glikozitler (sennozitler) üst bağırsakta emilmez ve insan sindirim enzimleri
tarafından parçalanmazlar. Aglikanlar üst bağırsakta emilir. Doğrudan çekum içine uygulanan
radyoaktif işaretli rein antron ile yapılan hayvan deneyleri, %10’dan daha az emilim
göstermiştir.
Dağılım
Senna kabuklarının tozu (20 mg sennozit) ile yapılan insan farmakokinetik çalışmalarında, oral
yoldan 7 gün süre ile uygulanmış ve rein kanda maksimum 100 ng/mL konsantrasyonda tespit
edilmiştir. Rein birikimi gözlenmemiştir.
Biyotransformasyon
β-Ο-bağlı glikozitler (sennozitler) kolon bakterileri tarafından aktif metabolite (rein antron)
dönüştürülürler. Oksijenle temas halinde iken rein antron, esas olarak glukuronidler ve sülfatlar
şeklinde kanda bulunan rein ve sennidinlere oksitlenir.
Eliminasyon
Sennozitlerin oral olarak verilmesinden sonra metabolitlerin %3-6’sı idrarla atılır; bazıları safra
ile atılır. Sennozitlerin çoğu (yaklaşık %90), %2-6 değişmemiş sennozitler, sennidinler, rein
antron ve rein ile birlikte polimerler (polikinonlar) gibi dışkılarla atılırlar. Aktif metabolitler
(örn. rein), anne sütüne küçük miktarlarda geçer. Hayvan deneyleri, reinin plasental geçişinin
düşük olduğunu göstermiştir.
5.3. Klinik öncesi güvenlilik verileri
Veriler, senna kabuk ekstresinin, %0,9 ila 2,3 potansiyel rein, %0,05 ila 0,15 potansiyel aloe-
emodin, %0,001 ila %0,006 potansiyel emodin ya da izole edilen aktif bileşenlere (rein veya
Sennozit A ve B gibi) karşılık gelen %1,4 ila 3,5 antranoid içerdiğini gösterir. Sıçan ve farelerde,
senna kabukları veya ekstrelerinin oral uygulanmasından sonra sennozitlerde olduğu gibi akut
toksisitesi düşüktür.
6Farelerde yapılan araştırmaların sonucunda, muhtemelen aglikan içeriğinden dolayı, parenteral
uygulanan ekstraktların saflaştırılmış glikozitlerden daha yüksek toksisiteye sahip olduğu
görülmüştür.
Sıçanlar üzerinde yapılan 90 günlük bir çalışmada, senna kabukları 100 mg/kg ila 1,500 mg/kg
arasındaki doz seviyelerinde uygulanmıştır. Test edilen ilaç % 1,83 sennozit A-D, % 1,6
potansiyel rein, % 0,11 potansiyel aloe-emodin ve % 0,014 potansiyel emodin içermektedir.
Tüm gruplarda hafif düzeyde kolon epitelyal hiperplazi gözlenmiş ve 8 haftalık iyileşme süresi
içinde geri dönüşlü olmuştur. Mide epitelinin hiperplastik lezyonları da geri dönüşlüdür.
Fonksiyonel bir etki olmaksızın günde 300 mg/kg veya daha yüksek dozlarda doz bağımlı
tübüler bazofili ve böbreklerin epitel hipertrofisi görülmüştür. Bu değişiklikler de geri
dönüşlüdür. Kahverengi tubular pigmentin tutulması böbrek yüzeyinde koyu renkli bir
renklenmeye neden olmuştur ve iyileşme süresinden sonra daha az bir düzeyde kalmıştır.
Kolonik sinir pleksusunda herhangi bir değişiklik görülmemiştir. Bu çalışmada, gözlenebilir etki
oluşturmayan düzey (NOEL: No Observable Effect Level) elde edilememiştir.
Her iki cinsiyetteki sıçanlara yönelik 104 haftalık bir çalışmada, 300 mg/kg’a kadar oral
dozlarda aynı senna kabuk preparatıyla kanserojen etkiler görülmemiştir.
Buna ek olarak, 2 yıl boyunca oral olarak verilen belirtilen senna ekstraktının da, erkek veya
dişi sıçanlarda kanserojen olmadığı görülmüştür. İncelenen ekstrat yaklaşık %40,8 antranoid
içermekte olup, %35’i sennozit olup bunun %25,2’si potansiyel rein, %2,3’ü potansiyel aloe-
emodin ve % 0,007’si potansiyel emodin ve 142 ppm’i serbest aloe-emodin ve 9 ppm’i serbest
emodinden oluşmaktadır.
Emodine maruz kalan erkek ve dişi sıçanlar ve fareler ile ilgili yapılan 2 yıl süreli bir diğer
çalışma, erkek sıçanlarda ve dişi farelerde kanserojen etki göstermemiş, dişi sıçanlar ve erkek
fareler için ise şüpheli kanıtlar olduğunu göstermiştir.
Sennozitler 4 hafta boyunca köpeklerde 500 mg/kg'a kadar, sıçanlarda 6 ay süreyle 100
mg/kg’ya kadar olan dozlarda test edildiğinde spesifik bir toksisite göstermemiştir.
Sennozitlerle oral tedaviden sonra sıçanlarda veya tavşanlarda embriyoletal, teratojenik veya
fetotoksik etkiler olduğuna dair herhangi bir kanıt bulunmamaktadır. Ayrıca, sıçanlarda
yavruların doğum sonrası gelişimlerinde, erkeklerde ve dişilerde üreme üzerinde bir etkisi
bulunmamıştır. Bitkisel preparatlar için veri mevcut değildir.
Bir ekstrat ve aloe-emodin, in vitro testlerde mutajenite gösterirken, sennozit A, B ve rein
göstermemiştir. Senna kabuk ekstraktlarıyla yapılan kapsamlı diğer bir in vivo çalışmada da
mutajenite gösterilememiştir.
Bazı klinik çalışmalarda, kolorektal kanserinde (CRC) kronik laksatif kullanımı bir risk faktörü
olarak araştırılmıştır. Bazı çalışmalar antrakinon içeren laksatif kullanımının kolorektal kanseri
için bir risk olduğunu ortaya koyarken, bazı çalışmalar ise bunu doğrulamamıştır. Bununla
birlikte, kabızlık ve altındaki beslenme alışkanlıklarının CRC için risk teşkil ettiği ortaya
çıkmıştır. Kanserojenik riski kesin olarak değerlendirmek için daha ileri araştırmalara ihtiyaç
vardır.
76. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütünden elde edilmiştir.)
Mısır nişastası
Magnezyum stearat
Polivinil prolidon
6.2. Geçimsizlik
Bildirilmemiştir.
6.3. Raf Ömrü
24 ay
6.4. Saklamaya yönelik özel uyarılar
30°C’nin altındaki oda sıcaklığında ve ambalajında saklanır.
6.5. Ambalajın niteliği ve içeriği
PVDC/Alu folyo blister içerisinde 40 tabletlik ambalajlarda takdim edilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelik"lerine uygun olarak imha edilmelidir.
7. RUHSAT SAHİBİ
Avigem İlaç San. ve Tic. Ltd.Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI(LARI)
2022/635
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.11.2022
Ruhsat yenileme tarihi:
10. KÜB'ÜN YENİLENME TARİHİ
8