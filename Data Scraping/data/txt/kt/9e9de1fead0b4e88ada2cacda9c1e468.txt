1 
 KULLANMA TALİMATI  
 
CALCİMAX K  1000 mg/88 0 IU/65 mcg efervesan tablet  
Ağızdan alınır.  
 
• Etkin madde:  Her bir efervesan tablet 1000 mg kalsiyuma eşdeğer 2500 mg kalsiyum 
karbonat, 8 80 IU vitamin D 3 ve 65 mcg vitamin K1 içermektedir.  
 
• Yardımcı madde (ler):  Sitrik asit anhidr, sodyum hidrojen karbonat, malik asit, povidon K -
25, laktoz monohidrat  (inek sütü kaynaklı) , polietilenglikol, portakal aroması, sodyum 
siklamat ve sodyum sakkarin içermektedir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. CALCİMAX K nedir ve ne için kullanılır?  
2. CALCİMAX K’yı kullanmadan önce dikkat edilmesi gerekenler  
3. CALCİMA X K nasıl kullanılır?  
4. Olası yan etkiler nelerdir?  
5. CALCİMAX K’nın saklanması  
 
Başlıkları yer almaktadır.  
  2 
 1. CALCİMAX K nedir ve ne için kullanılır?  
CALCİMAX K efervesan tablet (suda çözünen tablet) etkin madde olarak 1000  mg k alsiyuma 
eşdeğer 2500 mg kalsiyum karbonat, 880 IU vitamin D3 ve 65 mcg vitamin K1 içerir.  
CALCİMAX K kemiklerin büyüme ve güçlenmesini sağlayan kalsiyumu içerir. Vitamin D 
yiyeceklerdeki kalsiyumun emilmesini düzenlemede rol oynar.  Vitamin K ise kemiklerin 
oluşumu ve tamirine katkıda bulunarak kemik erimesi hastalığı (osteoporozu) önlemede 
yardımcı olur.  
CALCİMAX K her biri  40 (2 x 20) efervesan tablet içeren plastik tüp / silikajelli plastik 
kapak ambalajlarda piyasaya sunulmaktadır.  
CALCİMAX K 1000 mg/ 880 IU/ 65 mcg Efervesan Tablet kalsiyum ve D vitamini 
gereksiniminde kullanılır. Menopoz sonrası dönemdeki kadınlarda ve yaşlı erkeklerde görülen 
kemik miktarında azalma  (osteoporoz) tedavisinde , değişen şiddette ağrı, kemiklerin kademeli 
olarak yumuşaması ve bükülmesi ile karakterize  osteomalazi tedavisinde ve kemik dokusu 
bozulmalarının ( fibröz osteodistro fi) önlenmesi nde ve tedavisinde kullanılır .  
 
2. CALCİMAX K’yı kullanmadan önce dikkat edilmesi gerekenler  
CALCİMAX K’yı aşağıdaki durumlarda KULLANMAYINIZ  
Eğer:  
• CALCİMAX K içinde yer alan herhangi bir maddeye karşı alerjiniz varsa  
• Kanınızda ya da idrarınızda kalsiyum derişiminiz çok yüksekse  
• Paratiroid hormonu  (vücutta kalsiyum metabolizmasının düzenlenmesinde rol alan 
hormon)  seviyeniz yüksekse  
• Yüksek doz D vitamini alıyorsanız  
• Psödohiperparatiroidi olarak bilinen hastalığınız varsa  
• Böbrek ve idrar yolu taşı oluşturma riskiniz varsa  
• Su kaybı durumunuz varsa  
• Mide kanaması riskiniz varsa  
• Barsak ile ilgili probleminiz ve kabızlık  sorununuz varsa  
 
Eğer yukarıdakilerden herhangi biri durumunuza uyuyorsa ilacı almayınız. Eğer emin 
değilseniz CALCİMAX K’yı doktorunuz veya eczacınızla konuşmadan almayınız.  
  3 
 CALCİMAX K’yı  aşağıdaki  durumlarda DİKKATLİ KULLANINIZ  
Eğer:  
• Böbrek işlevleriniz bozuksa  
•  Böbrek taşınız varsa veya ailenizde böbrek taşı olanlar varsa  
• İdrarda kalsiyum seviyesinin yüksek olması (Hiperkalsüri)  
• Kanda fosfat seviyeniz düşükse (Hipofosfatemi)  
• Kan pıhtılaşmasını önleyen bir ilaç kullanıyorsanız  
• Karaciğer işlev leriniz bozuksa  
dikkatli kullanınız.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CALCİMAX K’nın  yiyecek ve içecek ile kullanılması  
Yüksek kalsiyum içerikli gıdalar ve bunlarla birlikte CALCİMAX K’nın etkisini artıracak süt 
ürünlerine dikkat ediniz. Bir litre süt 1200 mg kalsiyum içermektedir.  
Belirli gıda maddeleriyle (örneğin, oksalik asit, fosfat veya yağ asidi içeren gıda maddeleri)  
olan etkileşimlerin ortaya çıkması mümkündür.  Aşırı miktarda alkol, kafein ve tütün yanında, 
kepekli ve tohumlu ekmekler ile tahılla hazırlanan kahvaltılıklarda bol bulunan lif ve fitatlar, 
kalsiyum emilimini azaltır.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya  hamile kalmayı planlıyorsanız doktorunuza bildiriniz. Hamile kadınlarda 
CALCİMAX K kullanımı önerilmemektedir.  
Gebelik döneminde yüksek doz D vitamininden kaçınınız. Zira kanda kalsiyum oranının uzun  
süreli ar tışı (h iperkalsemi) bebekte beden ve zeka geliş iminde geriliğ e, kalp damarlarında  
daralma (s upravalvüler aort s tenozu) ve göz hastalıklarına (r etinopati) sebep olabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 
 4 
 Emzirme  
İlacı kullanmadan ö nce doktorunuza veya eczacınıza danışınız.  
Vitamin K1, kalsiyum ve vitamin D3 anne sütüne geçtiğinden, emziren annelerde dikkatli 
kullanılmalıdır.  
Araç ve makine kullanımı  
Araç ve makine kullanımı üzerinde herhangi bir etkisi yoktur.  
 
CALCİMAX K’nın  içeriğinde bulunan bazı yar dımcı maddeler hakkında önemli 
bilgiler  
CALCİMAX K laktoz içerir. Eğer daha önceden doktorunuz tarafından bazı şekerlere karşı 
intoleransınız  (dayanıksızlık)  olduğu söylenmişse bu tıbbi ürünü almadan önce doktorunuzla 
temasa geçiniz . 
CALCİMAX K her bir efervesan tablet te 90,67 mg (3 ,94 mmol) sodyum ihtiva eder. Bu 
durum, kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar  ile birlikte kullanımı  
• Diğer D vitaminleri, CALCİMAX K’nın etkisini artırır.  
• Belirli idrar söktürücü ilaçlar (t iyazid türü diüretikler) kalsiyum dengesini azaltır.  
CALCİMAX K’nın benzer ilaçlarla aynı zamanda alınması durumunda, kan kalsiyum  
seviyesinin kontrol edilmesi gerekmektedir.  
• Epilepsi  (sara) ve kalp ritmi bozukla rına karşı kullanılan ilaçlar (f enitoin) veya sinir  
sistemine etkileri olan ilaçlar (b arbitüratlar) ile birlikte kullanılması vitamin D’nin  
etkisinin azalmasına neden olabilir.  
• İltihaplı durumların tedavisinde kullanılan  ilaçlar (g lukokortikoidler) birlikte  
kullanılması durumunda D vitamini etkisinin azalmasına neden olabilir.  
• Kalp  gücünü artıran ilaç tedavisi (d igoksin ve diğer kardiyak glikozidleri) ile birlikte  
CALCİMAX K’nın kullanılma sı kalp ritim bozukluğuna neden olabilir. Bu 
durumlarda EKG,  kan ve idrardaki kalsiyum düzeyi takip edilmelidir.  
• Kemik erimesi hastalığının (o steoporoz) tedavisinde kullanılan ilaçlarla  
(bifosfonatların ve sodyum florürün) aynı zamanda alınması durumunda, bu ilaçların  
emilimi azalabilir. CALCİMAX K ile bu ilaçların kullanımı arasında en az 2 saatlik 
bir ara  bırakınız.  5 
 • CALCİMAX K ile birlikte kullanı ldıklarında, antibiyotiklerin (t etrasiklinler, 
kinolonlar, bazı  sefalosporinler, ketokonazol gibi) emilimini  azalabilir. CALCİMAX 
K ile bu ilaçların kullanımı  arasında en az 4  saatlik bir ara bırakınız.  
• Kalsiyum tuzları T 4 emilimini azaltabilir, bu nedenle levotiroksin kullananlarda  2 saat 
ara ile kullanılmalıdır.  
• Kalsiyum içeren preparatlar kalsiyum kanallarını  doyurarak v erapamil gibi kalsiyum  
kanal blokörlerinin etkinliğini azaltabilir.  
• Atenolol gibi beta blokörlerle kalsiyum içeren preparatların birlikte kullanılması beta  
blokerlerin kandaki seviyesini değiştirebilir.  
• Safra yağ asidi ayırıcıları  (olestra, mineral yağlar, orsilat, ko lestiramin ve kolestipol 
gibi) D vitamininin emilini bozabilir.  
• Vitamin K1’in yüksek dozları  kullanıldığında protrombin (kan pıhtılaşmasında rol 
oynayan bir molekül) baskılayıcı antikoagülanlara (kan pıhtılaşmasını  önleyen madde)  
karşı geçici direnç oluşabilir. Ağızdan alınan antikoagülanlar (kumarinler) ve K 
vitamini birlikte kullanıldığında  antikoagülan kan pıhtılaşmasını önleyici etkisi ni 
gösteremeyebilir. Varfarin  (kan pıhtılaşmasını önleyen bir ilaç)  ve K vitamini birlikte 
kullanıldığında çok önemli ilaç etkileşimleri görülebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi verini z. 
 
3. CALCİMAX K  nasıl kullanılır?  
Uygun kullanım ve doz/uygulama sıklığı için talimatlar:  
CALCİMAX K kullanımıyla ilgili doktorunuzun tavsiyelerine uyunuz. Doktorunuz ayrı bir  
tavsiyede bulunmadıkça, bu talimatları takip ediniz.  
Doktorunuz tarafından başka şekilde tavsiye edilmediği takdirde günde 1  efervesan tablet 
kullanılır.  
 
Uygulama yolu ve metodu:  
Günde size önerilen miktarda CALCİMAX K kullanınız.  
CALCİMAX K’yı bir bardak suda eritiniz. Sonra bardağı tamamıyla içiniz.  
 
 
 
 6 
 Değişik yaş grupları:  
Çocuklarda kullanımı:  
9 yaş ve üstü  çocuklarda doktor tarafından başka şekilde tavsiye edilmediği taktirde günde 1 
efervesan tablet bir bardak (150 ml) suda eritilerek içilir. 9 yaş altı çocuklarda kullanımı 
önerilmemektedir.  
 
Yaşlılarda kullanımı:  
Doktor  tarafından başka şekilde tavsiy e edilmediği takdirde günde 1 efervesan tablet bir  
bardak (150 ml) suda eritilerek içilir.  
 
Özel kullanım durumları:  
Böbrek yetmezliği  
CALCİMAX K böbrek yetmezliği olan hastalarda kullanılmamalıdır.  
Karaciğer yetmezliği  
CALC İMAX K karaciğer yetmezliği olan hastalarda dikkatli kullanılmalıdır.  
Eğer  CALCİMAX K’nın  etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuş unuz.  
 
Kullanmanız gerekenden daha fazla CALCİMAX K  kullandıysanız:  
CALCİMAX K’dan  kullanmanız gerekenden fazlasını kullanmışsanız  bir doktor veya eczacı 
ile konuş unuz.  
 
CALCİMAX K’yı  kullanmayı unutursanız:  
CALCİMAX K’yı almayı unuttuğunuzu farkederseniz, mümkün olan en kısa sürede efervesan  
tabletinizi alınız ve kullanma talimatlarına uygun şekilde ilacı kullanmaya devam ediniz.  
Unutulan dozları dengelemek için çift doz almayınız . 
 
CALCİMAX K  ile tedavi sonlandırıldığındaki oluşabilecek  etkiler:  
Doktorunuz CALCİMAX K ile tedavinizin ne kadar süreceğini size bildirecektir. 
Doktorunuza  danışmadan tedaviyi erken kesmeyiniz.  
 
 
 
 7 
 4. Olası yan etkiler nelerdir?  
Tüm ilaçlar gibi CALCİMAX K’nın içeriğinde bulunan maddelere duyarlı olan kişilerde  yan 
etkiler olabilir.  
Aşağıdakilerden biri olursa, CALCİMAX K’yı  kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
Alerjik reaksiyonlar:  
 Boğaz, yüz, dudaklar ve ağzın şişmesi. Bu nefes almayı ve yutkunmayı zorlaştırabilir.  
 Ellerin, ayakların ve bileklerin ani şişmesi.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CALCİMAX K’ya karşı alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu ciddi yan etkilerin hepsi oldukça seyrek görülür . 
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:  
• Zihin karışıklığı  
•  Kemik ağrısı  
•  Kas zafiyeti  
• Uyku hali  
• Kusma  
• Kan ve idrarda kalsiyum değerlerinin yükselmesi  
• Aşırı kull anıma bağlı olarak böbrek taşı  
• Ülser  
• Hızlı ve/veya zayıf kalp atışı  
• Tansiyon düşüklüğü  
Bunların hepsi ciddi yan etkilerdir. Acil tıbbi müdahele gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
• Kabızlık  
• Gaz 
• Bulantı  
• Karın ağrısı  
• Kaşıntı  
• Cilt döküntüsü  8 
 • Ürtiker  
• Baş ağrısı  
• Baş dönmesi  
• İştahsızlık  
• Şişkinlik  
• Ağız kuruluğu  
• Geğirme  
• Mide salgısında artış  
• Gece idrara çıkmada artış  
• Metalik tat  
• İshal  
• Yüzde kızarma  
• Deride kızarıklık  
• Morarma  
• Terleme artışı  
 
Bunlar  CALCİMAX K’nın hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. CALCİMAX K’nın  saklanması  
CALCİMAX K’yı  çocukların göremeyeceği, erişemeyeceği  yerlerde ve ambalajında 
saklayınız.  
25ºC’ nin altındaki oda sıcaklığında ve kuru yerde saklayınız.  
Her kullanımdan sonra tüpün kapağını kapatmayı unutmayınız.  
 9 
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CALCİMAX K’yı kullanmayınız.  
Eğer üründe ve/veya ambalajında bozukluklar fark ederseniz, CALCİMAX K’yı 
kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Nuvomed İlaç San. Tic. A.Ş.   
                                   Esenler / İSTANBUL  
                                   Tel : 0850 201 23 23  
                                   Faks  : 0212 48 1 61 11  
                                   e-mail : info@nuvomedilac.com.tr  
 
Üretim Yeri:   Neutec İlaç San. Tic. A.Ş.  
Arifiye / SAKARYA  
 
Bu kullanma talimatı 25.01.2012  tarihinde onaylanmıştır.  