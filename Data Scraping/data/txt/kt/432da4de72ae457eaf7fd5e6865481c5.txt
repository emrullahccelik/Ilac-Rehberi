1/10 KULLANMA TALİMATI  
DARZOX SR 1, 5 mg  Uzatılmış Salımlı T ablet  
Ağızdan alınır.  
 
Etkin madde : 1,5 mg indapamid.  
Yardımcı maddeler:  Laktoz Monohidrat  (inek sütü kaynaklı) , hidroksipropil metilselüloz, 
povidon, kolloidal silikon dioksit, magnezyum stearat, Opadry II  85F18422 beyaz (Polivinil 
alkol, titanyum dioksit (E171), makrogol, talk) içermektedir.  
 
 
 
 
 
 
 
 
 
 
 
 
 
Bu kullanma talimatında:  
1. DARZOX SR nedir ve ne için kullanılır?  
2. DARZOX SR kullanmadan önce dikkat edilmesi gerekenler  
3. DARZOX SR nasıl kullanılır?  
4. Olası yan etkiler nelerdir?  5. DARZOX SR’ın saklanması  
Başlıkları yer almaktadır.  
1. DARZOX SR nedir ve ne için kullanılır?  
•  DARZOX SR film kaplı tablet, yuvarlak, beyaz, sürekli salım sağlayan 30 ve 90 
tabletlik blister ambalajda bulunmaktadır.  
•  DARZOX SR yetişkinlerde  esansiyel hipertansiyon tedavisi için doktorunuz tarafından 
reçetelenmiştir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2/10 •  Yüksek kan basıncını (hipertansiyon) düşürmeye yarayan bir ilaçtır ve “indapamid” etkin 
maddesini içerir. “İndapamid” diüretikdir. Pek çok diüretik böbreklerde oluşan idrar 
miktarını arttırır. Ancak indapamid biraz farklıdır. Çünkü böbreklerde oluşan idrar 
miktarını çok az arttırmaktadır.  
 2. DARZOX SR’ı kullanmadan önce dikkat edilmesi gerekenler  
DARZOX SR’ı aşağıdaki durumlarda KULLANMAYINIZ  
Eğer,  
• Etkin maddeye, yardımcı maddelerin herhangi  birine veya sülfonamid türevi ilaçlara aşırı 
duyarlılığınız (alerjik) varsa,  
• Ciddi böbrek yetmezliğiniz varsa,  •Ciddi karaciğer yetmezliğiniz veya hepatik ensefalopati  hastalığınız varsa (karaciğer 
yetmezliğine bağlı olarak beyin fonksiyonlarında bozulma),  • Kandaki potasyum düzeyleriniz düşükse, 
 
DARZOX SR’ı aşağıdaki durumlarda DİKKATLİ KULLANINIZ  
Aşağıdakilerden biri sizde mevcutsa FLUDEX SR kullanmadan önce doktorunuz veya eczacınıza söyleyiniz:  
• Karaciğer rahatsızlığınız varsa,  • Diyabet (şeker) hastası iseniz,  
• Gut (damla hastalığı) hastası iseniz,  
• Kalp ritim bozukluğu veya böbrek sorunlarınız varsa,  
• Görmede azalma veya göz ağrısı yaşarsanız. Bunlar, gözün vasküler tabakasında sıvı  
birikmesi (koroid efüzyonu) veya göz içi basınç artışı belirtileri olabilir ve DARZOX SR  
aldıktan sonraki saatler ila haftalar içinde ortaya çıkabilir. Bu durum tedavi edilmezse kalıcı görme kaybına neden olabilir. Daha önce penisilin veya sülfonamid alerjiniz varsa, 
bu durumu geliştirme riskiniz daha yüksek olabilir, 
• Kas ağrısı, hassasiyet, güçsüzlük veya kramplar gibi kas rahatsızlıklarınız varsa,  
• Paratiroid bezinizin  düzgün çalıştığını kontrol ettirmeniz gerekiyorsa.  
  
Daha önce ışığa hassasiyet reaksiyonu geçirdiyseniz doktorunuza söyleyiniz.  
 Kandaki düşük sodyum ve potasyum veya yüksek kalsiyum seviyelerini kontrol etmek için 
doktorunuz kan tetkikleri isteyebilir.  3/10 Eğer bu koşulların sizde mevcut olduğunu düşünüyorsanız veya sorularınız ya da 
şüpheleriniz var ise ilacın kullanımı hakkında doktorunuza veya eczacınıza danışınız.  
Bu ilacın aktif maddesi antidoping testleri sırasında pozitif rea ksiyon verebilir. Sporcularda 
dikkatli olunması gerekir.  
  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
  
DARZOX SR’ın yiyecek ve içecek ile kullanılması  
DARZOX SR’ı aç veya tok karnına alabilirsiniz.  
  
Hamilelik  
İlacı kullanmadan önce doktorunuza ya da eczacınıza danışınız.  
Hamileyseniz , hamile olabileceğinizi düşünüyor veya bebek sahibi olmayı planlıyorsanız 
bu ilacı  kullanmadan önce tavsiye için doktorunuza veya eczacınıza danışınız.  
DARZOX SR kullanımı hamilelik döneminde tavsiye edilmemektedir. Hamilelik 
döneminde oluşan ödemin tedavisinde kesinlikle kullanılmamalıdır. 
Hamileyseniz veya hamilelik planlıyorsanız en kısa zamanda alternatif bir tedaviye 
geçilmelidir.  
Tedavi sırasında hamile olduğunuzu farkederseniz hemen dok torunuza danışınız.  
  
Emzirme  
İlacı kullanmadan önce doktorunuza ya da eczacınıza danışınız.  
DARZOX etkin maddesi indapamid anne sütüne geçer.  Bu nedenle emzirme döneminde 
kullanılması tavsiye edilmez.  
  
Araç ve makine kullanımı  
Bu ilaç, kan basıncının düşmesine bağlı olarak baş dönmesi veya yorgunluk gibi yan etkilere 
neden olabilir (bkz. Bölüm 4). Bu yan etkiler muhtemelen tedavi başlangıcında veya doz 
artırıldığında meydana gelir. Eğer bu durum olursa, araç kullanmaktan veya uyanıklık 
gerek tiren diğer aktivitelerden kaçınmalısınız. Bununla birlikte, kontrollü olunduğunda, bu 
yan etkiler muhtemelen meydana gelmez.  
  
 4/10 DARZOX SR’ın içeriğinde bulunan bazı yardımcı maddeler hakkında önemli bilgiler  
DARZOX her dozunda  76,50 mg laktoz (inek sütü kaynaklı) içermektedir. Eğer daha 
önceden doktor unuz tarafından bazı şekerlere karşı intoleransınız olduğu söylenmişse bu 
tıbbi ürünü almadan önce doktorunuzla temasa geçiniz.  
   
Diğer ilaçlar ile birlikte kullanımı  
Kullanmakta olduğunuz, kullandığınız veya kullanmış olabileceğiniz ilaçlarınız varsa  
doktorunuza veya eczacınıza söyleyiniz  
DARZOX SR kandaki lityum düzeylerinin artış riski nedeniyle lityum (depresyon 
tedavisinde  kullanılan bir ilaç) ile birlikte kullanılmamalıdır.  
  
Aşağıdaki ilaçlardan herhangi birini kullanıyorsanız özel bir dikkat ger ekebileceğinden 
doktorunuza söyleyiniz:   
• Kalp ritim bozuklukları için kullanılan ilaçlar (örn. kinidin, hidrokinidin, dizopiramid, 
amiodaro n, sotalol, ibutilid, dofetilid ), dijital glikozitler (kalp yetmezliği tedavisinde 
kullanılır),  bretilyum),  
• Depre syon, anksiyete, şizofren gibi zihinsel hastalıkların tedavisinde kullanılan ilaçlar 
(örn. trisiklik antidepresanlar, nöroleptikler, antipsikotikler  (örn. amisülpirid, sülpirid, 
sültoprid,tiaprid ,droperidol, haloperidol) ) 
• Bepridil  (göğüs ağrısına neden olan angina pektoris hastalığının tedavisinde kullanılır),  
• Sisaprid, diphemanil (gastro- intestinal bozuklukların tedavisinde kullanılır),  
• Bakteriyel enfeksiyonların tedavisinde kullanılan antibiyotikler (örn. sparfloksasin, 
moks ifloksasin, enjeksiyon yoluyla kullanılan eritromisin), 
• Enjeksiyon yoluyla kullanılan vinkamin (yaşlılarda hafıza kaybı dahil bilişsel bozuklukların semptomatik tedavisinde kullanılır)  
• Halofantrin (bazı sıtma türlerinin tedavisinde  kullanılan antparazi tik bir ilaçtır ), 
• Pentamidin ( zatüre tedavisinde), 
• Saman nezlesi gibi alerjik reaksiyonları tedavi etmek için kullanılan antihistaminikler 
(örn. mizolastin, astemizol, terfenadin),  
• Ağrı kesici olarak kullanılan steroid içermeyen antiinflamatuvar ilaçlar (örn. ibuprofen) 
veya  yüksek doz salisilik asit (örn. aspirin),  
• Anjiyotensin dönüştürücü enzim (ADE) inhibitörleri (yüksek kan basıncı ve kalp yetmezliği tedavisinde kullanılır),  
• Enjeksiyon yoluyla kullanılan amfoterisin- B (mantar tedavisinde kullanılan ilaçlar)  5/10 • Ağızdan alınan kortikosteroidler (ciddi astım veya romatoid artrit hastalığında kullanılır)  
• Uyarıcı (stimülan) laksatifler,  
• Baklofen (multiple  skleroz -MS- gibi hastalıklarda ortaya çıkan kas katılığının 
tedavisinde),  
• Allopurinol (gut (damla hastalığı) tedavisinde)  
• Potasyum tutucu diüretikler (idrar söktürücüler) (spironolakton, amilorid, triamteren),  
potasyum tuzları, 
• Metformin (diyabet hastalığında kullanılır),  
• İyot içeren kontrast madde (X -ışınları ile yapılan testler),  
• Kalsiyum tabletleri veya diğer kalsiyum takviyeleri,  
• Otoimmün  (vücudun kendisinden kaynaklanan)  bozuklukların tedavisinde veya organ 
nakli ameliyatlarından sonra reddedilmeyi önlemek amacıyla, veya ciddi romatizma ve 
dermatolojik hastalıkların tedavisinde kullanılan immünosüpresanlar (örn. siklosporin, 
takrolimus veya diğer ilaçlar),  
• Tetrakozaktid (Crohn hastalığının tedavisinde).  
• Metadon (bağımlılık tedavisinde kullanılır),  
  
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  3. DARZOX SR nasıl kullanılır?  
Uygun kull anım ve doz/uygulama sıklığı için talimatlar  
İlacınızı daima doktorunuz veya eczacınızın size söylemiş olduğu şekilde alınız. Emin 
olmadığınız durumlarda doktor veya eczacınıza danışınız.  
DARZOX SR’ın  önerilen dozu tercihen sabahları alınan bir tablettir. Diüretik etkisine bağlı 
olarak gece uykunuzun bölünmemesi için DARZOX SR’ı sabah almanız önerilir. Tabletler 
aç veya tok karnına alınabilir.  
  
Uygulama yolu ve metodu  
DARZOX SR ağız yoluyla alınır.  Tableti yeterli miktarda su ile çiğnemeden ve kırmadan yutunuz.  
  Doktorunuz hastalığınıza bağlı olarak ilacınızın dozunu belirleyecek ve size 
uygulayacaktır.  
 6/10 Değişik yaş grupları:  
Çocuklarda kullanımı:  DARZOX SR’ın çocuklar ve ergenler tarafından kulla nılması 
tavsiye edilmemektedir.   
Yaşlılarda kullanımı:  Eğer böbrek fonksiyonları normal veya çok az derecede bozuk ise 
yaşlı hastalar DARZOX SR ile tedavi edilebilir.  
  
Özel kullanım durumları:  
Böbrek ye tmezliği: Ciddi böbrek yetmezliği olan hastalarda kullanılmaz.  
Karaciğer yetmezliği :
 Ciddi karaciğer yetmezliği olan hastalarda kullanılmaz.  
  Doktorunuz ayrı bir tavsiyede bulunmadıkça, bu talimatları takip ediniz.  
Eğer DARZOX SR’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla DARZOX SR kullandıysanız  
DARZOX SR’dan kullanmanız gerekenden fazlasını kullanmışsanız bir doktor veya eczacı ile konuşunuz.  
Yüksek miktarda alınan DARZOX SR mide bulantısı, kusm a, düşük kan basıncı, kramplar, 
baş dönmesi, uyku hali, şaşkınlık ve böbrekler tarafından üretilen idrar miktarında 
değişiklik gibi etkiler görülebilir.  
  
DARZOX SR’ı kullanmayı unutursanız  
Unuttuğunuz dozları dengelemek için çift doz almayınız.  Bir sonraki dozunuzu normal zamanında almaya devam ediniz. Unutulan dozu telafi etmek 
için çift doz almayınız.  
İlacınızı her gün kullanmalısınız. Düzenli kullanıldığında tedavi daha etkili olacaktır.  
  DARZOX SR ile tedavi sonlandırıldığındaki oluşabilecek etkiler  
Hipertansiyon tedavisi uzun süreli bir tedavidir. Bu ilacı kullanmayı bırakmadan önce 
doktorunuza danışınız.  
   
 7/10 4. Olası yan etkiler nelerdir?  
Tüm ilaçlar gibi, DARZOX SR’ın içeriğinde bulunan m addelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1inde görülebilir.  
Yaygın   : 10 hastanın birinden az, fakat 100 hastanın birinden fazla görül ebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az görülebilir , fakat 10.000 hastanın birinden 
fazla görülebi lir 
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Aşağıdakilerden biri olursa DARZOX SR’ı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
— Anjiyoödem ve/veya ürtiker. Anjiyoödem soluk almada güçlük ve nefes darlığı ile sonuçlanan kol ve bacaklar, deri yüz, dil ve dudaklar, mukoz membranlar , boğaz ve 
soluk yollarının şişmesiyle karakterizedir. Böyle bir durumda hemen doktorunuza 
haber veriniz (Çok seyrek). 
— Şiddetli deri reaksiyonları: yoğun deri döküntüleri, tüm vücutta derinin kızarması, şiddetli kaşınma, kabarcıklar, deri soyulması ve şişmesi, mukoz membranlarda 
iltihaplanma (Stevens Johnson Sendromu) veya diğer alerjik reaksiyonla r (Çok 
seyrek),  
— Hayatı tehdit edici düzensiz kalp atımı (Bilinmiyor),  
— Şiddetli karın veya bel ağrısı yapabilen, hastanın kendisini çok kötü hissettiği iltihaplı pankreas (Çok seyrek).  
— Karaciğer yetmezliğinin neden olduğu beyin hastalığı (Hepatik ensafalopa ti) 
(Bilinmiyor)  
— Karaciğerin iltihaplanması (Hepatit) (Bilinmiyor)  
— Kas güçsüzlüğü, kramplar, hassasiyet veya ağrı ve özellikle aynı anda kendinizi iyi  
hissetmiyorsanız veya ateşiniz yüksekse, bunun nedeni anormal bir kas yıkımı olabilir  
(Bilinmiyor)  
 8/10       Bunların hepsi çok ciddi yan etkilerdir. Eğer bunlardan biri sizde mevcut ise, sizin 
DARZOX SR'a karşı ciddi alerjiniz var demektir. Acil tıbbi mudahaleye veya hastaneye 
yatırılmanıza gerek olabilir.  
Diğer yan etkiler:  
 
Yaygın:  
— Kırmızı deri döküntüsü  
— Alerjiye yatkınlığı olan kişilerde başlıca deri ile ilişkili aşırı duyarlıklık 
reaksiyonları ve astım ile ilişkili reaksiyonlar,  
— Kanda postasyum seviyesinin düşmesi  
 
Yaygın olmayan:  
— Kusma;  
— Deri üzerinde küçük kırmızı noktalar  (purpura)   
— Kanda sodyum seviyesinin düşmesi – su kaybı ve düşük kan basıncına sebep    
olabilir.  
— İktidarsızlık (Erekesiyon olmaması veya sürdürülememesi)  
 
Seyrek:  
— Yorgunluk hissi, baş ağrısı, ve parestezi (ellerde ve ayaklarda uyuşma veya 
karıncalanma), vertigo (baş dönmesi)   
— Gastrointestinal rahatsızlıklar (mide bulantısı, kabızlık gibi), ağız kuruluğu;  
— Kanda klor seviyesinin düşmesi  
— Kanda magnezyum seviyesinin düşmesi  
 
Çok Seyrek:  
— Kan hücrelerinde değişiklikler;  Trombositopeni (derinin kolayca morarması ve 
burun kanamasına neden olan kan pulcuklarında azalma), lökopeni (açıklanamayan 
ateş, boğaz ağrısı veya benzeri gribal  belirtilere neden olan beyaz kan hücrelerinde 
azalma – bu olursa doktoruna başvurunuz) ve anemi (kırmızı kan hücrelerinin 
azalması) gibi kan  hücrelerinde değişiklikler,  
— Kanda kalsiyum seviyesinde yükselme.  
— Düzensiz kalp atışı, düşük kan basıncı;  
— Böbrek hastalıkları;  9/10 — Anormal Karaciğer fonksiyonu   
 
Bilinmiyor:  
— Bayılma.  
— Sistemik lupus eritematöz gibi kollajen vasküler  (bağlayıcı doku rahatsızlığı) 
rahatsızlığınız varsa bu daha kötü olabilir. 
— Güneş veya yapay UVA ışınlarına maruziyet sonrasında hassasiyet (deri 
görünümünde değişiklik) vakaları bildirilmiştir. 
— Kısa görüş mesafesi (miyopi). 
— Bulanık görme.  
— Görme bozuklukları  
— Yüksek basınç (gözün damar tabakasında olası sıvı birikimi belirtileri (koroid 
efüzyonu)  veya akut açı kapanması glokomu) nedeniyle görmede azalma veya 
gözlerinizde ağrı.  
— Laboratuvar parametrelerinde (kan testleri) değişmeler görülebilir. Bu d urumda 
doktorunuz kan testleri yapılmasını isteyebilir. Aşağıda belirtilen laboratuvar parametrelerinde değişiklik görülebilir:  
• Ürik asitte yükselme –  gut hastalığına (eklemlerde ağrı – özellikle ayaklarda) 
sebep olabilir veya gut hastalığınız varsa bu dur um kötüleşebilir.  
• Diyabeti olan hastaların kan şekerinde yükselme.  
• Karaciğer enzim düzeylerinde artış.  
— Anormal EKG sonuçları   
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız.  10/10  5. DARZOX SR’ın saklanması  
DARZOX SR’ı ç ocukların göremeye ceği, erişemeyeceği yerlerde ve ambalajında saklayınız.  
25°C altında oda sıcaklığında ve nemden koruyarak saklayınız.  
  
Son kullanma tarihiyle uyumlu olarak kullanınız  
Ambalajdaki son kullanma tarihinden sonra DARZOX SR’ı kullanmayınız. Son kullanma tarihi 
ambalaj üzerinde belirtilen ayın son gününe kadar geçerlidir.  
 
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik 
ve İklim Değişikliği Bakanlığınca belirlenen toplama sistemine veriniz.  
  
Ruhsat Sahibi:  
World Medicine İlaç San. ve Tic. A.Ş.  
Bağcılar / İstanbul  
 
Üretim yeri:   
World Medicine İlaç San. ve Tic. A.Ş.  
Bağcılar / İstanbul  
 
Bu kullanma talimatı             tarihinde onaylanmıştır.  