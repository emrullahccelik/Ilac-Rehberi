KISA ÜRÜN BİLGİSİ
1. BEŞERİ TIBBİ ÜRÜNÜN ADI
MULTİFLEX DOPASEL 800 mcg /mL I.V. İnfüzyon İçin Çözelti
2. KALİTATİF VE KANTİTATİF BİLEŞİM
Etkin madde: Her 1 mL'lik solüsyon, 800 mikrogram dopamin hidroklorür içerir.
250 mL'lik bir torba 200 mg dopamin hidroklorür içerir.
Yardımcı maddeler:
Sodyum metabisülfit ........... 125 mg/250 mL
Glukoz monohidrat ............. 12.5 g/250 mL
Yardımcı maddeler için 6.1’e bakınız.
3. FARMASÖTİK FORM
İnfüzyon çözeltisi
Çözelti; steril, berrak ve renksiz veya açık sarıdır.
4. KLİNİK ÖZELLİKLER
4.1 Terapötik endikasyonları
Dopamin, aşağıdaki durumlarda görülen hemodinamik bozuklukların düzeltilmesinde
endikedir:
1) Miyokard infarktüsü, endotoksik septisemi, travma ve böbrek yetmezliğinin eşlik ettiği
akut hipotansiyon veya şok.
2) Açık kalp cerrahisinden sonra hipovoleminin düzeltilmesi sonrasında süreklilik gösteren
hipotansiyon durumunda yardımcı tedavi olarak.
3) Konjestif yetersizlikte olduğu gibi kronik kardiyak dekompensasyonda.
4.2 Pozoloji ve uygulama şekli
Pozoloji / uygulama sıklığı ve süresi:
Her hasta dopamin ile bireysel olarak istenen hemodinamik ve/veya böbrek yanıtına göre
titre edilmelidir.
1 / 13Sistolik kan basıncında istenen artış için titrasyonda, renal yanıt için optimum olan doz
aşılabilir. Bu nedenle hemodinamik durum stabil olduktan sonra, infüzyon hızında azalma
gerekebilir.
Eğer dopamin alan hastada diyastolik basınç orantısız olarak artış (örn, nabız basıncında
belirgin bir azalma) gösterirse ve bu etki istenilen durum değilse, infüzyon hızı azaltılmalı
ve hasta baskın vazokonstriktör aktivitenin ileri kanıtları açısından dikkatle izlenmelidir.
Yetişkinlerde ileri dolaşım dekompansasyonu durumlarında 50 mcg/kg/dak dozlarından
daha büyük dozlar güvenli bir şekilde uygulanmaktadır. Eğer gereksiz sıvı genişlemesinden
endişe ediliyorsa; ilaç konsantrasyonunun ayarlanması daha az konsantre bir çözeltinin akış
hızını artırmaya tercih edilebilir.
İnfüzyonun sonlandırılması sırasında, intravenöz sıvılar ile kan hacmi genişletilirken ani
kesilmeler belirgin hipotansiyon ile sonuçlanabileceğinden, dopamin dozunun kademeli
olarak azaltılması gerekebilir.
Önerilen tedavi:
1. Uygun olan durumlarda kan hacmi, tam kan veya plazma ile santral venöz basınç
10-15 cm H2 O veya pulmoner wedge basıncı 14-18 mm Hg oluncaya kadar artırılır.
2. Kalp gücü ve böbrek perfüzyonunun mütevazi artışlarına cevap verme olasılığı olan
yetişkin veya pediyatrik hastalarda dopamin hidroklorür solüsyonun başlangıç dozu
2 – 5 mcg/kg/dakikadır. Daha ciddi hastalarda, dopamin infüzyonuna 5 mcg/kg/dak
hızında başlanabilir ve ihtiyaç halinde, kademeli olarak 5-10 mcg/kg/dakikalık
artışlarla 20-50 mcg/kg/dakika dozlarına kadar artırılabilir. Eğer 50 mcg/kg/dak’dan
daha fazla doza gereksinim olursa, idrar çıkışının sıklıkla kontrol edilmesi
önerilmektedir. Hipotansiyon olmaksızın idrar çıkışı azalıyorsa, dopamin dozunun
azaltılması düşünülmelidir. Hastaların % 50’sinde, 20 mcg/kg/dakikanın altındaki
dozlarla yeterli sonuçlar alındığı gösterilmiştir. Bu dozlara yeterli aterial basınç veya
idrar akışı ile cevap vermeyen hastalarda, uygun arterial basınç ve santral perfüzyon
sağlamak amacıyla dopamin dozunda ilave artışlar yapılabilir.
3. Tüm hastaların tedavileri süresince kan hacmi, kardiyak kontraktilite, periferal
perfüzyon dağılımı ve idrar akışınınn sürekli olarak değerlendirilmesi
gerekmektedir. Dopamin dozu hastanın vereceği yanıta göre ayarlanmalıdır.
Belirlenmiş idrar akış hızında azalma, taşikardinin artması ve yeni ritim
2 / 13bozukluklarının oluşması dozun azaltılması veya geçici olarak sonlandırılmasının
nedenleri arasındadır.
4. İntravenöz olarak uygulanan tüm potent ilaçlar gibi yanlışlıkla bolus uygulamadan
kaçınmak için infüzyon hızı dikkatle kontrol edilmelidir.
Uygulama şekli:
Umbilikal arter içine katater uygulaması önerilmemektedir.
MULTİFLEX DOPASEL sadece yerçekimi ve mekanik kıskaçlar ile düzenlenen normal bir
İ.V. aparat aracılığıyla uygulanmamalıdır. Sadece infüzyon pompaları, tercihen volumetrik
pompalar kullanılarak uygulanmalıdır.
MULTİFLEX DOPASEL infüzyon yerine bitişik perivasküler dokuya olası infiltrasyonu
önlemek için mümkün olduğunca büyük bir ven içine infüzyon şeklinde uygulanmalıdır.
Ekstravazasyon, etraftaki dokunun nekrozuna veya soyulmasına neden olabilir. Antekubital
fossanın geniş venleri el veya ayak bileği sırtındaki venlere tercih edilmelidir. Daha az
uygun olan infüzyon bölgeleri sadece büyük venler kullanılamıyorsa veya hastanın durumu
aciliyet gerektiriyorsa kullanılmalıdır. Bir an önce daha uygun bir infüzyon bölgesine
geçilmeli ve serbest akış açısından infüzyon bölgesi sürekli izlenmelidir.
Sıvı genişlemesinin sorun olmadığı hastalarda MULTİFLEX DOPASEL tercih edilebilir.
Daha konsantre çözeltiler (1600 mcg/mL veya 3200 mcg/mL) sıvı retensiyonu olan veya
daha yavaş infüzyon hızları arzu edildiğinde kullanılabilir.
Özel popülasyonlara ilişkin ek bilgiler
Böbrek/Karaciğer yetmezliği:
Dopaminin böbrek ve karaciğer yetmezliğinde etkisi bilinmediği için hastaların yakından
izlenmesi önerilir.
Pediyatrik popülasyon:
Dopamin infüzyonları doğumdan sonra her yaştaki hastada kullanılmıştır. Yeni doğanlarda
125 mcg/kg/dak infüzyon hızlarına kadar çeşitli doz bildirimleri bulunmaktadır ancak
yaygın olarak pediyatrik hastaların dozlarının yetişkinlerinkine benzer (mcg/kg/dak bazlı)
olduğu bildirilmiştir.
Umbilikal arter içerisine yanlışlıkla dopamin infüzyonu uygulamasının neden olduğu
vazokonstriktif etkiler dışında pediyatrik hastalara özgü bir advers etki tanımlanmadığı gibi,
3 / 13pediyatrik hastalarda yetişkinlerde görülen advers etkilerin sıklığından daha sık olarak
görülen bir advers etki de tanımlanmamıştır.
Geriyatrik popülasyon:
Yaşlı hastaların genç yetişkinlere göre farklı yanıt verip vermediğini anlayabilmek için
Dopamin enjeksiyonu klinik çalışmalarında yeterli sayıda 65 yaş ve üzeri hasta
bulunmamaktadır. Bildirilen diğer klinik deneyimler tedaviye yanıta göre genç ve yaşlı
hastalar arasında bir fark tanımlamamıştır. Genel olarak, yaşlı hastalarda doz seçiminde
dikkatli olunmalıdır ve azalmış karaciğer, böbrek veya kardiyak fonksiyonları ve eş zamanlı
hastalık veya başka ilaçların kullanımı nedeniyle tedaviye en düşük doz ile başlanmalıdır
4.3 Kontrendikasyonlar
Dopamine veya ürün içeriğindeki diğer maddelere karşı aşırı duyarlılığı olan kişilerde
kullanılmamalıdır.
Dopamin, feokromasitoma ve hipertiroidi, düzeltilmemiş atriyal veya ventriküler taşiaritmi
veya ventriküler fibrilasyonu olan hastalarda kullanılmamalıdır.
Arteriyel aritmojenik potansiyel nedeniyle siklopropan ve halojenli hidrokarbon anestetik
uygulanmış hastalarda kullanılmamalıdır.
4.4 Özel kullanım uyarıları ve önlemleri
Dopamin alkali çözeltiler içerisinde inaktif hale geçeceğinden alkali maddeler ile
karıştırılmamalıdır.
Dopamin uygulamasından önce MAO inhibitörleri ile tedavi edilmiş olan hastalarda doz
belirgin olarak azaltılmalıdır (bkz. bölüm 4.5.)
MULTİFLEX DOPASEL diğer ilaçlar ile karıştırılmamalıdır.
Sıvı ve elektrolit dengesi: Potasyum içermeyen sıvıların aşırı miktarda verilmesi anlamlı
hipokalemiye neden olabilir.
Tanısı konmuş veya şüpheli konjenital uzatılmış sendromu veya Torsades de Pointes
hastalarında kullanımından kaçınılmalıdır.
Bu solüsyonların intravenöz olarak uygulanması, serum elektrolit konsantrasyonlarının
dilüsyonu, hipokalemi, aşırı hidratasyon, konjesyon ve pulmoner ödemle sonuçlanan aşırı
sıvı ve/veya çözünen madde yüklemesine yol açabilir.
4 / 13Dikkatli izlem gereksinimi: Herhangi bir adrenerjik ajanda olduğu gibi dopamin
infüzyonunun da idrar akım hızı, kan hacmi, kardiyak debi, kan basıncı ve
elektrokardiyografi gibi kardiyovasküler ve renal parametrelerin görüntülenebildiği alanlara
sahip yerlerde yapılmalıdır.
Bozulmuş renal ve hepatik fonksiyon üzerindeki dopamin etkisi bilinmediği için böbrek ve
karaciğer yetmezliği olan hastaların yakından izlenmesi önerilmektedir.
Hipoksi, hiperkapni, asidoz: Bu durumlar dopamin'in etkililiğini azaltabilir ve/veya advers
etki insidanslarını artırabilir; dopamin uygulamasından önce veya eş zamanlı olarak
tanımlanmalı ve düzeltilmelilerdir.
Ventriküler aritmiler: Eğer ektopik vuruların sayısında bir artış gözlenirse, doz mümkünse
azaltılmalıdır.
Hipotansiyon: Eğer hipotansiyon düşük infüzyon hızlarında görülürse, infüzyon hızı yeterli
kan basıncı elde edilene kadar hızla arttırılmalıdır. Eğer hipotansiyon inatçı ise, dopamin
hidroklorür infüzyonu sonlandırılmalı ve norepinefrin gibi daha güçlü bir vazokonstriktör
ajan uygulanmalıdır.
Oklüsif vasküler bozukluklar: Oklüsif damar hastalık öyküsü olan hastalar (örneğin,
ateroskleroz, arteriyal emboli ve Raynaud hastalığı, soğuk yaralanmaları, diyabetik
endarteritis ve Buerger hastalığı) ekstremitelerde derinin herhangi bir renk veya sıcaklık
değişiklikleri açısından yakından izlenmelidirler. Eğer ciltte renk veya sıcaklık değişimi
görülürse ve ekstremitelerde dolaşımın tehlikeye girmesi sonucu olduğu düşünülürse,
dopamin infüzyonuna devam edilmenin yararı olası nekroz riskine ağır basmalıdır. Bu
durum infüzyon hızının azaltılması veya sonlandırılması ile tersine çevrilebilir.
Ekstravazasyon: Dopamin, infüzyon bölgesinden komşu dokulara olası ekstravazsyonun
önlenmesi için mümkünse geniş bir ven içerisine infüze edilmeldir. Ekstravazasyon çevre
dokularda nekroza ve döküntülere neden olabilir. Antekübital fossa geniş venleri el veya
bilek sırtındaki venlere tercih edilmelidir. Daha az uygun infüzyon bölgeleri sadece hastanın
durumu derhal müdahale gerektiriyorsa uygulanmalıdır. Klinisyenler mümkün olan en kısa
süre içerisinde daha uygun infüzyon bölgelerine geçmelidir. İnfüzyon bölgesi serbest akış
için dikkatle izlenmelidir.
5 / 13ÖNEMLİ – Periferal iskemi için antidot
İskemik alanlarda döküntü ve nekrozu önlemek için, bu alan 5-10 mg fentolamin içeren
10-15 mL %0.9 NaCl enjeksiyonu ile mümkün olan en kısa sürede infiltre edilmelidir.
Pediyatrik fentolamin dozu her dozu 10 mg’ı aşmayacak şekilde 0.1 – 0.2 mg/kg’dır. İnce
hipodermik bir iğnesi olan bir şırınga kullanılmalı ve bu çözelti iskemik alana doğru bolca
enjekte edilmelidir. Eğer alan 12 saat içinde infiltre edilirse, fentolamin ile sempatik blokaj
derhal ve belirgin lokal hiperemik değişikliklere neden olur. Bu nedenle ekstravazasyon
olduğu tespit edildikten hemen sonra fentolamin verilmelidir.
Laboratuvar testleri: Dopamin infüzyonu prolaktin, büyüme hormonu ve tiroid uyarıcı
hormonun hipofiz bezinden salgılanmalarını baskılayabilir.
İlacın sonlandırılması: İnfüzyon sonlandırılırken, kan hacmi intravenöz sıvılar ile
genişlediğinden dopamin dozunun kademeli olarak azaltılması gerekebilir. İnfüzyonun
aniden sonlandırılması belirgin hipotansiyon ile sonuçlanabilir.
Her torba (250 mL) 12.5 g glukoz içerir. Bu diabetes mellitus hastalarında göz önünde
bulundurulmalıdır.
Bu tıbbi ürün her torbada (250 mL’de) yaklaşık 30 mg sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
MULTİFLEX DOPASEL sodyum metabisülfit içermektedir. Nadir olarak şiddetli aşırı
duyarlılık reaksiyonlarına ve bronkospazma neden olabilir. Sülfitler, bazı duyarlı kişilerde
anafilaksi ve hayatı-tehdit edici ataklar dahil alerjik-tip reaksiyonlara neden olabilir. Sülfit
duyarlılığının genel toplum içerisinde prevelansı bilinmemektedir ve muhtemelen düşüktür.
Sülfit duyarlılığı astım veya atopik alerji öyküsü olan insanlarda daha sık görülmektedir.
4.5 Diğer tıbbi ürünler ile etkileşimler ve diğer etkileşim şekilleri
Siklopropan veya halojenli hidrokarbon anestezikler kardiyak otonomik duyarlılığı artırır ve
dopamin gibi intravenöz olarak uygulanan bazı katekolaminlerin etkilerine miyokardı
duyarlı hale getirebilir. Bu etkileşim hem pressör aktivite hem de kardiyak beta adrenerjik
uyarılma nedeniyle olur, ve ventriküler aritmiler ve hipertansiyon oluşturabilir. Bu nedenle,
siklopropan veya halojenli hidrokarbon anestezik alan hastalara, dopamin HCl uygulanırken
özel dikkat gösterilmelidir. Hayvan çalışmaları anestezi sırasındaki dopamin kaynaklı
ventriküler aritmilerin propranolol ile geri çevrilebileceğini göstermektedir.
6 / 13Dopamin, monoamin oksidaz (MAO) tarafından metabolize olduğundan, bu enzimin
inhibisyonu dopaminin etkisini uzatır ve güçlendirir. Dopamin uygulamasından önceki iki-
üç hafta içinde MAO inhibitörleri ile tedavi edilen hastalar alması gereken başlangıç olağan
dopamin dozunun onda biri (1/10)’nden daha fazla almamalıdır.
Düşük doz dopamin ve diüretik ilaçların eş zamanlı alınması idrar akışı üzerine artırıcı veya
potansiyelize edici etki meydana getirebilir.
Trisiklik antidepresanlar adrenerjik ilaçların kardiyovasküler etkilerini potansiyelize
edebilir.
Dopaminin kardiyak etkileri, propronalol ve metoprolol gibi beta-adrenerjik bloker ajanlar
tarafından antagonize olur. Yüksek doz dopamin ile oluşan periferik vazokonstriksiyon alfa
adrenerjik blokaj yapan ajanlarla antogonize edilir. Dopamin ile indüklenen renal ve
mezenterik vazodilatasyon alfa veya beta adrenerjik bloker ajanlarla antagonize olmaz.
Ancak hayvanlarda haloperidol veya diğer butirofenonlar, fenotiyazinler ve opiyatlar
tarafından antagonize olurlar.
Vazopressörler, vazokonstriktör ajanlar (örneğin ergonovin) ve bazı oksitosik ilaçların
birlikte kullanımı ciddi hipertansiyona neden olabilir.
Dopamin alan hastalara fenitoin uygulandığında hipotansiyon ve bradikardiye yol açtığı
bildirilmiştir. Dopamin alan hastalarda antikonvülsan tedavi gerekiyorsa, fenitoin
alternatiflerinin düşünülmesi önerilmektedir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik, embriyonal, fetal gelişim, doğum, doğum
sonrası gelişim üzerindeki etkiler bakımından yetersizdir (bkz. bölüm 5.3).
İnsanlar üzerindeki potansiyel risk bilinmemektedir.
Gebelik dönemi
Organogenesis sırasında rat ve tavşanlara 6 mg/kg/gün’e kadar uygulanan intravenöz
dopamin dozlarıyla ratlarda, mortaliteler dahil maternal toksisiteler, kilo alımında azalma ve
7 / 13farmakotoksik bulgular gözlenmesine rağmen, teratojenik veya embryotoksik herhangi bir
etkiye rastlanmamıştır. Bir çalışmada, 30 gün için 10 mg/kg subkütan olarak uygulanan
dopamin, dişi ratlarda belirgin uzamış metöstrus ve hipofiz ve yumurtalık ağırlıklarında artış
ile ilişkilendirilmiştir. Gebe ratlara yapılan benzer uygulamalarda gebelik boyunca veya 10.
veya 15. gebelik gününden itibaren 5 gün boyunca uygulamalar vücut ağırlığı artışında
azalma, artan ölümler ve yavrularda katarakt oluşumunda hafif artışlarla sonuçlanmıştır.
Gebe kadınlarda yapılmış yeterli ve iyi kontrollü çalışmalar bulunmamaktadır ve dopaminin
plasenta bariyerini geçip geçmediği bilinmemektedir.
Gebe kadınlarda beklenen yarar, fetus üzerindeki potansiyel risklere ağır basmadıkça
kullanılmamalıdır.
Laktasyon dönemi
Dopaminin anne sütüne geçip geçmediği bilinmemektedir. Birçok ilaç insan sütüne geçtiği
için dopamin hidroklorür emziren kadına uygulandığında, dikkatli olunmalıdır.
Üreme yeteneği/Fertilite
Geçerli değildir.
4.7 Araç ve makina kullanımı üzerindeki etkiler
Araç ve makine kullanma yeteneği üzerine etkisi ile ilgili veri yoktur.
4.8 İstenmeyen etkiler
Dopaminin yan etkileri, onun farmakolojik etkisi ile ilişkilidir.
Yan etkiler genellikle doza bağlıdır ve hastaların yaklaşık % 10'unda gözlenir.
İstenmeyen etkilerin görülme sıklıkları şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan ( ≥1/1000 ila <1/100);
seyrek (≥1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Sinir sistemi hastalıkları
Çok yaygın: Baş ağrısı
Yaygın olmayan: Piloereksiyon
8 / 13Göz bozuklukları:
Çok yaygın: Midriyazis
Kardiyak hastalıklar:
Çok yaygın: Ektopik kalp atışı, taşikardi, angina ağrısı, palpitasyon (çarpıntı),
hipotansiyon, vazokonstriksiyon.
Yaygın olmayan: Aberran ileti, bradikardi, QRS kompleksi, hipertansiyon, gangren,
fatal ventriküler aritmi
Vasküler hastalıklar:
Yaygın olmayan: Ayak gangreni (Daha önceden vasküler hastalığı olan birkaç hastada
10-14 mikrogram/kg/dakika ve üstü dozlarda görülmüştür.)
Solunum, göğüs ve mediastinal hastalıklar:
Çok yaygın: Dispne
Gastrointestinal hastalıklar:
Çok yaygın: Bulantı, kusma.
Araştırmalar (Laboratuvar bulguları)
Yaygın olmayan: Azotemi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Özellikle oklusif damar hastalığı hikayesi olan hastalarda, dopaminin alfa adrenerjik
etkisine bağlı olarak kan basıncının aşırı yükselmesi ve vazokonstriksiyon olabilir. Dozun
azaltılmasıyla veya infüzyonun kesilmesiyla bu durum düzeltilebilir, çünkü dopaminin
vücutta 2 dakikadan daha az yarı-ömrü vardır.
9 / 13Bu önlemler yeterli olmazsa, bir alfa adrenerjik bloker infüzyonu (örn; fentolamin mesilat)
infüzyonu düşünülebilir.
Dopamin, infüzyon yerinde lokal vazokonstriksiyona neden olabilir. Bu nedenle infüzyon
için büyük bir ven seçilmelidir. 5-10 mg fentolamin mesilat içeren 10-15 mL serum
fizyolojik ile infiltrasyon bu bölgedeki iskemiyi düzeltebilir. Ekstravazasyon gözlendiği
anda ince hipodermik iğnesi olan enjektör kullanarak iskemik alan infiltre edilmelidir.
Aşırı kan basıncı yükselmesiyle kazara doz aşımı fark edilirse doz azaltılması ya da
infüzyona ara verilmelidir, çünkü Dopaminin etki süresi çok kısadır.
Bu önlemler yeterli olmazsa, fentolamin mesilat infüzyonu düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kardiyak stimulan
ATC Kodu: C01CA04
Dopamin sempatik sinir sisteminin adrenerjik reseptörlerini uyarır. İlacın β1 -adrenerjik
reseptörler üzerine doğrudan etkisi vardır ayrıca norepinefrin salınmasını sağlayarak dolaylı
etki de gösterir. Dopamin ayrıca renal, mesenterik, koroner ve intraserebral damar
yataklarındaki spesifik dopaminerjik reseptörleri de etkileyerek vazodilatasyon sağlar. İlacın
β2- adrenerjik reseptörler üzerindeki etkisi yok denecek kadar azdır.
Dakikada 0,5-2 mikrogram/kg'lık İ.V. dozlarında, ilaç dopaminerjik reseptörler üzerinde
etki yapar; dakikada 2-10 mikrogram/kg'lık dozlarda, ilaç aynı zamanda β1 -adrenerjik
reseptörleri de uyarır. Daha yüksek tedavi dozlarında ise α-adrenerjik reseptörler de uyarılır
ve ilacın net etkisi alfa-adrenerjik, β1 -adrenerjik ve dopaminerjik stimülasyon sonucu
görülür. Dopaminin asıl etkisi uygulanan doza bağlıdır. Düşük dozlarda, kardiyak
stimülasyon ve renal vasküler dilatasyon oluşur ve daha yüksek dozlarda, vazokonstriksiyon
oluşur. Alfa-adrenerjik etkilerin, adenilat siklaz enziminin inhibisyonu ile siklik adenozin -
31, 51-monofosfatın (cAMP) üretiminin inhibisyonu sonucu oluştuğu, beta-adrenerjik
etkilerin ise adenilat siklaz aktivitesinin stimülasyonu sonucu oluştuğuna inanılmaktadır.
10 / 135.2 Farmakokinetik özellikler
Emilim:
Oral yoldan uygulanan dopamin, gastrointestinal sistemde hızla metabolize olur. İ.V.
uygulamayı takiben, 5 dakika içinde dopaminin etkisi başlar, ilacın etki süresi 10 dakikadan
azdır.
Dağılım:
İlaç, tamamen vücuda dağılır ancak büyük bir kısmı kan beyin bariyerini geçemez.
Dopaminin plasentaya geçip geçmediği bilinmemektedir.
Biyotransformasyon:
Dopaminin plazma yarı-ömrü yaklaşık 2 dakikadır. Dopamin karaciğer, böbrekler ve
plazmada monoaminooksidaz (MAO) ve katekol-O-metiltransferaz ile homovanilik asit
(HVA) ve 3,4-dihidroksifenilasetik asit inaktif bileşiklere metabolize olur. MAO
inhibitörleri alan hastalarda dopamin etki süresi 1 saate kadar uzayabilir. Dopamin dozunun
yaklaşık %25’i adrenerjik sinir terminallerinde norepinefrine metabolize olur.
Eliminasyon:
Dopamin temel olarak idrarla, HVA ve onun sülfatı ve glukronid konjugatları ve 3,4-
dihidrofenilasetik asit olarak atılır. Dozun çok küçük bir kısmı değişmeden atılır. Radyoaktif
işaretli dopaminin uygulanmasını takiben, radyoaktivitenin yaklaşık % 80’i 24 saatte idrarla
atılmaktadır.
5.3 Klinik öncesi güvenlilik verileri
Kısa ürün bilgilerinin diğer bölümlerinde bahsedilenler dışında preklinik veri yoktur.
6. FARMASÖTİK ÖZELLİKLER
6.1 Yardımcı maddelerin listesi
Sodyum metabisülfit
Glukoz monohidrat
pH ayarı için hidroklorik asit
Enjeksiyonluk su
11 / 136.2 Geçimsizlikler
Dopamin hidroklorür, sodyum bikarbonat gibi herhangi bir alkali intravenöz solüsyona
eklenmemelidir. Renk değişimi veya çökelek şeklinde fiziksel veya kimyasal geçimsizlik
gösteren çözeltiler uygulanmamalıdır.
Alyuvarların psödoagglutinasyonu olası olduğundan elektrolitsiz dekstroz çözeltileri kan ile
aynı infüzyon setinden birlikte uygulanmamalıdır.
Başka alternatif olmadıkça, gentamisin sülfat, sefalotin sodyum, sefalotin sodyum nötral
veya okzalisin sodyum içeren karışımlardan sakınılması önerilmektedir. %5’lik glukoz
solüsyonundaki dopamin ve ampisilin karışımı alkali ve geçimsizdir ve bu durum iki ilacın
da bozulmasına yol açar. Dolayısıyla iki ilaç karıştırılmamalıdır.
%5’lik glukoz solüsyonundaki dopamin ve amfoterisin B karışımı geçimsizdir, ilaçların
karıştırılmasından hemen sonra çökelek oluşur.
6.3 Raf ömrü
24 ay
6.4 Saklamaya yönelik özel tedbirler
25°C altında oda sıcaklığında saklayınız. Orijinal ambalajında saklayınız.
Orijinal ambalajından çıkarıldıktan sonra kullanılmalıdır.
Yalnız berrak solüsyonları kullanınız. Bulanık veya çökelti içeren solüsyonları
kullanmayınız.
Solüsyonun rengi değişmiş veya açık sarıdan daha koyu renkte ise solüsyon
kullanılmamalıdır.
6.5 Ambalajın niteliği ve içeriği
DOPASEL 200 mg/250 mL I.V. İnfüzyon Çözeltisi, 250 mililitrelik non-PVC torba
içinde ambalajlanmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Parenteral müstahzar ürünler kullanılmadan önce, çözelti ve ambalaj izin verdiği kadar
partikül içerip içermediği ve rengin bozulup bozulmadığına dair kontrol edilmelidir.
Berrak olmayan ve ambalajı açılmış ürünleri kullanmayınız
12 / 13Dış ambalaj, nem ve oksijenden korumakta olup kullanıma hazır olana kadar overwrap'ı
çıkarmayınız.
Açmak için: Dış ambalajı tepeden yırtınız ve çözelti içeren torbayı çıkarınız. Sterilizasyon
işlemi sırasında nemin absorbe olmasından dolayı plastiğin üstünde biraz opaklık
görülebilir. Bu normaldir ve çözeltinin kalitesini ve güvenirliliğini etkilemez. Opaklık
zaman içinde kaybolacaktır.
Uygulama için hazırlık: (Aseptik teknik kulanınız)
1. Uygulama setinin akış kontrol kilidini (klemp) kapatınız.
2. Uygulama ucundaki twist-off kapağı koparınız.
3. Uygulama setinin spaykını uygulama ucuna çevirerek sıkıca batırınız.
4. İlaç torbasını askıya asınız.
5. Hazne içinde düzgün sıvı akışı sağlayabilmek için damlanın aktığı hazneyi sıkınız ve
serbest bırakınız.
6. Akış kontrol kilidini açınız ve set içindeki havayı çıkartınız. Kilidi kapatınız.
7. Seti venipunktüre (kanüle) bağlayınız. Serum akmıyor ise, venipunktürü ayarlayınız.
8. Uygulama hızını infüzyon pompası, tercihen volumetrik pompa ile ayarlayınız.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Haver Farma İlaç A.Ş.
Acarlar Mah. 74. Sok. Acarkent Sitesi B742 No:17/1 Beykoz/İSTANBUL
Tel: (0216) 324 38 38
Faks: (0216) 317 04 98
E-mail: info@haver.com.tr
8. RUHSAT NUMARASI
2018 /113
9. İLK RUHSAT TARİHİ / RUHSAT YENİLEME TARİHİ
07.03.2018
10. KÜB’ÜN YENİLENME TARİHİ
---
13 / 13