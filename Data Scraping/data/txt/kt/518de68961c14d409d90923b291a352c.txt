1/6  
 
KULLANMA TALİMATI  
 
 
ANTABUS 500 mg tablet  
Ağız yoluyla alınır.  
 
• Etkin madde:   Her bir tablet 500 mg disülfiram içerir.  
• Yardımcı maddeler : PVP K30 (Kollidon 30) , Mısır nişastası , Mikrokristallin selüloz pH 
102, Talk , Magnezyum stearat  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. ANTABUS  nedir ve ne için kullanılır?  
2. ANTABUS ’u kullanmadan önce dikkat edilmesi gerekenler  
3. ANTABUS  nasıl kullanılır?  
4. Olası yan etkiler nelerdir?  
5. ANTABUS ’un saklanması  
 
Başlıkları yer almaktadır. 
  1. ANTABUS nedir ve ne için kullanılır?  
 
ANTABUS alkol bağımlılığının tedavisinde kullanılan ilaçlar grubunda yer alır.  
 ANTABUS, 25 tabletlik ambalajlarda bulunur. Beyaz renkli , bir yüzü düz, diğer yüzü çift 
çentikli tabletler dir. 
 ANTABUS, etkin madde  olarak 500 m g disülfiram içerir.  
 Disülfiram alkol bağımlılığı tedavisinde destekleyici olarak kullanılır. Alkol aldığınızd a, alkol 
vücudunuzda asetaldehit  adı verilen maddeye dönüş ür. Disülfiram asetaldehiti parçalayan 
enzimi bloke eder. Kanda asetaldehit düzeyinin artmasına bağlı olarak istenmeyen fiziksel 
etkiler oluşur.   ANTABUS  kullanırken alkol tükettiğiniz tak dirde istenmeyen fiziksel etkiler hissedeceksiniz 
ve daha fazla alkol almak istemeyeceksiniz.   2/6  
2. ANTABUS’u  kullanmadan önce dikkat edilmesi gerekenler  
 
ANTABUS’u  aşağıdaki durumlarda KULLANMAYINIZ  
Eğer;   
• Disülfiram veya yardımcı maddelerden herhangi birine aşırı duyarlılığınız varsa , 
• Ağır kalp hastalığı veya kalp yetmezliğiniz varsa, 
• Yüksek tansiyonunuz varsa,  
• Tiroid beziniz yeterli çalışmıyorsa (hipotiroidizm) , 
• Ağır psikiyatrik veya kişilik bozukluğunuz varsa, 
• Felç geçirmişseniz,  
• Son zamanlarda alkol tükettiyseniz. 
 
ANTABUS’u aşağıdaki durumlarda DİKKATLİ KULLANINIZ  
Eğer;   
• Böbrek, karaciğer veya akciğer hastalığınız varsa,  
• Şeker hastalığınız varsa,  
• Düşük tansiyonunuz varsa, 
• Beyin hasarı nız varsa,  
• Epilepsiniz (sara) varsa.  
 
Bu uyarılar, geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  
 
ANTABUS’un  yiyecek ve içecek ile kullanılması  
Bazı yiyecekler, sıvı ilaçlar, tonikler, kozmetikler, parfümler ve spreyler disülfiram- alkol 
reaksiyonuna neden olabilecek kadar alkol içerebilmektedir. Ayrıca, yeterli miktarlarda 
tüketildiğinde istenmeyen etkilere seb ep olabilecek düşük alkollü ve alkolsüz bira ve şaraplar 
konusunda dikkatli olunmalıdır.  
 
ANTABUS’un alkol ile birlikte kullanımı  
ANTABUS kullandığınız süre boyunca veya tedaviyi kestikten sonraki 2 hafta içinde alkol 
alırsanız veya alkol ihtiva eden diğer yiyecek veya içeceklerden tüketirseniz, disülfiram- alkol 
reaksiyonu meydana gelebilir. Bu reaksiyon önceden tahmin edilemediği gibi  belirtileri  ciddi 
ve hayatı tehdit edici nitelikte olabilir. Bu belirtiler; 
• Yüz ve boyunda kızarma , vücut sıcaklığında artma , terleme, bulantı veya kusma , deride 
alerji kaynaklı kaşıntı veya döküntü, k aygı, endişe , sersemlik , baş ağrısı , bulanık görme , 
nefes almada zorluk , çarpıntı , hızlı nefes alıp verme , 
• Ciddi durumlarda; kalbin hızlı atma sı, düşük tansiyon, anormal derecede yavaş nefes 
alıp verme, göğüs ağrısı, anormal kalp ritmi  veya nöbet , 
• Seyrek olarak yüksek tansiyon, solunum problemi, kan hastalı ğı şeklindedir.  
 
Bu belirtilerden bazılarını fark ederseniz, doktorunuza danışınız.  
 
Disülfiram- alkol reaksiyonu alkol aldıktan sonra 15 dakika içinde ortaya çıkar ve birkaç saat 
sürebilir.  
 
Hamilelik  
İlacı kullanmadan önce doktorunuza veya eczacınıza danışınız.  3/6  
Eğer hamile iseniz, hamile kalmayı planlıyor iseniz ANTABUS kullanmadan önce doktorunuza 
veya eczacınıza danışınız. ANTABUS gerekli olmadıkça gebelik döneminde 
kullanılmamalıdır. Doktorunuz aksini önermedikçe, hamileliğinizin ilk 3 ayında ANTABUS 
kullanmamalısınız . Sonraki dönemlerde kullanımı konusunda doktorunuz sizi 
bilgilendirecektir.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzir me  
İlacı kullanmadan önce doktorunuza veya eczacınıza danışınız.  
ANTABUS  emzirme döneminde kullanılmamalıdır.  
 
Araç ve makine kullanımı  
ANTABUS uyuşukluk ve yorgunluğa neden olabilir ( bkz. bölüm 4) . Eğer bu şikayetiniz varsa, 
araç veya makine kullanmamalısınız.  
 ANTABUS’un  içeriğinde bulunan bazı yardımcı maddeler hakkında önemli bilgiler  
ANTABUS’un içeriğinde özel uyarı gerektiren herhangi bir yardımcı madde bulunmamaktadır. 
 
Diğer ilaçlar ile birlikte kullanımı  
Eğer;  
• Varfarin (kanın pıhtılaş masını azaltır)  
• Fenitoin ve paraldehit (sara hastalığının tedavisinde kullanılır)  
• Teofilin (astım hastalığının tedavisinde kullanılır ) 
• Klordiazepoksit ve diazepam (kaygı, endişe tedavisinde kullanılır)  
• Petidin ve morfin (ağrı kesici)  
• Amfetamin (uyarıcı)  
• Pimozid ve klorpromazin (zihinsel hastalıkların tedavisinde kullanılır)  
• İzoniyazid, metronidazol, rifampisin (enfeksiyonların tedavisinde kullanılır)  
• Amitriptilin (depresyon tedavisinde kullanılır)  
kullanıyorsanız ya da son zamanlarda kullandıysanız doktorunuza ve eczacınıza bilgi veriniz. 
 
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. ANTABUS  nasıl kullanılır?  
 Uygun kullanım ve doz/uygulama sıklığı için talimatlar:  
ANTABUS’u her zaman doktorunuzun anlattığı şekilde alınız. Eğer emin değilseniz, 
doktorunuza ya da eczacınıza sorunuz. Tedavi için uygun olup olmadığınızın anlaşılması için 
ANTABUS’a başlamadan önce genel kontrolden geçmeniz tavsiye edilmektedir.  
 
ANTABUS tedavisi genellikle hastanede veya özel bir klinikte başlatılır. İlk dozu almadan 
önceki en az 24 saat boyunca alkol almamanız önemlidir.  
 
Yetişkin ve yaşlı hastalarda  tedaviye, 1 -2 hafta boyunca, her sabah, günde maksimum 1 tablet 
(500 mg)  alınarak başlanır, daha sonra  doz günde  250 mg’a düşürülür. Eğer uyuşukluk oluşursa, 4/6 doz akşamları da alınabilir. İdame günlük doz , 125- 500 mg aralığında değişebilir fakat, 500 
mg’ı aşmamalıdır. Do ktorunuzun aksini söylemedikçe 6 aydan daha uzun süre kullanmayınız. 
 
Uygulama yolu ve metodu:  
ANTABUS  sadece ağızdan kullanım içindir.  
Tabletleri su ile yutunuz.  
 
Değişik yaş grupları:  
Çocuklarda kullanımı:  
ANTABUS  çocuklarda kullanılmamalıdır.  
 
Yaşlılarda kullanımı:  
ANTABUS’un yaşlılarda kullanımı konusunda bilgi bulunmamaktadır.  
 
Özel kullanım durumları:  
Böbrek /karaciğer yetmezliği:  
Böbrek ve karaciğer yetmezliği olan hastalarda dikkatli kullanılmalıdır.  
 
Eğer ANTABUS’un  etkisinin çok güçlü ve ya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ANTABUS  kullandıysanız:  
Eğer siz (ya da bir başkası) aynı anda birden fazla tablet yuttuysanız  veya bir çocuğun yutmuş 
olabileceğini düşünüyorsanız, en yakın hastanenin acil servisine  başvurunuz veya derhal 
doktorunuza durumu anlatınız. Doz  aşımı;  bulantı veya kusma , mide ağrısı, ishal, uyuşukluk, 
zihinsel hastalık, yorgunluk, kalbin hızlı atması , yüksek vücut sıcaklığı, d üşük tansiyon, kas 
kontrolünü kaybetme, kan şekerinde yükselme, kanda değişiklik (kan testlerinde görülür)  
belirtilerini kapsar. Ciddi durumlar koma, nöbet veya ölümle sonuçlanabilir. 
 
ANTABUS’tan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ANTABUS’u  kullanmayı unutursanız  
Bir dozu almayı unutursanız ve dozu almayı unuttuğunuzu 12 saat içinde hatırlamazsanız, bu 
dozu almayınız.  
 
Unutulan dozları dengelemek için çift doz almayınız.  
 
ANTABUS  ile tedavi sonlandırıldığında ki oluşabilecek etkiler  
Kendinizi daha iyi hissetseniz bile ilacınızı daima doktorunuzun önerdiği tedavi 
tamamlanıncaya kadar alınız.  
 
4. Olası yan etkiler nelerdir?  
 
Tüm ilaçlar gibi, ANTABUS’un içeriğinde bulunan maddelere duyarlı olan kişilerde yan etkiler 
olabilir. Ancak bunlar her kullanıcıda ortaya çıkmaz. 
 
Çok yaygın:   10 kişide 1’den fazla  
Yaygın:   10 kişide 1’den az, 100 kişide 1’den fazla  5/6 Yaygın olmayan:  100 kişide 1’den az, 1,000 kişide 1’den fazla  
Seyrek:   1,000 kişide 1’den az, 10,000 kişide 1’den fazla  
Çok seyrek:   10,000 kişide 1’den az (bildirilen tekil vakalar dahil)  
Bilinmiyor:   Eldeki verilerden hareketle tahmin edilemiyor.  
 
Yaygın:  
• Uyuşukluk  
• Baş ağrısı  
• Ağız kokusu 
• Ağızda metalik tat  
• Epigastralji (mide ağrısı)  
• İshal  
• Mani (taşkınlık nöbeti)  
• Depresyon  
 
Yaygın olmayan:  
• Cinsel fonksiyonlarda azalma  
• Akne (sivilce) benzeri döküntü, kaşıntı ve/veya döküntü ile seyreden alerjik 
reaksiyonlar  
 
Seyrek:  
• Şizofreniye benzer bir tür psikiyatrik hastalık 
• Eozinofili (bir  tür kan hücresinin normalden fazla sayıda bulunması)  
• Karaciğer hücrelerinde hasar  
• Merkezden uzak (periferik) sinirlerde hasar/iltihap (el ve ayaklarda ağrı ve his kaybına 
neden olur)  
• Görme sinirlerinde iltihap  
 
Bilinmiyor:  
• Ensefalopati (beyin hastalığı)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijila ns Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ANTABUS’un  Saklanması  
 
ANTABUS’u  çocukların göremeyeceği, erişemeyeceği  yerlerde ve ambalajında saklayınız.  
15-30°C arasında, ışıktan koruyarak ve ambalajında saklanır.  
 
Son kullanma tarihiyle uyumlu olarak kullanınız.  6/6 Ambalajdaki son kullanma tarihinden sonra ANTABUS’u  kullanmayınız.  
 
Eğer üründe ve/veya ambalajında bozukluklar fark ederseniz ANTABUS’u  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi : 
NOBEL İLAÇ SANAYİİ VE TİCARET  A.Ş. 
Ümraniye 34768 İSTANBUL   
 Üretim yeri:  
NOBEL İLAÇ SANAYİİ VE TİCARET A.Ş.  
Sancaklar  81100 DÜZCE  
 
 
Bu kullanma talimatı ../../…. tarihinde onaylanmıştır.  
 