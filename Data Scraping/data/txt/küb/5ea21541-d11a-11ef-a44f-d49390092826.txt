KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİBAVİT K Ampul
Steril
2. KALİTATİF VE KANTİTATİF BİLEŞİM
Etkin madde:
Her ampul (2 ml) 20 mg Menadion Sodyum Bisülfit (Vitamin K3) içerir.
Yardımcı maddeler:
Sodyum klorür 12,6 mg
Potasyum metabisülfit 6 mg
Yardımcı maddeler için 6.1.’e bakınız.
3. FARMASÖTİK FORM
Enjektabl solüsyon.
Sarımsı, berrak ve partikülsüz çözelti.
4. KLİNİK ÖZELLİKLER
4.1 Terapötik endikasyonlar
Vitamin K aktivitesi bozukluğu ya da vitamin K eksikliği sonucu, faktör II, VII, IX ve X’un
aktif hale gelememesi nedeniyle ortaya çıkan çeşitli koagülasyon bozukluklarının tedavisi ve
önlenmesi için endikedir.
Eksiklik aşağıdaki durumlarda veya hastalarda ortaya çıkabilir: Tamamen parenteral
beslenenler; pankreas yetmezliği (kistik fibrozis dahil), karaciğer-safra yolu hastalıkları
(obstruktif sarılık, internal bilier fistül) ve ince barsak hastalıkları (çöliak hastalığı, tropikal
sprue, rejional enterit, ülseratif kolit, inatçı diyare, aşırı barsak rezeksiyonundan sonra kısa
barsak sendromu) ile ilişkili malabsorbsiyon sendromları; abetalipoproteinemi; salisilatlar veya
geniş spektrumlu antibiyotik tedavisi.
Eksiklik hipoprotrombinemiye yol açar, böylece kanda pıhtılaşma zamanının uzamasına neden
olur ve spontan kanamalar ortaya çıkabilir.
4.2. Pozoloji ve uygulama şekli
Pozoloji/Uygulama sıklığı ve süresi:
Tedavi süresi ve doz sıklığı, kan protrombin zamanına göre belirlenmelidir. Terapötik dozu
belirlerken diyetle ve diğer kaynaklarla alınan vitamin K da değerlendirilmelidir. Karaciğer
fonksiyon bozukluğu yoksa genellikle tek bir doz 8-24 saat içinde hipoprotrombinemiyi
düzeltebilir. Düzelme gözlenmezse, enjeksiyonlar 12 saatte tekrarlanır.
Genelde önerilen doz, erişkinlerde günde bir veya iki kez 5-15 mg, çocuklara ise günde bir
veya iki kez 5-10 mg, subkütan, intramüsküler veya intravenöz yoldan uygulamadır.
Uygulama şekli:
Subkütan, intramüsküler veya intravenöz yoldan uygulanır. İntravenöz yol, ancak diğer
uygulama yolları kullanılmadığı zaman denenmelidir. Ayrıca intravenöz zerkler çok yavaş
yapılmalıdır.
1Özel popülasyonlara ilişkin ek bilgiler
Böbrek yetmezliği:
Böbrek yetmezliğinde doz ayarlamasına gerek yoktur.
Karaciğer yetmezliği:
Karaciğer fonksiyon bozukluğunda, yüksek miktarlarda kullanılması durumu
ağırlaştırabileceğinden dikkatle uygulanmalıdır.
Pediyatrik popülasyon:
Hepatotoksisite ve hemolitik anemi riski nedeniyle çocuklarda menadion ve türevleri dikkatli
kullanılmalıdır; yenidoğanlarda, özellikle prematüre bebeklerde kullanılmamalıdır.
Çocuklardaki dozu günde bir veya iki kez 5-10 mg’dır.
Geriyatrik popülasyon:
Yaşlılarda doz ayarlamasına gerek yoktur.
4.3. Kontrendikasyonlar
• İçerdiği maddelerden herhangi birine aşırı duyarlılığı olduğu bilinen vakalarda,
• Doğacak bebeğin fizyolojik hipoprotrombinemi veya hemorajik hastalıklarına karşı
profilaktik olarak hamileliğin son 2-3 haftası içinde verilmesi durumunda kontrendikedir.
4.4. Özel kullanım uyarıları ve önlemleri
Yüksek dozlarda menadion sodyum bisülfit alan annelerin prematüre çocuklarında serbest
bilirubin plazma seviyeleri yükselebilir.
Glukoz 6 fosfat dehidrogenez (G6PD) plazma seviyeleri düşük olan kişilerde menadion ve
türevleri hemoliz oluşturabileceğinden, dikkatle kullanılmalıdır.
Yenidoğan bebeklerde özellikle prematürelerde, hepatik fonksiyonlar tam oluşmadığı için,
hemolitik anemi, hiperbiliribünemi ve kernikterus ile ilişkili bulunduğundan menadion ve
türevleri verilmemelidir. Yeni doğanlarda profilaktik olarak veya ortaya çıkan hemorajik
hastalıkların tedavisinde fitomenadion daha güvenlidir.
Oral antikogülanların yüksek dozda alınmasından dolayı oluşan hipoprotrombinemilerin
tedavisinde de etkileri daha kısa süre içinde ortaya çıktığı ve endikasyonda daha etkili olduğu
için fitomenadion tercih edilmelidir.
Kumarin türevleri tarafından karaciğerde Vitamin K aktivitesi inhibe edilebilir. Bu tip ilaçlarla
tedavi olan hastalarda koagülasyon faktörlerinin aktiviteleri düşer. Ortaya çıkabilecek ciddi
kanamalarda antikoagülan tedavisi kesilir ve intravenöz K vitamini tedavisine geçilir. K
vitamini tedavisinin yetersiz kaldığı durumlarda taze plazma veya kan transfüzyonu gerekebilir.
Karaciğer, protrombinin başlıca yapım yeri olduğundan, karaciğer hasarına bağlı
hipoprotrombinemi durumu K vitamini ile düzeltilemez.
Karaciğer fonksiyon bozukluğunda, yüksek miktarlarda kullanılması durumu
ağırlaştırabileceğinden dikkatle uygulanmalıdır.
İçerdiği sülfit’ten dolayı nadir olarak şiddetli aşırı duyarlılık reaksiyonları ve bronkospazma
neden olabilir.
Libavit K, her ampulde (2 ml) 23 mg’dan daha az sodyum içermektedir; yani esasında “sodyum
içermez”.
24.5. Diğer tıbbi ürünler ile etkileşimler ve diğer etkileşim şekilleri
Kumarin ve indandion türevi antikoagülanların etkileri K vitamini tarafından antagonize edilir.
Özellikle yüksek dozda K vitamini kullanıldığında oral antikoagülanlara geçici direnç
oluşmaktadır. Kumarin türevleri tarafından da karaciğerde vitamin K aktivitesi inhibe edilebilir.
Geniş spektrumlu antibiyotikler, moksalaktam, kinidin, kinin, yüksek doz salisilatlar,
antibakteriyel sülfonamidler K vitamini gereksinimini artırabilirler.
Daktinomisin K vitamininin etkilerini azaltabilir.
Erişkinlerde Vitamin K’nın maksimum dozlarıyla PT zamanının uzadığı gösterilmiştir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda gerekli olmadıkça kullanılmamalıdır.
Gebelik dönemi
İnsan ve deney hayvanlarında hamilelikte kullanımı ile ilgili çalışma yapılmamıştır. Yüksek
dozlarda menadion sodyum bisülfit alan annelerin prematüre çocuklarında serbest bilirübin
plazma seviyeleri yükselebilir. Olası neonatal toksisite nedeniyle, yeni doğanın fizyolojik
hipoprotrombinemi veya hemorajik hastalıklarına karşı, profilaktik olarak doğumdan önce
anneye uygulama önerilmemektedir.
Menadion sıçanlarda yapılan çalışmalarda 15-150 mg/kg (insanlarda kullanılan terapötik dozun
2640 katı) teratojenik olmadığı bulunmuştur. Ancak hamilelere verildiğinde fetüse zarar verip
vermeyeceği bilinmemektedir.
LİBAVİT K, gerekli olmadıkça gebelik döneminde kullanılmamalıdır.
Laktasyon dönemi
Emziren annelerde süte geçtiği gösterilmiştir. Emziren annelere uygulama gerektiğinde, bu göz
önünde bulundurulmalıdır.
Üreme yeteneği/Fertilite
Üreme kapasitesini etkileyip etkilemeyeceği bilinmemektedir.
4.7. Araç ve makine kullanımı üzerindeki etkiler
Bu konuda herhangi bir çalışma yapılmamıştır.
4.8. İstenmeyen etkiler
Erişkinlerde yan etki insidansı oldukça düşüktür.
Aşağıdaki istenmeyen etkiler çok yaygın (≥1/10), yaygın (≥1/100 ila <1/10), yaygın olmayan
(≥1/1000 ila <1/100), seyrek (≥1/10000 ila <1/1000), çok seyrek (<1/10000), bilinmiyor (eldeki
verilerden hareketle tahmin edilemiyor) olarak listelenmiştir.
Bağışıklık sistemi hastalıkları
Bilinmiyor:
İntravenöz enjeksiyon sırasında veya hemen sonra anaflaktoid reaksiyonlar, şok, solunum
sorunları ortaya çıkabilir. İlk defa K vitamini alan bazı vakalarda bu tip reaksiyonlar
görülebilir. Bu nedenle intravenöz yol ancak diğer uygulama yolları kullanılmadığı zaman
denenmelidir.
3Deri ve deri altı doku hastalıkları
Bilinmiyor:
Deri döküntüleri veya ürtiker gibi alerjik yan etkiler oluşabilir.
Genel bozukluklar ve uygulama bölgesine ilişkin hastalıkları
Bilinmiyor:
İntravenöz dışındaki diğer parenteral uygulamalarda lokal reaksiyonlar oluşabilir. Enjeksiyon
yerinde ağrı, şişkinlik ve hassasiyet ortaya çıkabilir.
4.9. Doz aşımı ve tedavisi
İnsanlarda doz aşımı ile ilgili veri bulunmamaktadır. Menadion sodyum fosfat ile yapılan
çalışmalarda, hayvanlarda büyük miktarlardaki uygulamalar anemi oluşumu, polisitemi,
splenomegali, renal ve hepatik hasar ve ölüm ile sonuçlanmıştır. Akut intravenöz toksisite
(LD50) fareler için 500±55 mg/kg, sıçanlarda 400±65 mg/kg olarak bulunmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan ve kan yapıcı organlar; Antihemorajikler; Vitamin K ve Diğer
Hemostatikler.
ATC kodu: B02B A02.
Menadion, K vitamininin yağda çözünen bir analoğudur. Libavit K’nın içerdiği menadion
sodyumbisülfit ise menadionun suda çözünen ve karaciğerde menadiona çevrilen bir tuzudur. K
vitamini karaciğerde pıhtılaşma faktörleri üretildikten sonra bunların aktif hale gelebilmeleri
için gereklidir. Pıhtılaşma faktörleri (protrombin (faktör II), prokonvertin (faktör VII), plazma
tromboplastin komponenti (faktör IX) ve Stuart faktörünün (faktör X)) karaciğerde üretildikten
sonra K vitamini aracılığı ile glutamat rezidüleri gama karboksiglutamata (GIa) dönüştürülür.
Bu dönüşüm söz konusu faktörlerin intrensek ve ekstrensek yolak aracılığı ile aktif hale
gelebilmeleri için zorunludur. Dolayısıyla K vitamini eksikliğinde pıhtılaşma faktörlerinin
aktiviteleri azalmaktadır. Parenteral uygulanan menadion ile 8-24 saat içinde normal
protrombin seviyelerine ulaşılabilmektedir.
5.2. Farmakokinetik özellikler
Genel özellikler
Emilim:
Oral yoldan alındığında suda çözünen K vitamini olduğu için emiliminde safra asitlerine
gereksinim duymazlar ve direkt kan akımına girerler. İntramüsküler uygulamadan sonra
kolaylıkla absorbe olurlar.
Dağılım:
Başlangıçta karaciğerde konsantre olurlar, daha sonra bu konsantrasyon hızla azalır. Diğer
dokularda çok az miktarda birikir. Plasenta ve anne sütüne geçer.
Biyotransformasyon:
Karaciğerde hızlı bir şekilde metabolize edilir.
4Eliminasyon:
Eliminasyonu böbrek/safra yoluyladır.
6. FARMASÖTİK ÖZELLİKLER
6.1 Yardımcı maddelerin listesi
Potasyum metabisülfit
Sodyum klorür
Enjeksiyonluk su
6.2 Geçimsizlikler
Bildirilmemiştir.
6.3 Raf ömrü
60 ay.
6.4 Saklamaya yönelik özel uyarılar
25°C altındaki oda sıcaklıklarında ve ışıktan koruyarak saklayınız. Dondurmayınız.
6.5 Ambalajın niteliği ve içeriği
2 ml bal rengi, Tip I hidrolitik sınıf camdan yapılmış tek dozluk 5 adet ampul.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilir.
7. RUHSAT SAHİBİ
Liba Laboratuarları A.Ş., Beykoz/İstanbul
8. RUHSAT NUMARASI
129/48
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.09.1980
Ruhsat yenileme tarihi: 24.02.2002
10. KÜB’ÜN YENİLENME TARİHİ
-
5