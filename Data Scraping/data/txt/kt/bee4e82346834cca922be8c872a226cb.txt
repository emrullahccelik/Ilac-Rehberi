 
 
 
KULLANMA TALİMATI  
 
                           MUKOLİZ® 375 mg Kapsül  
                           Ağızdan alınır.  
          
• Etkin madde:  Her bir kapsül  375 mg karbosistein  içerir.  
• Yardımcı maddeler: Laktoz  (inek sütü) , mısır nişastası, talk, magnezyum stearat  (E572) , jelatin  
(sığır  jelatini) . Kapsül içeriği;  kinolin sarısı (E104), günbatımı sarısı  
(E110)  ve titanyum dioksit (E171) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuy unuz, çünkü sizin için önemli bilgiler içermektedir.  
 •   Bu kullanma talimatını saklayınız. Daha sonra tekrar okumaya ihtiyaç  duyabilirsiniz  
•   Eğer ilave sorularınız olursa, lütfen doktorunuza veya eczacınıza danışınız. 
•   Bu ilaç kişisel olarak size reçete edilmiştir, başkalarına vermeyiniz.  
•   Bu ilacın kullanımı sırasında doktora veya hastaneye gittiğinizde doktorunuza bu 
                 ilacı kullandığınızı doktorunuza söyleyiniz. 
•   Bu talimatta yazılanlara aynen uyunuz. İlaç hakkında size önerilen dozun dışında 
      yüksek veya düşük doz  kullanmayınız. 
 
   Bu Kullanma Talimatında:  
1. MUKOLİ Z nedir ve ne için kullanılır?  
2. MUKOLİZ ’i kullanmadan önce dikkat edilmesi gerekenler  
3. MUKOLİZ  nasıl kullanılır?  
4. Olası yan etkiler nelerdir?  
5. MUKOLİZ ’in saklanması  
 
       Başlıkları yer almaktadır.  
 
1. MUKOLİZ  nedir ve ne için kullanılır?  
MUKOLİZ, her bir kapsülde 375 mg karbosistein içeren mukolitik etkili bir ilaçtır. 45 kapsül 
içeren Al/PVC blister ambalajda piyasaya sunulmuştur.  
 
                        MUKOLİZ sarı renkli sert sığır jelatin kapsüldür . 
 
MUKOLİZ, patolojik derecelerde yoğun kıvamlı balgamın  oluşması ile birlikte seyreden 
solunum yolları hastalıklarında kullanılır. Orta kulak iltihabı da buna dahildir.  
 
  
 
 
1 / 5  
 
 
       2. MUKOLİZ ’i kullanmadan önce dikkat edilmesi gerekenler  
     MUKOLİZ ’i aşağıdaki durumlarda  KULLANMAYINIZ  
       Eğer,  
• Karbosisteine ve/veya kapsülün içerdiği diğer maddelere karşı alerjiniz varsa  
• Mide veya onikiparmak bağırsağı ülseriniz varsa  
      
       MUKOLİZ ’i aşağıdaki durumlarda DİKKATLİ  KULLANINIZ  
       Eğer,  
• Emziriyorsanız 
• Geçmişinizde ülser hikayesi varsa  
Astımı olan hastaların tedavileri esnasında soluk yollarında daralma oluşabileceğinden 
dikkatli  kullanılmalıdır.  
 Belirtiler görülürse kullanılmamalıdır.  
 
Bu uyarılar, geçmişteki herhangi bir dönemde dahi olsa  sizin için geçerliyse  lütfen  
doktorunuza danışınız . 
 
MUKOLİZ ’in yiyecek ve içecek ile birlikte kullanılması  
MUKOLİZ yiyecek ve içecek ile birlikte kullanılabilir.  
 
Hamilelik  
İlacı kullanmadan önce doktoru nuza veya eczacınıza danışınız.  
Hamileliğin ilk üç ayında kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
Karbosisteinin araç kullanma performansı veya makine kullanma yeteneği üzerine etkisi 
hakkında herhangi bir bilgi bulunmamaktadır.  
 
MUKOLİZ ’in içeriğinde bulunan bazı yardımcı maddeler hakkında önemli bilgiler  
MUKOLİZ,  laktoz içerir. Eğer daha önceden doktorunuz tarafından bazı şeke rlere karşı 
intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
                             
MUKOLİZ,  kinolin sarısı (E104) ve günbatımı sarısı (E110) içerir. Alerjik reaksiyonlara sebep 
olabilir.  
2 / 5  
 
 
Diğer ilaçlar ile b irlikte kullanımı   
Folkodin (opiat türevi öksürük kesici ilaç) ile geçimsizdir. Folkodin ile karışımı karbosisteinin 
çökmesine neden olur. Opiat türevi bu tip bileşiklerle aynı anda kullanılmaması tavsiye edilir.  
Eğer reçeteli ya da reçetesiz herhangi bir  ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. MUKOLİZ  nasıl kullanılır?  
 
                            Uygun kullanım ve doz/uygulama sıklığı için talimatlar:  
Başlangıç dozu günde 3 kez 2 kapsül (toplam 2250 mg).  İdame dozu ise, bölünmüş dozlar 
halinde günde toplam 1500 mg’dır. Yeterli cevap elde edildikten sonra doz günde 2 kez 1 
kapsüle kadar (toplam 750 mg) düşürülebilir.  
                             
                           Uygulama yolu ve metodu:  
                           Ağızdan alınır. 
                      
Değişik yaş grupları:   
Çocuklarda kullanımı : 
Çocuklarda kullanılmaz.  
 
Yaşlılarda kullanımı:  
Yukarıda belirtilen dozlar kullanılır.  
Özel kullanım durumları:  
Böbrek yetmezliği:  
Yukarıda belirtilen dozlar kullanılır.  
 
Karaciğer yetmezliği:  
Yukarıda belirtilen dozlar kullanılır.  
 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayın ız. 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 Eğer MUKOLİZ
 ’in etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konuşun uz.  
   
3 / 5  
 
 
Kullanmanız gerekenden daha  fazla MUKOLİZ  kullandıysanız:  
MUKOLİZ ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MUKOLİZ ’i kullanmayı unutursanız  
Unuttuğunuz dozu hatırladığınız en kısa zamanda alınız ve sonra önceki gibi devam ediniz.  
Unutulan dozları dengelemek için çift doz almayınız . 
 
MUKOLİZ ile tedavi sonlandırıldığındaki oluşabilecek etkiler  
MUKOLİZ ile tedavi sonlandırıldığında herhangi bir etki oluşmaz. 
 
4. Olası yan etkiler nelerdir?  
Tüm ilaçlar gibi MUKOLİZ  ’i içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın        : 10 hastanın en az birinde görülebilir.  
Yaygın               : 10 hastanın birinden az, fakat 100  hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek                : 1.000 hastanın birinden az görülebilir.  
Çok seyrek         : 10.000 hastanın birinden az görülebilir.  
Bilinmiyor          : Eldeki verilerden hareketle tahmin edilemiyor.  
 
Aşağıdakilerden biri olursa  MUKOLİZ ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyon (kızarıklık, yutma ya da nefes alma problemleri, dudaklarında, yüzde, boğazda 
ve dilde şişme)  
“Bunların hepsi ciddi yan etkilerdir.”  Eğer bunlardan biri sizde mevcut ise, sizin MUKOLİZ’ e 
karşı alerjiniz var demektir. Acil tıbbi müdahaleye veya hastaneye yatırılmanıza ge rek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler:  
Seyrek:  
                              • Kusmukta kan ya da siyah renkli dışkı  
                            
                              Bilinmiyor:  
                              • Yüksek tansiyon  
                              • Bulantı  
                              • Baş ağrısı  
                              • Kusma  
                              • Burun kanaması  
4 / 5  
 
 
                              • Midede rahatsızlık  
                              • İshal 
                              Bunlar MUKOLİZ  ’in hafif yan etkileridir.  
 
Eğer bu kullanma talimatında söz edilmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin rapor lanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde ye r alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. MUKOLİZ ’in saklanması  
MUKOLİZ ’i çocukların göremeyeceği, erişemeyeceği yerlerde ve ambalajında saklayınız.  
25 oC altındaki oda sıcaklığında  saklayınız.  
 
Son kullanma tarihiyle uyumlu o larak kullanınız.  
 
Ambalajdaki son kullanma tarihinden sonra MUKOLİZ ’i kullanmayınız.  
 
Eğer üründe  ve/veya  ambalajında bozukluklar  fark ederseniz  MUKOLİZ  ’i kullanmayınız.  
 
Son kullanma tarihi geçmiş veya kullanılmayan ilaçları çöpe  atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:    Terra İlaç ve Kimya San. ve Tic.  A.Ş.  
                            Ümraniye/İstanbul  
 
                            Üretim Yeri:       Soylu  İlaç San. ve Tic. A.Ş. 
                          Kartal/ İstanbul  
 
Bu kullanma talimatı  ………….   tarihinde onaylanmıştır.  
5 / 5 