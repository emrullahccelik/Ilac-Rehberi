1 / 11 KULLANMA TALİMATI  
 
ADOPORT® 1 mg k apsül  
Ağız dan alınır . 
 
• Etkin madde:  Her kapsül 1 mg takrolimus a eşdeğer 1,022 mg takrolimus monohidrat 
içermektedir.  
• Yardımcı madde ler: Hipromelloz (Methocel E6 LV), laktoz monohidrat  (sığır kaynaklı) , 
kroskarmelloz sodyum (Ac Di Sol), magnezyum stearat, kapsül bileşimi ( jelatin  (sığır 
kaynaklı) , titanyum dioksit (E171), sodyum lauril sülfat, sorbitan monolaurat , sarı demir 
oksit (E172) , kırmızı demir oksit (E172), siyah demir oksit (E172) ). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak  size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı  
doktorunuza söyleyiniz.  
• Bu talimatta yazılanlara  aynen uyunuz. İlaç  hakkında size önerilen dozun dışında 
yüksek veya düşük doz kulla nmayınız. 
 
Bu K ullanma T alimatında:  
 1. ADOPORT  nedir ve ne için kullanılır?  
2. ADOPORT ’u kullanmadan önce dikkat edilmesi gerekenler  
3. ADOPORT  nasıl kullanılır?  
4. Olası yan etkiler nelerdir? 5. ADOPORT ’un saklanması  
 Başlıkları yer almaktadır . 
 1. ADOPORT  nedir ve ne için kullanılır?  
• ADOPORT  1 mg kapsül, gövdesi beyaz renkli opak, kapağı açık kahve  renkli “4” ebadında 
kapsüllerde; beyaz -kirli beyaz toz içeren 50 kapsüllük ambalajlarda takdim edilmektedir. 
Kutu içerisinde, kapsülleri nemden korumak için içinde nem çekici bulunan koruyucu bir alüminyum folyo ambalaj içerisindeki 10 kapsüllük 5 blister bulunmaktadır. Yardımcı 
madde laktoz monohidrat ve kapsül bileşimindeki jelatin sığır kaynaklıdır.  
• ADOPORT , immünosüpresanlar  (bağışıklık baskılayıcı) adı verilen bir ilaç grubuna aittir. 
Organ naklinizi takiben (örn. karaciğer, böbrek, kalp)  vücudunuzun bağışıklık sistemi yeni 
organı reddetmeye çalışacaktır. ADOPORT , vücudunuzun bağışıklık cevabını kontrol 
ederek, vücudunuzun nakledilen organı kabul etmesini sağlamak için kullanılmaktadır. ADOPORT  çoğu kez, bağışıklık sistemini baskılayan diğer ilaçlarla birlikte kullanılır. 
 
• Ayrıca ADOPORT , size nakledil en karaciğer, böbrek, kalp ya da diğer organınızın devam 
eden reddedilme durumu için ya da daha önceden almış olduğunuz bir tedavinin organ 
naklinden sonra ki bağışıklık cevabını kontrol ede mediği durumlarda da verilebilir. 
 2 / 11 2. ADOPORT ’u kullanmadan önce dikkat edilmesi gerekenler  
ADOPORT ’u aşağıdaki durumlarda KULLANMAYINIZ  
• Eğer takrolimus  veya ilacın  içerdiği maddeler in herhangi birine karşı  alerjiniz  (aşırı 
duyarlılığınız ) varsa,  
• Eğer m akrolid antibiyotiklerin alt grubunda ki herhangi bir antibiyotiğe (örn. eritromisin , 
klaritromisin, josamisin ) karşı alerjiniz (aşırı duyarlılığınız ) varsa . 
 
ADOPORT ’u aşağıdaki durumlarda DİKKATLİ KULLANINIZ  
• Nakledilen organınızın reddini önlemek için bağışıklık sisteminizin baskılanmasına ihtiyaç duyduğunuz sürece  ADOPORT ’u her gün almanız gerekecektir. Doktorunuzla düzenli 
olarak iletişim halinde olmanız gerekmektedir.  
• ADOPORT ’u kullanırken doktorunuz zaman zaman bir takım testler yaptırmanızı  (kan, 
idrar, kalp fonksiyonu, görme ve nörolojik testler dahil) isteyebilir. Bu oldukça normaldir ve doktorunuzun sizin için en uygun ADOPORT  dozuna karar vermesine yardımcı 
olacaktır.  
• Almanız gereken ADOPORT ’un dozunu ve etki liliğini etkileyebileceği için, St. John’s 
Wort (Hiperi cum perforatum) (Sarı Kantaron) gibi bitkisel ilaçları ya da diğer herhangi bir 
bitkisel ürünü kullanmaktan kaçınınız. Şüphede olduğunuz takdirde, herhangi bir bitkisel ürün ya da ilacı  kullanmadan önce lütfen doktorunuza danışınız.  
 
Tedaviniz sırasında aşağıdakilerden biri sizin için geçerli olursa derhal doktorunuza söyleyiniz : 
 
• Eğer karaciğer problem leriniz varsa ya da karaciğerinizi etkilemiş olabilecek bir hastalık 
geçirdiyseniz, alacağınız ADOPORT  dozunu etkileyebileceği için lütfen doktorunuza 
söyleyiniz. 
• Eğer titreme, ateş, bulantı veya kusm a gibi belirtilerin eşlik ettiği veya etmediği şiddetli 
karın ağrısı hissederseniz, 
• Eğer bir günden uzun süre ishal olursanız, lütfen doktorunuza söyleyiniz, çünkü aldığınız 
ADOPORT  dozunun ayarlanması gerekebilir.  
• Eğer ‘QT uzaması’ olarak adlandırılan bir elektriksel aktivite değişiminiz varsa,  
• ADOPORT  kullanırken uygun koruyucu kıyafetler giyerek ve yüksek koruma faktörlü bir 
güneş kremi kullanarak, güneş ışığına ve UV ışığına maruz kalmanızı sınırlandırmalısınız. Bunun nedeni, bağışıklık sistemini baskılayan tedavilerde kötü huylu cilt değişikliklerine dair potansiyel risk olmas ıdır. 
• Eğer herhangi bir aşı yapılmasına  ihtiyacınız olursa, öncesinde doktorunuza danışınız. 
Doktorunuz en iyi şekilde ne yapılması gerektiği konusunda sizi bilgilendirecektir .  
• ADOPORT kull anan hastalarda, lenfoproliferatif  
(Lenfoid dokuların kontrolsüz büyümesiyle 
karakterize hastalıklar) hastalıkların gelişme riskini n yüksek olduğ u raporlanmıştır  (Bkz. 
Bölüm  4). Bu hastalıklarla ilgili olarak belirli tavsiyeler için doktor unuza danışını z. 
• Trombotik mikroanjiyopati/trombotik trombositopenik purpura/hemolitik üremik sendrom 
olarak bilinen, en küçük kan damarlarınızda hasar varsa veya geçmişte olduysa. Ateş, deri altında morarma (kırmızı noktalar şeklinde görünebilir), açıklanamayan yorgunluk, zihin 
bulanıklığı, ciltte veya gözlerde sararma, idrar çıkışında azalma, görme kaybı ve nöbet meydana gelirse doktorunuza söyleyiniz (bkz. Bölüm 4). Takrolimus, sirolimus veya everolimus ile 
birlikte alındığında bu semptomların gelişme riski artabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız . 
  3 / 11 Kullanımdaki önlemler: 
Hazırlama sırasında cildiniz veya gözleriniz gibi vücudunuzun herhangi bir bölümüyle doğrudan temastan veya takrolimus ürünlerinde bulunan enjeksiyon çözeltilerinin veya tozlarının solunmasından kaçınılmalıdır. Bu tür bir temas meydana gelirse, cildi ve gö zleri 
yıkayınız.  ADOPORT ’un yiyecek ve içecek ile kullanılması  
ADOPORT ’u genellikle  boş mide ile veya ye mekten en az 1 saat önce  veya 2 ila 3 saat sonra  
almalısınız . ADOPORT  alırken  greyfurt ve greyfurt suyu tüketiminden kaçınılmalıdır.  
 Hamilelik  
İlacı kullanmadan önce doktorunuza veya eczacınıza danışınız.  
 
• Hamile olmayı planlıyorsanız veya hamile olduğunuzu düşünüyorsanız herhangi bir ilacı 
kullanmadan önce doktorunuza veya eczacınıza danışınız. 
 
ADOPORT gerekli olmadıkça gebelik döneminde kullanılmamalıdır. 
 
Etkili ve hormonal olmayan bir doğum kontrol yöntemi tercih edilmelidir.  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
• ADOPORT  anne sütüne geçmektedir. Bu nedenle ADOPORT  kullanırken  
emzirmemelisiniz.  
 
Araç ve makine kullanımı  
ADOPORT ’u kullandıktan sonra, baş dönmesi veya uyku hali hissediyorsanız veya net görme  
konusunda  problem  yaşıyorsanız herhangi bir araç, alet ya da  makine kullanmayınız.  Bu etkiler, 
ADOPORT  alkol ile bir likte alındığında  daha sık gözlenmektedir.  
 ADOPORT ’un içeriğinde bulunan bazı yardımcı maddeler hakkında önemli bilgiler  
ADOPORT laktoz içermektedir . Eğer daha önceden doktorunuz tarafından bazı şekerlere karşı 
intoleransınız  olduğu söylenmişse bu ilacı  almadan önce doktorunuzla temasa geçiniz.  
 Diğer ilaçlar ile birlikte kullanımı  
Reçetesiz alınan ilaçlar ve bitkisel ilaçlar dahil ilaçlar alıyorsanız, yakın zamanda almışsanız veya 
alacaksanız doktorunuza veya eczacınıza söyleyiniz.  
 
ADOPORT , siklosporin ile (bağışıklık baskılayıcı) birlikte alınmamalıdır.  
 Organ nakli uzmanınız dışında bir doktora gitmeniz gerekiyorsa, doktorunuza takrolimus kullandığınızı söyleyiniz. Takrolimus kan seviyenizi artırabilecek veya azaltabilecek başka bir ilaç kullanmanız gerekiyorsa, doktorunuzun nakil uzmanınıza danışması ger ekebilir.  
 4 / 11 ADOPORT  kan düzeyleri  aldığınız diğer ilaçlardan etkilenebilir  ve diğer ilaçların kan düzeyleri 
de ADOPORT  kullanmanızdan etkilenebilir ve  bu durum  ADOPORT  dozunun artırılmas ını 
veya azaltılmasını  veya kesilmesini  gerek tirebilir.   
 
Bazı hastalar başka ilaçlar alırken takrolimus kan seviyelerinde artış yaşamıştır. Bu, böbrek sorunları, sinir sistemi sorunları ve kalp ritim bozuklukları gibi ciddi yan etkilere yol açabilir (bkz. Bölüm 4).  Başka bir ilaç kullanılmaya başlandıktan çok kısa bir süre sonra ADOPORT  kan seviyeleri 
etkilenebilir, bu nedenle başka bir ilaca başladıktan sonraki ilk birkaç gün içinde ve diğer ilaçla tedavi devam ederken ADOPORT  kan seviyenizin sürekli olarak sıklıkla izlenmesi gerekebilir. 
Diğer bazı ilaçlar, takrolimus kan seviyelerinin düşmesine neden olabilir ve bu da nakledilen organı reddetme riskini artırabilir.  Özellikle, a şağıdaki  etkin maddeleri içeren ilaçlar alıyorsanız 
veya  yakın zamanda aldıysanız  doktorunuz u bilgilendirmelisiniz: 
• Enfeksiyonların tedavisinde kullanılan ve özellikle  makrolid antibiyotikler adı verilen 
antibiyotikler ve antifungal ilaçlar, örn. ketokonazol, flukonazol, itrakonazol, vorikonazol, 
klotrimazol, izavukonazol, mikonazol, kaspofungin, telitromisin, eritromisin, klaritromisin, 
josamisin , azitromisin,   rifampisin , rifabutin, izoniazid ve flukloksasilin 
• İnsan sitomegalovirüsün (CMV) sebep olduğu hastalığı önlemek için kullanılan letermovir  
• HIV enfeksiyonunun tedavisinde kullanılan güçlendirici ilaç korbisistat ve kombinasyon 
tabletleri, HIV nükleozid olmayan ters transkriptaz inhibitörleri (efavirenz, etravirin, 
nevirapin) veya HIV proteaz inhibitörleri , örn. ritonavir , nelfinavir, sakinavir  
• Hepatit C enfeksiyonunun tedavisinde kullanılan HCV proteaz inhibitörleri, örn. telaprevir, boseprevir ve dasabuvir dahil veya olmadan ombitazvir/partitaprevir/rintonavir 
kombinasyonları , elbasvir/grazoprevir ve glecaprevir/pibrentasvir  
• Nilotinib ve imatinib , idelalisib, ceritinib, crizotinib, apalutamide, enzalutamide veya 
mitotane  (belirli kanser türlerinin tedavisi için)  
• Organ naklinin reddini önlemek için bağışıklık sistemini baskılamada kullanılan mikofenolik asit  
• Mide ülseri ve reflünün tedavisinde kullanılan omeprazol, lansoprazol ve simetidin 
• Bulantı ve kusma tedavisinde kullanılan antiemetikler olarak bilinen ilaç (örn. 
metoklopramid)  
• Mide yanması tedavisinde kullanılan antasit olarak bilinen ilaç (magnezyum -alüminyum -
hidroksit)  
• Etinilö stradiol (örn. ağızdan alınan doğum  kontrol  hapı) veya d anazol ile hormon tedavileri  
• Nifedipin, nikardipin, diltiazem ve verapamil gibi yüksek tansiyon veya kalp 
problemleri nde kullanılan ilaçlar  
• Aritmiyi (düzensiz kalp atışı) kontrol altına almak için kullanılan antiaritmikler olarak bilinen ilaç (amiodaron)  
• Yüksek kolesterol ve trigliserid lerin tedavisinde kullanılan ve “statinler” olarak bilinen 
ilaçlar  
• Epilepsi (sara) hastalığında kullanılan antiepileptik ilaçlar karbamazepin, fenitoin veya 
fenobarbital  
• Ağrı ve ateş tedavisinde kullanılan metamizol  
• Kortikosteroidler prednizolon ve metilprednizolon 
• Depresyon tedavisinde kullanılan  antidepresan  nefazodon  
• St. John wort (Hypericum perforatum ) (Sarı Kantaron ) içeren bitkisel ilaçlar veya 
Schisandra sphenanthera (Şizandra üzümü) içeren özütler  
• Kannabidiol (nöbet tedavisini de kapsayan diğer kullanımları). 5 / 11 Hepatit C tedavisi görüyorsanız doktorunuza söyleyiniz. Hepatit C için ilaç tedavisi karaciğer 
fonksiyonunuzu değiştirebilir ve kandaki takrolimus düzeylerini etkileyebilir. Takrolimus kan seviyeleri, hepatit C için reçete edilen ilaçlara bağlı olarak düşe bilir veya artabilir. Hepatit C 
tedavisine başladıktan sonra doktorunuzun takrolimus kan seviyelerini yakından izlemesi ve ADOPORT  dozunda gerekli ayarlamaları yapması gerekebilir.  
 İbuprofen (Ateş, ağrı ve iltihap tedavisinde kullanılan bir ilaç) , amfoterisin B  (mantar 
enfeksiyonu tedavisinde kullanılan ilaç) , antibiyotikler (kotrimoksazol , vankomisin veya 
aminoglikozit antibiyotikler olarak adlandırılan gentamisin gibi)  veya antiviraller (Viral 
enfeksiyonların tedavisinde kullanılan bir ilaç) (örn. asiklovir , gansiklovir, sidofovir veya 
foska rnet) alıyorsanız veya almanız gerekiyorsa doktorunuza söyleyiniz. Bunlar ADOPORT  ile 
birlikte alındığında böbrek veya sinir sistemi sorunlarınızı kötüle ştirebilir.  
 Sirolimus veya everolimus kullanıyorsanız doktorunuza söyleyiniz. Takrolimus, sirolimus veya everolimus ile birlikte alındığında trombotik mikroanjiyopati, trombotik trombositopenik purpura ve hemolitik üremik sendrom gelişme riski artabilir (bkz. Bölüm 4) . 
 Ayrıca ADOPORT ’u aldığınız sırada potasyum takviyeleri veya potasyum tutucu diüretikler 
(idrar söktürücüler) (örn. amilorid, triamteren veya spironolakton)  veya kanınızdaki potasyum 
düzeylerini arttırabilecek trimetoprim veya kotrimoksazol antibiyotikleri, belirli ağrı kesiciler 
(NSAİİ  adı verilen ilaçlar,  örn. ibuprofen) antikoagülanlar (kan pıhtılaşmasını önleyici ilaçlar) 
veya diyabet  
(şeker hastalığı)  tedavisi için  oral tedavi  alıyorsanız, doktorunuzun bilmesi 
gerek mektedir .  
 Eğer aşı olmanız gerekiyorsa, öncesinde lütfen doktorunuzu bilgilendiriniz.  
 Eğer reçeteli ya da reçetesiz  herhangi bir ilacı şu anda kullanıyorsanı z veya son zamanlarda 
kullandıysanız  lütfen doktorunuza veya eczacınıza bunlar hakkında bilgi veriniz.  
 3. ADOPORT
 nasıl kullanılır?  
 
• Uygun kullanım ve doz/uygulama sıklığı için talimatlar : 
ADOPORT ’u her zaman do ktorunuzun size söylediği  gibi alınız. Emin  olmadığınız durumlarda  
doktorunuz veya eczacınıza danışını z. 
 
Transplantasyonda uzman hekiminiz farklı bir takrolimus ilacına değiştirmeye karar 
vermediği sürece reçeteniz her yazıldığında aynı takrolimus ilacını aldığınızdan emin 
olunuz. Bu ilaç günde iki kez alınmalıdır. Eğer ilacın görünüşü he r zamankinden farklı 
ise veya doz talimatları değişmişse doğru ilacı aldığınızdan emin olmak için en kısa 
sürede doktorunuzla ya da eczacınızla konuşunuz.  
 
Nakledilen organınızın  reddini önlemek için başlangıç dozu, vücut ağırlığınıza göre  
hesaplanarak doktorunuz tarafından belirlenecektir.  Transplantasyondan hemen sonraki 
başlangıç dozları genellikle nakledilen organa bağlı olarak 
 
vücut ağırlığı (kg) başına günlük 0,075- 0,3 mg 
 
aralığında olacaktır.  
Dozunuz ge nel durumunuza ve kullanmakta olduğunuz  diğer  bağışıklık sistemini baskılayan 
ilaçlar a bağlıdır. Doğru dozu belirlemek veya zaman zaman dozu  ayarlamak için doktorunuz 6 / 11 düzenli kan testleri ne ihtiyaç duyacaktır. Durumunuz  istikrarlı olduğunda, doktorunuz 
genellikle ADOPORT  dozu nuzu  azaltacaktır. Doktorunuz size  alacağınız kapsül miktarını ve 
sıklığını tam olarak söyleyecektir.  
 
ADOPORT , genellikle sabah ve akşam olmak üzere günde iki defa ağız yoluyla alınır. 
ADOPORT ’u genellikle boş mide ile ve ya yemekten en az 1 saat önce veya 2 ila 3 saat sonra 
almalısınız.  
 
• Uygulama yolu ve metodu : 
Kapsül ler bir bardak su ile bütün halde  yutulmalıdır. ADOPORT  aldığınız sırada greyfurt ve 
greyfurt suyu tüketiminden kaçınınız. Folyo ambalaj da bulunan nem çekiciyi yutmayınız. 
 
• Değişik yaş grupları : 
Çocuklarda kullanımı:  
Doktorunuz un tavsiye ettiği şekilde kullanılmalıdır.  
 
Yaşlılarda kullanımı:  
Özel kullanımı yoktur.  
 
• Özel kullanım durumları:  
Böbrek  yetmezliği : 
Özel kullanımı yoktur. Böbreğe toksik etkisi  olduğu için doktorunuz böbreğinizin 
fonksiyonlarını ölçmek için bazı testler isteyebilir. 
 
Karaciğer yetmezliği:  
Doktorunuzun tavsiye ettiği şekilde kullanılmalıdır. 
 Eğer ADOPORT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ADOPORT  kulla ndıysanız : 
Eğer k azayla  ADOPORT ’tan kullanmanız gerekenden fazlasını kullanmışsanız bir doktor veya 
eczacı ile konuşunuz  veya en yakın hastanenin acil  bölümüne başvurunuz . 
 
ADOPORT  kullanmayı unutursanız  
ADOPORT  kapsüllerinizi almayı unutursanız, sonraki dozun zamanı gelene kadar bekleyiniz 
ve daha sonra önceki gibi devam ediniz.  
 
Unutulan dozları dengelemek için çift doz almayınız. 
 
ADOPORT  ile tedavi sonlandı rıldığında oluşabilecek etkiler  
ADOPORT  tedavi nizi durdurmak, nakledilen organınızın reddedilme  riskini artırabilir. 
Doktorunuz bunu yapmanızı söylemedi kçe tedavinizi kesmeyiniz.  
İlacın kullanımı ile ilgili ilave sorularınız olduğunda, doktorunuza veya eczacınıza danışınız.  4. Olası yan etkiler nelerdir?  
Tüm ilaçlar gibi, ADOPORT ’un içeriğinde bulunan maddelere duyarlı olan kişilerde yan etkiler 
olabilir.  
 7 / 11 ADOPORT , nakl edilen organı  reddetmenizi engellemek için vücudunuzun kendi  savunma 
mekanizmasını zayıf latır. Bunun sonucunda,  vücudunuz enfeksiyonlarla  mücadelede her 
zamanki kadar iyi olmayacaktır. Bu nedenle  ADOPORT  alıyorsanız, cilt, ağız, mide ve 
bağırsak,  akciğer ve  idrar yol u enfeksiyonları gibi enfeksiyonlara  normalden  daha çok 
yakalanabilirsiniz. Bazı enfeksiyonlar ciddi veya ölümcül olabilir ve bakteri, virüs, mantar, 
parazit veya diğer enfeksiyonların neden olduğu enfeksiyonları içerebilir.  
 
Aşağıdakiler dahil bir enfeksiyon belirtisi görürseniz derhal doktorunuza söyleyiniz:  
• Ateş, öksürük, boğaz ağrısı, halsizlik veya genel olarak kendini iyi hissetmeme  
• Hafıza kaybı, düşünme güçlüğü, yürüme zorluğu veya görme kaybı - bunlar, ölümcül olabilen 
çok seyrek, ciddi bir beyin enfeksiyonuna bağlı olabilir (Progresif Multifokal Lökoensefalopati veya PML)  
 Aşağıdakilerden biri olursa ADOPORT kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz.  
− Aşağıdaki belirtilerle birlikte alerjik ve anafilaktik reaksiyonlar: Ani kaşıntılı döküntü (kurdeşen), el, ayak, ayak bileği, yüz, dudaklar, ağız veya boğazda şişme (yutma veya solunum güçlüğüne neden olabilir) ve baygınlık hissi.  
− Stevens -Johnson sendromu: Açıklanamayan yaygın deri ağrısı, yüzde şişme, deri, ağız, 
gözler ve genital bölgede kabarma ile seyreden ciddi hastalık, kurdeşen, dilde şişme, yayılım gösteren kırmızı veya mor deri döküntüsü, deri soyulması. 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin ADOPORT ’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor. 
 
Aşağıdaki ciddi yan etkilerden herhangi biri oluştuysa veya oluştuğunu düşünüyorsanız derhal doktorunuza söyleyiniz:  
 Ciddi yaygın yan etkiler (10 kişiden en fazla 1'inde görülebilir):  
− Gastrointestinal perforasyon: titreme, ateş, mide bulantısı veya kusma gibi diğer semptomların eşlik ettiği veya etmediği şiddetli karın ağrısı.  
− Nakledilen organın yetersiz işlevi. 
− Bulanık görme. 
 Ciddi yaygın olmayan yan etkiler (100 kişiden en fazla 1'inde görülebilir):  
− Aşağıdaki semptomların görüldüğü bir durum olan hemolitik üremik sendrom dahil olmak üzere trombotik mikroanjiyopati (en küçük kan damarlarında meydana gelen hasar): idrar çıkışının azalması veya olmaması (akut böbrek yetmezliği), aşırı yorgunluk, deride veya gözlerde sararma (sarılık) ve anormal morarma veya kanama ve enfeksiyon belirtileri. 
  8 / 11 Ciddi seyrek yan etkiler (1.000 kişiden en fazla 1'inde görülebilir):  
− Trombotik Trombositopenik Purpura: en küçük kan damarlarında meydana gelen hasarı 
içeren ve akut böbrek yetmezliği semptomları (idrar çıkışının azalması veya olmaması), görme kaybı ve nöbet belirtileriyle birlikte açıklanamayan aşırı yorgunluk, zihin karış ıklığı, 
deride veya gözlerde sararmanın (sarılık) eşlik ettiği veya etmediği iğne ucu büyüklüğünde kırmızı noktalar şeklinde görülebilen deri altında morarma ve ateşle karakterize bir durum.  
− Toksik epidermal nekroliz: derinin veya mukus membranların erozyonu ve kabarması, vücuttan büyük parçalar halinde ayrılabilen kırmızı şiş deri bölgeleri.  
− Körlük 
 Ciddi çok seyrek yan etkiler (10.000 kişiden en fazla 1'inde görülebilir):  
− Stevens -Johnson sendromu: açıklanamayan yaygın deri ağrısı, yüzde şişme, deri, ağız, 
gözler ve genital bölgede kabarma ile seyreden ciddi hastalık, kurdeşen, dilde şişme, yayılım gösteren kırmızı veya mor deri döküntüsü, deri soyulması  
− Torsades de pointes: göğüs ağrısı (angina), baygınlık, denge bozukluğundan kaynaklanan baş dönmesi (vertigo) veya bulantı, palpitasyon (kalp çarpıntısı) ve solunum güçlüğü gibi belirtilerin eşlik ettiği veya etmediği, kalp atım sıklığında değişim.  
 Ciddi yan etkiler -  sıklığı bilinmiyor (eldeki verilerden hareketle tahmin edilemiyor):  
− Fırsatçı enfeksiyonlar (bakteriyel, fungal, viral ve protozoal): Uzun süren ishal, ateş ve 
boğaz ağrısı.  
− Bağışıklık sisteminin baskılanması sonucu, tedavi sonrasında bildirilen iyi huylu ve kötü huylu tümörler. 
− Saf kırmızı hücre aplazisi (kırmızı kan hücresi sayısında çok şiddetli azalma) ve hemolitik anemi (yorgunlukla birlikte, anormal yıkım nedeniyle kırmızı kan hücrelerinin sayısında azalma) ve febril nötropeni (ateşin eşlik ettiği, enfeksiyonla savaşan beyaz kan hücrelerinde 
azalma)  vakaları bildirilmiştir. Bu yan etkilerin tam olarak hangi sıklıkla meydana geldiği 
bilinmemektedir. Hiç belirti oluşmayabilir veya hastalığın şiddetine bağlı olarak yorgunluk, 
kayıtsızlık, deride anormal solgunluk, nefes darlığı, baş dönmesi, baş ağrısı, göğüs ağrısı ve 
ellerde ve ayaklarda üşüme hissedebilirsiniz. 
− Agranülositoz (ağızda ülserler, ateş ve enfeksiyon(lar) ile birlikte, beyaz kan hücresi sayısında şiddetli azalma). Hiç belirti oluşmayabilir veya ani ateş, üşümeden kaynaklı 
titreme ve boğaz ağrısı hissedebilirsiniz. 
− Aşağıdaki belirtilerle birlikte alerjik ve anafilaktik reaksiyonlar: Ani kaşıntılı döküntü (kurdeşen), el, ayak, ayak bileği, yüz, dudaklar, ağız veya boğazda şişme (yutma veya solunum güçlüğüne neden olabilir) ve baygınlık hissi. 
− Posterior Reversibl Ensefalopati Sendromu (PRES): Baş ağrısı, zihin karışıklığı, duygusal  
durumda değişim, nöbetler ve görme bozuklukları. Bunlar, takrolimus ile tedavi edilen bazı 
hastalarda rapor edilen, posterior reversibl ensefalopati sendromu olarak bilinen bir bozukluğun belirtileri olabilir. 
− Optik nöropati (optik sinir anormalliği): bulanık görme, renk görüşünde değişiklikler, 
ayrıntıları görmede zorluk veya görüş alanınızda kısıtlama gibi görme ile ilgili sorunlar. 
 ADOPORT alındıktan sonra olabilecek yan etkiler aşağıda listelenmiştir  ve bunlar ciddi 
olabilir.  
 Çok yaygın:  
• Kan şekeri yükselmesi, şeker hastalığı, kanda potasyum yükselmesi  
• Uyumakta zorluk çekme  
• Titreme, baş ağrısı  9 / 11 • Yüksek tansiyon 
• Karaciğer fonksiyon testlerinde anormallik 
• İshal, bulantı  
• Böbrek bozukluğu  
 
Yaygın:  
• Kan hücresi (trombosit, alyuvar veya akyuvar) sayısında azalma, beyaz kan hücre sayısında 
artış, kırmızı kan hücre sayısında değişiklik (kan testlerinde görülür)  
• Kan magnezyum, fosfat,  potasyum, kalsiyum ve sodyum  değerlerinde düşüş , fazla sıvı 
yüklenmesi, kanda ürik asit artması, kan yağlarının yükselmesi, iştahsızlık, kan asiditesinin artması, kan tuzlarındaki diğer değişiklikler (kan testlerinde görülür)  
• Endişe belirtileri, kafa karışıklığı ve yönelim bozuklukları, depresyon, ruh hali 
değişiklikleri,  kabuslar, halüsinasyonlar, ruhsal bo zukluklar  
• Nöbetler , bilinç bozukluğu, ellerde ve ayaklarda (bazen ağrılı olabilen) karıncalanma ve 
uyuşma, sersemlik hissi, yazma bozukluğu, sinir sistemi bozuklukları  
• Bulanık görme, ışığa hassasiyette artış, göz bozuklukları  
• Kulak çınlaması  
• Kalp damarlarında kan akımının a zalması, kalp atımında hızlanma  
• Kanama, kan damarlarının kısmen veya tamamen tıkanması, tansiyon düşüklüğü 
• Nefes darlığı, akciğer dokusunda bozukluk, akciğer çevresinde sıvı birikimi, farinkste 
enflamasyon, öksürük, grip benzeri belirtiler  
• Karın ağrısı ve ishale neden olan iltihaplanmalar veya ülserler, mide kanamaları, ağızda 
iltihaplanma veya ülserler, karında sıvı birikimi, kusma, karın ağrısı, hazımsızlık, kabızlık, gaz çıkarma, şişkinlik, sulu dışkılama, mide problemleri  
• Karaciğer enzimleri ve fonksiyonlarında değişiklikler, karaciğer problemlerine bağlı olarak cildin sarı renk alması, karaciğer doku harabiyeti ve karaciğer iltihabı  
• Kaşıntı, döküntü, kellik, akne, fazla terleme  
• Eklemlerde , uzuvla rda, sırtta ve ayaklarda  ağrı, kas spazmları  
• Böbrek yetmezliği, idrar çıkışında azalma, bozuk ve ya ağrılı idrar çıkarma  
• Vücut dayanıklığında azalma, ateş, vücutta sıvı toplanması, ağrı ve huzursuzluk, kanda 
alkalin fosfataz artışı, kilo artışı, sıcaklık algısında bozulma  
 Yaygın olmayan:  
• Pıhtılaşma bozukluğu, tüm kan hücrelerinde azalma  
• Dehidratasyon (vücudun susuz kalması), kandaki  protein veya şeker değerinin düşmesi , 
kandaki fosfat değerinin yükselmesi  
• Koma, beyin kanaması, inme, felç, beyin bozuklukları, konuşma ve dil bozuklukları, bellek sorunları  
• Göz lensinde bulanıklık  
• Duymada azalma  
• Düzensiz kalp atışı, kalbin durması, kalp işlevinin azalması, kalp kasına ilişkin bozukluklar, kalp kasında büyüme, çarpıntı, EKG anormallikleri, kalp hızı ve nabız anormalliği  
• Bacak veya kol toplar  damarında  pıhtı oluşumu, şok 
• Solunum da zorluk, solunum yolu bozuklukları, astım  
• Bağırsak  tıkanıklığı, kanda amilaz enzim seviyesinde artış, mide muhteviyatının ağza 
gelmesi, mide boşalmasında gecikme  
• Deride iltihap, güneş ışığında yanma hissi  
• Eklem bozuklukları  10 / 11 • İdrar yapamama, ağrılı adet görme ve anormal adet kanaması  
• Çoklu organ yetmezliği, grip benzeri hastalık, sıcağa ve soğuğa duyarlılıkta artış , göğüste 
baskı hissi, gergin veya anormal hissetme, kanınızda laktat dehidrojenaz enziminin artışı, 
kilo kaybı  
 Seyrek:  
• Pıhtılaşma hücrelerinin azalmasına bağlı deride küçük noktalar halinde kanama  
• Kas gerginliğinde artma  
• Sağırlık  
• Kalp çevresinde sıvı toplanması  
• Ani başlayan solunum yetmezliği  
• Pankreasta kist oluşumu 
• Karaciğerde kan akışı ile ilgili problemler  
• Kıllanma artışı 
• Susuzluk, düşme, göğüste sıkışma hissi, hareketlilikte azalma, ülser  
 Çok seyrek:  
• Kaslarda gü çsüzlük  
• Anormal kalp EKG’si  
• Karaciğer yetmezliği, safra kanalının daralması  
• İdrarda kan ile birlikte ağrılı idrar çıkarma  
• Yağ dokusunda artış  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine  katkı sağlamış olacaksınız.  
 5. ADOPORT ’un saklanması  
ADOPORT ’u çocukların göremeyeceği,  erişemeyeceği yerlerde ve ambalajında saklayınız. 
• Kapsülleri blisterden çıkardıktan hemen sonra kullanınız. 
• Alüminyum folyo açıldıktan sonra 12 ay içinde  kullanılmalıdır.  
• 25°C  altındaki oda sıcaklığında saklayınız. 
• Blister kuru bir yerde saklanmalıdır. 
 
Son kullanma tarihiyle uyumlu olarak kullanınız.  Ambalaj daki son kullanma tarihinden sonra ADOPORT ’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Eğer üründe ve/veya ambalajında bozukluklar fark ederseniz ADOPORT’u kullanmayınız. 11 / 11  
Ruhsat s ahibi:  
Sandoz İlaç San. ve Tic. A.Ş.  Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad. No: 6  34805 Kavacık/ Beykoz/İstanbul  
 Üretim y eri:  
Sandoz Private Limited  
Navi Mumbai /Hindistan  
 Bu kullanma tali matı ..../..../...... tarihinde onaylanmıştır.  
 