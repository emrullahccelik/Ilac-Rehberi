1/9 
 KULLANMA TALİMATI  
 
 TELMİTEK  80 mg tablet  
Ağız  yoluyla alınır.  
  
• Etkin madde:  Telmisartan  
Her bir TELMİTEK  80 mg tablet, 80 mg telmisartan içerir.  
 
• Yardımcı maddeler : Sodyum hidroksit, povidon (K 25), meglumin, sorbitol  S 16606, 
kolloidal silikondioksit (Aerosil 200), magnezyum stearat  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 
• Eğer ilave sorularınız olursa, lütfen doktorunuza veya eczacınıza danışınız. 
 
• Bu ilaç kişisel  olarak sizin için reçete edilmiştir, başkalarına vermeyiniz. 
 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:  
 1. TELMİTEK  nedir ve ne için kullanılır?   
2. TELMİTEK ’i kullanmadan önce dikkat edilmesi gerekenle  
3. TELMİTEK  nasıl kullanılır?  
4. Olası yan etkiler nelerdir? 5. TELMİTEK ’in saklanması  
 Başlıkları yer almaktadır.   1.TELMİTEK  nedir ve ne için kullanılır?  
 TELMİTEK  tablet formunda üretilmektedir. Beyaz renkli, oblong, bir yüzünde 80 yazılı 
tabletlerdir.  
 
TELMİTEK , 28 tablet içeren blister ambalajlarda piyasaya sunulmaktadır.  
 TELMİTEK, “anjiyotensin II reseptör antagonist leri” olarak adlandırılan ilaç grubuna 
dahildir. Anjiyotensin II, vücudunuz tarafından üretilen bir maddedir, kan damarlarının 2/9 
 daralmasına, böylece kan basıncının yükselmesine neden olur. Telmisartan, anjiyotensin II 
maddesinin bu etkisini engeller, böylece kan damarları genişler ve kan basıncınız düşer.  
 
TELMİTEK, yetişkinlerde, esansiyel hipertansiyonun (yüksek kan basıncının) tedavisi için 
kullanılır. “Esansiyel” ifadesi, yüksek kan basıncının başka bir nedenle ortaya çıkmadığını 
gösterir.  
 
Yüksek kan basıncı, tedavi edilmediği takdirde, çeşitli organlardaki kan damarlarında 
harabiyete yol açabilir. Böylelikle, bazı durumlarda kalp krizleri, kalp veya böbrek 
yetmezliği, felç veya körlük ile sonuçlanabilir. Yüksek kan basıncı genellikle, bu tür bir 
harabiyet ortaya çıkmadan önce belirti vermez. Bu nedenle, tansiyonunuzu düzenli olarak 
ölçtürüp normal sınırlar içinde olup olmadığını kontrol etmeniz çok önemlidir.  
TELMİTEK aynı zamanda, aşağıdaki durumlar nedeniyle risk altında bulunan erişkinlerde 
kalp-damar sistemiyle ilgili olayların (örn. kalp krizi ya da inme) önlenmesi için de 
kullanılmaktadır: 
- Kalbe ya da bacaklara giden kan miktarının azalması veya bloke olması,  
- İnme geçirmiş olma,  
- Şeker hastalığı (diyabet) riskinin yüksek olması  
Doktorunuz bu gibi olaylar açısından yüksek risk altında olup olmadığınızı size söyleyecektir.  
 2. TELMİTEK kullanmadan önce dikkat edilmesi gerekenler  
 TELMİTEK ’i aşağıdaki durumlarda KULLANMAYINIZ  
Eğer;  
• Telmisartana veya yukarıda “yardımcı maddeler” bölümünde belirtilen maddelerden 
herhangi birine karşı alerjik (aşırı duyarlı) iseniz  
• Hamile iseniz (Bkz. “Hamilelik”) TELMİTEK’i kullanmayınız  
• Kolestaz veya biliyer obstrüksiyon (safranın karaciğerden ve safra kesesinden 
boşalması ile ilgili sorunlar) gibi ağır karaciğer sorunlarınız veya başka şiddetli bir 
karaciğer hastalığınız varsa 
• Şeker hastalığınız (diyabet) veya böbrek fonksiyonlarınızda bozulma varsa ve kan 
basıncınızı düşürmek için aliskiren adlı etkin maddeyi içeren bir ilaç kullanıyorsanız  
 
Bu durumlardan herhangi biri sizin için geçerli ise, TELMİTEK almadan önce doktorunuza 
veya eczacınıza danışınız.  
 
TELMİTEK ’i aşağıdaki durumlarda DİKKATLİ KULLANINIZ  
 
Eğer aşağıdaki durumlardan herhangi biri sizin için geçerli ise veya geçmişte geçerli olduysa 
doktorunuza bildiriniz:  
- Böbrek hastalığınız varsa veya size böbrek nakli yapıldıysa  
- Böbreklerinizden birinin veya her ikisinin kan damarlarında darlık bulunuyorsa  
- Karaciğer hastalığınız varsa  
- Kalbinizde sorunlar varsa  
- Aldosteron düzeyleriniz yüksek ise (kandaki çeşitli minerallerin dengesizliği ile 
birlikte vücutta su ve tuz tutulması)  
- Tansiyonunuz düşükse (tansiyon düşüklüğü vücudunuzdaki aşırı su kaybına veya idrar 
söktürücü tedavi nedeniyle tuz kaybına, düşük tuzlu diyete, ishale veya kusmaya bağlı 
olabilir)  3/9 
 - Kanınızdaki potasyum düzeyleri yükselmiş ise  
- Şeker hastası iseniz  
 
Eğer aşağıdaki durumlardan biri sizin için geçerli ise TELMİTEK kullanmaya başlamadan 
önce doktorunuza bu durumu bildiriniz:  
 • Yüksek kan basıncının tedavisi için aşağıdaki ilaçlardan herhangi birini kullanıyorsanız:  
- ADE inhibitörü denilen gruba dahil bir ilaç (Örneğin, enalapril, lisinopril, ramipril). Şeker 
hastalığına bağlı böbrek sorunlarınız varsa bu özellikle önemlidir.  
- Aliskiren (tansiyonu düşürmek için kullanılır) adlı etkin maddeyi içeren ilaçlar  
Doktorunuz, böbrek fonksiyonlarınızı, kan basıncınızı ve kanınızdaki elektrolit düzeylerini (Örneğin, potasyum) düzenli aralıklarla kontrol edebilir. “TELMİTEK’i aşağıdaki durumlarda kullanmayınız” bölümünü de okuyunuz).  
• Digoksin kullanıyorsanız.  
Gebe olduğunuzu veya gebe olma ihtimaliniz olduğunu düşünüyorsanız, mutlaka doktorunuzu 
bilgilendiriniz. TELMİTEK , erken gebelik döneminde önerilmez, mümkün olan en kısa 
sürede kesilmelidir. Üç aylıktan daha büyük gebeliklerde ise kesinlikle kullanılmamalıdır. Bu 
ilaç eğer gebeliğin 3. ayından sonra kullanılırsa, doğmamış bebeğe ciddi şekilde zarar 
verebilir (Bkz. “Hamilelik”).  
 Ameliyat veya anestezi gereken durumlarda doktorunuza TELMİTEK  kullandığınızı 
söyleyiniz.   
TELMİTEK  kan basıncını düşürmede, siyah ırkta diğer ırklara göre daha az etkilidir.  
 Çocuklar ve ergenler:  
TELMİTEK  kullanımı, çocuklarda ve 18 yaşından küçük ergenlerde önerilmez.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız  
 
TELMİTEK ’in yiyecek ve içecek ile kullanılması  
TELMİTEK  aç karnına veya besinlerle birlikte alınabilir. 
 
Hamilelik   
İlacı kullanmadan önce doktorunuza veya eczacınıza danışınız.  
 Eğer gebe olduğunuzu veya gebe olma ihtimaliniz olduğunu düşünüyorsanız, mutlaka 
doktorunuzu bilgilendiriniz. Doktorunuz, normal olarak, hamile kalmanızdan önce veya 
hamile olduğunuzu öğrenir öğrenmez ilacınızı kesecek ve size başka bir ilaç önerecektir. 
TELMİTEK erken gebelik döneminde önerilmez ve 3 aylıktan büyük gebeliklerde ise 
kesinlikle kullanılmamalıdır. Çünkü gebeliğin 3. ayından sonra TELMİTEK kullanılması halinde doğmamış bebekte ciddi zararlar oluşturabilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  4/9 
  
Emziriyorsanız veya emzirmeye başlamak üzereyseniz doktorunuzu bilgilendiriniz. 
TELMİTEK , emziren kadınlarda önerilmez. Eğer emzirmek istiyorsanız, özellikle bebeğiniz 
yeni doğan veya prematüre (erken doğum) ise, doktorunuz sizin için başka bir ilaç önerecektir.  
 Araç ve makine kullanımı  
TELMİTEK kullanan bazı kişilerde zaman zaman baş dönmesi ve yorgunluk ortaya çıkabilir. 
Baş dönmesi ve yorgunluk hissediyorsanız, araç veya makine kullanmayınız.  
TELMİTEK ’in içeriğinde bulunan bazı yardımcı maddeler hakkında önemli bilgiler  
TELMİTEK  sorbitol içerir. Eğer daha önceden doktorunuz tarafından bazı şekerlere karşı 
tahammülsüzlüğünüz ( intolerans ) olduğu söylenmişse bu tıbbi ürünü kullanmadan önce 
doktorunuzla temasa  geçiniz.  
 Diğer ilaçlar ile birlikte kullanımı  
Herhangi bir başka ilaç kullanıyorsanız veya son zamanlarda kullandınız ise veyahut başka bir ilaç alma ihtimaliniz varsa, doktorunuzu bilgilendiriniz. Doktorunuz, kullandığınız ilaçların 
dozunu değiştirebilir veya başka önlemler alabilir. Bazı durumlarda ilaçlardan birini bırakmak 
zorunda kalabilirsiniz. Özellikle aşağıda listelenen ilaçlar TELMİTEK ile birlikte, aynı 
zamanda kullanılacaksa bu durum geçerlidir:  
• Lityum içeren ilaçlar (bazı depresyon tiplerinin tedavisi için kullanılır)  
• Kan potasyum düzeyinizi yükseltebilen ilaçlar: Potasyum tutan idrar söktürücüler, 
potasyum içeren tuz destekleri, ADE inhibitörleri, anjiyotensin II reseptör antagonistleri, 
steroid olmayan iltihap giderici ilaçlar (Örneğin, aspirin veya ibuprofen), heparin,  
bağışıklık sistemi baskılayıcı ilaçlar (Örneğin, siklosporin veya takrolimus) ve 
enfeksiyonlara karşı kullanılan bir ilaç olan trimetoprim.  
• İdrar söktürücü ilaçlar: Özellikle TELMİTEK ile birlikte yüksek dozlarda kullanıldıklarında, vücuttaki suyun aşırı derecede kaybına ve böylece tansiyonunuzun 
düşmesine (hipotansiyon) neden olurlar.  
• Bir ACE-inhibitörü veya aliskiren adlı etkin maddeyi içeren ilaçlar. (“TELMİTEK’i 
aşağıdaki durumlarda kullanmayınız” ve “TELMİTEK’i aşağıdaki durumlarda dikkatli 
kullanınız” bölümlerini de okuyunuz).  
• Digoksin 
 
TELMİTEK ile birlikte steroid olmayan antiinflamatuar grubu ilaçlar (aspirin ve ibuprofen 
gibi ağrı kesici ve iltihap giderici etkisi olan ilaçlar) ya da kortikosteroid türü ilaçlar 
kullandığınızda, TELMİTEK’in kan basıncını düşürücü etkisi azalabilir.  
TELMİTEK, diğer yüksek tansiyon ilaçlarının veya kan basıncını düşürme potansiyeli olan 
ilaçların (Örneğin, Baklofen, amifostine) kan basıncını düşürücü etkilerini artırabilir.  
 
Ayrıca, alkol, barbitüratlar (sakinleştirici bir ilaç, anestezide de kullanılabilir), narkotikler 
(ağrı kesici ilaçların bir grubu) veya antidepresanlar (depresyona karşı kullanılan ilaçlar) düşük kan basıncını daha da düşürebilir. Bu durumu ayağa kalktığınızda başınızın 
dönmesinden anlayabilirsiniz. TELMİTEK kullanırken diğer ilaçlarınızın dozunun 
ayarlanmasına gerek duyarsanız doktorunuzla görüşünüz. 
 
Eğer reçeteli ya da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  5/9 
  
3. TELMİTEK  nasıl kullanılır?  
 Uygun kullanım ve doz / uygulama sıklığı için talimatlar:  
TELMİTEK’i her zaman için doktorunuzun söylediği şekilde alınız. Eğer emin değilseniz, 
doktorunuza ya da eczacınıza sormalısınız.   TELMİTEK’in günde bir kez bir tablet şeklinde kullanılması önerilmektedir. Tableti mümkün 
olduğunca günün aynı saatinde almaya dikkat ediniz.   Doktorunuz başka türlü söylemedikçe, TELMİTEK’i her gün almaya devam etmeniz çok 
önemlidir. TELMİTEK’in etkisinin çok güçlü veya çok zayıf olduğunu düşünüyorsanız, 
doktorunuz veya eczacınız ile konuşunuz.  
 
Yüksek tansiyon tedavisi:  
Yüksek tansiyonu 24 saat süreyle kontrol altında tutabilmek için normal TELMİTEK dozu, 
hastaların çoğunda günde bir kez 40 mg'dır. Ancak doktorunuz bazen daha düşük bir dozu (20 mg) veya daha yüksek bir dozu (80 mg) almanızı tavsiye edebilir.  
 TELMİTEK, alternatif olarak, TELMİTEK ile birlikte kullanıldığında kan basıncında ilave bir düşürücü etki yaptığı gösterilen hidroklorotiyazid gibi bir idrar söktürücü ilaçla birlikte de kullanılabilir.  
 
Kalp -damar sistemiyle ilgili olayların önlenmesi:  
Kalp -damar sistemi ile ilgili olayların azaltılması için önerilen olağan doz, günde bir kez 80 
mg’lık bir TELMİTEK tablettir. TELMİTEK 20 mg ile koruyucu tedavinin başlangıcında, kan basıncı sık aralıklarla izlenmelidir.  
 Eğer karaciğeriniz iyi çalışmıyorsa, olağan doz günede bir kez alınan 40 mg’ı aşmamalıdır.  Uygulama yolu ve metodu:  
Tabletler bir miktar su ile birlikte yutulmalıdır.  TELMİTEK’i aç karnına veya yemeklerle 
birlikte alabilirsiniz. İlacınızı her gün, günün aynı saatinde almaya özen gösteriniz. 
 
Değişik yaş grupları:  
Çocuklarda kullanım:  
TELMİTEK kullanımı, çocuklarda ve 18 yaşından küçük ergenlerde önerilmez.  
 
Yaşlılarda kullanımı:  
TELMİTEK  yaşlı kişilerde doz ayarlaması yapmadan kullanılabilir. 
 
Özel kullanım durumları  
Böbrek yetmezliği : 
Böbrek fonksiyonları düzenli olarak izlenmelidir.  
 
Karaciğer yetmezliği : 
Hafif veya orta derecede karaciğer yetmezliği olan hastalarda günlük doz 40 mg'ı 
geçmemelidir.  Şiddetli karaciğer hastalığı olanlarda kullanılmamalıdır.  
 6/9 
 Eğer TELMİTEK ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TELMİTEK  kullandıysanız  
TELMİTEK ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 Eğer kazaen daha fazla tablet alırsanız, gecikmeden doktorunuza ne yapacağınızı sorunuz 
veya en yakın hastanenin acil servisine müracaat ediniz.  
TELMİTEK ’i kullanmayı unutursanız  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız,  daha 
sonraki dozlarınızı normal zamanlarında almaya devam ediniz. Eğer tabletinizi gününde 
almaz iseniz, bir sonraki gün normal dozunuzu alınız. Aynı gün içinde iki doz almayınız.  
 
Unutulan dozları dengelemek için çift doz almayınız.  
 
TELMİTEK  ile tedavi sonlandırıldığında ki oluşabilecek etkiler  
TELMİTEK  kullanmayı bıraktığınızda kan basıncınız, ani yükselmeler olmaksızın, birkaç gün 
içerisinde basamaklı olarak tedavi öncesi düzeylerine dönecektir.  
 
Bu ilacın kullanımıyla ilgili başka sorularınız olursa, doktorunuza sorunuz. 
 
4. Olası yan etkiler nelerdir?  
 
Tüm ilaçlar gibi, TELMİTEK’in içeriğinde bulunan maddelere duyarlı olan kişilerde yan 
etkiler olabilir. Bu etkiler herkeste görülmeyebilir.  
 
Bazı yan etkiler ciddi olabilir ve acil tıbbi yardımı gerektirebilir.  
Aşağıdakilerden biri olursa TELMİTEK’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz.  
Sepsis*: (“kan zehirlenmesi” olarak da adlandırılan, bütün vücutta enflamasyon (iltihap) 
şeklinde ortaya çıkan şiddetli bir enfeksiyon durumu), cilt ve mukozada ani şişme 
(anjiyoödem).  
 Bunların hepsi çok ciddi yan etkilerdir ve oldukça seyrek (1000 kullanıcıdan 1’ine kadar 
sıklıkta) görülür. Bu durumda ilacı kullanmayı derhal kesiniz ve derhal doktorunuza 
başvurunuz. Bu etkiler tedavi edilmez ise ölümle sonuçlanabilir.  
 
Diğer yan etkiler  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın :10 hastanın en az birinde görülebilir.  
Yaygın:  10 hastanın birinden az fakat 100 hastanın birinden fazla görülebilir.  
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek:  1.000 hastanın birinden az fakat 10.000 hastanın birinden fazla görülebilir.  
Çok seyrek:10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
  
 7/9 
 TELMİTEK’in olası yan etkileri  
 
Yaygın  
- Kan basıncında düşme (hipotansiyon) (kardiyovasküler olayları azaltmak için kullanan 
hastalarda)  
 Yaygın olmayan  
- İdrar yolu enfeksiyonları  
- Üst solunum yolu enfeksiyonları (Örneğin, boğaz ağrısı, sinüslerde iltihap, soğuk algınlığı)  
- Alyuvarlarda azalma (anemi)  
- Potasyum düzeyinde yükselme  
- Uykuya dalmada güçlük 
- Depresyon  
- Bayılma (senkop)  
- Baş dönmesi (vertigo)  
- Kalp atımının yavaşlaması  
- Düşük tansiyon (Yüksek tansiyon için tedavi edilen hastalarda)  
- Ayağa kalkarken baş dönmesi (ortostatik hipotansiyon)  
- Nefes darlığı  
- Öksürük  
- Karın ağrısı  
- İshal  
- Karın bölgesinde rahatsızlık hissi  
- Şişkinlik  
- Kusma  
- Kaşıntı 
- Terlemede artma 
- İlaç döküntüsü  
- Sırt ağrısı 
- Kas krampları  
- Kas ağrısı  
- Akut böbrek yetmezliği dahil böbrek işlevlerinde bozulma  
- Göğüste ağrı  
- Halsizlik hissi 
- Kanda kreatinin (vücutta üretilen bir maddeden oluşan ve böbrek işlevlerini değerlendirmek 
için laboratuar testlerinde aranan bir madde) düzeyinde artma.  
 Seyrek  
- Sepsis (kan zehirlenmesi de denilen, tüm vücutta iltihaplı bir cevapla ortaya çıkan ve ölüme 
de neden olabilen ağır bir enfeksiyon durumu)  
- Bazı beyaz kan hücrelerinde artış (eozonofili)  
- Kan pulcuğu sayısında düşme (trombositopeni)  
- Şiddetli alerjik reaksiyon (anafilaktik reaksiyon)  
- Alerjik etkiler (Örneğin, döküntü, kaşıntı, nefes almada zorluk, hırıltılı nefes alma, yüzde 
şişme veya düşük tansiyon)  
- Şeker hastalarında kan şekeri düzeyinde düşme (şeker hastalarında)  
- Huzursuzluk hissi  
- Uyku hali  
- Görmede bozulma  
- Kalbin hızlı atması 8/9 
 - Ağız kuruluğu  
- Midenin alt- üst olması  
- Tad alma duyusunda bozukluk 
- Karaciğer işlevlerinde bozulma (Japon hastalarda bu yan etkinin görülme olasılığı daha 
fazladır)  
- Deri ve mukozanın aniden şişmesi (ölüme de neden olabilir)  
- Egzama (bir deri hastalığı)  
- Derinin kızarması  
- Kurdeşen  
- Şiddetli ilaç döküntüsü - Eklem ağrısı (artralji)  
- Kol ve bacaklarda ağrı  
- Tendonda (kas kirişi) ağrı  
- Grip benzeri hastalık  
- Hemoglobinde (bir kan proteini) azalma  
- Ürik asit (hücrelerin yapımında kullanılan nükleik asitlerin yıkımı ile vücutta oluşan madde) 
düzeyinde artma  
- Kanda karaciğer enzimlerinde veya kreatinin fosfokinaz düzeyinde yükselme.  Çok seyrek  
Akciğer dokusunda ilerleyen nedbeleşme (bağ dokusu oluşumu) (interstisyel akciğer hastalığı)**   *Bu olay tesadüfen ortaya çıkmış olabilir veya henüz bilinmeyen bir mekanizmaya bağlı 
olarak görülebilir.  
** Telmisartan kullanımı sırasında akciğer dokusunda ilerleyen nedbeleşme vakaları bildirilmiştir. Bununla birlikte, nedenin telmisartan olup olmadığı bilinmemektedir.   
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattı nı arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edilnilmesine katkı sağlamış olacaksınız.   5. TELMİTEK ’in Saklanması  
 TELMİTEK ’i çocukların göremeyeceği,  erişemeyeceği yerlerde ve ambalajında saklayınız.  
 25°C’ nin altındaki oda sıcaklığında, nemden koruyarak saklayınız.  
 TELMİTEK nemden korumak için blisterinden sadece kullanacağınız zaman çıkarınız.  
 Son kullanma tarihi ile uyumlu olarak kullanınız.   Ambalajdaki  son kullanma tarihinden sonra TELMİTEK ’i kullanmayınız.  
Son kullanma tarihi, ayın son gününü gösterir.  9/9 
 Eğer üründe ve/veya ambalajında bozukluklar fark ederseniz TELMİTEK ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
NOBEL İLAÇ PAZARLAMA VE SANAYİİ LTD. ŞTİ.  
Ümraniye 34768 İstanbul  
 
Üretim Yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
  
Bu kulla nma talimatı            tarihinde onaylanmıştır.  
 
                 