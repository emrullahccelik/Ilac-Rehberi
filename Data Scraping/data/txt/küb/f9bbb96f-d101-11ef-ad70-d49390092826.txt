KISA ÜRÜN BİLGİSİ
1. BEŞERİ TIBBİ ÜRÜNÜN ADI
SUPRANE VOLATİL % 100 inhalasyon buharı, çözelti
2. KALİTATİF VE KANTİTATİF BİLEŞİM
Etkin madde:
Her bir şişe içinde 240 mL desfluran
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Sıvı halde inhalasyon gazı.
Berrak renksiz sıvı.
4. KLİNİK ÖZELLİKLER
4.1 Terapötik endikasyonlar
Desfluran, erişkinlerde yatarak ve günübirlik cerrahide, indüksiyon ve/veya idame anesteziği
olarak ve yatarak ve günübirlik pediyatrik cerrahide idame anesteziği olarak kullanılır.
4.2 Pozoloji ve uygulama şekli
Pozoloji/uygulama sıklığı ve süresi
Doz:
Hastanın yaşı arttıkça desfluranın minimum alveoler konsantrasyonları (MAC) azalır.
Desfluran dozu buna uygun olarak ayarlanmalıdır. MAC aşağıdaki Tablo 1’de listelendiği
şekilde belirlenmiştir:
1Tablo 1
Desfluran için hastanın yaşı ve inhalasyon karışımına göre MAC değerleri
Yaş Hasta sayısı %100 Oksijen N %60 Nitröz Oksit /
(Hasta sayısı) %40 Oksijen
2 haftalık bebek 6 9,2 ± 0,0 - -
10 haftalık bebek 5 9,4 ± 0,4 - -
9 aylık bebek 4 10,0 ± 0,7 5 7,5 ± 0,8
2 yaş 3 9,1 ± 0,6 - -
3 yaş - - 5 6,4 ± 0,4
4 yaş 4 8,6 ± 0,6 - -
7 yaş 5 8,1 ± 0,6 - -
25 yaş 4 7,3 ± 0,0 4 4,0 ± 0,3
45 yaş 4 6,0 ± 0,3 6 2,8 ± 0,6
70 yaş 6 5,2 ± 0,6 6 1,7
* N = çaprazlanan çift sayısı (kuantal yanıtın aşağı-yukarı metodu kullanılarak).
Koroner arter hastalığı olanlarda, miyokard iskemisinin önlenmesi için normal hemodinaminin
sağlanması önemlidir. Koroner arter hastalığı olanlarda ya da kan basıncı ve kalp hızının
artması istenmeyen hastalarda anestezinin indüksiyonunda desfluran tek ajan olarak
kullanılmamalı, tercihan intravenöz opioidler ve hipnotikler olmak üzere diğer ilaçlarla birlikte
kullanılmalıdır (Bkz. Bölüm 4.3).
Premedikasyon
Premedikasyon, tükürük salgılarının uyarıldığı göz önünde bulundurarak hastanın ihtiyaçlarına
göre seçilmelidir. Antikolinerjik ilaç kullanımı anestezi uzmanın seçimine bağlıdır.
Erişkinlerde anestezi indüksiyonunda
Erişkinlerde %3’lük bir başlangıç konsantrasyonu önerilir; her 2-3 soluk almada %0,5 – 1
oranında arttırılır. Desfluranın %4-11 konsantrasyonlarında solunması genellikle 2-4 dakika içinde
cerrahi anestezi oluşturur. %15'e kadar olan yüksek konsantrasyonlarda kullanılabilir. Desfluranın
bu konsantrasyonları orantısal olarak oksijen konsantrasyonunu azaltacağından başlangıç oksijen
konsantrasyonları %30 ya da üzeri olmalıdır. Erişkinlerde anestezi indüksiyonunda
oksihemoglobin desatürasyonu (SpO < %90) toplamda %6 olarak bulunmuştur. Yüksek
2
konsantrasyonlarda desfluran üst solunum yollarındaki advers etkileri uyarabilir (Bkz.
Bölüm 4.8). Erişkinlerde indüksiyonun tiopental veya propofol gibi intravenöz bir ilaçla
başlatılması sonrasında da desflurana yaklaşık 0,5-1 MAC konsantrasyonunda ve taşıyıcı gaz
olarak O ya da N O/O kullanılarak başlanabilir.
2 2 2
Serebrospinal sıvı basıncının artmış olduğu ya da artıştan kuşkulanıldığı durumlarda
serebral dekompresyon yapılana kadar desfluran hiperventilasyonla (hipokapni) 0,8 ya
da daha az MAC düzeyinde ve bir barbitürat indüksiyonu ile birlikte uygulanmalıdır.
Serebral perfüzyon basıncının idame ettirilmesi için gereken dikkat gösterilmelidir (Bkz.
Bölüm 4.4).
Çocuklarda anestezi indüksiyonunda
Sıklıkla öksürük, nefes tutma, apne, laringospazm ve sekresyon artışına neden olduğundan
desfluran çocuk ve bebeklerde yapılacak indüksiyonda endike değildir (Bkz. Bölüm 4.4).
Erişkinlerde anestezinin idamesinde
Oksijen ya da oksijen ile zenginleştirilmiş hava ile uygulandığında %2,5-8,5 konsantrasyonlarında
desfluran gerekebilir. Erişkinlerde nitröz oksit ile beraber kullanıldığında daha düşük
2konsantrasyonda desfluran ile cerrahi düzeyde anestezi devam ettirilebilir. Nitröz oksit ile beraber
kullanıldığında desfluranın %2-6 konsantrasyonları ile anestezi devam ettirilebilir.
Çocuklarda anestezinin idamesinde
Desfluran bebek ve çocuklarda anestezinin idamesinde endikedir. Nitröz oksit ile beraber ya da
tek başına kullanıldığında %5,2-10 end-tidal konsantrasyonlarda desfluran ile cerrahi düzeyde
anestezi devam ettirilebilir. Desfluran kısa bir süre için %18'e kadar yüksek
konsantrasyonlarda uygulanabilmiş olmasına rağmen eğer desfluran nitröz oksit ile birlikte
yüksek konsantrasyonlarda kullanılacaksa, solunan hava içindeki oksijen miktarının en az
%25 olduğundan emin olunmalıdır.
Ek bir gevşeme gerekmesi durumunda, tamamlayıcı dozlarda kas gevşeticiler kullanılabilir.
İdame anestezi sırasında kan basıncı ve kalp hızının monitorizasyonu
İdame anestezi sırasında anestezi derinliğinin değerlendirilmesinin bir parçası olarak kan
basıncı ve kalp hızı dikkatle izlenmelidir (Bkz. Bölüm 4.4).
Uygulama şekli
Desfluran, yalnızca bu ilacın kullanımı için özel olarak tasarlanmış bir vaporizatör
kullanılarak genel anestezi uygulaması konusunda eğitim görmüş kişilerce
uygulanmalıdır.
Vaporizatör
Desfluran inhalasyon yolu ile uygulanır. SUPRANE VOLATİL yalnızca desfluran
kullanımı için özel olarak tasarlanmış bir vaporizatör kullanılarak uygulanmalıdır.
Bireyselleştirme
Genel anestezi uygulaması hastadan alınan yanıta göre bireyselleştirilmelidir.
Birlikte uygulanan tedaviler üzerine etkileri
Opioid veya benzodiazepinler, anestezi için gereken desfluran miktarını azaltırlar.
Desfluran, nöromusküler blokaj için kullanılan ilaçların gereken miktarını azaltır (Bkz.
Tablo 2). Ek gevşeme gereken durumlarda, kas gevşeticilerden ek dozlar kullanılabilir (Bkz.
Bölüm 4.5).
Özel popülasyonlara ilişkin ek bilgiler
Böbrek/karaciğer yetmezliği:
Nitröz oksit/oksijen ile birlikte %1-4 desfluran konsantrasyonları kronik böbrek veya karaciğer
yetmezliği ve böbrek transplantasyon cerrahisinde kullanılabilir. Minimal metabolizasyon
nedeniyle böbrek veya karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
Sıklıkla öksürük, nefes tutma, apne, laringospazm ve sekresyon artışına neden olduğundan
desfluran pediyatrik indüksiyonda kullanılmaz.
Geriyatrik popülasyon:
Artan yaşla birlikte MAC değerleri düşer. Bu nedenle doz yaşa göre ayarlanmalıdır.
34.3 Kontrendikasyonlar
Desfluran, genel anestezinin kontrendike olduğu hastalarda ve halojenli preparatlara duyarlı
-
olduğu bilinen hastalarda kontrendikedir.
Desfluran, malign hipertermisi olduğu bilinen ya da malign hipertermiye genetik yatkınlığı
-
olan hastalarda kontrendikedir.
Desfluran, halojenli inhalasyon anestezik kullanımına bağlı olarak gelişmiş hepatit geçmişi
-
olduğu bilinen veya halojenli bir inhalasyon anestezik ile anestezi sonrası açıklanamayan
orta ila şiddetli karaciğer fonksiyon bozukluğu öyküsü olan hastalarda (örn. ateş ve/veya
eozinofili ile ilişkili sarılık) kontrendikedir.
Desfluranın, sık öksürük, nefes tutma, apne, laringospazm ve artan salgılar nedeniyle
-
pediatrik hastalarda inhalasyonla indüksiyon ajanı olarak kullanımı kontrendikedir.
Koroner arter hastalığı olanlarda ya da kan basıncı ve kalp hızının artması istenmeyen
-
hastalarda anestezinin indüksiyonunda desfluranın anestezi indüksiyonu amacıyla tek ajan
olarak kullanılması kontrendikedir.
4.4 Özel kullanım uyarıları ve önlemleri
Desfluran yalnızca spesifik olarak desfluran uygulamasında kullanılan vaporizatörlü genel
anestezi uygulaması için eğitim almış kişiler tarafından uygulanmalıdır. Açık havayolu, suni
havalandırma, oksijen zenginleştirme ve dolaşım resüsitasyonunu sağlamak için gerekli bakım
tesisleri her an hazırda bulundurulmalıdır.
Malign hipertermi
Güçlü inhalasyon anestezikleri, duyarlı kişilerde iskelet kasında hipermetabolik bir duruma ve
sonuç olarak oksijen gereksiniminde artışa neden olan ve malign hipertermi olarak bilinen
klinik bir sendromu tetikleyebilir. Desfluranın malign hiperterminin potansiyel bir tetikleyicisi
olduğu gösterilmiştir. Hiperkapni bu klinik sendromun gelişebileceği konusunda bir sinyal
olabilir ve malign hipertermiye işaret eden belirtiler arasında kaslarda rijidite, taşikardi, taşipne,
siyanoz, aritmiler ve/veya stabil olmayan kan basıncı bulunabilir. Bu non-spesifik belirtilerin
bazıları (akut hipoksi, hiperkapni ve hipovolemi) hafif anestezi sırasında da görülebilir. Malign
hiperterminin tedavisinde, bu durumu tetikleyen ajanlar kesilir, intravenöz dantrolen sodyum
uygulanır ve destekleyici tedavi verilir. Sonrasında böbrek yetmezliği gelişebileceğinden idrar
akışı izlenerek mümkünse normal akış devam ettirilmelidir. Desfluran malign hipertermiye
yatkınlığı olan kişilerde kullanılmamalıdır. Desfluran ile ölümcül malign hipertermi
bildirilmiştir.
Perioperatif hiperkalemi
İnhalasyon anesteziklerinin kullanımı, postoperatif dönemde, çok seyrek olarak serum
potasyum düzeylerinde yükselme ve buna bağlı kardiyak aritmiler ve çocuklarda ölüm ile
ilişkili bulunmuştur. Sessiz ya da aşikar musküler distrofisi olanlar, özellikle de Duchenne tipi
musküler distrofisi olan hastalar bu duruma daha yatkındır. Vakaların hepsinde olmasa da
çoğunda aynı zamanda süksinil kolin kullanımı da vardır. Bu hastalarda serum kreatinin kinaz
konsantrasyonunda ve bazılarında myoglobulinüride artış ile birlikte olan kas hasarı da
görülmüştür. Malign hiperterminin görünümüne benzer olmasına rağmen, hastaların hiçbirinde
kaslarda rijidite ya da hipermetabolik durum belirti ve işaretleri görülmemiştir. Böyle
4durumlarda hiperkalemi ve aritminin hemen ve yoğun bir şekilde tedavisi önerilir. Hastaların
daha sonra sessiz bir nöromusküler hastalık yönünde araştırılması gerekir.
Çocuklarda anestezi indüksiyonunda
Sıklıkla öksürük, nefes tutma, apne, laringospazm ve sekresyon artışına neden olduğundan
desfluran çocuk ve bebeklerde yapılacak indüksiyonda endike değildir.
Bronş Hiperreaktivitesi Olan Çocuklarda Kullanımı
Desfluran, hava yolu daralması ve hava yolu direncinde artış potansiyeli nedeniyle, astımı veya
yakın tarihli üst hava yolu enfeksiyonu hikayesi olan çocuklarda dikkatle kullanılmalıdır.
Çocuklarda anestezinin idamesinde
Solunum sistemiyle ilişkili advers etkilerin artmış sıklığı nedeniyle entübe edilmemiş 6
yaşından küçük çocuklarda anestezinin idamesinde desfluran kullanımı onaylanmamıştır.
Larengeal maske hava yoluyla (LMA) veya yüz maskesi yoluyla anestezi idamesi yapılan 6 yaş
ve altı çocuklarda, özellikle derin anestezi altında LMA çıkarılması sırasında örneğin öksürük ve
laringospazm şeklindeki olumsuz etkilerde artışa yol açma potansiyeli nedeniyle desfluran
kullanımında dikkatli olunmalıdır.
Doğumda
Kısıtlı sayıda vakada denendiğinden doğum sırasındaki anestezide desfluranın güvenilir
kullanımı gösterilmemiştir. Desfluran uterusta gevşeme oluşturur ve utero-plasental kan akışını
azaltır (Bkz. Bölüm 4.6).
Çok seyrek olarak, Torsade de pointes (istisnai durumlarda ölümcül olabilen) ile ilişkili olan
izole QT uzaması raporları alınmıştır. Duyarlı hastalara (örneğin QTc uzaması olan hastalar)
desfluran uygulanırken dikkatli olunmalıdır.
Önlemler
Halojenli anesteziklerin kullanımına bağlı olarak karaciğer işlevlerinde bozulma, sarılık ve fatal
karaciğer nekrozu bildirilmiştir; bu reaksiyonlar hastalarda bir aşırı duyarlılık durumuna işaret
etmektedir. Desfluran daha önce halojenli anesteziklerin kullanılması nedeniyle duyarlı hale
gelmiş hastalarda duyarlılık hepatitine neden olabilir. Siroz, viral hepatit ya da daha önceden
bir karaciğer hastalığının bulunması halojenli anestezikler dışında bir anestezik seçiminin bir
nedeni olabilir.
Diğer uçucu anesteziklerde de olduğu gibi, desfluran intrakranial yer kaplayıcı lezyonu olan
hastalara uygulandığında serebrospinal sıvı basıncını doza bağımlı olarak arttırabilir. Bu tür
hastalarda, desfluran dozu 0,8 MAC ya da daha az olmalı ve kranial dekompresyondan önce
barbitürat indüksiyonu ve hiperventilasyonla (hipokapni) birlikte uygulanmalıdır. Serebral
perfüzyon basıncının devamlılığına dikkat edilmelidir.
Koroner arter hastalığı olanlarda, miyokard iskemisinin önlenmesi için normal hemodinaminin
sağlanması önemlidir. Desfluran konsantrasyonundaki hızlı artışı takiben nabız hızında,
ortalama arteriyel basınçta ve epinefrin ve norepinefrin seviyelerinde belirgin artış görülmüştür.
Desfluran, koroner arter hastalığı riski taşıyan hastalarda veya kalp atım hızı veya kan
5basıncında artışların istenmediği hastalarda anestezik indüksiyon için tek ajan olarak
kullanılmamalıdır. Diğer ilaçlar, tercihen intravenöz opioidler ve hipnotikler, ile birlikte
kullanılmalıdır.
Anestezinin idamesi sırasında, desfluranın end-tidal konsantrasyonlarının hızlı arttırılmasından
sonra kan basıncı ve kalp hızında olan artışlar yetersiz anestezinin elde edilmiş olduğunu
göstermeyebilir. Sempatik aktivasyona bağlı değişiklikler yaklaşık 4 dakika içinde düzelir.
Desfluranın end-tidal konsantrasyonlarının hızlı arttırılmasından önce ya da hiç desfluran
uygulanmadığı durumlarda kan basıncı ve kalp hızında olan artışlar hafif anesteziye işaret
edebilir.
Anestezi derinliği arttıkça hipotansiyon ve solunum depresyonu artar.
Hipovolemik, hipotansif ve gücünü yitirmiş hastalarda desfluran kullanımı kapsamlı olarak
araştırılmamıştır. Bu hastalarda diğer güçlü anesteziklerin kullanımında olduğu gibi daha düşük
dozlarda desfluran kullanımı önerilmektedir.
Diğer inhalasyon anestezikleri gibi desfluranın da, bazı hastalarda karbon monoksit (CO)
oluşturmak üzere kuru karbondioksit (CO ) absorbanlar ile reaksiyona girerek
2
karboksihemoglobin düzeylerinde artışa neden olabildiği bildirilmiştir. Vaka raporları baryum
hidroksit ve kalsiyum hidroksitin (soda lime), taze gazların CO kanisterinden yüksek akımla
2
uzun saatler ya da günlerce geçirildikten sonra kuruyabildiğini göstermiştir. Klinisyenin
anestezi solunum devrelerindeki karbondioksit absorbanların kuruduğundan kuşkulandığı
durumlarda, bu adsorbanlar desfluran uygulaması öncesi yenisiyle değiştirilmelidir.
Anestezi sonrası ağrı beklenen hastalarda, diğer hızlı etkili anestezikler gibi desfluran
anestezisinden sonra da hastanın hızla ayılacağına dikkat edilmelidir. Hastaya işlem sonunda
ya da anestezi sonrası bakım ünitesine alınmasından sonraki erken dönemde uygun analjezinin
uygulanıldığından emin olunmalıdır. Çocuklarda, anesteziden sonra ayılma sırasında
kooperasyonu engelleyebilecek kısa bir ajitasyon oluşabilir.
Diğer halojenli anestezikler için olduğu gibi, kısa bir süre içinde yeniden anestezi uygulamasına
dikkatle yaklaşılmalıdır.
Solunum yolunun açık tutulması, yapay solunum, oksijenizasyon ve dolaşım resusitasyonu için
gerekli cihazlar anında kullanıma hazır olmalıdır.
Glukoz artışı
Diğer halojenli anesteziklerde görüldüğü gibi desfluran da operasyon sırasında glukoz
seviyelerindeki artış ile ilişkilendirilmiştir.
4.5 Diğer tıbbi ürünler ile etkileşimler ve diğer etkileşim şekilleri
Diğer gazların konsantrasyonu
Nitröz oksit ile beraber kullanıldığında desfluran MAC düzeyleri düşer (Bkz. Tablo 1).
Kas gevşeticiler
Yaygın olarak kullanılan kas gevşeticilerin etkileri desfluran tarafından potansiyelize edilir.
N O/Opioid anestezisine göre desfluran anestezisi, nöromusküler iletiyi %95 oranında deprese
2
edilebilmek için (ED ) gerekli süksinil kolin dozlarını yaklaşık %30 oranında, atrakuryum ve
95
pankuronyum dozlarını ise yaklaşık %50 oranında azaltır.
Değişik konsantrasyonlardaki desfluran anestezisi sırasında, nöromusküler iletiyi %95 oranında
deprese edilebilmek için (ED ) gerekli pankuronyum, atrakuryum süksametonyum ve
95
vekuronyum dozları Tablo 2’de gösterilmektedir. Bu dozlar vekuronyum dışında izofluran ile
6benzerdir. Desfluran anestezisi sırasında vekuronyumun ED 'i izofluran anestezisine göre %14
95
daha düşüktür. Ek olarak desfluran anestezisi altında nöromüsküler blokajın sona ermesi,
izofluran anestezisi altında olana göre daha uzundur.
Tablo 2: Nöromusküler iletide %95 depresyon oluşturan kas gevşetici dozu (mg/kg)
Desfluran
konsantrasyonu Pankuronyum Atrakuryum Süksametonyum Vekuronyum
0,65 MAC/%60 N O/O 0,026 0,133 NA* NA*
2 2
1,25 MAC/%60 N O/O 0,018 0,119 NA* NA*
2 2
1,25 MAC/O %100 O 0,022 0,120 0,362 0,019
2 2
* NA = veri bulunmamaktadır.
Pre-anestezik ilaçlar
Klinik çalışmalarda, yaygın kullanılan pre-anestezik ilaçlarla ya da anestezi sırasında kullanılan
ilaçlarla (intravenöz ajanlar ve lokal anestezikler) önemli bir advers etkileşim görülmemiştir.
Desfluranın diğer ilaçların dispozisyonuna etkileri belirlenmemiştir.
Sedatifler
Farklı konsantrasyonlarda desfluranla anestezi yapılmış hastalara artan dozlarda intravenöz
fentanil verildiğinde, hastalarda anestezik gereksinim veya MAC değerlerinde belirgin azalma
görülmüştür. Artan dozlarda midazolam uygulanması MAC değerlerinde küçük bir azalma
göstermiştir. Sonuçlar Tablo 3’de gösterilmektedir. MAC değerlerindeki bu azalmalar izofluran
ile gözlemlenenlere benzerdir. MAC değerlerinde, diğer opioid ve sedatif ilaçlarla da benzer
bir etkinin oluşması mümkündür.
Tablo 3: Desfluranın MAC değerlerine fentanil ya da midazolamın etkisi
Medikasyon *MAC (%) %MAC azalması
Fentanilsiz 6,33 – 6,35 -
Fentanil (3 mcg/kg) 3,12 – 3,46 46 - 51
Fentanil (6 mcg/kg) 2,25 – 2,97 53 - 64
Midazolamsız 5,85 – 6,86 -
Midazolam (25 mcg/kg) 4,93 15,7
Midazolam (50 mcg/kg) 4,88 16,6
* 18-65 yaş arası değerleri içerir.
Glukoz düzeylerinde artış
Diğer halojenli anesteziklerde olduğu gibi, desfluran kullanımı da bir miktar intra-operatif
glukoz yükselmesine neden olabilir.
Özel popülasyonlara ilişkin ek bilgiler
Özel popülasyonlara ilişkin yapılan bir etkileşim çalışması bulunmamaktadır.
Pediyatrik popülasyon:
Bu popülasyona ilişkin yapılan bir etkileşim çalışması bulunmamaktadır.
74.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Desfluranın çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediği bilinmemektedir.
Gebelik dönemi
Kısıtlı sayıda vakada denendiğinden doğum sırasındaki anestezide desfluranın güvenilir
kullanımı gösterilmemiştir. Desfluran uterusta gevşeme oluşturur ve utero-plasental kan akışını
azaltır.
Hayvanlarda yapılan çalışmalar üreme toksisitesini göstermiştir (Bkz. Bölüm 5.3). İnsanlara
yönelik potansiyel risk bilinmemektedir.
SUPRANE VOLATİL’in gebe kadınlarda güvenle kullanıldığı gösterilmemiş olduğundan,
gebelikte kullanılmamalıdır.
Laktasyon dönemi
Desfluranın anne sütüne geçip geçmediği bilinmediğinden, laktasyon döneminde
kullanılmamalıdır.
Üreme yeteneği/Fertilite
Desfluranın karsinojenik potansiyelini ya da fertiliteye etkisini değerlendirmek amacıyla uzun
süreli hayvan çalışmaları yapılmamıştır.
4.7 Araç ve makine kullanımı üzerindeki etkiler
Desfluranın araç ve makine kullanımı üzerindeki etkisi araştırılmamıştır. Ancak hastalar genel
anestezi sonrasında bu tür becerilerin bozulabileceği konusunda bilgilendirilmeli ve 24 saat
boyunca araba ve makine kullanımından kaçınmaları önerilmelidir.
4.8 İstenmeyen etkiler
Diğer tüm güçlü inhale anestezik ilaçlarda olduğu gibi desfluran da doza bağımlı kalp-solunum
depresyonuna sebep olabilir. Diğer advers etkilerin çoğu hafif ve geçicidir. Bulantı ve kusma
inhalasyon anesteziklerine, intraoperatif veya postoperatif uygulanan ve hastanın cerrahi
prosedüre cevabına göre uygulanan diğer ajanlara bağlı olarak postoperatif dönemde
gözlemlenen yaygın etkidir.
SUPRANE VOLATİL kullanılarak gerçekleştirilen klinik çalışmalarda görülen istenmeyen
etkilerin sıklığı aşağıdaki şekilde belirtilmiştir: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000), bilinmiyor (eldeki verilerden hareketle tahmin edilemiyor).
Her sıklık grubunda istenmeyen etkiler azalan ciddiyet sıralaması ile sunulmaktadır.
8Enfeksiyon ve enfestasyonlar
Yaygın: Farenjit
Kan ve lenfatik sistem hastalıkları
Bilinmiyor: Koagülopati
Metabolizma ve beslenme hastalıkları
Bilinmiyor: Hiperkalemi, hipokalemi, metabolik asidoz
Psikiyatrik hastalıklar
Yaygın: Nefes tutma+
Yaygın olmayan: Ajitasyon
Bilinmiyor: Deliryum (dikkat, algılama, farkındalık ve anlama kabiliyeti
bozukluklarının yaşandığı bir durum)
Sinir sistemi hastalıkları
Yaygın: Baş ağrısı
Yaygın olmayan: Baş dönmesi / sersemlik hali
Bilinmiyor: Konvülsiyon, migren§, ensefalopati§
Göz hastalıkları
Yaygın: Konjonktivit
Bilinmiyor: Gözlerde sarılık, oküler hiperemi§, oküler ikterus, gözlerde
yanma§, geçici körlük§, görsel keskinlikte azalma§, gözlerde
iritasyon§, gözlerde ağrı§ , ülseratif keratit§
Kardiyak hastalıklar
Yaygın: Nodal aritmi, bradikardi, taşikardi, hipertansiyon
Yaygın olmayan: Miyokard enfarktüsü, miyokardiyal iskemi, aritmi
Bilinmiyor: Kardiyak arest, Torsade de pointes, ventrikül yetmezliği,
ventriküler hipokinezi, atriyal fibrilasyon
Vasküler hastalıklar
Yaygın olmayan: Vazodilatasyon
Bilinmiyor: Malign hipertansiyon, hipotansiyon, hemoraji, şok
9Solunum, göğüs bozuklukları ve mediastinal hastalıklar
Yaygın: Apne+, öksürük+, laringospazm*
Yaygın olmayan: Hipoksi+
Bilinmiyor: Solunum aresti, solunum yetmezliği, solunum distresi,
bronkospazm, hemoptizi
Gastrointestinal hastalıklar
Çok yaygın: Bulantı+, kusma+
Yaygın: Tükürük salgılanmasında artış+
Bilinmiyor: Akut pankreatit, karın ağrısı
Hepato-bilier hastalıklar
Bilinmiyor: Karaciğer yetmezliği, karaciğer nekrozu, hepatit, sitolitik
hepatit, kolestaz, sarılık, karaciğer fonksiyonunda anormallik,
karaciğer hastalığı
Deri ve deri altı doku hastalıkları
Bilinmiyor: Ürtiker, eritem
Kas-iskelet bozuklukları, bağ doku ve kemik hastalıkları
Yaygın olmayan: Miyalji
Bilinmiyor: Rabdomiyoliz
Genel bozukluklar ve uygulama bölgesine ilişkin hastalıklar
Bilinmiyor: Malign hipertermi, asteni, halsizlik/yorgunluk
Araştırmalar
Yaygın: Kreatinin fosfokinaz düzeylerinde yükselme, anormal EKG,
Bilinmiyor: EKG’de ST-T değişiklikleri, T dalgasının tersine dönmesi,
transaminazlarda artış (Alanin ve Aspartat aminotransferaz
yükselmeleri), kan bilirubin düzeylerinde artış, koagülasyon
testlerinde anormallik, amonyak düzeylerinde artış
Yaralanma ve zehirlenmeler§
Bilinmiyor: Postoperatif ajitasyon, baş dönmesi/sersemlik hali, taşiaritmi,
çarpıntı, yorgunluk, kazara maruziyet, deride yanma hissi, ilaç
uygulama hatası
* Desfluran ile indüksiyonda bildirilmiştir.
+ Desfluran ile indüksiyon ve idamede bildirilmiştir.
§ Hasta olmayan kişilerin kazayla maruz kalması sonucu görülmüştür.
10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımına bağlı belirtiler arasında, diğer uçucu ajanlara benzer şekilde, anestezinin
derinleşmesi, spontan soluyan hastalarda kardiyak ve/veya solunum depresyonu ve ventile
hastalarda hipotansiyon (son evrede hiperkapni ve hipoksi olabilen) şeklindedir.
Doz aşımı durumunda ya da doz aşımı olduğu düşünülen durumlarda şunlar yapılmalıdır:
1. Desfluran uygulaması kesilmelidir.
2. Solunum yolu açık tutularak saf oksijenle asiste ya da kontrollü ventilasyona başlanmalıdır.
3. Hasta, hemodinamik açıdan desteklenerek, hemodinami yeterli düzeyde idame
ettirilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Genel anestezikler, Halojenli hidrokarbonlar
ATC kodu: N01AB07
Desfluran, halojenize metileterler grubunun bir üyesi olup, inhalasyon yoluyla uygulanan bir
anesteziktir. Uygulanan dozuna bağlı olarak reversibl bir şekilde bilinç kaybı sağlar, ağrı hissini
yok eder, istemli motor aktiviteyi baskılar, otonom refleksleri azaltır ve solunum sistemiyle
kardiyovasküler sistemde sedasyona neden olur. Bu gruptan diğer anestezikler arasında florine
ek olarak klorin ile de halojenize olan enfluran ve bunun yapısal izomeri izofluran bulunur.
Desfluran ise yalnızca florinle holojenize olur.
Yapısından da öngörülebileceği üzere desfluranın 0,42 olan düşük kan/gaz partisyon katsayısı,
izofluran gibi diğer güçlü inhalasyon anesteziklerinkinden (izofluranın ki 1,4’tür) ve hatta 0,46
olan nitröz oksitinkinden düşüktür. Bu durum desfluranın anesteziden hızlı uyanma ile
karakterize bir ajana olan gereksinimi karşıladığına işaret eder. Bu nedenle de desfluran, hızlı
uyanmanın önemli bir özellik olduğu günübirlik cerrahideki anestezi için özellikle uygundur.
Yapılan hayvan çalışmaları desfluranın benzer kardiyorespiratuvar profile sahip izoflurana
oranla daha hızlı bir anestezi indüksiyonu ve ayılma sağladığını göstermiştir.
Desfluran ile sağlanan anestezi sırasındaki EEG’lerde epileptojenik ya da diğer istenmeyen
etkiler görülmemiş ve eklenen ilaçlar da beklenmeyen ya da toksik EEG yanıtları
oluşturmamıştır.
Malign hipertermiye (MH) yatkın olarak yetiştirilen domuzlarda yapılan çalışmalar desfluranın
potansiyel bir MH tetikleyicisi olduğuna işaret etmektedir.
115.2 Farmakokinetik özellikler
Genel özellikler
Emilim
Fizikokimyasal profilinden öngörüldüğü üzere, insanlarda ve hayvanlarda yapılan
farmakokinetik çalışmaları, desfluranın vücuda diğer uçucu anestezik ajanlara kıyasla daha hızlı
girdiğini göstermekte ve anestezinin daha hızlı indüklendiğini düşündürmektedir. Desfluranın
kandaki (kan/gaz çözünürlüğü), vücut dokularındaki ve diğer ortamlardaki çözünürlüğü
düşüktür.
Dağılım
Desfluranın kandaki ve diğer dokulardaki düşük çözünürlüğüne dayanılarak, inspire basınç ile
doku kısmi basıncı arasındaki dengelenmenin ve bununla ilişkili olarak desfluranın alımının ve
eliminasyonunun hızla gerçekleşmesi beklenir. Desfluranın dağılımı ve boşaltımı, 5
kompartımandan oluşan bir mamiler model ile karakterizedir: Akciğerler, damardan zengin
organ grubu, kas, damardan zengin organ grubuna bitişik yağ ve periferik yağ. Genel olarak, en
büyük oranda desfluran kas dokusu tarafından alınır.
Biyotransformasyon
Desfluran insanlarda minimal hepatik metabolizmaya veya biyotransformasyona uğrar (%0,02).
Eliminasyon
Desfluranın vücuttan boşaltımı da hızla gerçekleşmekte, bu da hızla toparlanmaya ve anestezi
derinliğinin ayarlanmasında esnekliğe olanak sağlamaktadır. Desfluran akciğerler yoluyla
elimine edilir. Desfluran yalnızca minimal düzeyde metabolizmaya uğrayarak, esas olarak
akciğerler yoluyla elimine edilir/atılır. Az miktarda bir kısmı deriden difüze olur, ama
desfluranın perkütan kaybı alıma kıyasla küçüktür ve bu kayıp farmakokinetiği anlamlı derecede
etkilememektedir.
Hastalardaki özellikler
Farmakolojik etki, inspre edilen desfluran konsantrasyonu ile orantılıdır. Başlıca advers etkiler
farmakolojik etkinin uzantılarıdır.
MAC yaş büyüdükçe azalmaktadır. Hipovolemik, hipotansif ve debilite hastalarda dozajda
azaltma yapılması tavsiye edilir (Bkz. Bölüm 4.4).
5.3 Klinik öncesi güvenlilik verileri
Domuzlarda desfluran miyokardı ekzojen uygulanan epinefrine (adrenalin) duyarlı hale
getirmez.
Desfluran; seçilmiş hayvan modellerinde, izofluranınkine benzer bir tarzda arteriol düzeyinde
koroner vazodilatasyon oluşturuyor görünmektedir. Koroner arter hastalığı oluşturulan bir
hayvan modelinde, uzun süreli cihaz takılmış bilinci yerinde köpeklerde, desfluranın, kanı
kollaterale bağımlı miyokarttan normalde perfüze olan alanlara yönlendirme (koroner çalma)
12şeklinde bir etkisi saptanmamıştır. Miyokard iskemisi, enfarktüs ve ölümü sonuç parametreleri
olarak değerlendiren bugüne kadar yapılmış olan klinik çalışmalar, SUPRANE VOLATİL’in
koroner arteriol dilatasyon özelliğinin, koroner arter hastalığı olan kişilerdeki "koroner çalma"
ya da miyokard iskemisi ile ilişkili olduğunu göstermemektedir.
Hayvanlarda (primatlar dahil) hafif ila orta anesteziyle sonuçlanan dozlarla yapılan yayınlanmış
çalışmalar, hızlı beyin büyümesi veya sinaptogenez döneminde anestezik ajanların
kullanımının, gelişmekte olan beyinde uzamış bilişsel eksikliklerle ilişkilendirilebilen hücre
kaybına yol açtığını göstermektedir. Bu klinik olmayan bulguların klinik önemi
bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde bulunmamaktadır.
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
36 ay.
6.4 Saklamaya yönelik özel tedbirler
30°C’nin altında oda sıcaklığında saklanmalıdır.
Kapağı sıkıca kapalı olarak dikey pozisyonda saklanmalıdır.
6.5 Ambalajın niteliği ve içeriği
Valf-kapak sistemi takılmış, 240 mL desfluran içeren içten epoksifenolik ile kaplı %99,7 saf
alüminyum şişe. Kapak, polietilen reçine veya etilen-propilen kopolimerden (EPDM) oluşan bir
contaya sahip kıvrımlı valftir.
Ürün 1 veya 6 alüminyum șişe içeren ambalaj boyutlarıyla piyasaya sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanıldıktan sonra kapağı kapatılmalıdır.
SUPRANE VOLATİL yalnızca desfluran kullanımı için özel olarak tasarlanmış bir vaporizatör
kullanılarak genel anestezi uygulaması konusunda eğitim görmüş personel tarafından
uygulanmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
137. RUHSAT SAHİBİ
Baxter Turkey Renal Hizmetler A.Ş.
Sarıyer/İstanbul
8. RUHSAT NUMARASI
2021/185
9. İLK RUHSAT TARİHİ/RUHSAT YENİLEME TARİHİ
28.06.2021
10. KÜB’ÜN YENİLENME TARİHİ
14