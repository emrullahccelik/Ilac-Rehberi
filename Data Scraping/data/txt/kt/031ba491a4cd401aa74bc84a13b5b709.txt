1 KULLANMA TALİMATI  
 
MENVEO 0 ,5 mL  IM enjeksiyonluk çözelti hazırlamak için liyofilize toz içeren flakon  
Meningokokal (Serogrup A, C, W- 135 ve Y) Oligosakkarit CRM197 Konjuge Aşı     
Kas içine uygulanır.  
Steril  
 
• Etkin madde:    
Bir doz  (0.5 mL çözelti halindeki aşı) aşağıdaki etkin maddeleri içerir:  
Her bir toz flakonu şunları içerir:  
Meningokok grup A oligosakkarit ile  ........................................... 10 mikrogram  
Corynebacterium diphtheriae  CRM197 proteinine konjuge  ........ 16,7’den  33,3 mikrogram a 
kadar   
  
Her bi r çözelti flakonu şunları içerir:  
 Meningokok grup C oligosakkarit ile  ........................................... 5 mikrogram  
Corynebacterium diphtheriae  CRM197 proteinine konjuge  ........  7,1’den  12,5 mikrogram a 
kadar   
  
Meningokok grup W135 oligosakkarit ile  .................................... 5 mikrogram  
Corynebacterium diphtheriae  CRM197 proteinine konjuge  .......    3,3’ten  8,3 mikrogram a 
kadar   
  Meningokok grup Y oligosakkarit ile  ........................................... 5 mikrogram  
Corynebacterium diphtheriae  CRM197 proteinine konjuge  ........ 5,6’dan  10,0 mikrogram a 
kadar   
  
• Yardımcı maddeler:   
Potasyum dihidrojen fosfat, sukroz, sodyum klorür, sodyum dihidrojen fosfat monohidrat, disodyum fosfat dihidrat, enjeksiyonluk su.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:   
1. MENVEO nedir ve ne için kullanılır?  
2. MENVEO’yu kullanmadan önce dikkat edilmesi gerekenler  
3. MENVEO nasıl kullanılır?  
4. Olası yan etkiler nelerdir?  
5. MENVEO’nun saklanması  
Başlıkları yer almaktadır.   2 1. MENVEO nedir ve ne için kullanılır?  
• MENVEO enjeksiyonluk çözelti için toz ve çözücüdür.   
Menveo tek doz içeren ambalajda beyaz ila grimsi beyaz toz şeklinde MenA liyofilize 
konjugat bileşeni içeren 1 flakon  ve berrak çözelti şeklinde MenCWY sıvı konjugat bileşeni 
içeren 1 flakon şeklinde kullanıma sunulmuştur.  
 
• MENVEO meningokok aşıları olarak adlandırılan bir  aşı grubuna dahildir.  
• MENVEO Neisseria meningitidis  bakterisinin serogrup A, C, W135 ve Y’ye maruziyet riski 
taşıyan çocukların  (2 aydan itibaren), ergenlerin  ve erişkinlerin yayılmacı hastalığını 
önlemek üzere aktif bağışıkl ama için kullanılan bir aşıdır .  
 
Aşı vücudunuzun bu bakterilere karşı kendi savunmasını koruyucu  hücreler olan antikorları 
üretmesini sağlayarak oluşturur. 
  
• Neisseria meningitidis  grup A, C, W135 ve Y bakterileri menenjit ve sepsis (kan 
zehirlenmesi) gibi ciddi ve bazen hayatı tehdit eden enfeksiyonlara neden olabilir.   
 
• MENVEO bakteriyel menenjite neden olmaz. Aşının içeriğinde difteriye neden olan 
bakteriden elde edilen bir protein (CRM197) yer almaktadır. Ancak MENVEO difteriye karşı koruma sağlamaz. Bu nedenle siz veya çocuğunuz doktorunuz tarafından önerildiği takdirde difteriden korunmak için ayrıca aşılanmalısınız.   
 
2. MENVEO’yu kullanmadan önce dikkat edilmesi gerekenler  
MENVEO’yu aşağıdaki durumlarda KULLANMAYINIZ  
Eğer siz veya çocuğunuz:  
• Daha önce etkin maddelere veya MENVEO’nun diğer herhangi bir maddesine alerjik bir 
reaksiyon gösterdiyseniz,  
• Daha önce difteri toksoidine (diğer birçok aşıda kullanılan bir madde) alerjik bir reaksiyon gösterdiyseniz,  
     Alerjik reaksiyon belirtileri k aşıntılı deri döküntüsü, nefes darlığı ve yüzde veya dilde 
şişmeyi içerebilir.  
Bunlardan herhangi birinin sizin için geçerli olduğunu düşünüyorsanız, doktorunuza danışınız. 
 
MENVEO’yu aşağıdaki durumlarda DİKKATLİ KULLANINIZ  
Eğer sizde ve çocuğunuzda:   
Yüksek ateş ile birlikte ciddi bir enfeksiyonunuzun olması. Bu olgularda aşılama iyileşmeye 
kadar ertelenebilir. Soğuk algınlığı gibi küçük bir enfeksiyon bir problem oluşturm ayacaktır, 
ancak önce doktorunuza danışınız. 
 Kan pıhtılaşma hastalığı veya kan sulandırıcı (antikoagülanlar) kullanan hastalar gibi kanınızın 
uygun şekilde pıhtılaşmasını engelleyen diğer problemler varsa.  
 
 
Herhangi bir iğne ile enjeksiyon öncesinde veya sonrasında bayılma olabilir, bu sebeple daha önceki enjeksiyonlar ile siz veya çocuğunuz bayıldıysanız doktorunuza veya hemşirenize 
söyleyiniz. 
 
Bu aşı sadece meningokok grup A, C, W135 ve Y bakterilere karşı koruma sağlamaktadır. Grup 3 A, C, W135 ve Y dışındaki diğer bakterilere veya menenjit veya sepsise (kan zehirlenmesi) 
neden olan diğerlerine karşı koruma sağlamaz.  
 
MENVEO’nun, immünosupresif (bağışıklık sistemini bas kılayan) ilaçların kullanımı veya HIV 
enfeksiyonu ve diğer olası nedenler yüzünden bağışıklık sistemi zayıflamış kişilere 
uygulandığındaki etkililiği hakkında çok az bilgi mevcuttur. Bu kişilerde MENVEO’nun 
etkililiğinin azalması muhtemeldir.  
 
Ekulizumab gibi bağışıklık sisteminin kompleman aktivasyonu olarak bilinen bölümünü bloke 
eden   tedavi alınması. Menveo ile aşılanmış olsanız dahi N. meningitidis  A, C, W -135 ve Y 
bakterilerinin neden olduğu hastalık açısından yüksek risk oluşturmaktadır.  
 Çok erken doğan bebekler (gebeliğin ≤ 28. haftasında doğan) ve özellikle solunum sistemi gelişimi eksikliği hikayesi olanlarda aşılama serilerinin uygulanmasında olası nefes almada geçici durma (apne) riskine karşı 48 -72 saat solunum sisteminin izlenmesi g erekmektedir. 
Prematüre doğan bir bebekte MENVEO da dahil olmak üzere bir intramüsküler aşının ne zaman yapılacağı konusundaki karar, bebeğin tıbbi durumu ve aşılamanın potansiyel yarar ve olası risklerinin dikkate alınmasına dayanmalıdır.  
 Geçmişte Guilla n-Barré Sendromu (vücudun tamamında veya bir kısmında geçici olarak 
hareket ve his kaybı) öyküsü olan kişilerde MENVEO’nun uygulanıp uygulanmayacağına doktorunuz karar verecektir.  Size veya çocuğunuza bir yıldan uzun bir süre önce MENVEO uygulandıysa ve m eningokok 
grup A bakterisine maruz kalma riskiniz bulunuyorsa, korumanın devamı için tekrar doz uygulanması düşünülebilir. Tekrar dozun uygulanıp uygulanmayacağına doktorunuz karar 
verecektir.   
 Tüm aşılarla olduğu gibi, bu aşı sizi veya çocuğunuzu meningokok grup A, C, W135 ve Y 
bakterilerin neden olduğu enfeksiyonlara karşı tam koruma sağlamayabilir.  Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.    Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri numarası  mutlaka hasta dosyasına kaydedilmelidir. 
 MENVEO’nun yiyecek ve içecek ile kullanılması:   MENVEO’nun uygulama açısından yiyecek ve içeceklerle etkileşimi yoktur.   Hamilelik  
• İlacı kullanmadan önce doktorunuza veya eczacınıza danışınız.  
• Hamileyseniz veya emziriyorsanız, hamile olduğunuzu düşünüyorsanız veya bebek sahibi olmayı planlıyorsanız, size bu ilaç uygulanmadan önce doktorunuza danışınız... Ancak meningokok grup A, C, W135 ve Y bakterilerle enfeksiyon açısından yüksek risk 
taşıyorsanız doktorunuz MENVEO kullanmaya devam etmenizi önerebilir.    
• Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.   
  4 Emzi rme  
• İlacı kullanmadan önce doktorunuza veya eczacınıza danışınız.  
• MENVEO emziren anneye uygulanacağı zaman dikkatli olunmalıdır.  
 
Araç ve makine kullanımı  
Araç ve makine kullanma yeteneği üzerindeki etkilerle ilgili herhangi bir çalışma 
yapılmamıştır.  MENVEO uygulamasını takiben sersemlik çok nadir olarak bildirilmiştir. Bu 
durum araç ve makine kullanma yeteneğinizi geçici olarak etkileyebilir.  
  
MENVEO’nun içeriğinde bulunan bazı yardımcı maddeler hakkında önemli bilgiler  
- Bu aşı doz başına 1 mmol (23 mg)’den daha az sodyum ihtiva eder; yani esasen sodyum 
içermediği kabul edilebilir .   
- Bu aşı doz başına 1 mmol (39 mg)’den daha az potasyum ihtiva eder; yani esasen potasyum 
içermediği kabul edilebilir .   
Sodyuma ve potasyuma bağlı herhangi bir olumsuz etki beklenmez.  
 
Diğer ilaçlar ile birlikte kullanımı  
MENVEO diğer  aşılarla aynı zamanda verilebilir fakat enjeksiyon yoluyla uygulanan diğer 
aşılar tercihen, MENVEO’nun uygulandığından farklı bir uzva uygulanmalıdır.  
 Aynı anda birden fazla aşı uygulanıyorsa farklı enjeksiyon yerleri kullanılmalıdır.  Bunlar arasında Tetanoz, Azaltılmış Difteri, Aselüler Boğmaca Aşısı (Tdap) ve İnsan 
Papillomavirus Aşısı HPV), Difteri, Tetanoz ve Aselüler Boğmaca  Aşısı (DTap), Haemophilus 
influenzae tip b (Hib), inaktive çocuk felci aşısı (IPV), Hepatit B aşısı (HBV), Hepatit A aşısı 
(HAV), 7 değerlikli ve 13 değerlikli Pnömokok Konjuge A şısı (PCV -7 ve PCV13), 5 değerlikli 
rotavirüs aşısı ve ve kızamık, kabakulak, rubella ve varisella aşısı (MMRV)  ile birlikte sarı 
humma, tifo (Vi polisakkaridi), japon ensefaliti , kuduz aşıları  ve çok bileşenli meningokok grup 
B aşısı (rekombinant, adsorbe)  yer almaktadır.  
 MENVEO’nun etkisi, bağışıklık sistemini baskılayan ilaçlar kullanan kişilere uygulandığında 
azalabilir.   
  
Diğer aşılar MENVEO’nun uygulandığı koldan farklı bir kola enjekte edilmelidir.   
  
Eğer reçeteli ya da reçetesiz herhangi bir ilacı şu anda kullanı yorsanız veya son zamanlarda 
kullandınızsa veya son zamanlarda bu aşı dışında herhangi bir aşılama yapıldıysa lütfen 
doktorunuza veya eczacınıza bunlar hakkında bilgi veriniz.  
  3.  MENVEO nasıl kullanılır?  
Uygun kullanım ve doz/uygulama sıklığı için tal imatlar:  
Çocuklarda (2 aylıktan itibaren), adölesanlarda  ve erişkinlerde:  
• 2 ila 6 aylık çocuklar için aşı programı  
2 ila 6 aylıkken aşılamanın başladığı küçük çocuklarda  MENVEO’nun her biri 0.5 m L’lik 
üç dozu en az 2 aylık aralıklarla verilmeli, dördüncü doz yaşamın ikinci yılında uygulanmalıdır (12- 16 ay).  
Aşılama 2 . ayda başlatıldığında 2., 4., 6. ve 12. Aylarda olmak üzere 4 doz uygulanması 
durumunda etkilidir.”  
 
• 7 ila 23 aylık çocuklar için a şı programı  5 7 ila 23 aylık aşılanmamış çocuklarda MENVEO her biri tek doz (0.5 m L) halinde iki doz 
şeklinde uygulanmalı, ikinci doz yaşamın ikinci yılında ve ilk dozdan en az 3 ay sonra 
uygulanmalıdır. 
 
• 2 ile 10 yaş arası çocuklar için aşı programı  
MENVEO tek doz (0.5 m L) halinde uygulanmalıdır.  
 
• Adolesanlar ve erişkinler için doz programı (11 yaşından itibaren)  
MENVEO tek doz (0.5 m L) halinde uygulanmalıdır.  
 
 
Uygulama yolu ve metodu:    
MENVEO size veya çocuğunuza bir doktor veya hemşire tarafından uygulanacaktır.  
 
Aşı bebekler de tercihen uyluğa ya da çocukların  (2 yaşından itibaren), ergenlerin ve erişkinlerin  
genellikle üst kol kasına (deltoid) , kas içine  uygulanır.  
 
MENVEO hiçbir koş ul altında damar içine, cilt altına ve deri altına uygulanmamalıdır.  
 Değişik yaş grupları:  Çocuklarda kullanımı:  
MENVEO  2 aylıktan küçük çocuklarda kullanılmamalıdır.   
Yaşlılarda kullanımı:  
MENVEO’nun kullanımı ile ilgili 56 -65 yaşındaki bireylerle ilgili sınırlı veri bulunmakta olup, 
65 yaş üzerindeki bireylerle ilgili veri mevcut değildir.  
 
Özel kullanım durumları:  
Böbrek/karaciğer yetmezliği:  
MENVEO’nun böbrek ve karaciğer yetmezliği olan hastalardaki güvenliliği ve etkililiği 
incelenmemiştir. Bu gibi hastalarda dikkatli kullanılmalıdır.  
 
Eğer MENVEO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MENVEO kullandıysanız:  
MENVEO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 MENVEO’yu kullanmayı unutursanız:  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir.                        
 
Unutulan dozları dengelemek için çift doz uygulamayınız.   
MENVEO ile tedav i sonlandırıldığında oluşabilecek etkiler:  
MENVEO ile tedavi sonlandırıldığında oluşabilecek etkiler konusunda bilgi bulunmamaktadır.  
 
  6 4. Olası yan etkiler nelerdir?  
Tüm ilaçlar gibi, MENVEO’nun içeriğinde bulunan maddelere duyarlı olan kişilerde yan etkiler 
olabilir.     Klinik çalışmalar sırasında bildirilen en yaygın yan etkiler genellikle sadece bir ila iki gün 
sürmüş olup, genellikle şiddetli bir şekilde görülmemi ştir.   
Yan etkiler aş ağıdaki kategorilerde gösterildi ği şekilde sınıflandırılmış tır: 
Çok yaygın          : 10 hastanın en az 1’inde görülebilir. 
Yaygın                 : 10 hastanın birinden az, fakat 100 hastanın birinden fazla görülebilir. Yaygın olmaya n  : 100 hastanın birinden az, fakat 1000 hastanın birinden fazla görülebilir.  
Seyrek                 : 1.000 hastanın birinden az, fakat 10.000 hastanın birinden fazla  görülebilir. 
Çok seyrek          : 10.000 hastanın birinden az görülebilir. 
Bilinmiyor          : Eldeki verilerden hareketle tahmin edilemiyor.  
Çocuklarda (2 ila 23 aylık) klinik çalışmalar sırasında rapor edilen yan etkiler aşağıda 
listelenmiştir.  
 
Çok yaygın :  
• Yeme bozuklukları  
• Sürekli ağlama  
• Uykulu olma  
• İshal  
• Kusma  
• Sinirlilik  
• Enjeksiyon bölgesinde hassasiyet  
• Enjeksiyon bölgesinde kızarıklık  (≤50 mm)  
• Enjeksiyon bölgesinde sertleşme (≤50 mm)  
 
Yaygın:  
• Döküntü  
• Enjeksiyon bölgesinde şiddetli hassasiyet  
• Ateş  
 
Yaygın olmayan:  
• Enjeksiyon bölgesinde kızarıklık (>50 mm)  
• Enjeksiyon bölgesinde sertleşme (>50 mm)  
 
Çocuklarda ( 2-10 arası ) klinik çalışmalar süresince rapor edilen yan etkiler aşağıda 
listelenmiştir.  
 
Çok yaygın:   
• Uykulu olma  
• Baş ağrısı  
• Sinirlilik  
• Genel iyi hissetmeme  
• Enjeksiyon bölgesinde ağrı  
• Enjeksiyon bölgesinde kızarıklık ( ≤ 50 mm)  7 • Enjeksiyon bölgesi sertliği (≤ 50 mm)  
 
Yaygın :  
• Yeme alışkanlığında değişiklik  
• Bulantı  
• Kusma  
• İshal 
• Döküntü 
• Kas ağrısı  
• Eklem ağrısı  
• Üşüme  
• ≥38oC ateş  
• Enjeksiyon bölgesinde kızarıklık (> 50 mm)  
• Enjeksiyon bölgesi sertliği (> 50 mm)  
 Yaygın olmayan :  
• Enjeksiyon bölgesinde kaşıntı  
 
Adolesanlarda ( 11 yaşından itibaren) ve yetişkinlerde , klinik çalışmalar süresince rapor 
edilen yan etkiler aşağıda listelenmiştir.  
 Çok yaygın :  
• Baş ağrısı  
• Bulantı  
• Enjeksiyon bölgesinde ağrı  
• Enjeksiyon bölgesinde kızarıklık (≤ 50 mm)  
• Enjeksiyon bölgesi sertliği (≤ 50 mm)  
• Genel iyi hissetmeme  
• Kas ağrısı  
 Yaygın :  
• Döküntü 
• Enjeksiyon bölgesinde kızarıklık (> 50 mm)  
• Enjeksiyon bölgesi sertliği (> 50 mm)  
• ≥38
oC ateş  
• Üşüme  
• Eklem ağrısı  
 Yaygın olmayan :  
• Sersemlik  
• Enjeksiyon bölgesinde kaşıntı  
 
Pazarlama sonrası spontan raporlardan elde edilen advers reaksiyon bildirimleri (tüm 
yaş grupları)  
Bu olaylar boyutu belli olmayan bir popülasyondan gönüllü olarak bildirildiği için sıklıklarını 
güvenli bir şekilde hesaplamak ya da tüm olaylar için aşı maruziyeti ile nedensel bir ilişki 
kurmak mümkün değildir. 
 8  
Bilinmiyor:  
• Genişlemiş lenf düğümleri  
• Aşı yapılan bölgede selülit (cildin portakal kabuğu şeklinde gözükmesi)  
• Deri üzerinde oluşan döküntü, kaşıntı ya da kurdeşen, yüz, dudak, dil ya da vücudun diğer 
bölgelerinin şişmesi, nefes darlığı, hırıltılı soluk alma ya da soluk almada zorlanma gibi 
belirtilerle kendini gösteren aşırı alerjik durum ( anaflaksi ) 
• Baş dönmesi, bayılma , nöbet (tonik konvülsiyon) , ateşli havale ( febril konvülsiyon) , baş 
ağrısı, yüz felci, denge bozukluğu 
• Göz kapağı düşükl üğü ( ptozis ) 
• İşitme bozukluğu, kulak ağrısı, baş dönmesi ( vertigo) , denge bozukluğu 
• Ağız -boğaz  ağrısı 
• Ciltte içi sıvı dolu kabarık oluşumlar (büllöz durumlar)  
• Ciltte soyulma  
• Eklem ağrısı , kemik ağrısı  
• Enjeksiyon yerinde kaşıntı, ağrı, kızarıklık , iltihab , enjeksiyon uygulanan uzuvda  yoğun 
şişme de dahil olmak üzere şişme, yorgunluk, huzursuzluk, ateş.  
• Alanin aminotransferaz (karaciğer enzimi) artışı 
• Düşme, kafa yaralanması  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. MENVEO’nun saklanması  
MENVEO’yu çocukların göremeyeceği, erişemeyeceği yerlerde ve ambalajında saklayınız.  2-8°C arası sıcaklıklarda (buzdolabında) saklayınız. Dondurmayınız. Donmuş ürünleri çözüp 
kullanmayınız. Işıktan korumak için orijinal ambalajında saklayınız.  
 Flakonlar sulandırıldıktan hemen sonra kullanılmalıdır. Bununla birlikte 25ºC veya altında 8 saate kadar saklanabilir.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra MENVEO’yu kullanmayınız.   Aşı farklı son kullanma tarihlerine sahip olabilecek bir toz flakonu ve bir çözelti flakonu içermektedir. Bu tarihte ilk iki rakam ayı, son dört rakam yılı gösterir. Son kullanma tarihi o 
ayın son gününü ifade eder.   
 Çevreyi korumak amacıyla kullanmadığınız MENVEO’yu şehir suyuna veya çöpe atmayınız. 
Bu konuda eczacınıza danışınız.   9 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Eğer üründe ve/veya ambalajında bozukluklar fark ederseniz MENVEO’yu kullanmayınız.    
Ruhsat sahibi:   
GlaxoSmithKline İlaçları San. ve Tic. A.Ş., Şişli / İstanbul  
 
 Üretim yeri:   
GSK Vaccines S.r.l.,Bellaria -Rosia, Sovicille , Siena  / İtalya   
 
 
Bu kullanma talimatı            tarihinde onaylanmıştır.  10 -----------------------------------------------------------------------------------------------------------------  
  
AŞAĞIDAKİ BİLGİLER BU AŞIYI UYGULAYACAK OLAN SAĞLIK PERSONELİ  İÇİNDİR:  
  
Aşının sulandırılarak hazırlanması:  
MENVEO, MenA liyofilize konjugat bileşeninin (flakonda) MenCWY sıvı konjugat bileşeni 
(flakonda) ile sulandırılmasıyla uygulama için hazırlanmalıdır.   
  Çözelti flakonunun tüm içeriği çekilir ve bu, çekme için uygun bir iğne  kullanılarak flakondaki 
tozu sulandırmak için kullanılır.  Sulandırılan flakon aşı çözülene kadar güçlü bir şekilde  
çalkalanır. Flakonun tüm içeriği bir enjektöre çekilir. Dozun çekilmesini takiben flakonda az 
miktarda sıvının kalmasının normal olduğu akılda bulundurulmalıdır. Enjeksiyondan önce iğne 
uygulama iç in uygun olanla değiştirilir.   
  
Aşının enjeksiyonundan önce enjektörde hava kabarcığı olmamasına dikkat edilir.  
  
Sulandırarak hazırlamayı takiben aşı, görünür yabancı cisimler içermeyen berrak, renksiz ile açık sarı bir çözeltidir. Yabancı bir partikülün görülmesi ve/veya fiziksel özellikte bir değişikliğin gözlenmesi durumunda aşı atılır.    Aşı bebeklerin tercihen uyluğa ya da çocukların (2 yaşından itibaren), ergenlerin ve 
erişkinlerin üst kol kasına (deltoid) kas içi enjeksiyon şeklinde uygulanır.  
 
Aşı bir toz flakonu ve bir çözelti flakonu içermekte olup, bunlar farklı son kullanma tarihlerine 
sahip olabilir.   
  Biyol ojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası  mutlaka hasta dosyasına kaydedilmelidir.  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik”lerine uygun olarak imha edilmelidir.     
 