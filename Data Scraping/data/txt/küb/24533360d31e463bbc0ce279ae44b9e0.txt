1/10 
 KISA ÜRÜN BİLGİ Sİ 
1.BEŞERİ TIBBİ ÜRÜNÜN ADI  
POLİFLEKS %10 DEKSTROZ sudaki  I.V. infüzyon için çözelti  
Steril  
 
2.KALİTATİF VE KANTİTATİF BİLEŞİMİ  
Etkin madde:  
Her 100 ml çözelti 10 gram dekstroz  anhidr  içerir.  
Osmolarite: 55 5 mOsm/L  
 
Yardımcı maddeler:  
Yardımcı maddeler için 6,1’e  bakınız.  
 
3.FARMASÖTİK FORM  
İntravenöz infüzyon için çözelti . 
 
4.KLİNİK ÖZELLİKLER  
4.1.Terapötik endikasyonlar  
Yüksek konsantrasyondaki dekstroz çözeltilerinin intravenöz yoldan uygulanmasıyla vücuda su 
ve kalori sağlanır. Bu ç özeltiler hastanın klinik durumuna göre diurezi uyarabilir. POLİFLEKS 
%10 DEKSTROZ aşağıdaki durumlarda endikedir:  
 Dehidratasyon, karaciğerdeki depo glikojen eksikliğine bağlı aşırı sıvı kaybına bağlı gelişen 
aşırı katabolik durumlar, kısıtlı besin ve su a lımı, diyare, kusma ya da tuz diürezine bağlı aşırı 
sıvı kaybı durumları.  
 Parenteral beslenme rejimlerinde kalori sağlamak amacıyla. Aşağıdaki parenteral beslenme 
gereken durumlarda, azot kaybını önlemek ya da negatif azot dengesini düzeltmek için uygun 
bir protein (azot) kaynağıyla birlikte kullanılır:  
- Ameliyat öncesi ve ameliyat sonrası dönemlerde ya da ağır karaciğer, böbrek, kalp ve 
mide -bağırsak hastalıklarında olduğu gibi ağızdan besin ve su alımının kısıtlandığı 
durumlar.  
- Proteinlerin mide -bağırsak sisteminden emiliminin bozulduğu durumlar.  
- Proteinlere metabolik gereksinimin ileri derecede arttığı yanıklar vb gibi durumlar.  
 İnsuline bağlı veya bağlı olmayan hipoglisemi durumlarında (Yeni doğan bebek ve süt 
çocuklarının akut semptomatik hipoglisemiler inde kan glukoz düzeylerinin normale 
yükseltilmesi dahil).  
 
4.2.Pozoloji ve uygulama şekli  
Pozoloji / Uygulama sıklığı ve süresi  
Uygulanacak doz ve infüzyon hızı hastanın yaşına, ağırlığına, klinik ve biyolojik durumuna, 
laboratuvar değerlerine ve birlikte  uygulanan tedaviye göre hekim tarafından ayarlanır.  2/10 
 Başka bir ilacın infüzyonu için çözücü olarak kullanıldığında, seçilecek hacim çözülerek 
uygulanacak ilacın önerilen kullanımına göre kararlaştırılır.  
 
Uygulama sıklığı hastanın klinik durumuna göre heki m tarafından ayarlanır. Hiperglisemi 
gelişimini önlemek için, infüzyon hızı hastanın glukoz oksidasyon kapasitesini aşmamalıdır.  
Bu nedenle maksimum dekstroz  uygulama hızı 500 -800 mg/kg/saat olmalıdır.  
 
Uygulama şekli  
Uygulama steril apirojen setlerle intr avenöz yoldan yapılır.  
Uygulamayla ilgili ayrıntılar için ayrıca bolum 6.6’ya bakınız.  
 
Özel pop ulasyonlara ilişkin ek bilgiler  
Böbrek / Karaciğer yetmezliği  
Bu populasyona özel gerçekleştirilen bir çalışma bulunmadığından, bu hasta grubu için özel bir 
dozaj önerisi bulunmamaktadır.  
 
Pediyatrik populasyon  
Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik 
durumuna ve birlikte uygulanan tedaviye göre hekim tarafından ayarlanır.  
 
Geriyatrik populasyon  
Uygulanacak  doz ve infüzyon hızı, erişkinlerdeki gibi hastanın ağırlığına, klinik ve biyolojik  
durumuna ve birlikte uygulanan tedaviye göre hekim tarafından ayarlanır.  
 
4.3.Kontrendikasyonlar  
Hipertonik dekstroz çözeltileri  aşağıdaki  durumlarda kontrendikedir.  
- Kafa içi veya intraspinal kanamalar.  
- Şiddetli  dehidratasyon durumları.  
- Anuri durumları.  
- Hepatik koma.  
- Mısır ve mısır ürünlerine  alerjisi olduğu bilinen hastalar.  
 
4.4.Özel kullanım uyarıları ve önlemleri  
Parenteral tedavinin uzaması ya da hastanın durumunun gere ktirdiği zaman sıvı dengesi,  
elektrolit konsantrasyonları ve asit -baz dengesindeki değişiklikleri  izlemek için klinik  
değerlendirme ve periyodik laboratuvar testlerinin yapılması gereklidir.  
 
POLİFLEKS %10 DEKSTROZ  ’un bir litresi 340 kcal kalori sağlar. Dekstroz  içeren  çözeltiler , 
kendilerinde açıkça  veya klinikte fark edilemeyecek düzeyde  diyabet  bulunduğu bilinen 
hastalarda dikkatle kullanılmalıdır.  
 3/10 
 Sodyum eksikliği olan hastalarda, sodyumsuz dekstroz çözeltilerinin  intraven öz inf üzyonla  
uygulanması pe riferik kollaps ve oliguriye yol açabilir . 
 
Bu çözeltilerin  uzun s ürelerle intraven öz inf üzyonla kullanılması uygulama yerinden  başlayarak  
yayılan bir tromboflebit durumuna yol açabilir . 
 
POLİFLEKS %10 DEKSTROZ ‘un  osmolaritesi 555  mOsm/litredir. Hipertonik  dekstroz 
çözeltileri , uygun bir şekilde  seyreltilmeden periferik bir ven yoluyla  uygulandıklarında venlerde 
iritasyon, hasar ve tromboza yol açabilir . Bu yüzden , aşırı hipertonik çözeltilerin  büyük  bir 
merkezi vene, olanak varsa vena cava superi ora yerleştirilmiş intraven öz bir kateter yoluyla 
uygulanmaları önerilmektedir . Özellikle  kalp yetmezliği olan  hastalarda olmak üzere , dolaşımın  
aşırı yüklenmesinden  kaçınmak  için dikkat edilmelidir.  Böbrek  yetmezliği olan hastalarda glukoz 
toleransı bozul abilir.  
 
Hastalara çok fazla miktarda hipertonik dekstroz çözeltisi  uygulanması önemli  bir hipokalemiyle 
sonuçlanabilir . Serum potasyum düzeylerine  bakılarak, gerekirse ek potasyum  uygulanmalıdır.  
 
Özellikle  kalp yetmezliği olan hastalarda olmak üzere  dolaşımın  aşırı yüklenmesinden kaçınmak  
için dikkat edilmelidir. Hipertonik dekstroz çözeltilerinin  uygulanması, serum  elektrolit 
konsantrasyonunda dilusyon, aşırı hidrasyon, konjestif durumlar veya pulmoner  ödem  
oluşturacak  şekilde  sıvı ve/veya solut yüklenmesine  yol açabilir . Dilusyon riski  elektrolit 
konsantrasyonuyla ters orantılıdır. Periferik ve pulmoner ödeme  yol açabilen konjestif durumların 
gelişme  riski ise çözeltideki  elektrolit konsantrasyonuyla doğru  orantılıdır.  
 
Çok düşük  doğum ağırlıklı yenidoğan bebeklerde dekstroz enjeksiyonlarının aşırı ya da hızlı  
uygulanması serum osmolar itesinde ve olası beyin içi hemorajide artışa  neden olabilir.   
 
4.5 Diğer tıbbi ürünler  ile etkileşimler  ve diğer etkileşim  şekilleri  
Elektrolit içermeyen  dekstroz çözeltileri , eritrositlerde aglomerasyon ya da hemoliz olasılığı  
yüzünden  kanla birlikte aynı inf üzyon seti aracılığıyla uygulanmamalıdır.  
 
Kortikosteroid veya kortikotropin almakta olan hastalarda hipertonik dekstroz çözeltilerinin 
uygu lanması sırasında dikkat gerekir. Çözeltinin  hiperglisemik etkisi diyabetlilerde ins ülin 
gereksinimlerini değiştirebilir . 
 
4.6 Gebelik ve laktasyon  
Genel tavsiye  
Gebelik Kategorisi: C  
 
 
 4/10 
 Çocuk  doğurma potansiyeli bulunan kadınlar/Doğum kontrol ü (Kontrasepsiyon)  
Hipertonik dekstroz çözeltilerinin  gebe kadınlarda kullanımına ilişkin  yeterli veri mevcut  
değildir.  
 
Hayvanlar üzerinde  yapılan çalışmalar , gebelik / ve -veya / embriyonal / fetal gelişim  / ve-veya  / 
doğum / ve -veya / doğum sonrası gelişi m üzerindeki  etkiler bakımından yetersizdir  (bkz. Kısım 
5.3). İnsanlara yönelik  potansiyel risk bilinmemektedir.  
 
POLİFLEKS %10 DEKSTROZ yaşamsal  önemi  olan durumlar için gerekli  olmadıkça  gebelik 
döneminde  kullanılma malıdır.  
 
Gebelik d önemi  
Hayvanlar üzerinde  yapılan araştırmalar , gebelik / ve -veya / embriyonal / fetal gelişim  / ve-veya /  
doğum / ve -veya / doğum sonrası gelişim  üzerindeki  etkiler bakımından yetersizdir (Bkz. B ölüm 
5.3). İnsanlara yönelik  potansiyel risk bilinmemektedir.  
 
POLİFLEKS %10 DEKSTROZ , elde edilebilecek yararın fet üse olası risklerin  üzerinde  olduğu 
durumlar dışında  gebelerde kullanılmamalıdır.  
 
Literatürde  travay ve doğum eyleminde dekstroz ve sodyum klorür  içeren  çözeltilerin kullanıldığı 
bildirilmiştir . Anne ve fetüsün  sıvı dengesi, dekstroz  ve elektrolit konsantrasyonları  ile asit -baz 
dengesi düzenli  olarak veya hasta ya da fetüsün  durumu gerektirdiği zaman  değerlendirilmelidir.  
 
Laktasyon d önemi  
Dekstroz çözeltilerinin  intraven öz inf üzyonunun emzirme döneminde  uygulanmasının  bebekler 
üzerine  bilinen bir advers etkisi yoktur. Herhangi bir şüphe  durumunda hasta  emzirmemelidir.  
 
Üreme yeteneği / fertilite  
Dekstroz çözeltilerinin  intraven öz inf üzyonunun üreme  yeteneği üzerindeki  etkileri  
araştırılmamıştır . 
 
4.7 Araç ve makine kullanımı üzerindeki  etkiler  
İnfüzyon yoluyla uygulanan çözeltilerin  kullanımı sırasında araç kullanımı pratik yönden 
mümkün  değildir. Kullanıldıktan sonra araç ve makina kullanma üzerinde  bilinen bir etkisi  
yoktur.  
 
4.8.İstenmeyen etkiler  
POLİFLEKS %10 DEKSTROZ hiperglisemiye, sıvı dengesinde bozukluklara  (hipervolemi) ve 
elektrolit düzeylerinde  değişikliklere  (hipokalemi, hipomagnezemi ve  hipofosfatemi) neden 
olabilir.  
 5/10 
 Uygulama tekniğine bağlı görülebilen  advers etkiler arasında febril re aksiyonlar, enjeksiyon  
yerinde enfeksiyon, enjeksiyon yerinde başlayarak  yayılan ven öz tromboz ya da flebit,  
ekstravazasyon ve hipervolemi bulunur.  
 
Hipertonik çözeltilerin  çok hızlı inf üzyonu lokal ağrı ve ven öz iritasyona yol açabilir . Uygulama 
hızı hasta toleransına göre ayarlanmalıdır. Uygulama için mümkün  olan en geniş periferik ven ve 
olabildiğince ince bir iğnenin seçilmesi  önerilir . Bu t ür etkilerin erkenden  fark edilerek uygun 
tedavilerin uygulanabilmesi için uygulama sırasında ha staların devamlı  olarak izlenmesi gerekir.  
 
Seyreltilerek torbadaki  sıvıyla uygulanan ek ilaçların  da advers etkilere yol açabileceği  
konusunda uyanık olunmalıdır. Böyle  bir durumda, uygulanan ek ilacın ürün bilgisine  
bakılmalıdır.  
 
İstenmeyen etkilerin görülme  durumunda inf üzyon kesilmeli, hasta değerlendirilmeli, uygun  
terap ötik önlemler  alınmalı ve gerekli görüldüğünde torbada  kalan çözelti  inceleme için 
saklanmalıdır.  
 
POLİFLEKS %10 DEKSTROZ ‘a bağlı bildirilen yan etkiler için şu sıklık  sıralaması 
kullanılmış tır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila 
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor).  
 
Bağışıklık sistemi bozuklukları  
Seyrek: Alerjik reaksiyonlar (çözelti içine eklenen ilaca bağlı).  
Bilinmiyor: Anafilaktik reaksiyon; Hipersensitivite  
 
Metabolizma ve beslenme bozuklukları   
Yaygın: Elektrolit bozuklukları ve hiperglisemi  
Yaygın olmayan: Hemodilüsyon ve hipervolemi  
 
Deri ve deri altı doku bozuklukları  
Yaygın olmayan: Terleme.  
Genel bozukluklar ve uygulama bölgesine ilişkin hastalıklar  
Yaygın olmayan: Ateş, titreme, febril reaksiyonlar, enjeksiyon bölgesinin enfeksiyonu  
Seyrek: Tromboflebit  
Araştırmalar  
Yaygın olmayan: Glukozüri.  
 
 6/10 
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mes leği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr ; e- posta: 
tufam@titck.gov .tr; tel: 0 800 314 00 08; faks: 0312 218 35 99)  
 
4.9 Doz aşımı ve tedavisi  
Doz aşımının tipik başlangıç işaretleri ekstraselüler sıvıda artış, hiperglisemi, hemoglobin ve 
hematokritte azalma, serum elektrolit konsantrasyonlarında düşme, potasyumun hücrelerden 
ekstrasel üler aralığa geçişi ve plazma os molaritesinde artıştır.  
Böbrek fonksiyonları normal olan hastalarda doz aşım ı - uygulanan çözeltinin 
hiperos molaritesine ba ğlı olarak - az ya da bol bir os motik diüreze yol açar; buna elektrolitlerin, 
özellikle de potasyumun kaybı eşlik eder.  
İnfüze edilen hipertonik karbonhidrat çözeltilerinin su bağlama kapasitelerinin fazla olması 
nedeniyle, doz aşımı durumunda ozmotik diürez sırasında az ya da çok dehidratasyon oluşur.  
Dehidra tasyon ilk başta artan p lazma os molaritesinin azalmasıyla karekterizedir. Bu nedenle doz 
aşımından hemen sonra düşen hemoglobin ve hematokrit düzeyleri, diürez sırasında aşağı yukarı 
normal denilebilecek değerlere geri döner.  
Diürez yavaş gelişirse, dekstroz  aşırı dozuyla birlik te metabolik bozukluklar oluşabilir; bu durum 
özellikle laktik asit yapımı ve pH azalmasıyla karakterizedir. Diürez oluşmazsa, bu durumda 
dolaşım aşırı yüklenmesiyle ilişkili semptomlar –özellikle ödem (pulmoner ödem dahil) - ve 
intraselüler potasyumda ağır  bir azalma görülebilir.  
Doz aşımının tedavisi, doz aşımında alınacak diğer önlemler  
Uygun düzeyde diürez varsa:  
Ozmodiürezle kaybedilen sıvı ve spesifik elektrolitleri (özellikle potasyumu) yerine koymak 
amacıyla, serum elektrolit düzeylerini, sıvı denges ini ve asit -baz durumunu sürekli izleyerek 
hafifçe hipotonik bir elektrolit çözeltisinin uygulanması önerilir.  
Kaybedilen sıvı ve majör elektrolitleri yerine koymak için önerilebilecek bir çözeltinin 
formülasyonu şu şekildedir: Her 1000 ml çözeltide yaklaş ık 120 mmol sodyum, 30 mmol 
potasyum, 150 mmol klorür. Kaybedilen diğer elektrolitler de yerine konmalıdır.  
Diürezle kaybedilen net sıvı ve elektrolitleri yerine koymak yanında, bir asit -baz dengesizliği 
varsa, bu durum da laboratuvar değerleri sürekli izl enerek düzeltilmelidir.  
 7/10 
 Oligüri/anüri durumunda doz aşımının tedavisi:  
Son çare olarak karbonhidratsız çözeltiler kullanılarak periton diyalizi ya da ekstrakorporal 
hemodiyaliz yapılabilir.  
 
5.FARMAKOLOJİK ÖZELLİKLER  
POLİFLEKS %10 DEKSTROZ ‘un osmolaritesi 555 mOsm/litredir. Bir litresi  340 kcal kalori 
sağlar.  
 
5.1 Farmakodinamik ozellikler  
Farmakoterapötik grup  : Parenteral beslenme çözeltileri, Karbonhidratlar  
ATC kodu: B05BA03  
POLİFLEKS %10 DEKSTROZ ‘un osmolaritesi 555 mOsm/litredir. Bir litresi 340 kcal kalori 
sağlar. Hipertonik dekstroz çözeltileri vücutta kaloriyi ve hidrasyon için gerekli suyu sağlarlar. 
Bu çözeltiler hastanın klinik durumuna bağlı olarak diürezi uyarabilirler.  
Dekstroz  tamamen metabolize olarak vücut protein ve azot kayıplarını azaltır, glikojen 
depolanmasını arttırır. Yeterli dozlarda verildiğinde ketozisi azaltır veya engeller. Bu nedenle 
yüksek konsantrasyondaki dekstroz  çözeltileri esas olarak parenteral beslenme re jimlerinde kalori 
sağlamak amacıyla kullanılmaktadır.  
Parenteral beslenmenin endike olduğu ameliyat öncesi ve ameliyat sonrası dönemlerde ya da ağır 
karaciğer, böbrek, kalp ve mide -bağırsak hastalıklarında olduğu gibi ağızdan besin ve su alımının 
kısıtland ığı durumlarda, proteinlerin mide -bağırsak sisteminden emiliminin bozulduğu 
durumlarda ve proteinlere metabolik gereksinimin ileri derecede arttığı yanıklar vb. gibi 
durumlarda azot kaybını önlemek ya da negatif azot dengesini düzeltmek için uygun bir prot ein 
(azot) kaynağıyla birlikte kullanılırlar.  
Bunun dışında hipoglisemi durumlarında da (Yeni doğan bebek ve süt çocuklarının akut 
semptomatik hipoglisemilerinde kan glukoz düzeylerinin normale yükseltilmesi dahil) kullanılan 
hipertonik dekstroz çözeltiler i sağladıkları kalori yanında hidrasyon için gerekli suyu da 
sağladıklarından dehidratasyon, karaciğerdeki depo glikojen eksikliğine bağlı aşırı sıvı kaybına 
bağlı gelişen aşırı katabolik durumlar, kısıtlı besin ve su alımı, diyare, kusma ya da tuz diürezi ne 
bağlı aşırı sıvı kaybı durumlarında da kullanılmaktadır.  
 
5.2 Farmakokinetik özellikler  
Dekstroz  vücutta kolaylıkla pirüvik asit veya laktik asit yolu ile metabolize olarak enerji sağlar ve 
büyük oranda karbondioksit ile suya dönüşür.  
 
 8/10 
 Emilim:  
İntraven öz yoldan uygulanan ilaçlar içindeki etkin maddeler uygulamadan hemen sonra 
maksimum plazma konsantrasyonlarına ulaşır.  
Dağılım:  
Dekstroz  saatte 0,5 g/kg'a kadar olan dozlarda glukozüriye yol açmaksızın uygulanabilir. En 
yüksek infüzyon hızı olan saatte 0,8 g/kg hızında, uygulanan dekstroz un yaklaşık %95'i vücutta 
kalır.  
Biyotransformasyon:  
Dekstroz  vücutta kolaylıkla pirüvik asit veya laktik asit yolu ile tamamen metabolize olarak 
enerji sağlar ve büyük oranda karbondioksit ile suya dönüşür.  
Eliminasyon:  
Dekstroz un biyotransformasyonu sonucu oluşan karbondioksit akciğerlerle, su ise esas olarak 
böbrekler yoluyla az miktarda ise ter, feçes ve soluk havasıyla atılır.  
Doğrusallık / doğrusal olmayan durum:  
POLİFLEKS %10 DEKSTROZ’un bileşimindeki dekstroz  vücutta eksikliklerini tamamlayacak 
oranda yani terapötik dozda verildiğinde doğrusal bir farmakokinetik davranış gösterir.  
 
5.3 Klinik öncesi güvenlilik verileri  
Dekstroz , insan ve hayvan plazmasında normal bir bileşen olarak bulunduğundan, hayvanlarda 
güvenlilik ile ilgili bir araştırma yapılmamıştır.  
Çözelti içine katılan ilaçların emniyeti ayrı olarak dikkate alınmalıdır.  
 
6. FARMASÖTİK ÖZELLİKLER  
6.1 Yardımcı maddelerin listesi  
Enjeksiyonluk su  
6.2 Geçimsizlikler  
Çözeltiye eklenecek ilacın geçimliliği önceden değerlendirilmelidir. Geçimlilik verilerinin 
bulunamaması durumlarında çözelti herhangi bir ilaç ile karıştırılmamalıdır.  
Çözeltiye ilaç eklemeden önce POLİFLEKS %10 DEKSTROZ ’da  çözünebilir  ve stabil olduğu 
doğrulanmalıdır.  
6.3 Raf ömr ü 
24 ay  
6.4 Saklamaya yönelik özel tedbirler  
25 °C'nin altındaki oda sıcaklığında, doğrudan ışık almayan bir yerde saklanmalıdır.  9/10 
 6.5 Ambalajın niteliği ve içeriği  
POLİFLEKS %10 DEKSTROZ , 100, 150, 250, 500 ml ve 1000 ml’lik PVC  ve PP  torbalar  
içerisinde sunulmaktadır.  Setli ve setsiz iki formu bulunmaktadır.  
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve 
“Ambalaj ve Ambalaj  Atıklarının Kontrolü Yönetmeliği” ne uygun olarak imha edilmelidir.  
  
Yalnızca berrak, partikülsüz ve ambalaj bütünlü ğü bozulmamı ş ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdır.  
 
Torbadaki artık  havaya bağlı olarak meydana gelebilecek bir hava embolisini önlemek için, başka 
infüzyon sıvılarıyla seri bağlantı yapılmamalıdır.  
 
Çözelti steril uygulama seti aracılığıyla aseptik teknik kullanılarak uygulanmalıdır. Sisteme hava 
girmemesi için uygulama setinden, kullanım öncesi sıvı geçirilmelidir.  
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve 
sırasında katılabilir. Oluşan son ürünün izotonisitesi parenteral uygulama yapılmadan önce 
belirlenmiş olmalıdır.  
Hasta ya uygulamadan önce eklenmiş ilacın çözeltiyle tümüyle karışmış olması gereklidir. Ek ilaç 
içeren çözeltiler, ilaç eklenmesinden hemen sonra kullanılmalıdır; daha sonra kullanılmak üzere 
saklanmamalıdır.  
 
Çözeltiye ek ilaç katılması ya da yanlış uygulama t ekniği, ürüne pirojenm kontaminasyonuna 
bağlı ateş reaksiyonuna neden olabilir. Advers reaksiyon görülmesi durumunda infüzyona hemen 
son verilmelidir.  
 
Tek kullanımlıktır.  
Kısmen kullanılmı ş çözeltiler saklanmamalıdır.  
Kısmen kullanılmış torbalar yeniden h astaya uygulanan sistemlere bağlanmamalıdır.  
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar gördüyse 
kullanmayınız.  
2. Koruyucu dış ambalajı yırtarak açınız.  
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde yabancı madde  içermediğini kontrol ediniz  
Uygulama hazırlıkları:  
1. Torbayı asınız.  
2. Uygulama ucundaki koruyucu kapağı çıkarınız.  10/10 
 3. Uygulama setinin spaykını, uygulama ucuna sıkıca batırınız.  
4. Çözeltinin hastaya uygulanması için setin kullanım talimatına uyulmalıdır.  
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamad an önce son karışımında geçimlilik 
kontrol edilmelidir.  
 
Uygulama öncesi ilaç ekleme  
1. İlaç uygulama ucu dezenfekte edilir.  
2. Eklenecek ilaç 19 -22 gauge kalınlığındaki bir iğnesi olan enjektörle torba içine eklenir.  
3. Çözelti ve içine eklenen ilaç iyice karıştır ılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak karışması sağlanır.  
Dikkat: İçine ek ilaç uygulanmış torbalar saklanmamalıdır.  
 
Uygulama sırasında ilaç ekleme  
1. Setin klempi kapatılır.  
2. İlaç uygulama ucu dezenfekte edilir.  
3. Eklenecek ilaç 19 -22 gauge kalınlığındaki bir iğnesi olan enjektörle ilaç uygulama ucundan 
uygulanır.  
4. Çözelti askısından çıkarılır ve ters çevrilir.  
5. Bu pozisyondayken torbanın uygulama çıkısı ve enjeksiyon girişine hafifçe v urularak çözelti 
ve ek ilacın karışması sağlanır.  
6. Torbayı eski konumuna getirerek klemp açılır ve uygulamaya devam edilir.  
7. RUHSAT SAH İBİ 
POLİFARMA İLAÇ SAN. VE TİC. A.Ş.  
Vakıflar OSB Mahallesi Sanayi Caddesi No:22/1 Ergene/ TEKİRDAĞ  
Tel : 0282 675 14 04  
Faks  : 0282 675 14 05  
 
8. RUHSAT NUMARASI  
204/72  
 
9. İLK RUHSAT TAR İHİ/RUHSAT YEN İLEME TAR İHİ 
İlk ruhsat tarihi: 05.10.2004  
Ruhsat yenileme tarihi: 24.06.2010  
 
10. KÜB’ÜN YEN İLENME TAR İHİ 