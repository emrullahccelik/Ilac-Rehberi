 
1 / 8 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
FAMODİN® 40 mg film tablet   
 
2. KALİTATİF VE KANTİTATİF BİLEŞİM  
Etkin m adde:  
Her bir film tablet 40 mg famotidin içerir.  
 
Yardımcı madde(ler):   
Yardı mcı maddeler için 6.1’e bakınız . 
 
3. FARMASÖTİK FORM   
Film tablet  
Kahve renkli, kokusuz, tek yüzü çentikli, konveks film tablet  
 
4. KLİN İK ÖZELLİKLER  
4.1. Terapötik endikasyonlar  
• Aktif duodenal  ülserin kısa süreli tedavisi  
• Aktif duodenal ülserin iyileşmesini takiben , tekrarının (relaps) önlenmesi için düşük 
dozlarda  tedavi amacıyla  
• Aktif benign gastrik ülserin kısa süreli tedavisi  
• Gastroö zofageal reflünün kısa süreli tedavisi  
• Gastroözofageal reflü ile ilişkili belirtilerin ve erozyon/ülserasyonların tekrar etmesini 
önlemek amacıyla  
• Patolojik hipersekresyon hallerinin tedavisi  (Zollinger -Ellison sendromu, multipl endokrin 
adenomalar).  
 
4.2. Pozoloji ve uygulama şekli  
Pozoloji / uygulama sıklığı ve süresi  
- Duodenal ülser  
Başlangıç dozu: Aktif duodenal ülserde önerilen oral doz 40 mg olup yatmadan önce bir defada 
alınır. Tedaviye 4 -8 hafta süreyle devam edilmelidir. Bununla birlikte, eğer endoskopik 
incelemeler ülserin iyileştiğini gösterirse, tedavi süresi daha kısa tutula bilir. Hastaların çoğu 4 
haftada iyileşir. 4 haftalık tedaviden sonra ülserin tamamen iyileşmemesi durumunda, 4 
haftalık ek bir tedavi önerilir.  
 
İdame tedavisi: Ülserin nüksetmesini önlemek için profilaktik olarak 20 mg FAMODİN’in  
yatmadan  önce bir defada alınması önerilmektedir .  
 
- Aktif benign gastrik ülser in kısa süreli tedavisi : Yetişkinler için tavsiye edilen doz günde bir 
defa yatmadan önce 40 mg’dır. Endos kopi ile iyileşme olduğu göster ilmediği sürece tedaviye 
4-8 hafta süreyle devam edilmelidir.  
 
- Gastr oözofageal reflünün kısa süreli tedavisinde kullanım dozu;  
GÖRH’ın semptomlarını gösteren kişilerde günde 2 defa 20 mg dozunda olmak üzere 6 -12 
hafta süreli uygulanır. Çoğu hastada 2. haftadan sonra iyileşme görülmeye başlanır. Bu 
semptomlara aynı zamanda erozyon ve ülserasyon da eşlik ediyor ise tavsiye edilen kullanım 
dozu; 6-12 hafta süre ile günde iki defa 20 mg ya da 40 mg’ dır. Eğer günlük 800 mg doz 
uygulamasıyla asit salgılanması istenen düzeyde inhibe edilmemişse asit salgısın ı düzenleyici  
2 / 8 alternatif tedavilere geçilmesi düşünülmelidir. Çünkü famotidinin günlük 800 mg’dan yüksek 
dozlarının uzun süre kullanımına yönelik bilgi mevcut değildir. 
 
- Patolojik hipersekresyon hallerinde (Zollinger -Ellison ve multipl endokrin adenomala r):  
Doz hastanın gereksinimine göre ayarlanır. Öncesinde antisekretuar tedavi almamış hastalar 
için ö nerilen ba şlangıç dozu 6 saatte bir 20 mg’ dır. Başka bir H 2 antagonisti kullanmakta olan 
hastalarda FAMODİN tedavisine geçilirken tedaviye daha yüksek doz larla başlamak 
gerekebilir.  Başlangıç dozu, hastalığın ciddiyetine ve daha önce kullanılan son H 2 antagonist 
dozunun miktarına bağlı olarak belirlenir.  
 
Uygulama şekli:  
Sadece ağızdan kullanım içindir. Film tablet, yeterli miktarda su ile yutularak alınır. Tabletler 
yiyecek ve içeceklerden farklı bir zamanda alınmalıdır. Tabletler bölünebilir fakat 
parçalanmamalı ya da çiğnenmemelidir.  
 
Özel popülasyonlara ilişkin ek bilgiler:  
Böbrek yetmezliği : 
Orta – ağır böbrek yetmezliğinde , ilacın vücutta birikimini önlemek için  FAMODİN 'in dozu 
yarıya düşürülebilir ya da dozlar arası süre hastanın klinik yanıtına göre  36 ila 48 saate 
çıkarılabilir.  
Kreatinin klerensinin 30 mL /dakikadan az olduğu böbrek fonksiyonlarında bozulma olan 
hastalar için, günlük FAM ODİN dozu %50 azaltılmalıdır. 
Diyaliz hastaları da FAMODİN’in yarı dozunu almalıdır. Etkin maddenin bir kısmı diyaliz ile 
uzaklaştırıldığı için FAMODİN, diyaliz sonunda veya daha sonra verilmelidir.  
 
Karaciğer yetmezliği:  
Karaciğer sirozu olan hastalarda, famotidin plazma konsantrasyonu ve idrardaki atılımı, sağlıklı 
gönüllülerde olduğu gibidir. Bu nedenle doz azaltılmasına gerek yoktur.  
 
Pediyatrik p opülasyon:  
FAMODİN’in çocuklar üzerindeki emniyeti ve etkinliği belirlenmediğinden çocuklarda 
kullanımı önerilmez.  
 
Geriyatrik popülasyon:  
Bu hasta grubu ile yapılan klinik çalışmalarda, ilaçla ilişkili yan etkilerin türü ve sıklığında bir 
değişim gösterilmemiştir. Yalnızca yaşa bağlı olarak bir  doz ayarı gerekmez.  
 
4.3. Kontrendikasyonlar  
FAMODİN bileşimindeki maddelerden herhangi birine karşı bilinen aşırı duyarlılığı olanlarda 
kullanılmamalıdır.  Bu grup ilaçlarla çapraz duyarlılık gösterildiğinden, diğer H 2 reseptör 
antagonistlerine bilinen aşırı duyarlılığı olan hastal arda kullanılmamalıdır.  
 
4.4. Özel kullanım uyarıları ve önlemleri  
Gastrik neoplazm  
FAMODİN ile gastrik ülser tedavisine başlanmadan önce gastrik malignansi ihtimali 
dışlanmalıdır. FAMODİN tedavisi ile sağlanacak semptom atik iyileşme gastrik malignan si 
olasılığını ortadan kaldırmaz.  Minör gastrointestinal şikayetleri olan hastalara FAMODİN 
uygulanmamalıdır.  
  
3 / 8 Klinik çalışmalarda, altta yatan diğer asit ilişkili gastrointestinal hastalıkları (örn. duodenal 
ülser, gastrik ülser) bulunan hastalarda komplikasyonlar meydana gelmemiştir; genellikle 
durumlarında klinik açıdan anlamlı kötüleşme görülmemiştir.  
 
İlk kez mide yanması meydana gelen 50 yaşın üzerindeki hastalar ve istemsiz  kilo kaybı olan 
tüm yaştan hastalar, bu ürünü kullanmadan önce bir hekime danışmalıdır. FAMODİN 
tedavisinin semptomları hafifletebilmesi ve tanıyı geciktirebilmesi nedeniyle malignite olasılığı 
dışlanmalıdır.  
Hastalar, semptomların devam etmesi veya kötüleşmesi ya da disfaji (yutma güçlüğü), odinofaji 
(yutma sırasında ağrı), şiddetli kusma, melena ( simsiyah dışkı), boğulma veya göğüs ağrısı 
oluşması durumunda ilacı kullanmayı bırakmalı ve bir hekime danışmalıdır. 
 
Duodenal ülseri ya da benign gastrik ülser i olan hastalarda H. Pylori  durumu belirlenmelidir.  
H. Pylori ’li hastalara , mümkün olduğunca bakteriler için eliminasyon tedavisi uygulanmalıdır . 
 
Tüm H 2 reseptör antagonistlerinde olduğu gibi famotidinde de devamlı kullanım halinde, 2 
haftadan sonra toler ans geliştiğine dair çalışmalar mevcuttur.  
Böbrek disfonksiyonu  
FAMODİN öncelikli  böbrekler yoluyla atıldığından, böbrek yetmezliği olan hastalarda 
kullanılırken dikkatli olunmalıdır. Kreatinin klirensinin  10 mL/dak’ın altında olduğu 
durumlarda günlük dozun azaltılması dikkate alınabilir.  
 
Böbrek yetmezliği olan hastalar, bu tıbbi ürünü kullanmadan önce bir hekime danışmalıdır. 
 
Yüksek doz ile uzun dönem tedavide, kan değerlerinin ve karaciğer fonksiyonlarının izlenmesi 
önerilmektedir.  
 
Uzun süredir devam eden ülser hastalığı durumunda, belirtilerin iy ileşmesinin ardından ilacın 
aniden  bırakılmasından kaçınılmalıdır.  
 
Pediatrik kullanım  
Çocuklarda güvenlilik ve etkililiği belirlenmemiştir.  
 
Yaşlılarda kullanım  
Klinik çalışmalarda famotidin yaşlı hasta lara uygulandığında, ilaçla ilişkili yan etkilerin 
türünde değişiklik veya insidansında artış gözlenmemiştir. Yalnızca yaşa dayalı olarak doz 
ayarlaması gerekmez.  
 
4.5. Diğer tıbbi ü rünler ile  etkileşim ler ve diğer etkileşim şekilleri  
Klinik önemi olan bir  ilaç etkileşimi saptanmamıştır.  
 
Sitokrom P450 ile bağlantılı enzim sistemi ile metabolize olan ilaçlarla FAMODİN  etkileşime  
girmemektedir . Test edilen ilaçl ar arasında varfarin, teofilin,  fenitoin, diazepam, propranolol, 
aminopirin ve antipirin sayılabilir. Hepatik kan akımı ve/veya hepatik ilaç ekstraksiyonunun bir 
belirteci olan indosiyanin yeşili test edilmiş ve önemli etkiler saptanmamıştır.   
 
Fenprokumon ile stabilize olan hastalarda yapılan çalışmalarda famotidin ile farmakolojik bir 
etkileşim ve fenprokumonun farmakokinetik veya antikoagülan aktivitesinde değişiklik 
gösterilmemiştir.  
  
4 / 8 Ayrıca, famotidin ile yapılan çalışmalarda alkol kullanımı sonrası beklenen kan alkol 
seviyelerinde yükselme gözlenmemiştir.  
Gastrik  pH’da oluşabilecek yükselmeler çeşitli ilaçların (ör. atazanavir) biyoyararlanımını, 
emilimin azalması şeklinde etkileyebilir.  
 
Ketokonazol ve i trakonazolun emilimi azalabilir. Ketokonazol famotidinden 2 saat önce 
alınmalıdır.  
Hastalar, bu tıbbi ürünü itrakonazol ile birlikte kullanmadan önce bir hekime danışmalıdır. 
Famotidinin antifungal ajan itrakonazol ile eşzamanlı kullanımı, itrakonazolün pik ve çukur 
plazma konsantrasyonlarında anlamlı azalmaya neden olur ve bu durum antifungal etkililikte 
azalma ya yol açabilir.  
 
Famotidin, H 2-antagonist etkisine bağlı olarak aşağıdaki bileşiklerin emilimini de azaltabilir:  
- Rilpivirin,  
- Siyanokobalamin,  
- Tirozin kinaz inhibitörlerinin çoğu (vandetanib, imatinib dışında). 
 
Famotidin, ulipristalin emilimini azaltabilir.  
 
Antasitler famotidinin emilimini azaltabilirler ve daha düşük plazma famotidin 
konsantrasyonlarına neden olabilirler. Famotidin antasitlerden 1- 2 saat önce alınmalıdır. 
 
Probenesi d famotidinin eliminasyonunu geciktirebilir. Probenesi d ile famotidinin e ş zamanlı 
uygulanmasından kaçınılmalıdır. 
 
Sukralfat ile famotidinin eş zamanlı kullanımı famotidinin emilimini geciktirebilir. Bu nedenle, 
sukralfat ile famotidin dozları arasında en az 2 saatlik süre olmalıdır. 
 
Hemodiyaliz hastalarında , fosfat bağlayıcı kalsiyum karbonat ın famotidin ile birlikte  
kullanılması, kalsiyum karbonat etkinliğinde azalmaya neden olabilir. 
 
4.6. Gebelik ve l aktasyon  
Genel t avsiye  
Gebelik k ategorisi:  B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Famotidinin doğum kontrol yöntemlerini e tkilediğine ilişkin veri bulunmamaktadır. 
 
Çocuk doğurma potansiyeli bulunan kadınlarda, tedavi süresince tıbben etkili doğum kontrol 
yöntemlerinin kullanılması uygun olacaktır.  
 
Gebelik dönemi:  
Gebelikte famotidin kullanımı önerilmez ve bu nedenle, yalnızca açık şekilde gerektiği 
durumlarda reçete edilmelidir. Gebelik sırasında famotidin kullanımına karar vermeden önce, 
hekim tarafından tıbbi ürünün potansiyel yararları söz konusu olası risklere karşı 
değerlendirilmelidir.  
 
Laktasyon dönemi:  
Famotidin anne sütüne geçer . Bu nedenle emziren anneler ya emzirmeyi ya da ilacı kesmelidir.  
  
5 / 8  
 
 
Üreme yeteneği/F ertilite:  
500’den 2000 mg/kg/gün’e kadar olan oral dozların uygulandığı ve IV olarak 200 mg/kg/g üne 
kadar olan dozlarda sıçanlarda ve tavşanlarda yapılan üreme çalışmalarında fertiliteyi etkileyen 
ya da yetersiz fertiliteye yol açan herhangi bir belirtiye rastlanmamıştır.  
 
4.7. Araç ve m akine kullanımı ü zerind eki etkiler  
Famotidin alan bazı hastalarda sersemlik ve baş ağrısı gibi istenmeyen etkiler gözlenmiştir. Bu 
gibi belirtiler yaşayan hastaların araç ve makine kullanmamaları veya dikkat gerektiren 
faaliyetler yapmamaları tavsiye edilmektedir  (bkz. Bölüm 4.8) .  
 
4.8. İstenmeyen etkiler  
Famotidin genel olarak iyi tolere edilmektedir.  
 
Advers ilaç reaksiyonları sıklıklarına göre aşağıdaki şekilde listelenmiştir.  
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100 ); seyrek 
(≥1/10,000 ila < 1/1,000); çok seyrek (<1/10,000), bilinmiyor (eldeki verilerden hareketle 
tahmin edilemiyor).  
 
Kan ve lenf sistemi hastalıkları  
Çok seyrek: Agranülositoz, pansitopeni, lökopeni, trombositopeni, nötropeni  
 
Bağışıklık sistemi hastalıkları  
Çok s eyrek: Aşırı duyarlılık reaksiyonları (anafilaksi, anjiyonörotik ödem, bronkospazm)  
 
Metabolizma ve beslenme hastalıkları  
Yaygın olmayan: İştah kaybı , anoreksi  
 
Psikiyatrik hastalıklar  
Çok seyrek: D epresyon, anksiyete, ajitasyon, dezoryantasyon, konfüzyon, halüsinasyon  
insomnia, libido azalması, ruhsal bozukluk  
 
Sinir sistemi hastalıkları  
Yaygın: Baş ağrısı, sersemlik hissi  
Yaygın olmayan: Disgözi  
Seyrek: Somnolans* 
Çok seyrek: Generalize tonik -klonik nöbet (özellikle böbrek fonksiyonu bozulmuş hastalarda), 
parestezi, nöbet  
 
Kardiyak hastalıklar  
Çok seyrek: H 2 reseptör antagonistlerinin IV uygulanması sonucu AV blok, QT intervalinde 
uzama (özellikle böbrek fonksiyonlarında bozukluk olan hastalarda)  
 
Solunum, göğüs bozuklukları  ve mediastinal hastalıkları   
Çok seyrek: Bazen fatal olabilen i nterstisyel pnömoni , göğüs kafesinde sıkışma hissi   
 
Gastrointestinal  hastalıklar  
Yaygın: Konstipasyon, diyare   
6 / 8 Yaygın olmayan: Ağız kuruluğu, bulantı, kusma, karında ağrı veya şişkinlik, flatulans , tat alma 
bozukluğu  
 
Hepatobiliyer hastalıkları  
Çok seyrek: Karaciğer enzimlerinde anormallikler  (transaminazlar, gamma GT, alkalin 
fosfa taz, bilirubin) , intrahepatik kolestaz (görünür belirtisi: sarılık), hepatit  
 
Deri ve deri altı doku hastalıkları  
Yaygın olmayan: Raş, kaşıntı, ürtiker  
Çok seyrek: Saç dökülmesi, şiddetli cilt reaksiyonları ( Stevens Johnson sendromu/kimi zaman 
fatal toksik epidermal nekroliz ) 
 
Kas-iskelet bozuklukları, bağ doku ve kemik hastalıkları  
Çok seyrek: Artalji, kas krampları  
 
Üreme sistemi ve meme hastal ıkları  
Seyrek: Jinekomasti*  
Çok seyrek: Erektil disfonksiyon  
 
Genel bozukluklar ve uygulama bölgesine ilişkin hastalıklar  
Yaygın olmayan: Asteni, yorgunluk  
Seyrek: Kırıklık  
Çok seyrek: Göğüste rahatsızlık, hepatik enzim anorma litesi 
 
* Plaseboya göre anlamlı olarak yüksek değil (p<0,05)  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99). 
 
4.9. Doz aşımı  ve tedavisi  
Doz aşımı vakalarındaki advers reaksiyonlar, normal klinik deneyimde rastlanan advers 
reaksiyonlar ile benzerdir (bkz. bölüm 4.8). 
Patolojik hipersekresyon hallerinde hastalara 1 yıldan daha uzun süreyle günde 800 mg’a var an 
dozlar verilmiş ve ciddi yan etkiler ortaya çıkmamıştır. İstemli ve kazaen aşırı doz alımlarında 
semptomatik ve destekleyici  tedavi uygulanmalıdır. Henüz absorbe olmayan materyal sindir im 
sisteminden uzaklaştırılmalı (kusturma, lavaj) hastanın vital fonksiyonları izlenerek 
destekleyici tedavi sürdürülmelidir.   
 
5. FARMAKOLOJİK ÖZELLİKLERİ  
5.1. Farmakodinamik Özellikleri 
Farmakoterapötik grup: H 2 Reseptör Antagonistleri  
ATC kodu: A02BA03  
 
Famotidin, histamin H2 reseptörlerini kompetetif olarak inhibe eder. Klinik açıdan en önemli 
farmakolojik aktivitesi mide sekresyonunun inhibisyonudur. Hem asit konsantrasyonunu, hem 
de mide sekresyon hacmini suprese ederken, pepsin sekresyonunda da mide  sekresyon  
7 / 8 hacmindeki azalmayla orantılı değişiklikler ortaya çıkar. Oral uygulama ile famotidinin etkisi 
hızlıdır. Famotidinin etkisi tavsiye edilen dozlar kullanıldığında uzun sürelidir ve kanda 
nisbeten düşük konsantrasyonlarda etklidir. Etkinin süresi, plazma konsantrasyonu ve idrardaki  
sekresyonu doz bağımlıdır. Oral kullanımı takiben antisekretuar etkisi 1 saat içinde kendini 
gösterir ve maksimum etki doza bağlı olarak 1 ila 3 saat içinde ortaya çıkar. 
 
Klinik çalışmalarda famotidinin , özellikle tedav inin ilk haftasında  ülserasyon ile ilişkili ağrıyı 
yatıştırdığı ve geceleri alınan tek doz ile gastrik asit sekresyonunu azalttığı bulunmuştur.  
 
20 mg ve 40 mg’lık oral dozlar, bazal nokturnal gastrik asit sekresyonunu etkin bir şekilde 
inhibe eder , ortalama nokturnal mide sekresyonu en az 10 saat süre ile sırasıyla % 86 ve %  94 
oranında inhibe olur.  Aynı dozlar sabahları verildiğinde gıdalarla uyarılan asit sekresyonu tüm 
bireylerde azalır. Ortalama supresyon oranları kullanımdan 3 ila 5 saat sonra sı rasıyla, %  76 ve 
% 84; 8 ila 10 saat sonra ise sırası ile %  25 ve % 30 olmaktadır. Ancak 20 mg'lık doz alan bazı 
bireylerde antisekretuar etki 6 -8 saat içinde kaybolmuştur. Akşamları kullanılan 20 mg ve 40 
mg'lık dozlar nokturnal mide içi pH'yı sırasıyla o rtalama 5.0 ve 6.4'e yükseltir. Kahvaltıdan 
sonra kullanıldığında ise 20 mg ve 40 mg'lık dozlar 3 ve 8 saat sonra mide içi pH'yı yaklaşık 
5'e çıkarır.  
 
5.2. Farmakokinetik Özellikleri 
 
Emilim:  
Famotidin oral uygulamadan sonra hızlı emilir.  
Famotidin sindi rim sisteminden tam olarak absorbe edilmez. Oral dozların biyoyararlılığı 
ortalama  % 40-45 kadardır. Biyoyararlılığı midede yer alan gıdalardan etkilenmez. Famotidin 
karaciğerde az oranda ilk geçiş metabolizmasına  uğrar.   
 
Dağılım: 
Oral dozlardan sonra 1-3 saat içinde maksimum plazma seviyeleri elde edilir.  Multipl dozlardan 
sonraki plazma seviyeleri tek dozdan sonraki gibidir. Plazma proteinlerine %15 - 20 oranında 
bağlanır.  
 
Biyotransformasyon:  
İnsandaki tek metaboliti inaktif sülfoksit metabolitidir . Yaklaşık %30 -35 oranında karaciğerde 
metabolize olur.  
 
Eliminasyon: 
Eliminasyon yarı ömrü 2.5- 3.5 saattir. Atılımı %  65-70 böbreklerle, %30- 35 m etabolik yolla 
olur. Renal kl irensi 250- 450 mL/dak.'dır. Oral dozun %  25-30'u idrarla hiç değişmeden atılır. 
Kreatinin kl irensi ile famotidinin eliminasyon yarı ömrü arasında yakın ilişki vardır.  
 
Doğrusallık / doğrusal olmayan durum:  
Famotidin in kinetiği lineerdir.  
  
Hastalardaki karakteristik özellikler  
Yaşlı hastalarda famotidinin farmakokinetiğinde yaşa bağlı olarak klinik önemi olan değişimler 
görülmez.  
Klirensin 10 mL  altına düştüğü ağır böbrek yetmezliğinde eliminasyon yarı ömrü 20 saate kadar 
uzayabilir ve doz ayarı gerekli olabilir. 
  
8 / 8 5.3. Klinik öncesi g üven lilik verileri  
Geleneksel güvenlik farmako lojisi, mutajenik, karsinojenik potansiyel ve fertilite çalışmalarına 
dayalı olan insanlara yönelik özel bir tehlike ortaya koymamaktadır.  
6. FARMASÖTİK ÖZELLİKLER  
6.1. Yardımcı maddelerin l istesi  
Mikrokristal selüloz  PH-101 
Prejelatinize mısır nişasta  
Talk  
Magnezyum stearat  
Titanyum dioksit 
Hypromellose 3 cp  
Hypromellose 5 cp  
Hypromellose 15 cp  
Kırmızı demir oksit  
Sarı demir oksit  
Siyah demir oksit  
 
6.2. Geçimsizlikler  
Geçerli değildir.  
 
6.3. Raf ömrü  
36 ay  
 
6.4. Saklamaya yönelik özel u yarılar  
25°C altında ki oda sıcaklığında saklayınız. 
 
6.5. Ambalajın niteliği ve içeriği  
30 film tablet  içeren , Al/PVC  blister lerde ambalajlanmıştır.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”’lerine uygun olarak imha edilmelidir.  
 
7. RUHSAT SAHİBİ  
Sandoz İlaç San. ve Tic. A.Ş. 
Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad. No: 6  
34805 Kavacık/ Beykoz/İstanbul  
 
8. RUHSAT NUMARASI  
156/78 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 11.09.1991 
Ruhsat yenileme tarihi:  
 
10. KÜB’ÜN YENİLENME  TARİHİ  
 