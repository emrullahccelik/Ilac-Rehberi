KISA ÜRÜN BİLGİSİ
1. BEŞERİ TIBBİ ÜRÜNÜN ADI
SULTASİD 250 mg/5 ml oral süspansiyon
2. KALİTATİF VE KANTİTATİF BİLEŞİM
Etkin madde: 5 ml’de 250 mg sultamisilin içerir.
Yardımcı maddeler:
Dibazik sodyum fosfat susuz 0,015 g/ ml
Monobazik sodyum fosfat 0,002 g/ ml
Sukroz 0,6775 g/ ml
Yardımcı maddeler için 6.1’e bakınız.
3. FARMASÖTİK FORM
Oral süspansiyon hazırlamak için kuru toz
Beyaz ya da beyaza yakın renkte, akıcı toz. Sulandırıldığında beyazdan krem renge kadar,
homojen, akıcı süspansiyon.
4. KLİNİK ÖZELLİKLER
4.1. Terapötik endikasyonlar
SULTASİD oral süspansiyon kullanımı aşağıdakiler ile sınırlandırılmalıdır:
▪ beta-laktamaz üretimi yoluyla ampisiline karşı dirençli hale gelmiş olan patojenlerin
neden olduğu enfeksiyonlar,
▪ sorumlu olan patojenin beta-laktamaz üretimi yoluyla ampisiline karşı dirençli hale
gelmiş olduğundan şüphelenilen şiddetli enfeksiyonlar.
SULTASİD oral süspansiyon, IM/IV sulbaktam/ampisilin ile tedavisinden sonra oral
antibiyotik tedavisine geçmesi gereken hastalarda da kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde:
Erişkinlerde (geriyatrik hastalar dahil) tavsiye edilen toplam günlük doz her 12 saatte bir
alınan 375 - 750 mg'dır.
Hem erişkinlerde ve hem de çocuklarda tedavi, genellikle pireksi ve diğer enfeksiyon
belirtilerinin kaybolmasından 48 saat sonraya kadar devam ettirilir. Tedavi normal olarak 5 -
14 gün süreyle uygulanır fakat gerekirse tedavi süresi uzatılabilir.
1Ateşli romatizmayı ve glomerulonefriti önlemek amacıyla A grubu beta-hemolitik
streptokoklara bağlı enfeksiyonun tedavisine en az 10 gün süreyle devam edilmesi tavsiye
olunur.
Çocuklarda:
30 kg'ın altındaki çocuklar için önerilen günlük doz 2, 3 ya da 4 doza bölünmüş şekilde (her
12, 8 veya 6 saatte bir) 50 mg/kg/gündür. 30 kg ve üstündeki çocuklar için günlük önerilen
doz erişkin dozu ile aynıdır (her 12 saatte 375-750 mg).
Uygulama şekli:
Oral yoldan uygulanır.
Hazırlanışı:
Ölçekteki (SULTASİD süspansiyon 100 ml formu için 49 ml, 70 ml formu için 34 ml ve 40
ml formu için 20 ml) işaretine kadar, kaynatılmış soğutulmuş su koyup şişe muhteviyatına
ilave ederek iyice çalkalayınız. Her kullanımdan önce şişeyi çalkalayınız. Sulandırılmış olarak
SULTASİD süspansiyon buzdolabında saklanmalı, 14 gün içinde kullanılmayan kısımlar
atılmalıdır.
Özel popülasyonlara ilişkin ek bilgiler:
Böbrek yetmezliği:
Ciddi renal fonksiyon bozukluğu olan hastalarda (kreatinin klerensi ≤ 30 ml/ dak.) sulbaktam
ve ampisilinin eliminasyon kinetiği birbirine benzer şekilde etkilenmekte ve birinin diğerine
plazma oranları değişmeden kalmaktadır. Böbrek yetmezliğinde doz aralığı, genel ampisilin
uygulamasında olduğu gibi, uzatılır.
Pediyatrik popülasyon:
Çocuklarda SULTASİD dozu vücut ağırlığına ve enfeksiyonun şiddetine göre belirlenir (Bkz;
Pozoloji/uygulama sıklığı ve süresi).
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlaması erişkin dozu ile
aynıdır.
4.3. Kontrendikasyonlar
Sultamisiline, diğer penisilinlere veya formülasyonda yer alan herhangi bir maddeye karşı aşırı
duyarlılığı olanlarda kontrendikedir.
4.4. Özel kullanım uyarıları ve önlemleri
Sultamisilin dahil olmak üzere penisilin tedavisi yapılan hastalarda ciddi, hatta bazen fatal
aşırı duyarlılık (ve anaflaktik) reaksiyonlar bildirilmiştir. Bu reaksiyonlar daha ziyade
geçmişinde penisilin ve/veya diğer allerjenlere aşırı duyarlılığı olan kişilerde meydana gelir.
2Penisiline karşı aşırı duyarlılık hikayesi olan kişiler sefalosporinlerle tedavi edildiğinde
şiddetli reaksiyonlar meydana geldiği bildirilmiştir. Bir penisilin tedavisinden önce, geçmişte
penisilin, sefalosporin ve diğer allerjenlere duyarlılık reaksiyonları olup olmadığı dikkatle
soruşturulmalıdır. Eğer allerjik bir reaksiyon meydana gelirse, ilaç kesilmeli ve uygun tedavi
başlatılmalıdır.
Ciddi, anaflaktik reaksiyonlar adrenalin ile hemen acil tedavi gerektirir. Oksijen, intravenöz
steroidler ve entübasyon dahil solunum yollarına müdahale gerekli olduğu şekilde
uygulanmalıdır.
Örneğin toksik epidermal nekroliz (TEN), Stevens-Johnson Sendromu (SJS), eksfoliyatif
dermatit ve eritema multiforme gibi şiddetli deri reaksiyonları ampisilin/sulbaktam ile tedavi
gören hastalarda bildirilmiştir. Şiddetli bir deri reaksiyonu yaşayan hastalar derhal doktorları
ile temas kurmalıdır. SULTASİD terapisi derhal kesilmeli ve uygun bir tedavi başlatılmalıdır.
(Bkz. Bölüm 4.8).
Her antibiyotik preparatında olduğu gibi, mantarlar dahil duyarlı olmayan organizmaların aşırı
üreme belirtileri için devamlı gözlem gereklidir. Superenfeksiyon olduğunda, ilaç kesilmeli
ve/veya uygun tedavi uygulanmalıdır.
Clostridium difficile ile ilişkili diyare (CDAD), sultamisilin dahil neredeyse tüm antibakteriyel
ajanların kullanımıyla rapor edilmiştir ve hafif dereceli diyareden fatal kolite kadar
değişkenlik gösterebilir. Antibakteriyel ajanlar ile tedavi, kolonun normal florasını
değiştirerek C.difficile’nin çoğalmasını sağlar.
C.difficile, CDAD’ya neden olan A ve B toksinleri üretir. Bu enfeksiyonlar antimikrobiyal
tedaviye refrakter olabileceğinden ve kolektomi gerekebileceğinden, C.difficile’nin
hipertoksin üreten türleri morbidite ve mortalitede artışa neden olur. CDAD, antibiyotik
kullanımını takiben diyare görülen tüm hastalarda dikkate alınmalıdır. CDAD’nın
antibakteriyel ajanların verilişinden 2 ay sonra ortaya çıktığı rapor edildiği için medikal
hikayeye dikkat edilmelidir.
Sarılık ile kolestatik hepatit de dahil farmasötikler tarafından indüklenen karaciğer hasarı
ampisilin/sulbaktam kullanımı ile ilişkilendirilmiştir. Hastalar, karaciğer hastalığı belirtileri
ve semptomlarının gelişmesi halinde doktorlarına danışmaları konusunda bilgilendirilmelidir
(Bkz. Bölüm 4.8).
Enfeksiyöz mononükleoz viral kaynaklı olduğundan, tedavide ampisilin kullanılmamalıdır.
Ampisilin alan mononükleozlu hastaların büyük bir çoğunluğunda deri döküntüsü görülür.
Uzun süreli tedavilerde, renal, hepatik ve hematopoietik sistemler dahil olmak üzere organ
sistem disfonksiyonu yönünden periodik kontroller önerilir.
3Sulbaktam ve ampisilinin oral uygulamadan sonra başlıca itrah yolu idrar yoluyladır. Yeni
doğanlarda renal fonksiyon tam oluşmadığı için, sultamisilin kullanılırken bu durum göz
önünde tutulmalıdır.
SULTASİD 100 ml süspansiyon, 0,524 g sodyum; SULTASİD 70 ml süspansiyon, 0,367 g
sodyum; SULTASİD 40 ml süspansiyon ise, 0,209 g sodyum içermektedir. Bu durum,
kontrollü sodyum diyetinde olan hastalar için göz önünde bulundurulmalıdır.
SULTASİD 100 ml süspansiyon, 67,75 g sukroz; SULTASİD 70 ml süspansiyon, 47,43 g
sukroz; SULTASİD 40 ml süspansiyon ise, 27,1 g sukroz içermektedir. Nadir kalıtımsal
früktoz intoleransı, glikoz-galaktoz malabsorpsiyon veya sukraz-izomaltaz yetmezliği
problemi olan hastaların bu ilacı kullanmamaları gerekir. Bu durum diabetes mellitus
hastalarında göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Allopurinol:
Ampisilin ve allopurinolün birlikte kullanımı, hastalarda deri döküntüsü görülme sıklığını,
yalnız ampisilin alan hastalara göre, önemli derecede artırır.
Antikoagülanlar:
Penisilinler, pıhtılaşma testleri ve trombosit agregasyonu üzerine etki edebilirler. Bu etkiler
antikoagülanlar ile artabilir.
Bakteriostatik ilaçlar (kloramfenikol, eritromisin, sulfonamidler, tetrasiklinler):
Bakteriostatik ilaçlar penisilinlerin bakterisid etkisi ile etkileşebilirler; birlikte tedaviden
kaçınmak en iyisidir.
Östrojen içeren Oral Kontraseptifler:
Ampisilin kullanan kadınlarda, oral kontraseptiflerin etkinliğinin azalmasına dair vakalar
bildirilmiştir. Bunlar beklenmeyen gebelikle sonuçlanmıştır. Aradaki ilişki zayıf olmasına
rağmen, ampisilin kullanımı sırasında hastalara alternatif veya ilave bir kontraseptif yöntem
seçeneği sağlanmalıdır.
Metotreksat:
Penisilinlerle birlikte kullanım, metotreksat klerensinde azalma ve buna karşılık olarak
metotreksat toksisitesinde artış ile sonuçlanmıştır. Hastalar yakından izlenmelidir. Kalsiyum
folinat dozunun artırılması veya daha uzun dönem boyunca uygulanması gerekebilir.
Non steroidal antiinflamatuvar İlaçlar (asetilsalisilik asit, indometazin ve fenilbutazon):
Penisilinin yarılanma ömründeki artış ile gösterildiği gibi asetilsalisilik asit, indometazin ve
fenilbutazon penisilinlerin eliminasyonunu uzatabilir.
Probenesid:
4Birlikte kullanıldığında, probenesid, ampisilin ve sulbaktamın renal tübüler sekresyonunu
azaltır; bu etki serum konsantrasyonlarının artması ve uzaması, eliminasyon yarı ömrünün
uzaması ve toksisite riskinde artış ile sonuçlanır.
Laboratuvar Test Etkileşmeleri:
Benedict, Fehling reaktifleri ve ClinitestTM kullanılarak yapılan idrar analizlerinde yalancı
pozitif glikozüri gözlenebilir. Ampisilinin hamile kadınlara verilmesini takiben, total konjuge
östriol, östriol – glukuronid, konjuge östron ve östradiol plazma konsantrasyonlarında geçici
bir düşüş kaydedilmiştir. Bu etki aynı zamanda intramüsküler veya intravenöz yoldan
uygulanan sulbaktam sodyum / ampisilin sodyum IM/IV ile de meydana gelebilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Sulbaktam ve ampisilin plasenta bariyerini aşar. Ancak, insan gebeliğinde kullanım açısından
güvenlilik belirlenmemiştir. Gebelikte sulbaktam maruziyetine dair klinik veriler sınırlı
olduğundan, önlem olarak gebelik esnasında SULTASİD kullanımından kaçınılması tercih
edilmelidir. Bu yüzden, sultamisilin sadece potansiyel yarar, potansiyel riskten fazla ise
gebelik esnasında kullanılmalıdır.
Laktasyon dönemi
Anne sütünde düşük konsantrasyonlarda sulbaktam ve ampisilin bulunur. Emziren annelerin
sultamisilin kullanımı; bebeklerinde, sensitizasyon, diyare, kandidiyaz ve cilt döküntüsüne
sebep olabilir. Bu yüzden SULTASİD’in emzirme sırasında kullanımı önerilmez.
Üreme yeteneği/Fertilite
Yapılan hayvan üreme çalışmalarında sultamisilin nedeniyle fertilite bozukluğu veya fetüste
zarar olduğuna dair bir kanıt ortaya çıkmamıştır
4.7. Araç ve makine kullanımı üzerindeki etkiler
Sultamisilin kullanımının ardından sersemlik hissi oluşabileceğinden dikkatli olunması
tavsiye edilmektedir.
4.8. İstenmeyen etkiler
Aşağıdaki tabloda, yetişkinlerde sultamisilin ile yapılan çok dozlu terapötik çalışmalarda
görülen tüm advers reaksiyonlar sistem organ sınıfı ve sıklığına göre listelenmiştir.
5Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100),
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor) olarak tanımlanmaktadır.
Enfeksiyon ve enfestasyonlar
Yaygın : Kandidiyaz
Bilinmiyor : Psödomembranöz kolit, patojen direnci
Kan ve lenf sistemi hastalıkları
Bilinmiyor : Pansitopeni, pıhtılaşma zamanında artış, trombositopeni, agranulasitoz,
lökopeni, netropeni, hemolitik anemi, anemi, eozinofili, trombositopenik purpura1
Bağışıklık sistemi hastalıkları
Bilinmiyor :Anafilaktik şok dahil anafilaktoid reaksiyonlar, anafilaktoid şok1 ve
anafilaktoid reaksiyonlar1, Kounis sendromu*, hipersensitivite
Metabolizma ve beslenme hastalıkları
Bilinmiyor : Anoreksi
Sinir sistemi hastalıkları
Yaygın : Baş ağrısı
Yaygın olmayan : Baş dönmesi
Seyrek : Nöbetler1
Bilinmiyor : Nörotoksisite, somnolans, sedasyon
Vasküler hastalıklar
Bilinmiyor : Alerjik vaskülit
Solunum, göğüs hastalıkları ve mediastinal hastalıklar
Bilinmiyor : Dispne
Gastrointestinal hastalıklar
Yaygın : Diyare, mide bulantısı, kusma, karın ağrısı
Yaygın olmayan : Melena, stomatit1, glosit1
Seyrek : Enterokolit
Bilinmiyor : Hemorajik enterokolit, ağız kuruluğu, epigastralji, disguzi, mide gazı,
hazımsızlık, dilin renginde değişiklikler
Hepato-bilier hastalıklar
Bilinmiyor : Hiperbilirubinemi1, sarılık, anormal karaciğer fonksiyonu (Bkz. Bölüm
4.4), kolestatik hepatit1, kolestazis
6Deri ve derialtı doku hastalıkları
Yaygın : Döküntü, pruritis
Yaygın olmayan : Dermatit
Bilinmiyor : Deri reaksiyonları, ürtiker, eritem, anjiyoödem, toksik epidermal nekroliz
(TEN), Stevens-Johnson sendromu (SJS), eritema multiforme (Bkz. Bölüm 4.4), akut
jeneralize eksantematöz pustuloz1, eksfoliyatif dermatit (Bkz. Bölüm 4.4)
Kas-iskelet ve bağ dokusu hastalıkları
Yaygın olmayan : Artralji
Böbrek ve idrar yolu hastalıkları
Seyrek : Tubulointerstisyel nefrit1
Genel hastalıklar ve uygulama bölgesine ilişkin hastalıklar
Yaygın olmayan : Yorgunluk, rahatsızlık
Bilinmiyor : Mukoza inflamasyonu
Araştırmalar
Bilinmiyor : Alanin aminotransferaz artışı, aspartat aminotransferaz artışı (Bkz. Bölüm
4.4), trombosit agregasyonu değişiklikleri1
1“italik” olarak belirtilen yan etkiler, ampisilin ve/veya sulbaktam/ampisilin’in IM/IV
uygulaması ile ilişkilidir.
Seçilmiş advers reaksiyonların tanımı:
* Pazarlama sonrası dönemde Kounis sendromu vakaları (miyokard enfarktüsü ile birlikte
veya tek başına akut miyokard iskemi belirtileri ile ilişkili alerjik reaksiyon) bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Sulbaktam sodyum ve ampisilin sodyumun insanlarda akut toksisitesi üzerine sınırlı bilgi
mevcuttur. İlacın aşırı doz kullanımı, temel olarak ilaç ile ilgili yan etkilerden daha yoğun
veya bunların uzantısı olan belirtiler meydana getirebilir. β- Laktam antibiyotiklerin BOS’da
yüksek konsantrasyonda bulunmasının, nöbet dahil olmak üzere nörolojik etkilere yol
açabileceği gerçeği göz önünde tutulmalıdır. Nöbet görülmesi halinde diazepam ile sedasyon
önerilmektedir. Hemodiyaliz sultamisilinin atılımını hızlandırabilir.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik Kullanılan Antibakteriyeller
Beta-laktamaz inhibitörleri dahil penisilin kombinasyonu.
ATC kodu: J01CR04
Oral kullanım için sultamisilin, beta-laktamazların geri-dönüşümsüz bir inhibitörü olan
sulbaktam ve beta-laktamaza-karşı-duyarlı bir antibiyotik olan ampisilinin kombinasyonu ile
elde edilen bir çift ön-ilaçtır.
Etki mekanizması:
Sulbaktam sadece Neisseriaceae, Acinetobacter calcoaceticus, Bacteroides türleri, Moraxella
catarrhalis ve Pseudomonas cepacia'ya karşı belirgin antibakteriyel aktiviteye sahiptir.
Hücreden arındırılmış bakteriyel sistemlerle yapılan biokimyasal in vitro çalışmalarda
sulbaktamın, penisiline dirençli organizmalarda oluşan çok önemli beta-laktamazların
geridönüşümsüz inhibitörü olduğu gösterilmiştir.
Sulbaktamın penisilinlerin dirençli organizmalar tarafından imhasını engelleme potansiyeli,
penisiline-dirençli suşlar kullanılarak organizmanın tamamı üzerinde yapılan çalışmalarda
doğrulanmıştır.
Sulbaktam penisilinlerle beraber verildiğinde bu suşlara karşı belirgin sinerjik etki
göstermiştir.
Bu ürünün bakterisid bileşeni, benzilpenisilin gibi hücre duvarı mukopeptidinin
biyosentezinin inhibisyonu yoluyla aktif çoğalma aşamasında duyarlı mikroorganizmalara
karşı etki gösteren, ampisilindir. SULTASİD ORAL SUSPANSIYON, aşağıdakiler dahil
olmak üzere geniş bir sınıf gram-pozitif ve gram-negatif bakterilere etkilidir: Staphylococcus
aureus ve epidermidis (penisiline dirençli ve bazı metisiline dirençli suşlar da dahil):
Streptococcus pneumoniae, Streptococcus faecalis ve diğer Streptococcus türleri;
Haemophilus influenzae ve parainfluenzae (hem beta-laktamaz pozitif hem de negatif suşlar);
Moraxella catarrhalis; Bacteroides fragilis ve buna benzer türler dahil anaeroblar;
Escherichia coli, Klebsiella türleri, Proteus türleri (hem indol pozitif hem indol negatif)
Enterobacter türleri, Neisseria gonorrhoeae, Neisseria meningitidis ve Morganella morganii..
Ampisilin dirençli olduğu bilinen Pseudomonas, Citrobacter ve Enterobacter türlerinin
sulbaktam/ampisiline karşı bu kadar duyarlı olmadığı dikkate alınmalıdır.
5.2. Farmakokinetik özellikler
Genel özellikler
Emilim:
8Sulbaktam ve ampisilinin çifte bir esteri olan sultamisin; "çifte ön-ilaç" için standart bir
örnektir. Aslında, absorbsiyon sırasında gastrointestinal mukozanın doku esterazı yoluyla
hızla hidrolize olur ve antibakteriyel sistemik etki için 1:1 molar oranda iki bileşeni (sulbaktam
ve ampisilin) sağlar.
Bir sultamisilin oral dozunun biyoyararlanımı, sulbaktam ve ampisilinin aynı miktardaki
intravenöz dozunun % 80'idir.
Gıdalar ile eşzamanlı olarak alınması sultamisilinin sistemik biyoyararlanımını etkilemez.
Sultamisilin alınmasını müteakip ampisilin doruk serum seviyeleri, eşit dozdaki oral
ampisilinin yaklaşık iki katıdır.
Dağılım:
SULTASİD oral tüm test edilen sıvılar ve salgılarda terapötik konsantrasyonlara ulaşmıştır.
Beyin zarı iltihabı olan durumlar haricinde, serebrospinal sıvıya nüfuz etmesi nadirdir.
Eliminasyon:
Sulbaktam ve ampisilinin (sultamisilinin hidrolizinden türetilen) eliminasyon yarı ömürleri,
sırayla yaklaşık 0,75 ve 1 saattir. Oral yoldan alınan bir sultamisilin dozunun büyük bölümü
(%50 ila %75) idrarda sulbaktam ve ampisilin olarak atılır.
Doğrusallık / Doğrusal olmayan durum:
Yeterli veri bulunmamaktadır.
Hastalardaki karakteristik özellikler
Karaciğer/Böbrek yetmezliği:
Renal disfonksiyonlu hastalar ve yaşlılarda ilacın eliminasyon yarı ömrü uzar, renal
fonksiyonu normal olan yaşlılarda doz ayarı erişkin dozu ile aynıdır.
5.3 Klinik öncesi güvenlilik verileri
Reversibl glikogenosis laboratuar hayvanlarında görülür, ancak bu olgu zaman ve doz
bağımlıdır ve kısa süreli ampisilin/sulbaktam kombine tedavisi süresince terapötik dozlarda
ve karşılık gelen plazma düzeylerinde insanlarda gelişmesi beklenmez.
Karsinojenik potansiyeli değerlendirmek için hayvanlarda uzun dönem çalışmalar
yapılmamıştır. Sultamisilinin bireysel komponentleri (ampisilin/sulbaktam) mutajenisite
açısından negatif sonuç vermiştir.
Fare ve sıçanlarda insan dozunu aşan dozlarda üreme çalışmaları yapılmış ve sultamisilin
nedeniyle fertilite bozukluğu veya fetüste zarar olduğuna dair bir kanıt ortaya çıkmamıştır.
Ancak gebe kadınlar üzerinde yeterli ve iyi kontrollü çalışmalar yapılmamıştır.
96. FARMASÖTİK ÖZELLİKLER
6.1. Yardımcı maddelerin listesi
Şeker (sükroz)
Ksantan gum
Hidroksipropilmetil selüloz
Sodyum karboksimetil selüloz
Sitrik asit anhidrat
Dibazik sodyum fosfat anhidrat
Kiraz aroması
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25˚C’nin altındaki oda sıcaklığında saklanmalıdır.
Sulandırılmış olarak SULTASİD süspansiyon buzdolabında saklanmalı, 14 gün içinde
kullanılmayan kısımlar atılmalıdır.
6.5. Ambalajın niteliği ve içeriği
Kutuda, sulandırıldıktan sonra her ölçekte (5 ml) 250 mg sultamisilin içeren 14 dozluk (70
ml) veya 8 dozluk (40 ml) şişelerde.
Alüminyum kapaklı cam şişe içinde sulandırılmaya hazır toz olarak sunulmaktadır. Ambalaj
içinde ayrıca plastik ölçek ve tek taraflı ölçekli kaşık bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Toprak İlaç ve Kimyevi Mad. San. Ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İstanbul
8. RUHSAT NUMARASI
172/39
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 11.01.1995
Son yenileme tarihi: 11.01.2005
10. KÜB’ÜN YENİLENME TARİHİ
-
10