KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUDİCODİNE şurup
2. KALİTATİF VE KANTİTATİF BİLEŞİM
Etkin madde:
Her 5 ml’de
Kodein fosfat 8.33 mg
Efedrin hidroklorür 8.33 mg
Yardımcı maddeler:
Ponceau 4R (E124) 0.166 mg
Metil paraben (E218, metil parahidroksibenzoat) 6 mg
Şeker (Sakaroz) 3033,33 mg
Sodyum siklomat 3.33 mg
Sodyum sakkarin 0.66 mg
Gliserin 166.66 mg
Yardımcı maddeler tüm listesi için bakınız bölüm 6.1.
3. FARMASÖTİK FORM
Şurup
Açık kahverengi, berrak sıvı.
4. KLİNİK ÖZELLİKLER
4.1. Terapötik endikasyonlar
Soğuk algınlığı ve irritanlara bağlı non-prodüktif öksürükler ile tüberküloz, bronşektazi
gibi akciğer hastalıklarına bağlı gelişen kronik öksürüklerin giderilmesinde semptomatik
amaçlı kullanılır.
4.2. Pozoloji ve uygulama şekli
Pozoloji / Uygulama sıklığı ve süresi
Kodein, semptomların giderilmesi için gerekli olan en kısa süreyle, en düşük dozda
kullanılmalıdır. Eğer semptomlar devam ederse veya kötüleşirse veya ürüne 3 günden
fazla süreyle ihtiyaç duyulursa, doktora danışılmalıdır.
14-18 yaş arası çocuklarda günlük maksimum kodein dozu 240 mg'ı geçmemelidir. Bu
doz gün içinde dörde bölünerek altışar saatten az ara vermemek koşuluyla alınabilir.
Etkili olan en düşük doz ve en kısa tedavi süresi tercih edilmelidir.
Erişkinler ve 14 yaş üstü çocuklarda günde üç veya dört kez 1 veya 2 ölçek kullanılmalı.
Uygulama şekli
Oral yoldan alınır.
Özel popülasyonlara ilişkin ek bilgiler
Böbrek/Karaciğer yetmezliği
Ciddi böbrek ve/veya karaciğer yetmezliği olan hastalarda LUDİCODİNE kullanımından
kaçınılmalı ya da gerekiyorsa hekim kontrolü altında düşük dozda kullanılmalıdır.
1Pediyatrik popülasyon
LUDİCODİNE, kodeinin morfine değişken ve öngörülemeyen metabolizmasına bağlı
opioid toksisitesi riski nedeniyle l4 yaşın altındaki çocuklarda kullanılmamalıdır (bkz.
Bölüm 4.3 ve 4.4).
Geriyatrik popülasyon
Özel bir doz değişikliği gerekli değildir, ancak renal veya hepatik fonksiyon bozukluğu
olan yaşlı hastalarda kişiye özgü doz ayarlaması gerekebilir.
4.3. Kontrendikasyonlar
• Kodeine veya diğer opioidlere, efedrine veya diğer adrenerjik ilaçlara ya da içerdiği
yardımcı maddelerden herhangi birine aşırı duyarlılığı olduğu bilinenlerde
• 14 yaşın altındaki çocuklarda kullanımı
• Akut solunum depresyonu
• Amfizem gibi obstrüktif solunum yolu hastalığı
• Astım - opioidler astım atakları sırasında uygulanmamalıdır
• Karaciğer yetmezliği
• Kafa yaralanmaları veya intrakranial basıncın arttığı durumlar
• Akut alkolizm
• Paralitik ileus riski
• Ciddi ve yaşamı tehdit eden advers reaksiyon riskinde artma nedeniyle obstrüktif uyku
apnesi için tonsillektomi ve/veya adenoidektomili tüm pediyatrik hastalarda (bakınız
bölüm 4.4)
• Emzirme dönemindeki kadınlarda (bkz. Bölüm 4.6)
• Şiddetli hipertansiyon ve taşikardinin eşlik ettiği hastalıklarda
• Koroner arter hastalığında
• Siklopropan ve halotan ile anestezi alan hastalarda
• Tirotoksikozda
• Glokomda
• CYP2D6 çok -hızlı metabolizleyicileri olduğu bilinen hastalarda (bkz. Bölüm 4.4)
• MAO inhibitörü ilaç kullananlarda
4.4. Özel kullanım uyarıları ve önlemleri
Aşağıdaki durumlarda LUDİCODİNE kullanımından kaçınılmalıdır.
• Aritmiler
• Diabetes mellitus
• Prostat hipertrofisi
• Hipertiroidizm
• Tanı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
LUDİCODİNE aşağıdaki durumlarda dikkatle kullanılmalıdır:
• Karaciğer yetmezliği, eğer şiddetliyse kullanımından kaçının. Kodein komayı
kolaylaştırabilir.
• Böbrek yetmezliği
2• Hipotiroidi
• İnflamatuvar bağırsak hastalığı - kodein peristaltizmi yavaşlatır, bağırsaktaki tonusu
ve segmentasyonu artırır ve kolondaki basıncı yükseltir, dolayısıyla divertikülit, akut
kolit, psödomembranöz kolitle ilişkili diyarede veya bağırsak cerrahisinden sonra
dikkatli kullanılmalıdır.
• Konvülsiyonlar - konvülsiyonlara yol açabilir veya alevlendirebilir.
• Madde kötüye kullanımı veya bağımlılık (alkolizm dahil)
• Safra kesesi rahatsızlığı veya safra taşı - opioidler safra kanalı kasılmalarına neden
olabilir. Safra kesesi ile ilgili bozukluklarda kaçının.
• İdrar yolu cerrahisi - yakın zamanda geçirilen ameliyatı takiben hastalar üretral sfinkter
spazmı ile ve kodeinin neden olduğu konstipasyon yoluyla idrar retansiyonuna daha
yatkın olacaktır.
• Feokromasitoma - opioidler endojen histamin salınımına neden olarak katekolamin
salınımını uyarabilirler.
• Prostat hipertrofisi
• Adrenokortikal yetmezlik, ör. Addison hastalığı
• Hipotansiyon ve şok
• Myestenia gravis
• Azalmış solunum fonksiyonu ve astım öyküsü
• Gebelik ve emzirme (bakınız bölüm 4.6)
• Yaşlı hastalar genç hastalara göre opioid analjezikleri daha yavaş metabilize
edebilirler ve daha yavaş elimine edebilirler.
• Sürekli kullanımın risk ve yararı düzenli olarak değerlendirilmelidir.
• Peptik ülserli veya kronik uyuyamama rahatsızlığından şikayetçi hastalarda ancak
doktor önerisiyle, küçük dozlarda ihtiyatla kullanılabilir.
CYP2D6 metabolizması
Kodein, karaciğer enzimi CYP2D6 ile aktif metaboliti olan morfine metabolize olur. Bu
enzim eksikliği olan veya bu enzim bulunmayan hastalarda yeterli bir analjezik etki elde
edilemeyebilir.
Hesaplamalara göre beyaz ırkın %7’sine kadar bir bölümünde bu eksiklik mevcuttur.
Ancak eğer hasta kodeini aşırı veya ultra hızlı metabolizleyici ise genelde reçete edilen
dozlarda bile opioid toksisitesinin gelişme riski vardır. Bu hastalarda kodein hızlı bir
şekilde morfine dönüştüğünden, beklenenden daha yüksek serum morfin düzeylerine
neden olur.
Opioid toksisitesini gösteren genel semptomlar konfüzyon, somnolans, yüzeyel solunum,
küçük pupil, bulantı, kusma, konstipasyon ve iştah kaybını içermektedir. Ağır olgularda
yaşamı tehdit edebilen ve çok seyrek şekilde ölümcül olabilen dolaşım ve solunum
depresyonu gibi semptomlar görülebilir. Değişik popülasyonlardaki kodeini ultra-hızlı
metabolizleyicilerin tahmini oranları aşağıdaki tabloda verilmektedir.
Popülasyon Prevalans %
Afrikalı/Etiyopyalı %29
Afrikalı Amerikan %3,4 ila %6,5
Asyalı %1,2 ila %2
Beyaz ırk %3,6 ila %6,5
Yunan %6
Macar %1,9
Kuzey Avrupa %1 -%2
3Çocuklarda post-operatif kullanım
Yayınlanmış literatürde çocuklarda obstrüktif uyku apnesi için tonsillektomi ve/veya
adenoidektomi sonrası post-operatif dönemde verilen kodeinin nadir fakat ölüm dahil
yaşamı tehdit eden advers olaylara yol açtığı bildirilmiştir (bkz bölüm 4.3). Tüm çocuklar
kodeini uygun dozaj aralığında aldıkları halde bu çocukların kodeini morfine metabolize
etme yeteneklerinde ultra-hızlı ya da yaygın şekilde metabolizleyici olduklarına dair
kanıtlar mevcuttur.
Solunum fonksiyonu zayıflamış olan çocuklar
Nöromusküler bozukluk, ciddi kardiyak veya solunum bozuklukları, üst solunum yolu
veya akciğer enfeksiyonları, çoklu travma ya da uzamış cerrahi prosedürler dahil solunum
fonksiyonu zayıflamış olan çocuklarda kodein kullanılması önerilmez. Bu faktörler
morfin toksisitesi semptomlarını kötüleştirebilir.
14 yaş ve üzeri çocuklarda kodein kullanımı apne, solunum depresyonu ve pediyatrik
ölümlere neden olabileceği için yarar-risk değerlendirmesi yapılarak dikkatli
kullanılmalıdır.
Nadir kalıtımsal fruktoz intoleransı, glikoz-galaktoz malabsorbsiyon veya sükraz-
izomaltaz yetmezliği problemi olan hastaların bu ilacı kullanmamaları gerekir.
LUDİCODİNE şurup metilparaben (E218, metil parahidroksibenzoat) içerdiği için alerjik
reaksiyonlara (muhtemelen gecikmiş) sebebiyet verebilir.
LUDİCODİNE şurup, boyar madde olarak ponceau 4R (E124) içermektedir, bu nedenle
alerjik reaksiyonlara sebep olabilir.
LUDİCODİNE şurup, her ölçekte (5 mL’de) 23 mg’dan daha az sodyum ihtiva eder; bu
dozda sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanılmaz (bkz bölüm 4.3)
• MAO inhibitörleri (ör., linezolid, moklobemid, selejilin) eksitasyon veya depresyon
riskinde artış - MAO inhibitörlerinin kesilmesinden sonraki iki hafta içinde birlikte
kullanımından kaçınılmalıdır.
Aşağıdaki ilaçlarla eş zamanlı kullanımından kaçınınız:
• İçerdiği kodein sebebiyle, azelastine (nasal); paraldehit ve talidomitin etkilerini
artırabilir.
Dikkatle kullanılması gereken kombinasyonlar:
• Merkezi sinir sistemi depresanları, desmopressin, diüretikler, mirtazapin, dopamin
agonistleri, selektif serotonin geri alım inhibitörleri, amfetaminler, brimonidin
(topikal), magnezyum sülfat, nabilon, rufinamid, somatostatin analogları,
süksinilkolin, pegvisomant, amonyum klorür, CYP2D6 inhibitörleri, karışık agonist
opioidler.
• Alkol - artmış sedatif ve hipotansif etki, artmış solunum depresyonu riski
• Sedatif antihistaminikler - artmış sedatif ve hipotansif etki, artmış solunum
depresyonu riski
• Hipnotik ve anksiyolitikler - artmış sedatif ve hipotansif etki, artmış solunum
depresyonu riski
• İçerdiği efedrin nedeniyle diğer sempatomimetik ajanlar, teofilin, kardiyak
glikozidler, genel anestezikler ile kullanıldığında, kardiyak uyarıcı etkisi artar.
• Alfa ve beta blokörler efedrinin vazokonstriktör etkisini azaltır.
• Metiserjid ve ergotamin gibi migren tedavisinde kullanılan ilaçların vazokonstrüktör
etkisini artırır. Bu nedenle eş zamanlı kullanımları önerilmez.
4• Oksitosin ile birlikte kullanıldığında efedrin oksitosinin vazokonstriktör etkisini
artırabilir.
Gastrointestinal ilişkili olanlar
• Antikolinerjikler (ör., atropin) - paralitik ileusa ve/veya idrar retansiyonuna yol
açabilen ciddi konstipasyon riski
• Metoklopropamid ve domperidon - GI aktivite üzerine etkiyi antagonize eder
• Anti-diyareik ilaçlar (ör., loperamid, kaolin) - artmış ciddi konstipasyon riski
SSS ilişkili olanlar
• Anestezikler - artmış sedatif ve hipotansif etki
• Trisiklik antidepresanlar - artmış sedatif etki
• Antipsikotikler - artmış sedatif ve hipotansif etki
• Buprenorfin, naltrekson, nalokson gibi opioid antagonistler - yoksunluk
semptomlarını kolaylaştırabilir
• Kinidin - analjezik etkiyi azaltır
• Antihipertansif ilaçlar - artmış hipotansif etki
Farmakokinetik etkileşimler
• Siprofloksasin - opioidlerle premedikasyondan kaçınılmalıdır, zira siprofloksasinin
plazma konsantrasyonunu azaltırlar
• Ritonavir kodein gibi opioid analjeziklerin plazma düzeylerini artırabilir
• Meksiletin - meksiletinin emilimini geciktirir
• Simetidin opioid analjeziklerin metabolizmasını inhibe ederek kodeinin plazma
konsantrasyonunda artmaya neden olur
• Deksametazon kullanan astım hastalarında, efedrin deksametazonun klerensini
artırabilir ve yarılanma ömrünü uzatabilir
Bitkisel ürünlerle etkileşimler
• St John’s wort kodein seviyelerini düşürebilir. Bu bitkilerden kaçınınız; valerian
(kediotu), St John’s wort (hypericum perforatum), kava kava, gotu kola (merkezi
sinir sistemi depresyonunu arttırabilir), hint keneviri (cannabis).
Özel popülasyonlara ilişkin ek bilgiler
Pediyatrik popülasyon:
Özel bir etkileşim çalışması yapılmamıştır.
LUDİCODİNE, kodeinin morfine değişken ve öngörülemeyen metabolizmasına bağlı
opioid toksisitesi riski nedeniyle l4 yaşın altındaki çocuklarda kullanılmamalıdır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kodein ile ilişkili olarak, hayvan üreme çalışmalarında advers olaylar gözlenmiştir.
Gebelik sırasında anne tarafından kodein kullanımını takiben yenidoğanda neonatal
yoksunluk sendromu gözlenmiştir.
Opioid yoksunluk belirtileri; aşırı ağlama, ishal, ateş, hiperrefleksi, titreme ya da kusma
olabilir. Aynı zamanda doğum öncesi felç(inme) bildirilmiştir.
Çocuk doğurma potansiyeli olan kadınlarda efedrin kullanımına ilişkin yeterli veri
5mevcut değildir.
LUDİCODİNE şurup kullanımının kontrasepsiyona etkisi bilinmemektedir.
LUDİCODİNE şurup çocuk doğurma potansiyeli bulunan kadınlarda etkili bir
kontrasepsiyon yöntemi ile beraber kullanılmalıdır.
Gebelik dönemi
Opioid analjezikler plasentayı geçtiklerinden risk ve yarar düşünülmelidir. Hayvanlardaki
çalışmalar opioidlerin farelerde gecikmiş osifikasyona ve sıçanlarda artmış rezorpsiyona
neden olduğu gösterilmiştir.
Gebelik sırasında düzenli kullanım fetusta fiziksel bağımlılığa neden olabilir,
yenidoğanlarda yoksunluk semptomlarına yol açabilir. Doğum esnasında opioidler fetal
dolaşıma girer ve yenidoğanda solunum depresyonuna neden olabilir. Yenidoğanlarda
solunum malformasyonları gebelikte kodeine maruz kalma ile ilişkili olabilir. Doğum
esnasında annede gastrik staz ve inhalasyon pnömonisi riski ortaya çıkabilir. Doğumun
geç evresinde ve prematür bir bebeğin doğumu sırasında uygulamadan kaçınılmalıdır.
LUDİCODİNE gerekli olmadıkça gebelik döneminde kullanılmamalıdır.
Laktasyon dönemi
Kodein ve efedrin anne sütü aracılığı ile bebeğe geçtiğinden emziren anneler kodein
kullanmamalıdır (bkz bölüm 4.3).
Normal terapötik dozlarda kodein ve aktif metabolitleri çok düşük dozlarda anne sütüne
geçebilir ve anne sütüyle beslenen bebekleri etkilemesi beklenmez.
Ancak CYP2D6 metabolizması ultra hızlı olan hastalarda, anne sütünde aktif metabolit
olan morfin düzeyleri daha yüksek olabilir ve çok seyrek durumlarda, bebekte ölümcül
olabilen opioid toksisitesi semptomlarına yol açabilir.
Anne veya bebekte opioid toksisitesi semptomları meydana geldiğinde kodein içeren tüm
ilaçlar kesilmeli ve alternatif opioid olmayan analjezik tedaviye geçilmelidir. Ciddi
durumlarda bu etkileri tersine çevirmek için nalokson uygulanmalıdır.
Üreme yeteneği /Fertilite
Yeterli veri bulunmamaktadır.
4.7. Araç ve makine kullanımı üzerindeki etkiler
Kodein araba kullanma veya bir makineyi işletme gibi potansiyel olarak tehlikeli
görevlerin yerine getirilmesi için gerekli mental ve/veya fiziksel yetenekleri bozabilir.
Konfüzyon, sersemleme, baş dönmesi, halüsinasyonlar, bulanık veya çift görme ya da
konvülsiyonlar gibi etkiler ortaya çıkabilir. Alkolün etkileri artar.
LUDİCODİNE kullanan hastalar araç ya da makine kullanmamalıdırlar.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1000 ila ≤1/100);
seyrek (≥1/10.000 ila ≤1/1000); çok seyrek (≤1/10.000), bilinmiyor (eldeki verilerden
hareketle tahmin edilemiyor).
Kodein
Bildirilen aşırı duyarlılık semptomlan aşağıdakileri içerebilir:
a) Spesifik olmayan alerjik reaksiyonlar ve anafilaksi.
b) Solunum yolu reaktivitesi; örn. astım, astımın alevlenmesi, bronkospazm, dispne.
6c) Çeşitli cilt reaksiyonları, örn. pruritus, ürtiker, anjiyoödem ve daha seyrek şekilde
eksfoliyatif ve bullöz dermatozlar (epidermal nekroliz ve eritema multiforme dahil).
Kodeinin uzun süre düzenli olarak kullanılmasının bağımlılığa neden olduğu
bilinmektedir ve tedavi durdurulduğunda huzursuzluk ve irritabilite gibi semptomlar
meydana gelebilir.
Bağışıklık sistemi hastalıkları (Histamin salınımı nedeniyle)
Bilinmiyor: Döküntü, ürtiker, kaşıntı, soluk almada zorluk, terleme artışı, kızarıklık veya
yüzde kızarma.
Sinir sistemi hastalıkları
Bilinmiyor: Konfüzyon, sersemleme, kırıklık, yorgunluk, vertigo, baş dönmesi, duygu
durumda değişiklik, halüsinasyon, MSS eksitasyonu (huzursuzluk/heyecan),
konvülsiyonlar, mental depresyon, baş ağrısı veya kabus görme, artmış intrakranial basınç,
tolerans veya bağımlılık, disfori, hipotermi.
Göz hastalıkları
Bilinmiyor: Miyoz, bulanık veya çift görme, nistagmus
Kardiyak hastalıklar
Bilinmiyor: Kalp durması, dolaşımın engellenmesi, bayılma, hipertansiyon, yüzde
kızarma, şok, bradikardi, palpitasyon, hipotansiyon, ortostatik hipotansiyon, taşikardi.
Solunum, göğüs bozuklukları ve mediastinal hastalıklar
Bilinmiyor: Yüksek dozlarla solunum depresyonu, bronkospazm, laringospazm, solunum
durması.
Gastrointestinal hastalıklar
Bilinmiyor: İştahsızlık, tat almada bozukluk, Konstipasyon (uzun süreli kullanım için çok
fazla konstipasyon), safra kanalı spazmı, bulantı, kusma, ağız kuruluğu, pankreatit, karın
krampları veya ağrıları.
Kas-iskelet bozukluklar, bağ doku ve kemik hastalıkları
Bilinmiyor: Kas katılığı, tremor, güçsüzlük, parestezi.
Böbrek ve idrar yolu hastalıkları
Bilinmiyor: Üreter spazmı, antidiüretik etki, idrar retansiyonu
Üreme sistemi ve meme hastalıkları
Bilinmiyor: Libido ve potens azalması
Yoksunluk etkileri
Ani kesilme yoksunluk sendromunu hızlandırır. Semptomlar tremor, insomnia,
huzursuzluk, sinirlilik, anksiyete, depresyon, anoreksi, bulantı, kusma, diyare, terleme,
lakrimasyon, rinore, hapşırma, esneme, piloereksiyon, midriyazis, halsizlik, pireksi, kas
krampları, dehidrasyon, ve kalp hızında, solunum hızında ve kan basıncında artma.
NOT - tolerans yoksunluktan sonra hızla düşer ve daha önce tolere edilen doz fatal
olabilir.
7Efedrin
Metabolizma ve beslenme hastalıkları
Bilinmiyor: İştahta azalma
Psikiyatrik hastalıklar:
Çok yaygın: Anksiyete, uykusuzluk, huzursuzluk
Sinir sistemi hastalıkları
Bilinmiyor: Titreme, baş ağrısı
Göz hastalıkları:
Bilinmiyor: Görmede bozukluk
Kardiyak hastalıklar
Çok yaygın: Taşikardi
Çok seyrek: Miyokart enfarktüsü
Bilinmiyor: Kardiyak aritmi, hipertansiyon
Vasküler hastalıklar:
Bilinmiyor: Ekstremitelerde dolaşım bozukluğu
Gastrointestinal hastalıklar
Çok yaygın: Bulantı
Bilinmiyor: Ağız kuruluğu, kusma, karın ağrısı
Üreme sistemi ve meme hastalıkları
Bilinmiyor: İdrar yapmada zorluk
Özel popülasyonlara ilişkin ek bilgiler
Pediyatrik popülasyon: Efedrin hidroklorür, çocuklarda uyarıcı etki ile uykusuzluğa ve
nokturnal enürezise neden olabilir. Bazı çocuklarda da sedatif etkisi görülebilmektedir.
Geriyatrik popülasyon: Yaşlı hastalar, efedrin hidroklorürün kardiyovasküler sisteme
olan etkilerine karşı çok daha hassastır.
Şüpheli advers reaksivonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijlans Merkezi (TÜFAM)'ne bildirmeleri gerekmektedir
(www.titck.gov.tr; e-posta: tufam@titck.gov.tr; tel:0 800 314 00 08; faks: 0 312218 35
99).
4.9. Doz aşımı ve tedavisi
Doz aşımındaki etkiler beraberinde alkol veya psikotrop ilaçların alınmasıyla
güçlenecektir.
Semptomlar
Bulantı, kusma, ateş, çarpıntı, taşikardi, huzursuzluk, solunum depresyonu, konvülziyon,
hipotansiyon, göz bebeklerinde aşırı küçülme, bilinç kaybı, paranoid psikoz, delüzyon ve
halüsinasyonlar gözlenebilir.
Önerilen tedavi
8Açık bir havayolu ve stabil oluncaya kadar yaşamsal fonksiyonların izlenmesini içeren
genel semptomatik ve destekleyici önlemler alınmalıdır. Mide boşaltılmalı, alınan kodein
dozu erişkinlerde 350 mg veya çocuklarda 5 mg/kg’dan fazla olduğu durumlarda eğer
hasta bir saat içinde gelmişse aktif kömür düşünülmelidir.
Koma veya solunum depresyonu varsa nalokson verilir. Nalokson kompetitif antagonisttir
ve yarılanma ömrü kısadır, dolayısıyla ciddi bir şekilde zehirlenmiş bir hasta daha yüksek
ve tekrarlanan dozlar gerekebilir. Oral yolla alımından sonra en az dört saat süreyle
gözlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kombine antitussif
ATC Kodu: R05DA20
LUDİCODİNE şurubun içerdiği etkin maddelerden kodein fosfat santral sinir
sistemindeki stereospesifik reseptörlere bağlanarak analjezik, öksürük merkezini de direkt
olarak etkileyerek öksürük kesici etki gösterir.
Ayrıca kodein fosfat karaciğerde kısmen demetilasyonla morfine dönüşmekte, bu nedenle
de ağrı kesici etkisi artmaktadır.
Formüldeki diğer etkin madde efedrin ise adrenerjik alfa ve beta reseptörleri aynı
zamanda uyarabilme özelliğinde olan bir sempatomimetik amindir. Solunum yollarının
genişlemesini sağlarken, oluşmuş doku konjesyonunu da gidererek solunum rahatlamasını
sağlar. Bronkodilatör etkisi oral yolla uygulamayı takiben 15-60 dakikada başlar ve 3-6 saat
devam eder. Diğer taraftan da öksürük oluşmasının başlangıcı olan bronş kasılmalarını da
gidererek tekrarlayan öksürüklerin oluşmasına engelleyici etki gösterir. Ancak efedrin
hidroklorürün bronşları gevşetme etkisinin yanında, miyokardın kasılmalarında artma (beta1
reseptörlerin adrenerjik uyarımı), damarlarda vazokonstrüksiyonun yanında gastrointestinal
ve üriner sistemlerin sfinkterlerinde kasılma (alfa adrenerjik uyarımı) ve de santral sinir
sistemi üzerine uyarıcı etkileri de vardır.
5.2. Farmakokinetik özellikler
Emilim:
Kodein ve tuzları gastrointestinal kanaldan kolayca absorbe olur ve kodein fosfat alınımı
yaklaşık bir saatte doruk plazma konsantrasyonları oluşturur.
Efedrin hidroklorür, oral uygulamayı takiben tamamı absorbe olur ve biyoyararlanımı
%85’dir.
Dağılım:
Kodeinin plazma yarılanma ömrü 3 ila 4 saattir.
Efedrin hidroklorür, tüm vücuda yaygın olarak dağılır. Karaciğer, akciğer, böbrek, dalak ve
beyinde birikir. Pik plazma yarı ömrü 3-11 saattir.
Biyotransformasyon:
Kodein karaciğerde O- ve N-demetilasyonla morfin ve norkodeine metabolize olur.
Efedrin hidroklorür, karaciğerde çok az miktarda metabolize olur. Oksidatif deaminasyon,
demetilasyon, aromatik hidroksilasyon ve konjügasyon gerçekleşir. Monoamin
oksidazlara dayanıklıdır ve verilen dozun büyük bir bölümü idrarla değişmeden atılır.
Eliminasyon:
Kodein ve metabolitleri bütünüyle böbreklerden glukuronik asit konjugatları şeklinde
atılır.
Efedrin hidroklorürün eliminasyon yarı ömrü 3-6 saattir. İdrar pH’ına bağlı olarak
değişmektedir. Böbrek yoluyla atılım, %22-%99 oranındadır. Değişmeden atılan efedrin
9hidroklorür miktarı da, idrar pH’ına bağlı olarak değişebilmektedir. Oral uygulamayı
takiben en fazla atılım 1-2 saatte gerçekleşmektedir.
Doğrusallık /Doğrusal olmayan durum:
LUDİCODİNE’in içerisindeki etkin maddelerin doğrusallık veya doğrusal olmayan
durumu hakkında yeterli veri bulunmamaktadır.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Sitrik asit
Sodyum siklamat
Sodyum sakkarin
Ponceau 4R (E124)
Metil paraben (E218, metil parahidroksibenzoat)
Şeker (Sakaroz)
Gliserin
Frambuaz esansı
Distile su
6.2 Geçimsizlikler
Geçerli değil.
6.3 Raf ömrü
6 ay.
6.4 Saklamaya yönelik özel uyarılar
25°C'nin altında oda ısısında saklanmalıdır.
6.5 Ambalajın niteliği ve içeriği
150 ml’lik cam şişelerde
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık malzemeler “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği” ne uygun
olarak imha edilmelidir.
7. RUHSAT SAHİBİ
Liba Laboratuarları A.Ş.
Otağtepe Cad. No: 5 Kavacık, 34810, İstanbul
Tel: (0216) 465 38 85 Faks: (0216) 465 38 80
8. RUHSAT NUMARASI
129/41
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.09.1980
Ruhsat yenileme tarihi:
10. KÜB’ÜN YENİLENME TARİHİ
10