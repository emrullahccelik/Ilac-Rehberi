 
1 
 KULLANMA TALİMATI  
 
CEPROTIN 500 IU IV enjeksiyonluk çözelti için liyofilize toz içeren flakon  
Damar içine (intravenöz) uygulanır.  
Steril   
 
Etkin madde:  İnsan plazmasından  elde edilen  Protein C, fare monoklonal  antikorları yla 
saflaştırılmaktadır. CEPROTIN 500 IU* her bir flakonda nominal olarak 500 IU 
insan protein C içeren toz olarak hazırlanmaktadır.  
*  Bir IU (Uluslararası Ünite; Int ernational Unit) protein C, 1 mL  normal 
plazmada amidolitik  olarak ölçülen protein C miktarına karşılık gelir.  
 
Yardımcı maddeler: Sodyum klorür, trisodyum sitrat dihidrat , insan albumini, hidroklorik  
                     asit, sodyum hidroksit ve çözücü olarak s teril enjeksiyonluk su.  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, l ütfen doktorunuza veya eczacınıza danışınız.  
• Bu ilaç kişisel olarak sizin için reçetelendirilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yaz ılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
1. CEPROTIN  nedir ve ne için kullanılır?  
2. CEPROTIN'i  kullanmadan önce dikkat edilmesi gerekenler  
3. CEPROTIN  nasıl kullanılır?  
4. Olası yan etkiler nelerdir?  
5. CEPROTIN'in  saklanması  
Başlıkları yer almaktadır.  
 
1.  CEPROTIN  nedir ve ne için kullanılır?  
CEPR OTIN etkin madde olarak insan protein C içermektedir. CEPROTIN kuru toz ve 
enjeksiyonluk çözelti için çözücü olarak sunulmaktadır. CEPROTIN kuru toz, beyaz veya krem 
rengi kuru toz ya da kolay ufalanabilen katı madde şeklindedir. Sulandırıldıktan sonra oluşan  
çözelti renksiz ya da hafif sarı renkli ve berrak ya da hafif bulanık görünümdedir ve esas olarak  
gözle görülen partikül içermez.  
 
Her bir ambalaj ayrıca 1 adet transfer iğnesi ve 1 adet filtreli iğne içerir.  
 
 
2 
 CEPROTIN  antitrombotik olarak adlandırılan ilaç grubundan bir ilaçtır. Bu ilaç karaciğerde 
sentezlenen ve kanınızda bulunan doğal bir protein olan Protein C içerir. Protein C aşırı pıhtı 
oluşumunun önlenmesinde önemli bir rol oynar ve böylece damar içi pıhtı oluşumunu 
(tromboz) önler v e/veya tedavi eder.  
 
CEPROTIN, ağır kalıtsal protein C eksikliği olan hastalarda görülen pıhtılı (trombotik) ve 
kanamalı deri lezyonlarının (purpura fulminans) tedavi sinde  ve önlenmesinde kullanılır.  Buna 
ek olarak kan sulandırıcı ilaçların (kumarin olara k adlandırılan pıhtılaşmayı engelleyici ilaç) 
nadir görülen komplikasyonlarından biri olan ve ağır deri lezyonlarıyla sonuçlanabilen (deri 
nekrozunun) tedavisi için de kullanılabilir.  
 
Ayrıca, CEPROTIN aşağıdakilerden bir ya da birkaçının bulunduğu ağır kalıtsal protein C 
eksikliği hastalarında pıhtılaşmayı engellemek için de kullanılabilir : 
• Yakın zamanda bir girişim ya da ameliyat yapılacaksa  
• Kumarin (pıhtılaşmayı engelleyici, kanı sulandırıcı bir ilaç) tedavisine başlarken  
• Tek başına kumarin tedavisi yetersiz kaldığında  
• Kumarin tedavisi uygun değilse  
 
2. CEPROTIN'i  kullanmadan önce dikkat edilmesi gerekenler  
CEPROTIN, insan kanının sıvı olan kısmından  (plazmasından) elde edilir. Bu nedenle 
pek çok insanın kanı toplanmakta ve bu kanların plazmasından yararlanılmaktadır. 
İlaçlar insan plazmasından üretildiğinde, hastalara geçebilecek enfeksiyon ajanlarını 
önlemek için bir dizi önlemler alınır. Bu önlemle r, hastalık taşıma riski olan kan 
vericilerini saptamak ve dışarıda bırakıldıklarından emin olmak için, plazma 
vericilerinin dikkatli bir şekilde seçimini ve her bir kan bağışının ve plazma havuzlarının, 
virüs/enfeksiyon belirtileri açısından test edilmesi ni içerir. Bu ürünlerin üreticileri ayrıca, 
plazmanın işlenmesi sürecine virüsleri arındıracak ya da etkisiz hale getirecek 
basamakları da dahil ederler.  
 
Bütün bu önlemlere rağmen, insan plazmasından hazırlanan ilaçlar hastalara 
uygulandığında, bir enfeks iyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan Hepatit 
A, Hepatit B ve Hepatit C virüsleri, parvovirüs B19 gibi zarfsız virüsler) ya da sonradan 
ortaya çıkan virüsler  veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
 
Bu nedenle ileride oluşabilecek bir hastalıkla kullanılmış ürün arasındaki bağlantıyı 
kurabilmek için, kullandığınız ürünün adı ve seri numarasını kaydederek bu kayıtlar ı 
saklayınız.  
 
   
3 
 İzlenebilirlik  
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
CEPROTIN'i aşağıdaki durumlarda KULLANMAYINIZ  
Ürüne veya fare proteinleri ya da heparin dahil ürünün bileşenlerinden herhangi birine karş ı 
alerjiniz (aşırı duyarlılığınız) varsa.  
 
Buna rağmen yaşamınızı tehdit eden pıhtı oluşumundan kaynaklanan (trombotik) 
komplikasyonların olması durumunda doktorunuz  CEPROTIN ile tedavinizi sürdürmeye karar 
verebilir.  
 
CEPROTIN'i  aşağıdaki durumlarda DİKKATLİ KULLANINIZ  
CEPROTIN kullanmadan önce doktorunuzla ya da eczacınızla konuşunuz. Eğer sizde alerjik 
belirtiler oluşursa , CEPROTIN kullanırken dikkatli olunuz .  
 
Alerjik belirtiler arasında ciltte döküntüler, kurdeşen, nefes alm ada zorluk, kan basıncı düşmesi, 
göğüste sıkışma hissi  ve şok gibi belirtiler  olabilir. CEPROTIN uygulaması sırasında bu 
belirtilerden herhangi biri fark  edilirse uygulamaya hemen son verilmelidir. Bu belirtiler ürünün 
bileşenlerinden herhangi birine, hepa rine ve/veya fare proteinlerine karşı alerjik bir tepki 
olabilir. Üretim sürecine bağlı olarak ürün eser miktarlarda heparin ve/veya fare proteini 
içerebilir.  Bu tür tepkiler oluştuğunda doktorunuz en uygun tedaviye karar verecektir.  
 
Eğer ürün  ağır kalıts al protein C eksikliği olan hastalarda kullanılıyorsa , protein C'yi 
etkisizleştiren (inhibe eden) antikor gelişimi görülebilir ve bu yüzden ürünün etkisi azalabilir. 
Ancak bu durum şimdiye kadar yapılan klinik çalışmalarda görülmemiştir.  
 
İlaçlar insan kanından veya plazmadan yapıldığında, hastalara enfeksiyon bulaşmasını önlemek 
için bazı önlemler alınmaktadır. Bunlar, enfeksiyon riski taşıyanların dışlandığından emin 
olmak için kan ve plazma donörlerinin özenle seçilmesini ve her bir bağı ş ve plazma havuzunun 
virüs/enfeksiyon belirtileri açısından test edilmesini içermektedir. Bu ürünlerin üreticileri 
ayrıca, virüsleri etkisiz hale getirebilen veya çıkarabilen kan veya plazmanın işlenmesi 
adımlar ını içermektedir . Bu önlemlere rağmen, insan  kanından veya plazmasından hazırlanan 
ilaçlar uygulandığında, enfeksiyon un geçme olasılığı tamamen dışlanamamaktadır . Bu olasılık  
aynı zamanda bilinmeyen veya yeni ortaya çıkan virüsler ya da  diğer enfeksiyon türleri için de 
geçerlidir.  
 
Alınan önlemlerin , insan bağışıklık yetmezliği virüsü (HIV), hepatit B virüsü ve hepatit C 
virüsü gibi zarflı  virüsler ve zarfsız  hepatit A virüsü için etkili olduğu kabul edilmektedir. 
Alınan önlemler parvovirus B19 gibi zarfsız  virüslere karşı s ınırlı bir değerde olabilir. 
Parvovirus B 19 enfeksiyonu hamile kadınlar (fetal enfeksiyon) ve bağışıklık sistemi 
baskılanmış veya bazı anemi tiplerine (örneğin orak hücre anemisi veya hemolitik anemi) sahip 
kişiler için ciddi olabilir.  
  
4 
 Düzenli/tekrarlı olarak insan plazmasından türetilmiş Protein C ürünleri alıyorsanız, 
doktorunuz hepatit A ve B'ye karşı aşı yaptırmayı düşünmenizi önerebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
CEPROTIN'in  yiyecek ve içecek ile kullanılması  
CEPROTIN'in  yiyecek ve içecekler ile etkileşimi yoktur . 
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olma olabileceğinizi düşünüyorsanız ya da bebek sahibi olmayı 
planlıyorsanız, bu ilacı almadan önce doktorunuza ya da eczacınıza danışınız. Hamileliğiniz 
sırasında sizde CEPROTIN  kullanılıp kullanılmayacağına doktorunuz karar ver ecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza ya da eczacınıza danışınız.  
Emziriyorsanız bu ilacı almadan önce doktorunuza ya da eczacınıza danışınız.  Emzirmekteyken 
sizde CEPROTIN kullanılıp kullanılmayacağına doktorunuz karar verecektir.  
 
Araç ve makine kullanımı  
CEPROTIN'in araç ve makine kullanımı üzerine bir etkisi bulunma maktadır . 
 
CEPROTIN'in  içeriğinde bulunan bazı yardımcı maddeler hakkında önemli bilgiler  
 
Bu tıbbi ürün her flakonda 22.5 mg sodyum ihtiva eder. Bu durum, kontrollü sodyum diyetinde 
olan hastalar için göz önünde bulundurulmalıdır.  
Bu miktar, bir yetişkin için Dünya Sağlık Örgütü (WHO) tarafından önerilen maksimum günlük 
2 g sodyum alımının %1. 1'ine eşdeğerdir.  
 
Diğer ilaçlar ile birlikte kullanımı  
Diğer tıbbi ürünler ile bilinen bir etkileşimi bulunmamaktadır. Yine de r eçetesiz alınan ilaçlar, 
dahil olmak üzere başka herhangi bir ilaç alıyorsanız veya yakın zamanda aldıysanız lütfen 
doktorunuza  bildiriniz.  
 
Tedavinize ağız yolundan kullanılan kan sulandırıcılarla (oral antikoagülanlar) devam 
edilecekse, kan sulandırıcılarla sağlanan kan düzeyleri yeterli ve sabit  olana  kadar CEPROTIN 
ile tedaviye devam edilmelidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
  
5 
 3.  CEPROTIN  nasıl kullanılır?  
CEPROTIN, damar içine (intravenöz ) uygulanır. İlacınız pıhtılaşma ( koagülasyon ) faktörleri  / 
engelleyicileri ( inhibitörleri ) ile yerine koyma  tedavisi konusunda uzman bir hekim in yakın 
gözetimi altında , protein C etkinliğinin takibinin  mümkün olduğu bir merkezde uygulanacaktır . 
Doz hastal ığınıza ve vücut ağırlığınıza bağlı olarak  değişkenlik gösterecektir . 
 
Uygun kullanım ve doz/uygulama sıklığı için talimatlar:  
Uygulanacak doz , uygulamanın hangi sıklıkta yapılacağı  ve tedavi süresi  sizdeki protein C 
eksikliğinin şiddeti ile klinik durumunuza ve plazmanızdaki protein C miktarına bağlı dır. 
Almakta olduğunuz d oz klinik etkililiğe ve laboratuvar değerlendirmelerine göre ayarlanır.  
 
Başlangıçta %100'lük bir protein C etkinliği sağlanmalı ve tedavi boyunca bu etkinlik %25'in 
üzerinde tutulmalıdır.  
 
60-80 IU/kg'lık bir  başlangıç  dozu uygulanmalıdır.  Doktorunuz protein C'nin vücudunuzda ne 
kadar süreyle kaldığını belirleyebilmek için bi rkaç defa kanınızı alacaktır.  
 
CEPROTIN ile tedaviye başlamadan önce ve tedavi sırasında plazma protein C düzeylerini zin 
belirlenmesi için protein C etkinliğinin  kromojenik substrat yöntemleriyle ölçümü 
önerilmektedir . 
 
Uygulanacak doz, protein C aktivites inin laboratuvar ölçümüne göre belirlenmelidir. A ni 
başlangıçlı  damar içi pıhtılaşmanın olduğu bir olayda (akut trombotik  olay)  durumu nuz 
sabitleşene  kadar bu testlerin 6 saatte bir, ondan sonra günde iki defa  ve her zaman  bir sonraki  
enjeksiyondan hemen önce yapılması gerekir. Protein C'nin yarılanma süresinin akut tromboz , 
purpura fulminans  (ciltte mikrodamar sisteminin tıkanması sonucu kangren oluşumu ) ve deri 
nekrozu  (doku ölümü)  gibi belirli  klinik durumlarda ciddi bir şekilde azalabileceği akılda 
tutulmalıdır.  
 
Eğer sizde a ğız yolundan kullanılan kan sulandırıcı ilaçlarla (oral antikoagülanlar) devamlı 
koruma tedavisine geçil mişse , protein C yerine koyma tedavi niz ancak bu ilaçlarla sabit ve 
istendiği  şekilde bir kan su landırılması  sağlandığında sonlandırılmalıdır  (bakınız 
“CEPROTIN'in içeriğinde bulunan bazı yardımcı maddeler hakkında önemli bilgiler”) . 
 
Size koruyucu  olarak protein C uygulan ıyorsa,  pıhtılaşma  riskinin artığı bir durum da (örneğin 
enfeksiyon, travma veya  cerrahi girişim), en düşük plazma düzeyleri daha yüksek tutul abilir.  
 
Sizde pıhtı oluşumu ve bu pıhtının küçük damarları tıkaması (tromboemboli) açısından bir risk 
faktörü olan , APC'ye ( etkin protein C ) karşı bir direnç durumu varsa (bu durum Avrupa'da 
%5'lere varan sıklıkta görülebilmektedir) doktorunuzun tedavinizi buna göre ayarlaması 
gerekebilir.  
 
Uygulama yolu ve metodu:  
CEPROTIN , steril enjeksiyonluk su  ile sulandırıldıktan sonra damar içine (intravenöz) 
uygulanacaktır .  
  
6 
 CEPROTIN kuru toz , ambalajı içindeki steril transfer iğnesi kullan ılarak, ambalajı içindeki 
çözücüsüyle (steril enjeksiyonluk su) sulandırı lır ve f lakon içindeki bütün toz içerik çözünene 
kadar yavaşç a çalkala nır. 
 
Sulandırılarak kullanıma hazır hale getirildikten sonra  çözelti steril filtreli iğne kullanılarak 
steril tek kullanımlık bir enjektöre çekilir. Her bir CEPROTIN flakonu içindeki çözeltiyi 
enjektöre çekmek için daha önce kullanılmamış ayrı bir filtreli iğne kullanılmalıdır. Partikül 
(tortu)  görülüyorsa  çözeltiler imha edilmelidir.  
 
Sulandırılarak kullanıma hazır h ale getirilmiş çözelti hemen damar yoluyla kullanılmalıdır.  
 
CEPROTIN dakikada maksimum 2 m L hızında uygulanmalıdır. Vücut ağırlığı 10 kg'dan az 
olan çocuklarda maksimum uygulama hızı dakikada vücut ağırlığı başına 0.2 mL  (0.2 
mL/kg/dakika ) olmalıdır.  
 
Tüm kullanılma mış çözeltiler, boş flakonlar, kullanılmış enjektör ve iğneler uygun bir şekilde 
imha edilmelidir.  
 
Uygulanacak doz sıklığı ve tedavi süresi  sizdeki protein C eksikliğinin şiddeti pıhtılaşmanın 
yeri, boyutu ve aynı zamanda plazma nızda ölçülen protein C miktarına bağlıdır.  
 
Ani başlangıçlı damar içi pıhtılaşmanın olduğu bir olayda (akut trombotik olay) CEPROTIN 
size 6 saatte bir uygulanabilir. Pıhtılaşma oluşumuna eğiliminiz azaldıkça, uygulama sıklığı 
azaltılabilir.  
 
Değişik yaş grupları:  
Çocuklarda kullanımı:  
Çocuklarda klinik duruma göre erişkinlerdeki aynı doz şeması doktorunuzca belirlenecektir.  
 
Yaşlılarda kullanımı:  
Yaşlıla rda özel kullanım durumu yoktur; erişkin dozları kullanılır.  
 
Özel kullanım durumları:  
Böbrek ve/veya k araciğer hastalığınız varsa lütfen doktorunuza haber veriniz, tedavinizi bu 
durumunuza göre ayarlayabilir.  
 
Eğer CEPROTIN'in  etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CEPROTIN  kullandıysanız  
CEPROTIN'i her zaman için doktorunuzun söylediği doz ve sıklıkta kullanmanız önerilir. 
Kullanmanız gerekenden daha fazla CEPROTIN  kullandıysanız , mümkün olan en  kısa sürede 
doktorunuzu b ilgilendiriniz.  
 
CEPROTIN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.   
7 
 CEPROTIN'i  kullanmayı unutursanız  
Bu ilaç size uzman bir hekimin yakın gözetimi altında, protein C etkinliğinin takibinin mümkün 
olduğu bir merkezde uygulanacağı için bu kısım geçerli değildir.  
 
Unutulan dozları dengelemek için çift doz almayınız.  
 
CEPROTIN  ile tedavi sonlandırı ldığındaki oluşabilecek etkiler  
Doktorunuza danışmadan CEPROTIN kullanmayı bırakmayınız . 
Bu ilacın kullanımına dair daha fazla sorunuz varsa, doktorunuza veya eczacınıza danışınız.  
 
4.  Olası yan etkiler nelerdir?  
Tüm ilaçlar gibi CEPROTIN'in  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olurs a, CEPROTIN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
CEPROTIN size uygulandıktan sonra aşağıdaki yan etkilerden birini farkedebilirsiniz:  
Damar yolundan uygulanan herhangi bir ürün e bağlı olarak  aralarında ağır ve yaşamı tehdit 
edebilenleri de olabilen alerjik tipte aşırı duyarlılık reaksiyonları  (anafilaksi)  görülebilir.  
 
Enjeksiyon uygulanan yerde yanma ve batma hissi, titreme, yüz ve boyunda kızarıklık (al 
basması), ciltte döküntü, kurdeşen, soluk alıp vermede zorluk, bulantı, baş ağrısı, uyuşukluk, 
düşük kan basıncı ve göğüste sıkış ma hissi gibi alerjik tepkilerin erken belirtileri konusunda 
dikkatli  olmalısınız.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CEPROTIN’e karşı ciddi alerjiniz var demektir. Acil 
tıbbi müdahaleye veya hastaneye ya tırılmanıza gerek olabilir.  
 
Diğer y an etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1000 hastanın birinden az , fakat 10.000 hastanın birinden fazla  görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
Aşağıdaki yan etkiler CEPROTIN  kullanılarak gerçekleştirilen klinik çalışmalar da görülmüş 
yan etkilerdir:  
 
Seyrek:  
- Kaşıntı  (prurit)  
- Cilt döküntüleri  
- Baş dönmesi / Sersemlik  
  
8 
 Aşağıdaki yan etkiler pazarlama sonrası  CEPROTIN uygulanmış hastalarda bildirilmiş yan 
etkilerdir:  
 
Bilinmiyor:  
- Huzursuzluk / yerinde duramama  
- Aşırı terleme  
- Enjeksiyonun yapıldığı yerde ağrı ve kızarıklık  
Bunlar CEPROTIN’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. CEPROTIN'in  saklanması  
CEPROTIN'i  çocukların göremeyeceği, erişemeyeceği yerlerde ve ambalajında saklayınız.  
Buzdolabında 2  - 8°C’de  saklanmalıdır. Dondurulmamalıdır.  
Işıktan korumak amacıyla orijinal ambalajı nda saklayınız.  
 
Sulandırıldıktan  sonra  kullanıma hazır hale getirilmiş çözelti hemen kullanılmalıdır.  Ürün bir 
kez oda sıcaklığında saklanmaya başlandıktan sonra yeniden buzdolabında saklanmamalıdır.  
 
Son kullanma tarihiyle uyumlu olarak kullanınız.  
Kutu üzerinde yazan s on kullanım tarihinden sonra CEPROTIN'i  kullanmayınız.  Son kullanma 
tarihi üzerinde yazan ayın son günüdür.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat sahibi:   Takeda İlaç Sağlık Sanayi Ticaret Limited Şirketi  
 Levent /İSTANBUL  
Üretim yeri:           Baxter AG, Industriestrasse 67 A -1221 Viyana Avusturya  
 
Bu kul lanma talimatı en son  ../../.. tarihinde onaylanmıştır .  