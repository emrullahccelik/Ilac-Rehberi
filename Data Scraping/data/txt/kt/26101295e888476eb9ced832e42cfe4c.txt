  1/7  
 KULLANMA TALİMATI 
 
JETEX® %5 krem 
Deri üzerine uygulanır.  
 Etkin madde:  1 gram k rem 25 mg lidokain ve 25 mg prilokain içerir.  
 
    Yardımcı maddeler:  Polioksietilen yağ asidi esteri , poliakrilik asit, sodyum hidroksit, saf 
su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunu z, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak siz in için reçete edilmiştir , başkalarına vermeyiniz.  
 Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
 Bu talimatta yaz ılanlara aynen  uyunuz. İlaç hakkında s ize önerilen dozun dışında yüksek 
veya düşük doz kullanmayınız.  
 
 
Bu Kullanma Talimatında:  
 
1. JETEX® nedir ve ne için kullanılır? 
2. JETEX®’i kullanmadan ö nce dikkat edilmesi gerekenler 
3. JETEX® nasıl kullanılır? 
4. Olası yan etkiler nelerdir? 
5. JETEX®’in saklanması  
 
Başlıkları yer almaktadır. 
 
1. JETEX® nedir ve ne için kullanılır? 
 
JETEX® deri üzerine uygulanan bir lokal anesteziktir (uyuşturucu). Uygulandığı bölgede geçici 
hissizlik ile duyu kaybını sağlar. Yine de uygulanan bölgeye dokunduğunuzda his mevcuttur. 
JETEX® deri üzerine, genital (üreme organı), mukozaya ve bacak ülserlerine uygulanır.  
 
JETEX® 1 adet 5 g’lık veya 15 g’lık tüplerde bulunmaktadır.  
 
 JETEX®, yetişkin, adölesan (ergen) ve çocuklarda iğne uygulaması ve küçük deri 
cerrahisinde, girişimden önce deri üzerinde ağrının azaltılmasında kullanılır.  
 JETEX® ayrıca, yetişkin ve adölesanlarda (ergenler) cerrahi girişimlerden veya diğer lokal 
anesteziklerin enjeksiyonla uygulanmasından önce genital mukoza üzerine uygulanabilir.  
 JETEX® ayrıca temizlemeyi kolaylaştırmak için bacak ülserlerinde ağrının giderilmesinde 
kullanılır.  
  2/7 2. JETEX®’i kullanmadan önce dikkat edilmesi gerekenler 
 
JETEX® aşağıdaki durumlarda KULLANMAYINIZ. 
 Lidokain, prilokain veya JETEX®’in içindeki herhangi bir maddeye karşı alerjiniz varsa bu 
ilacı kullanmayınız.  
 JETEX®’i preterm (zamanından erken doğan) yenidoğan bebeklerde kullanmayınız.  
 Kandaki methemoglobin seviyelerini etkileyen diğer ilaçlar ile aynı anda tedavi edilen 12 
aylıktan küçük bebeklerde kullanmayınız.  
 
JETEX®’i aşağıdaki durumlarda DİKKATLİ KULLANINIZ.  
 Eğer JETEX® ya da diğer herhangi bir ilaç kullanımı sırasında olağandışı veya hoş olmayan 
bir alerjik durumla karşılaştıysanız mutlaka doktorunuzu bilgilendiriniz.  
 JETEX®’i bacak ülseri dışında, diğer açık yaralar, kesikler ve döküntülü deri üzerinde 
kullanmayınız.  
 JETEX®’i göze temas ettirmeyiniz. Tahrişe neden olabilir. Yanlışlıkla gözünüz ile temas 
ederse gözünüzü derhal ılık su veya sodyum klorür çözeltisi ile yıkayınız ve gözünüzü his 
kaybı geçene kadar dek koruyunuz.  
 JETEX® hasar görmüş kulak zarı üzerine uygulanmaz. 
 JETEX®’i deri içine yapılan aşı uygulamalarından önce (örneğin tüberküloz aşısı) 
kullandığınızda, aşı sonucunun takip edildiği sürenin ardından doktorunuz ile görüşünüz.  
 Glukoz-6 -fosfat dehidrojenaz eksikliği veya doğuştan veya sebebi bilinmeyen 
methemoglobinemi gibi nadir görülen metabolik bir probleminiz var ise, doktorunuza bilgi 
veriniz.  
(Methemoglobin hemoglobin fazlasının methemoglobine dönüştüğü bir durumdur. 
Normalde kanda bir miktar hemoglobin methemoglobin denilen bir formda az miktarda 
bulunmaktadır. Eğer çok fazla methemoglobin oluşursa, kanın vücuda oksijen taşıması 
güçleşir.) 
 Sizde veya çocuğunuzda atopik dermatit (egzama) söz konusuysa, kremin en fazla 30 dakika 
süreyle uygulanmasına dikkat ediniz. 
 Eğer kalp ritmi bozukluğu (amiodaron gibi sınıf III antiaritmikler - kalp ritmini düzenleyen 
ilaçlar) için ilaç kullanıyorsanız, doktorunuz kalp fonksiyonunuzu izlemelidir. 
 
Yeni tıraş edilmiş ciltte emilimin artması nedeniyle önerilen doz, cilt alanı ve uygulama süresine 
uyulması önemlidir. 
 
Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza 
danışınız. 
 
Çocuklar ve ergenler 
3 aydan küçük bebeklerde/yenidoğan bebeklerde JETEX krem uygulandıktan sonra 12 saate kadar 
geçici, klinik açıdan önemli olmayan kan pigmentlerinde artış “methemoglobinemi” gözlenebilir. 
JETEX kremin yenidoğan bebeklerden topuk kanı alınmasında veya sünnet esnasında yeterli ağrı 
kesici etkiyi sağlayabildiğine dair yeterli klinik çalışma yoktur. 
JETEX krem, etkin maddenin emilimine dair yeterli bilgi olmadığı için 12 yaşın altındaki  
çocuklarda genital deri (örn: penis) ve genital mukozaya (örn : vajina) uygulanmamalıdır. 
 
“Bu uyarılar geçmişteki bir dönemde dahi olsa, sizin için geçerliyse lütfen doktorunuza danışınız.” 
 
JETEX®’in yiyecek ve içecek ile kullanılması  
Deri ve mukoza üzerine uygulandığında JETEX®’in etkisi yiyecek ve içeceklerle değişmez.  
 
Hamilelik 
 
  3/7 İlacı kullanmadan önce doktorunuza veya eczacınıza danışınız . 
 
Hamile iseniz veya hamile kalmayı düşünüyor iseniz JETEX®’i kullanmaya başlamadan önce 
doktorunuza bildiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme 
 
İlacı kullanmadan önce doktorunuza veya eczacınıza danışınız. 
JETEX® anne sütüne çok düşük miktarda geçebilir, ancak bebek için bir risk oluşturmaz.  
 
Araç ve makine kullanımı 
JETEX® araç ve makine kullanımı yeteneğini değiştirmez.  
 
JETEX®’in içeriğinde bulunan bazı yardımcı maddeler hakkında önemli bilgiler 
JETEX® polioksietilen yağ asidi esteri içermektedir. Bu deri reaksiyonlarına sebep olabilir. 
 
Diğer ilaçlar ile birlikte kullanımı 
Özellikle aşağıdaki ilaçları kullanıyorsanız doktorunuza bildiriniz: 
 Methemoglobinemiyi uyardığı bilinen ilaçlar (örneğin sülfonamidler), 
 Sara (epilepsi) tedavisinde kullanılan ilaçlar (örn: fenitoin ve fenobarbital), 
 Başka lokal anestezikler (uyuşturucu) ya da lokal anestezik yapısına benzer ilaçlar (örneğin 
tokainid), 
 Sınıf III antiaritmik ilaçlar (kalp ritmini düzenleyici ilaçlar, örneğin amiodaron) 
 Lidokainin kan seviyelerinde artışa neden olabilen ilaçlar (örneğin, simetidin veya 
betablokerler) . Önerilen dozlarda kısa süreli kullanımlarda bu etkileşimin klinik açıdan 
önemi yoktur.    
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. JETEX® nasıl kullanılır? 
 
Uygun kullanım ve doz/uygulama sıklığı için talimatlar: 
Bu bölümde JETEX®’in genel kullanım dozu ile ilgili bilgiler verilmektedir. Doktorunuz almanız 
gereken doz miktarını belirleyecektir. Bu ilaçtan tam olarak yararlanmak istiyorsanız bu bölümde 
yer alan bilgileri takip ediniz. 
 
Başlıktaki sivri uç kullanılarak tüpün koruyucu membranı delebilirsiniz. 
 
 JETEX®’in deri üzerine uygulanması:   
 
Deri üzerine tahta bir spatula yardımıyla ince bir tabaka uygulayınız ve plastik sargı gibi hava 
geçirmez bir madde ile üzerini örtünüz. Yaklaşık 2 g JETEX® için 5 g’lık tüpün yarısını kullanınız. 
 
Derideki küçük alanlardaki girişimler, örneğin iğne batırılması ve lokal lezyonların cerrahi 
tedavisi: En az 1 saat en fazla 5 saat boyunca 10 cm2’lik bölgeye yaklaşık 2 g uygulayınız ve 
kapalı pansuman yapınız. 
 
  4/7 Hastane ortamında daha derin bir anestezinin gerektiği, örneğin deri kaybı olan bölgeye sağlam 
deriden alınan parçayı yerleştirme veya deri biyopsisi gibi, derideki geniş alanlardaki girişimler: 
En az 2 saat, en fazla 5 saat boyunca 10 cm2’lik bölgeye kal ın bir tabaka şeklinde yaklaşık 1,5-2 
g uygulanır ve kapalı pansuman yapınız. 
 
Geniş vücut alanlarındaki yeni traşlanmış deri yüzeyleri (maksimum önerilen tedavi alanı,             
600 cm2-bu alan 30x20 cm’lik yaklaşık A4 boyutlarındaki bir kağıt büyüklüğüne karşılık gelir.): 
En az 1 saat, en fazla 5 saat boyunca yaklaşık 1 g/10 cm2’lik bölgeye uygulayınız. Önerilen 
maksimum doz 60 g'dır. 
 
 JETEX®’in bazı deri problemlerinde uygulanması 
 
Atopik dermatit (tekrar edebilen, kaşıntılı bir deri hastalığ ı) veya molluscum (deri üzerinde küçük 
yumrular oluşması ile belirgin hastalık) gibi deri problemleriniz var ise, 15-30 dakika gibi daha 
kısa bir uygulama süresi yeterli olabilir. 
 
 JETEX®’in genital (üreme organı) mukoza membranına veya genital deriye uygulanması 
 
Genital mukoza membranı: Genital siğillerin çıkarılması gibi lokal lezyonların cerrahi 
tedavisinde: JETEX® cerrahi girişimden 5-10  dakika önce doktorunuz veya hemşireniz tarafından 
uygulanır. Normal doz 5-10 dakikalık girişimler için 5-10 g JETEX®’dir. Uygulanan bölgenin 
üzeri kapatılmalıdır. Kapalı pansuman gerekli değildir. Daha sonra hemen girişimde 
bulunulmalıdır. JETEX krem genital mukoza membranında tek kullanıma uygundur, tüpte kalan 
kısım bir hasta tedavi edildikten sonra atılmalıdır. Kremi sıklıkla uygulayan veya uzaklaştıran 
kişiler hassasiyet gelişmesini engellemek için temastan kaçınmalıdırlar. 
 
Erkek genital derisi: Lokal anesteziğin uygulanmasından önce doktorunuzun belirttiği şekilde 
kullanılır. Normal doz 15 dakika boyunca 10 cm2’1ik alan üzerine l g’dır. 
 
Kadın genital derisi: Lokal anesteziğin uygulanmasından önce doktorunuzun belirttiği şekilde 
kullanılır. Normal doz 60 dakika boyunca 10 cm2’1ik alan üzerine 1-2 g’dır. 
 
 JETEX®’in bacak ülserlerinde kullanımı 
 
Krem bacak ülserlerinde uygulandıktan sonra üzeri hava geçirmeyecek şekilde plastik bir sargı ile 
sıkıca örtünüz. Uygulama süresi en az 30 dakikadır. 60 dakikalık bir uygulama daha fazla anestezi 
sağlayabilir. Kremi bir gazlı bez ile siliniz. Kremi temizledikten sonra hemen yıkama işlemine 
geçilmelidir. 
 
Bacak ülserlerinde 10 cm2’lik alana yaklaşık 1-2 g, en fazla 10 g JETEX® kalın bir tabaka halinde 
uygulanır. JETEX® 1-2 aylık sürede 15 defadan daha fazla bacak ülserlerinin yıkanmasından önce 
uygulanabilir. JETEX krem bacak ülserlerinde tek kullanıma uygundur, tüpte kalan kısım bir hasta 
tedavi edildikten sonra atılmalıdır. 
 
Uygulama yolu ve metodu:  
Deri üzerine, genital mukozaya ya da genital deriye ve bacak ülserlerine sürerek uygulanır. 
 
Değişik yaş grupları: 
 
Yaşlılarda kullanımı:  
Yaşlı hastalarda dozun azaltılması gerekmemektedir. 
 
Çocuklarda kullanımı: 
 JETEX®’in deri üzerine uygulanması: 
  5/7  
Derideki küçük alanlardaki girişimler, örneğin iğne batırılması ve lokal lezyonların cerrahi 
tedavisinde uygulama süresi yaklaşık 1 saattir. 
 
Yeni doğan ve 3 aylıktan küçük bebekler: 
En fazla 10 cm2’lik bölgeye en fazla 1 g krem uygulayınız. Uygulama süresi 1 saati aşmamalıdır. 
24 saatlik zaman periyodunda sadece tek doz uygulanmalıdır. 
 
3-11 aylık bebekler: 
En fazla 20 cm2’lik bölgeye en fazla 2 g krem uygulayınız. Uygulama süresi 1 saattir (en fazla 4 
saat). 3 aydan daha büyük çocuklarda 24 saatlik zaman periyodunda en az 12 saat ara ile en fazla 
2 doz uygulanmalıdır. 
 
1-5 yaş arası çocuklar: 
En fazla l00 cm2’lik bölgeye en fazla 10 g krem uygulayınız. Uygulama süresi yaklaşık 1 saattir 
(en fazla 5 saat). 24 saatlik zaman periyodunda en az 12 sat ara ile en fazla 2 doz uygulanmalıdır. 
 
6-11 yaş arası çocuklar: 
En fazla 200 cm2’lik bölgeye en fazla 20 g krem uygulayınız. Uygulama süresi yaklaşık 1 saattir 
(en fazla 5 saat). 24 saatlik zaman periyodunda en az 12 sat ara ile en fazla 2 doz uygulanmalıdır. 
 
 JETEX®’in bazı deri problemlerinde uygulanması 
 
Atopik dermatiti (tekrar edebilen, kaşıntılı bir deri hastalığı) olan çocuklarda molluscanın 
çıkarılmasında 30 dakikalık JETEX® uygulaması önerilmektedir. 
 
 JETEX®’in genital (üreme organı) mukoza membranına veya genital deriye uygulanması 
 
JETEX® çocuklarda genital mukoza membranına uygulanmamalıdır. 
 
Özel kullanım durumları  
Böbrek/karaciğer yetmezliği  
Böbrek/karaciğer yetmezliği olan hastalarda doz azaltılma gerekli değildir. 
Eğer JETEX®’in etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konuşunuz. 
 
 
Kullanmanız gerekenden daha fazla JETEX® kullandıysanız: 
Yüksek miktarda kullandığınızda oluşabilecek belirtiler:  
Dudaklarda ve ağız çevresinde uyuşukluk, sersemlik, baş dönmesi ve bazen bulanık görme , tat 
bozukluğu, kulaklarda çınlama. Herhangi bir belirti olmasa bile eğer çok fazla miktarda JETEX® 
kullandıysanız derhal doktorunuz ile veya bir sağlık kurumunun acil bölümü ile görüşünüz. 
JETEX®’in doktor tarafından önerilen dozlarında yan etki görülmemiştir. 
 
Çok fazla miktarda JETEX® bazı ilaçlarla birlikte kullanıldığında, akut methemoglobinemi (kan 
bozukluğu) riski ortaya çıkar. Methemoglobinemi siyanoz (derinin gri-mavi renk alması) belirtisi 
ile anlaşılabilir. Böyle bir durum metilen mavisinin damar içine enjeksiyonu ile tedavi edilebilir. 
 
  6/7 JETEX®’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
JETEX® kullanmayı unutursanız  
Kremi zamanında uygulamayı unutursanız, hatırladığınız zaman hemen uygulayınız ve daha sonra 
önceki gibi devam ediniz.  
 
Unutulan dozları dengelemek için çift doz almayınız.  
 
JETEX® ile tedavi sonlandırıldığında oluşabilecek etkiler:  
Eğer bu ürünün kullanımı ile ilgili başka sorularınız varsa doktorunuza ya da eczacınıza danışınız. 
 
4. Olası yan etkiler nelerdir? 
Tüm ilaçlar gibi, JETEX®’in içeriğinde bulunan maddelere duyarlı olan kişilerde yan etkiler 
olabilir.  
 
JETEX® polioksietilen yağ asidi esteri içermektedir. Bu, deri reaksiyonlarına sebep olabilir. 
 
Aşağıdakilerden biri olursa JETEX®’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz: 
Deri, genital mukoza veya bacak ülserlerinin tedavisinde, lokal anesteziklerde görülen alerjik 
reaksiyonlar nadiren bu reaksiyonların en ağır olanı anafilaktik şok gelişmesine neden olabilir, bu 
durumda deri döküntüsü, şişme, ateş, solunum güçlüğü ve bayılma gibi belirtiler ortaya çıkabilir. 
 
JETEX®’in kullanılması sonucunda aşağıda belirtilen yan etkiler ortaya çıkarsa ve devam ederse 
doktorunuz ile görüşünüz. Bu reaksiyonlar genellikle kısa sürelidir ve zamanla etkileri azalır. 
 
Yan etkiler aşağıdaki gibi sıralanmıştır;  
 
Çok yaygın          :10 hastanın en az birinde görülebilir. 
Yaygın           :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1.000 hastanın birinden fazla görülebilir. 
Seyrek           :1.000 hastanın birinden az, fakat 10.000 hastanın birinden fazla görülebilir. 
Çok seyrek          :10.000 hastanın birinden az görülebilir. 
Bilinmiyor          : Eldeki verilerden hareketle tahmin edilemiyor. 
 
Aşağıdaki belirtiler sizde de görülür ve devam ederse doktorunuza bildiriniz. 
 
Yaygın görülen yan etkiler: 
 Uygulanan bölgede solukluk, kızarıklık ve şişlik (ödem). 
 İlk uygulama anında deride hafif yanma, kaşınma 
 
Bunlar JETEX®’in hafif yan etkileridir ve kısa süre içerisinde ortadan kaybolur. 
 
Yaygın olmayan yan etkiler :  
 Genital mukozaya uygulandığında uygulama bölgesinde karıncalanma 
 Bacak ülseri için uygulandığında uygulama bölgesinde deride irritasyon (tahriş) 
 
Seyrek görülen yan etkiler: 
 Lokal anesteziklerde görülen alerjik reaksiyonlar (Bu reaksiyonların en ağır olanı anafılaktik 
şoktur, bu durumda deri döküntüsü, şişme, ateş, solunum güçlüğü ve bayılma gibi belirtiler 
ortaya çıkabilir.) JETEX® ’de de seyrek olarak görülebilir. 
  7/7  Methemoglobinemi (derinin mavi-gri renge dönüşmesi) 
 Özellikle deri problemi olan çocuklarda (atopik dermatit veya siğil) uygulama bölgesinde 
küçük kırmızı noktalar görülebilir. 
 JETEX® yanlışlıkla göze temas ederse gözde tahriş görülebilir. 
 
Bunlar JETEX®’in seyrek görülen yan etkileridir. Bu etkilerden herhangi birini fark ederseniz 
JETEX®’i kullanmayı bırakın ve hemen doktorunuza bildirin. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5.  JETEX®’in saklanması  
 
JETEX®’i çocukların göremeyeceği, erişemeyeceği yerlerde ve ambalajında saklayınız.  
 
JETEX® 25ºC’nin altındaki oda sıcaklığında ve orijinal ambalajında saklayınız .  
İlacı dondurmayınız.  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra JETEX®’i kullanmayınız.  
 
Eğer üründe ve/veya ambalajında bozukluklar fark ederseniz JETEX®’i kullanmayınız. 
 
Son kullanma tarihi ambalajın üzerinde belirtilen ayın son gününü ifade eder.  Son kullanma tarihi 
geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği 
Bakanlığınca belirlenen toplama sistemine veriniz. 
 
Ruhsat Sahibi : Pharmet İlaç Sanayi A. Ş. 
Bağcılar/İstanbul 
Tel: 0212 853 10 08 
Faks: 0212 853 40 02 
   
Üretim Yeri:   Merkez Lab. İlaç San. ve Tic. A.Ş.  
Çekmeköy /İSTANBUL      
 
Bu kullanma talimatı …………………. tarihinde onaylanmıştır. 
