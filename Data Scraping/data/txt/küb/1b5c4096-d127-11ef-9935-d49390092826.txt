KISA ÜRÜN BİLGİSİ
1. BEŞERİ TIBBİ ÜRÜNÜN ADI
MORESERC 16 mg tablet
2. KALİTATİF VE KANTİTATİF BİLEŞİMİ
Etkin madde:
Her bir tablet 16 mg Betahistin dihidroklorür içerir.
Yardımcı maddeler:
Mannitol 50 mg
Yardımcı maddeler için 6.1’e bakınız.
3. FARMASÖTİK FORMU
Beyaz renkli, yuvarlak, bir yüzü çentikli tablet.
Tablet iki eşit parçaya bölünebilir.
4. KLİNİK ÖZELLİKLER
4.1. Terapötik endikasyonlar
Aşağıdaki üç ana semptom ile tanımlanan Meniere Sendromunda:
- vertigo (bulantı / kusmanın eşlik ettiği)
- işitme kaybı (işitme zorluğu)
- kulak çınlaması
Vestibular vertigonun semptomatik tedavisinde endikedir.
4.2. Pozoloji ve uygulama şekli
16 mg: Günde 3 defa 1 tablet. Günlük doz 24 ila 48 mg rasında değişir. Daha yüksek plazma
seviyelerine ulaşmak için 3 doz halinde uygulanmalıdır.
Doz, ilaca verilen cevaba uygun olarak hastaya göre ayarlanmalıdır. Hastalıktaki iyileşme
bazen bir kaç haftalık tedavi sonrasında gözlenebilir. En iyi sonuçlar bazen birkaç aylık tedavi
sonrasında elde edilebilir.
Hastalık başladığı andan itibaren yapılan tedavinin, hastalığın ilerlemesini ve/veya hastalığın
daha ileri dönemlerinde oluşan işitme kaybını önlediğine dair bulgular mevcuttur.
Uygulama şekli:
Sadece ağızdan kullanım içindir.
Yemeklerle birlikte alımı betahistin’in absorbsiyonunu yavaşlatır ancak total emilim açlık
durumunda alımına benzerdir.
1 / 6Özel popülasyonlara ilişkin ek bilgiler:
Böbrek/karaciğer yetmezliği:
Bu hasta grubuna özgü klinik çalışma bulunmamakla birlikte, pazarlama sonrası verilere
göre doz ayarlaması gerekli görünmemektedir.
Pediyatrik popülasyon:
Etkililiği ve güvenliliği açısından bu yaş grubunda yeterli düzeyde veri bulunmadığından,
MORESERC’in, 18 yaşın altındaki çocuklarda kullanılması önerilmemektedir.
Geriyatrik popülasyon:
Bu hasta grubunda klinik çalışma verisi sınırlı olmakla birlikte, yaygın pazarlama sonrası
deneyim bu hasta popülasyonunda doz ayarlaması gerekmediğini ileri sürmektedir.
4.3. Kontrendikasyonlar
Etkin madde ya da ilacın bileşiminde yer alan herhangi bir maddeye karşı aşırı duyarlılık.
Feokromositoma.
4.4. Özel kullanım uyarıları ve önlemleri
Bronşiyal astımı ve peptik ülser ya da duedonum ülseri öyküsü olan hastalar tedavi
sırasında dikkatle izlenmelidir.
4.5. Diğer tıbbi ürünler ile etkileşim ve diğer etkileşim şekilleri
İn vivo etkileşim çalışmaları yapılmamıştır. İn vitro çalışmaların sonuçlarına göre,
Sitokrom P450 enzimlerinin ürünle ilişikli in vivo inhibisyonu yoktur.
İn vitro veriler MAO alt tip B (örn. selejilin) dahil olmak üzere monoamin oksidaz (MAO)
inhibitörü ilaçların betahistin metabolizmasını baskıladığını göstermektedir. Betahistin ve
MAO inhibitörlerinin (MAO-B selektif dahil) eşzamanlı kullanımında dikkatli olunması
önerilir.
Betahistin bir histamin analogu olduğundan betahistin ile antihistaminiklerin etkileşimi
teorik olarak bu ilaçlardan birinin etkinliğini değiştirebilir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Betahistin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan calışmalar, gebelik / embriyonal / fetal gelisim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
2 / 6Laktasyon dönemi
Betahistinin insan sütüne geçip geçmediği bilinmemektedir. Betahistin sıçan sütüne geçer.
Hayvan çalışmalarında gebelik sonrası etkiler sadece çok büyük dozlarda kullanıldığında
tespit edilmiştir. İlacın anne için önemi, emzirmenin yararları ve çocuğa olası risklerine
karşı değerlendirilmelidir.
Üreme yeteneği / Fertilite
İlacın üreme yeteneği/fertilite üzerine etkisi bilinmemektedir. Hayvan çalışmaları,
sıçanlarda doğurganlık üzerinde hiçbir etkisinin olmadığını göstermiştir.
4.7. Araç ve makine kullanımı üzerindeki etkiler
Betahistin, Meniere Hastalığı ve iç kulaktan kaynaklanan vertigoda endikedir. Her iki
hastalık da araç ve makine kullanma yeteneğini olumsuz yönde etkileyebilir. Spesifik
olarak araç ve makine kullanma yeteneği üzerindeki etkisini araştırmak için yapılan klinik
çalışmalarda betahistinin etkisi olmamıştır
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Klinik çalışmalarda bildirilen bu olaylara ek olarak, kendiliğinden pazarlama sonrası
kullanım sırasında ve bilimsel literatürde aşağıdaki istenmeyen etkiler bildirilmiştir.
Mevcut verilerden sıklık hesaplanamamaktadır ve bu nedenle “bilinmiyor” olarak
sınıflandırılmıştır.
Betahistin ile ilişkili olarak belirtilen yan etkiler, sistem organ sınıfına ve sıklığına göre
tabloda sunulmuştur. Yan etkiler her görülme sıklığı sınıfında ciddiyetine göre azalan
sırada belirtilmiştir.
Sistem organ sınıfı Yaygın (≥ 1/100, < 1/10), Bilinmiyor (mevcut veriler
değerlendirme için yeterli
değildir)
Bağışıklık sistemi Aşırı duyarlılık
hastalıkları reaksiyonları, (Anafilaksi
gibi)
Sinir sistemi hastalıkları Baş ağrısı
Gastrointestinal hastalıkları Bulantı ve dispepsi Hafif gastrik yakınmalar
(örn.kusma, gastrointestinal
ağrı, abdominal distansiyon
ve gaz).
Deri ve deri altı doku Kutanöz ve subkutanöz aşırı
hastalıkları duyarlık reaksiyonları,
özellikle anjiyonörotik
ödem, ürtiker, döküntü ve
kaşıntı.
1)Bu yan etkiler genellikle, dozun yemek sırasında alınması veya dozun düşürülmesi
durumunda ortaya çıkar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
3 / 6olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Bir kaç doz aşımı vakası rapor edilmiştir. Bazı hastalarda 640 mg doza dek hafif – orta
şiddette semptomlar (örn. bulantı, somnolans, abdominal ağrı) gözlenmiştir. Özellikle diğer
ilaçlarla ile birlikte olmak üzere kasıtlı betahistin doz aşımı olgularında daha ciddi
komplikasyonlar (örn. konvülziyon, pulmoner ya da kardiyak komplikasyonlar)
gözlenmiştir.
Aşırı doz tedavisi standart destek tedavisi yöntemlerini içermelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-vertigo preparatları
ATC kodu: N07CA01
Betahistinin etki mekanizması kısmen anlaşılmıştır. Hayvan çalışmaları ve insan verilerinin
desteklediği birçok hipotezler mevcuttur:
 Betahistin histaminerjik sistemi etkiler:
Betahistin nöronal dokuda da kısmi histamin H1-reseptör agonisti ve histamin H3-
reseptör antagonisti olarak davranır. H2-reseptör aktivitesi ihmal edilebilir düzeydedir.
Betahistin histamin döngüsü ve salınımını presinaptik H3-reseptörlerini bloke ederek
ve H3-reseptörünün down regulasyonuna yol açarak artırır.
 Betahistin beynin tümüne olduğu gibi koklear bölgeye de kan akımını artırabilir:
Hayvanlarda yapılan farmakolojik testler iç kulakta stria vaskularis kan dolaşımında
düzelme olduğunu göstermiştir; muhtemelen iç kulaktaki mikrosirkülasyonda
prekapiller sfinkterlerin gevşemesine bağlıdır. Betahistinin insanda serebral kan
akımını artırdığı da gösterilmiştir.
 Betahistin vestibular kompansasyonu kolaylaştırır:
Betahistin hayvanlarda unilateral nörektomi ardından vestibular iyileşmeyi, merkezi
vestibular kompansasyonu artırıp kolaylaştırarak hızlandırır; bu etki histamin döngüsü
ve salınımında artış ile karakterize olup H3 reseptör antagonizmi ile gerçekleştirilir.
İnsanlarda vestibular nörektomi sonrasında iyileşme süresi de betahistin ile kısalmıştır.
 Betahistin vestibular nükleuslarda nöronal ateşlemeyi değiştirir:
Betahistinin, lateral ve medial vestibular nükleuslardaki nöronlarda spike oluşumunu
doza bağlı olarak baskılama etkisinin olduğu da bulunmuştur.
Hayvanlarda gösterildiği gibi farmakodinamik özellikler betahistinin vestibular sistemdeki
terapötik yararına katkıda bulunabilir.
Betahistinin etkililiği, çalışmalarda vestibular vertigo ve Ménière hastalığı olan hastalarda
yapılan vertigo ataklarının şiddet ve sıklığında iyileşme ile gösterilmiştir.
4 / 65.2. Farmakokinetik özellikler
Emilim: Oral yoldan uygulanan betahistin, gastrointestinal bölgenin her yerinden kolayca
ve neredeyse tamamıyla absorbe edilir. Emilim ardından ilaç hızla ve neredeyse tamamen
2-piridilasetik aside metabolize olur. Betahistinin plazma düzeyleri çok düşüktür. Bu
nedenle farmakokinetik analizler plazma ve idrarda 2-PAA ölçümlerine dayanır.
Tokluk durumunda C düzeyi, açlık durumuna göre daha düşüktür. Ancak, her iki
maks
durumda da betahistinin total absorbsiyonu benzerdir ve bu, yemekle birlikte alınmasının
betahistinin absorbsiyonunu sadece yavaşlattığını göstermektedir.
Dağılım: Betahistinin kan plazma proteinleri tarafından bağlanan yüzdesi %5’ten düşüktür.
Biyotransformasyon: Absorpsiyondan sonra betahistin hızlı bir şekilde ve hemen hemen
tümü 2-piridilasetik aside (farmakolojik aktivitesi yoktur) metabolize olur. Betahistin oral
uygulaması ardından 2- PAA’nın plazma (ve idrar) konsantrasyonu, alındıktan 1 saat sonra
maksimum düzeye ulaşır ve yaklaşık 3.5 saatlik bir yarılanma ömrü ile azalmaya başlar.
Eliminasyon: 2-PAA idrarla kolayca atılır. 8-48 mg doz aralığında, orijinal dozun yaklaşık
%85’i idrarda gözlenir. Betahistinin kendisinin renal veya fekal atılımı önemli düzeyde
değildir.
Doğrusallık/doğrusal olmayan durum:
8-48 miligram oral doz aralığının üzerindeki dozlarda geri kazanım oranları sabittir. Bu,
betahistinin farmakokinetiğinin lineer olduğunu ve ilgili metabolik yolağın doymadığını
göstermektedir.
5.3. Klinik öncesi güvenlilik verileri
Kronik toksisite
Köpeklerde ve babunlarda intravenöz yolla verilen 120 mg/kg veya üzerindeki dozlarda
sinir sistemi üzerinde yan etkiler görülmüştür.
Betahistin dihidroklorür ile kronik oral toksisite çalışmaları sıçanlarda 18 ay ve köpeklerde
6 ay süre ile yürütülmüştür. Sıçanlarda 500 mg/kg ve köpeklerde 25 mg/kg’lık dozun tolere
edildiği ispatlanmıştır.
Mutajenik ve karsinojenik potansiyel
Betahistin mutajenik değildir.
Betahistin dihidroklorür 18 ay ile sınırlı çalışmada 500 mg/kg doza dek karsinojenik
potansiyel kanıtı göstermemiştir.
Üreme toksisitesi
Üreme toksisitesi ile ilgili yapılan çalışmalarda yalnızca çok yüksek dozlardaki
maruziyetlerde bu toksik etki ortaya çıkmaktadır. Bu durum klinik kullanımda çok az önem
taşımaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalize selüloz
Mannitol
Sitrik asit anhidrat
5 / 6Kolloidal anhidrat silika
Hidroksipropil selüloz
Talk
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
30 tabletlik PVC/PE/PVDC/Al folyo blisterde ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Çamlık Mahallesi Pamuk Sk. A Blok Apt. No:12-16/17 Ümraniye /İstanbul/Türkiye
Tel: 0216 365 41 46
Faks: 0216 365 41 47
E-posta: info@helba.com.tr
8. RUHSAT NUMARASI
236 / 78
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.11.2011
Ruhsat yenileme tarihi:
10. KÜB’ÜN YENİLENME TARİHİ
03.05.2017
6 / 6