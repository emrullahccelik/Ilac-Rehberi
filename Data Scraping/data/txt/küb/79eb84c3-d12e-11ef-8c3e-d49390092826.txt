KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENZİDAN gargara % 0.15
2. KALİTATİF VE KANTİTATİF BİLEŞİM
Etkin madde:
120 ml gargara içinde 180 mg benzidamin HCl bulunur.
Yardımcı madde(ler):
120 ml’de,
Metil paraben ................. 216 mg
Propil paraben ................. 24 mg
Sodyum sakarin ............... 36 mg
Etanol ....................... 10.800 mg
içermektedir.
Yardımcı maddeler için, 6.1’e bakınız.
3. FARMASÖTİK FORM
Gargara,
Amber renkli, pilver-proof kapaklı cam şişeler içinde yeşil renkli nane kokulu solüsyon.
4. KLİNİK ÖZELLİKLER
4.1. Terapötik endikasyonlar
• Ağız ve boğaz mukozasında enflamasyon ve ağrıyla seyreden gingivit, stomatit, farenjit,
tonsillit ve aftöz lezyonlarda,
• Hastanın yutma fonksiyonunun rahatlatılması ve diş eti rahatsızlıklarında semptom giderici
olarak,
• Periodontal girişimlerinden sonra kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Bir ölçek (15 ml) gargara solüsyonu ile 20-30 saniye ağızda çalkalama ve/veya gargara
yapıldıktan sonra kalan kısım dışarı atılır; yutulmaz.
Doktor başka şekilde tavsiye etmediği takdirde, ihtiyaca göre bu işlem genellikle günde 2-3
defa 3-4 saat ara ile tekrarlanır; gereğinde 5 defaya çıkılabilir.
Tedavi süresi, vakasına göre ortalama 2-7 gün arasındadır; radyasyon mukozitlerinde tedavi,
doktor denetiminde 15-20 gün sürebilir.
Uygulama şekli:
BENZİDAN, ağızda çalkalamak ve/veya gargara içindir; bu işlemden sonra kalan kısım
yutulmaz; dışarı atılır.
1 / 6Yanma ve karıncalanma şikayeti fazla olanlarda ilaç biraz sulandırılarak gargara yapılır.
İÇİLMEZ.
Özel popülasyonlara ilişkin ek bilgiler
Böbrek/karaciğer yetmezliği:
Böbrek/karaciğer yetmezliği olan hastalarda kullanımına ilişkin özel bir durum
bulunmamaktadır.
Pediyatrik popülasyon:
12 yaşından küçük çocuklarda yeterli klinik deneyim bulunmamaktadır. 12 yaş ve üzerinde
kullanılabilir.
Geriyatrik popülasyon:
Geriyatrik popülasyonda kullanımına ilişkin özel bir durum bulunmamaktadır.
4.3. Kontrendikasyonlar
Benzidamin HCl’e ve/veya BENZİDAN içeriğinde bulunan yardımcı maddelerden herhangi
birine karşı aşırı hassasiyeti olduğu bilinenlerde kontrendikedir (bkz. yardımcı maddelerin
listesi 6.1).
4.4. Özel kullanım uyarıları ve önlemleri
• Gözle temastan kaçınılmalıdır.
• Uzun süreli kullanıldığında hassaslaşma durumuna neden olabilir; böyle bir durumda ilacı
kesip hekime haber verilmelidir.
• Sınırlı sayıdaki hastada orofarenks ülserleri daha ağır patolojilerin bulgusu olabilir. Bu
nedenle, semptomların üç günden fazla sürdüğü durumlarda, hasta ihtiyaca göre doktoruna
veya diş hekimine başvurmalıdır.
• Asetilsalisilik asit veya diğer NSAİİ’lere karşı aşırı duyarlılığı olan hastalarda benzidamin
kullanılması önerilmez.
• Geçmişte bronşiyal astım nöbeti geçirmiş olan kişilerde BENZİDAN dikkatle
uygulanmalıdır. Çünkü bu tür hastalarda bronkospazm görülebilir.
• Spor yapanlarda: Etil alkol içeren ilaçların kullanılması bazı spor federasyonları tarafından
endike olan alkol konsantrasyonlarının sınırlarına göre doping testlerinde pozitif sonuçlara
neden olabilir.
• BENZİDAN’ın içeriğinde bulunan metil paraben ve propil paraben alerjik reaksiyonlara
(muhtemelen gecikmiş) sebebiyet verebilir.
• BENZİDAN her dozunda 1 mmol (23 mg)’dan daha az sodyum ihtiva eder; uygulama yolu
nedeniyle herhangi bir uyarı gerektirmez.
4.5. Diğer tıbbi ürünler ile etkileşimler ve diğer etkileşim şekilleri
Bildirilmemiştir.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
2 / 6Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
BENZİDAN’ın çocuk doğurma potansiyeli bulunan kadınlara herhangi bir etkisi olduğu ve
doğum kontrolü (kontrasepsiyon) için kullanılan ilaçlarla herhangi bir etkileşimi
bildirilmemiştir.
Gebelik dönemi
Gebelikte yeterli sayıda çalışma olmadığından kullanılmamalıdır. Hayvanlar üzerinde yapılan
çalışmalar, gebelik ve/veya embriyonal/fetal gelişim ve/veya doğum ve/veya doğum sonrası
gelişim üzerindeki etkiler bakımından yetersizdir.
Laktasyon dönemi
Emziren kadınlarda yeterli sayıda çalışma olmadığından emzirme döneminde
kullanılmamalıdır.
Üreme yeteneği/Fertilite
BENZİDAN tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
İlacın önerilen dozlarda topikal kullanımı araç ve makine kullanma yeteneğini olumsuz yönde
etkilemez.
4.8. İstenmeyen etkiler
Klinik çalışmalarda ortalama yan etki insidansı, %4,5 olarak bulunmuştur. Sıklıklar şu şekilde
tanımlanır:
Çok yaygın (≥1/10); yaygın (≥1/100, <1/10); yaygın olmayan (≥1/1000, <1/100); seyrek
(≥1/10.000, <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Çok seyrek: Aşırı duyarlılık reaksiyonları (bu reaksiyonlar kaşıntı, döküntü, ürtiker,
fotodermatit ve bazen de laringospazm veya bronkospazm ile ilişkili
olabilir)
Metabolizma ve beslenme hastalıkları
Yaygın olmayan: İştah kaybı
Sinir sistemi hastalıkları
Yaygın olmayan: Baş dönmesi, tat bozukluğu
Seyrek: Uyku bozukluğu
3 / 6Gastrointestinal hastalıklar
Yaygın olmayan: Bulantı, kusma, ağızda kötü tat hissi, ağız kuruluğu veya salya artışı
Genel bozukluklar ve uygulama bölgesine ilişkin hastalıklar
Yaygın: Dil ve ağızda geçici uyuşukluk, yanma ve karıncalanma hissi (bu yan
etkiler genellikle ilacın biraz sulandırılması ile azalır)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Çok nadir olarak benzidaminin, 3 mg pastillerin dozundan yaklaşık 100 katı yüksek dozda
oral uygulamasından sonra çocuklarda eksitasyon, konvülziyonlar, terleme, ataksi, tremor ve
kusma gibi doz aşımı semptomları bildirilmiştir. Akut doz aşımı durumunda sadece
semptomatik tedavi uygulanabilir; kusma provoke edilerek veya mide lavajıyla mide
boşaltılır. Destekleyici tedavi verilerek ve yeterli hidratasyon sağlanarak hasta gözlem altında
tutulur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal oral non-steroid antiinflamatuvar
ATC kodu: A01AD02
Benzidamin HCl, sistemik ve topikal yolla kullanılabilen analjezik ve antiinflamatuvar bir
ajandır. Bu etkilerini hücre membranını stabilize ederek, damar permeabilitesini azaltarak ve
düşük konsantrasyonlarda, muhtemelen prostaglandin sentezini inhibe etmeden gösterir. Bu
farmakolojik etkileri sebebi ile benzidamin HCl, muhtelif sebeplerle ortaya çıkan yumuşak
doku zedelenmesine bağlı akut (primer) inflamasyonlarda, inflamasyonun lokal
mekanizmalarını etkileyerek antiinflamatuvar, antiödem ve analjezik etki gösterir.
5.2. Farmakokinetik özellikler
Genel Özellikler
Emilim:
Benzidaminin oral dozları iyi emilir ve plazma ilaç konsatrasyonu oldukça hızlı bir şekilde
doruk seviyesine ulaşır ve daha sonra yaklaşık 13 saatlik bir yarılanma ömrü ile alçalmaya
başlar. Lokal ilaç konsatrasyonları nispeten yüksek olmasına rağmen benzidaminin gargara
şeklindeki dozlarının sistemik emilimi oral dozlara kıyasla oldukça düşüktür. Benzidamin bu
yolla uygulandığında bu düşük emilim, herhangi bir sistemik yan etki potansiyelini büyük
oranda azaltır.
4 / 6Dağılım:
İlacın %20’den az bir miktarı plazma proteinlerine bağlanır.
Biyotransformasyon:
Benzidamin esas olarak oksidasyon, konjugasyon ve dealkilasyon yolu ile metabolize edilir.
Eliminasyon:
Benzidamin çoğunlukla inaktif metabolitler ve konjugasyon ürünleri şeklinde esas olarak
idrarla atılır.
5.3. Klinik öncesi güvenlilik verileri
Benzidamin, çok düşük toksisite özelliği gösterir ve önemli histopatolojik değişiklikler
oluşturmaz.
LD ve tek terapötik oral doz arasındaki güvenlik sınırı, 1000:1’dir.
50
Benzidamin, gastrointestinal kanalı etkilemez. İlacın teratojenik etkileri yoktur ve embriyonun
normal gelişimine zarar vermez.
6. FARMASÖTİK ÖZELLİKLER
6.1. Yardımcı maddelerin listesi
Gliserol
Sodyum sakkarin
Metil paraben
Propil paraben
Etanol
Nane esansı
Kinolin sarısı
Patent mavi V
Deiyonize su
6.2. Geçimsizlikler
Bilinmemektedir.
6.3. Raf ömrü
36 ay.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, metal pilver proof kapaklı amber renkli cam şişede 120 ml solüsyon + 15 cc ölçek
5 / 66.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
189/30
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.12.1998
Ruhsat yenileme tarihi: 15.07.2011
10. KÜB’ÜN YENİLENME TARİHİ
6 / 6