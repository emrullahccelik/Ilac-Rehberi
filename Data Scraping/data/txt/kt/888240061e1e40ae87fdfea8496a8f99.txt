1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız.  Daha sonra  tekrar  okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında 
yüksek veya düşük doz kullanmayınız.  KULLANMA TALİMATI  
 
VEGALİS 20 mg film kaplı tablet 
Ağızdan alınır.  
 
• Etkin madde : Tadalafil  
Her film kaplı tablet 20 mg tadalafil içerir.  
• Yardımcı maddeler: Laktoz anhidrus (inek sütü kaynaklı), kroskarmeloz sodyum, sodyum 
laurilsülfat, hidroksipropilselüloz, mikrokristalin selüloz, magnezyum stearat, Opadry® II 
sarı 31K32498 (laktoz monohidrat (inek sütü kaynaklı), hipromelloz (E464), demir oksit 
sarı (E172),  demir oksit siyah (172), triasetin ve titanyum dioksit  (E171)).  
 
 
 
B u Kullanma Talimatında : 
1. VEGALİS nedir ve ne için  kullanılır?  
2. VEGALİS’i kullanmadan önce  dikkat edilmesi  gerekenler  
3. VEGALİS nasıl  kullanılır?  
4. Olası yan etkiler nelerdir?  
5. VEGALİS’in  saklanması  
 
Başlıkları yer almaktadır.  
 
1. VEGALİS nedir ve ne için kullanılır?  
VEGALİS 20 mg, sarı renkli ve damla şeklinde film kaplı tabletler halindedir. 2, 4 veya 8 
tabletlik blister ambalajdadır.  
 
VEGALİS, yetişkin erkeklerde erektil disfonksiyon tedavisi için kullanılan bir ilaçtır. Erektil 
disfonksiyon, cinsel aktivite için gerekli penis sertleşmesinin sağlanamaması veya sertliğin 
korunamaması durumudur. VEGALİS’in cinsel aktivite için uygun penis sertleşmesinin 
sağlanması yeteneğini önemli ölçüde geliştirdiği gösterilmiştir.  2  VEGALİS, tadalafil etkin maddesi ni içeren, fosfodiesteraz tip 5 inhibitörleri olarak 
adlandırılan ilaç grubuna dahildir. Cinsel uyarıyı takiben VEGALİS, penis içerisindeki kan 
damarlarının gevşemesine yardımcı olarak kanın penis içerisine akışını sağlar. Bunun sonucunda peniste sertleşme gerçekleşir. Eğer sertleşme sorununuz yoksa VEGALİS yardımcı 
olmayacaktır.  
 
Cinsel uyarının olmadığı durumlarda VEGALİS’in tek başına işe yaramayacağı önemle göz önünde bulundurulmalıdır. Bu nedenle sizin ve partnerinizin, sertleşme sorunu tedavisi için 
ilaç almıyormuş gibi, ön cinsel aktivitede bulunması g erekmektedir.  
2. VEGALİS’İ kullanmadan önce dikkat edilmesi gerekenler 
VEGALİS’i aşağıdaki durumlarda  KULLANMAYINIZ  
Eğer,  
• Tadalafil veya VEGALİS’in içinde yer alan diğer maddelerden herhangi birine karşı 
alerjiniz (aşırı hassasiyet)  varsa.  
• Herhangi bir formda  organik nitrat veya amil nitrit gibi nitrik oksit içeren ilaçlar 
kullanıyorsanız. Bu grup ilaçlar (nitratlar), koroner kalp hastalığına bağlı göğüs ağrısı 
(anjina pektoris) tedavisinde kullanılmaktadır. VEGALİS’in bu ilaçların etkilerini artırdığı gösteri lmiştir. Eğer herhangi bir formda nitrat kullanıyorsanız veya emin değilseniz 
doktorunuzu bilgilendiriniz.  
• Ciddi kalp rahatsızlığınız varsa ya da yakın zamanda (son 90 gün içinde) kalp krizi 
geçirdiyseniz.  
• Stabil olmayan göğüs ağrısı ya da cinsel birleşme sırasında göğüs ağrınız  varsa.  
• Son 6 ayda New York Heart Association  sınıflandırmasına göre “Sınıf 2” ya da daha ağır 
kalp yetmezliğiniz varsa.  
• Yakın zamanda (son 6 ay içerisinde) felç  geçirdiyseniz.  
• Kontrol edilemeyen kalp ritim bozukluğunuz (aritmi) var sa. 
• Tansiyonunuz çok düşükse  (<90/50 mm Hg)  ya da kontrol altına alınamamış yüksek 
tansiyonunuz  varsa.  
• Göz felci olarak da tanımlanan non -arteritik anterior iskemik optik nöropati (NAION) 
nedeniyle görme kaybınız  olduysa.  
• Riosiguat kullanıyorsanız. Bu ilaç  akciğerde yüksek kan basıncı (pulmoner arteriyel 
hipertansiyon) ve kan pıhtısına bağlı akciğerde yüksek kan basıncı (kronik tromboembolik pulmoner hipertansiyon) tedavisi için kullanılır. VEGALİS  gibi PDE5 inhibitörlerinin bu 
ilacın tansiyon düşürücü etki sini arttırdığı gösterilmiştir. Riosiguat kullanıyorsanız veya 
emin değilseniz doktorunuzla  konuşunuz.  
 
VEGALİS’i aşağıdaki durumlarda DİKKATLİ  KULLANINIZ  
VEGALİS’i kullanmadan önce doktorunuzla konuşunuz.  
 
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir 
risk taşır. Bu nedenle, kalp probleminiz varsa doktorunuzu bilgilendirmelisiniz.  
 
Aşağıdaki nedenler, VEGALİS’in sizin için neden uygun olmayabileceğini gösteren 3  nedenlerdir. Eğer bunlardan herhangi bir  tanesi size uyuyorsa, ilacı almadan önce doktorunuz 
ile konuşunuz:  
• Kırmızı kan hücrelerinin anormalliği (orak hücreli anemi), kemik iliği kanseri (multipl 
miyelom), kan hücrelerinin kanseri (lösemi) veya peniste şekil bozukluğunuz  varsa.  
• Ciddi karaciğer p robleminiz  varsa.  
• Ciddi böbrek rahatsızlığınız  varsa.  
• Peniste herhangi bir cinsel isteğe bağlı olmaksızın sık ve uzun süreli sertleşme varsa.  
 
Bel  ve l eğen kemiğinin içindeki oluşumları ilgilendiren cerrahi girişim (pelvik cerrahi) veya 
prostat bezinin etrafındaki bazı dokularla birlikte alınması olarak tanımlanan sinirin 
korunmadığı radikal prostatektomi geçiren hastalarda VEGALİS’in etkili olup olmadığı 
bilinmemektedir.  
 
VEGALİS kullanırken  görmede ani azalma ya da görme kaybı yaşadıysanız, VEGALİS 
kullanmayı bırakınız ve derhal doktorunuza başvurunuz.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
Tadalafil kullanan bazı hastalarda azalmış veya ani işitme kaybı kaydedilmiştir. Olayın doğrudan  tadalafille ilişkili olup olmadığı bilinmese de, işitmede azalma veya ani işitme kaybı 
yaşarsanız, VEGALİS kullanmayı bırakınız ve derhal doktorunuza başvurunuz.  
 
VEGALİS, kadınların veya 18 yaş altı erkeklerin kullanımı için tasarlanmamıştır . 
 
 
VEGALİS’in yiyecek ve içecek ile kullanılması  
VEGALİS’i aç veya tok karna kullanabilirsiniz.  
Alkol ile birlikte kullanımının etkileri için bölüm 3’e bakınız. Greyfurt suyu VEGALİS’in etkisi üzerine etkili olabilir ve dikkatle kullanılmalıdır. Daha fazla bilgi için doktorunuzla 
konuşunuz.  
 
Hamilelik  
Geçerli değildir.  
 
Köpekler tedavi edildiğinde testislerde sperm gelişiminde azalma meydana gelmiştir. Sperm 
sayısında azalma bazı erkeklerde görülmüştür. Bu etkilerin doğurganlık eksikliğine yol açması 
olası d eğildir.  
 
Emzirme  
Geçerli değildir.  
 
Fertilite  
Köpekler tedavi edildiğinde testislerde sperm gelişiminde azalma meydana gelmiştir. Sperm  
sayısında azalma bazı erkeklerde görülmüştür. Bu etkilerin doğurganlık eksikliğine yol açması olası değildir.  
 
 4  Araç ve makine kullanımı  
Klinik araştırmalarda VEGALİS kullanan erkeklerin bazılarında baş dönmesi bildirilmiştir. 
Bu nedenle, taşıt veya makine kullanmadan önce ilaçlara karşı nasıl bir tepki gösterdiğinizi 
bilmeniz gerekir.  
 
VEGALİS’in içeriğinde bulunan bazı yardımcı maddeler hakkında önemli bilgiler 
VEGALİS, laktoz (inek sütü kaynaklı) içermektedir. Eğer daha önceden doktorunuz 
tarafından bazı şekerlere karşı  intoleransınız olduğu söylenmişse, bu tıbbi ürünü almadan 
önce dok torunuzla temasa  geçiniz.  
 
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok 
önemlidir çünkü nitratlarla birlikte VEGALİS kullanmamalısınız.  
 
Aşağıdaki ilaçları VEGALİS’le birlik te kullanacaksanız VEGALİS ya da belirtilen ilaçlar 
etkilenebileceği için doktorunuz ya da eczacınıza bilgi veriniz:  
 
− Seçici olmayan alfa blokör olarak adlandırılan ilaçlar, (bazen yüksek tansiyonu ya da 
iyi huylu prostat büyümesine eşlik eden idrar yolu b ulgularının tedavisinde  
kullanılır.)  
− Yüksek tansiyonu tedavi eden diğer  ilaçlar  
− Riosiguat  
− 5 alfa redüktaz inhibitörü (büyümüş prostatın tedavisinde  kullanılır)  
− Ketokonazol gibi ilaçlar (mantar enfeksiyonlarının tedavisi için) ve AIDS ya da HIV 
enfeksiyonu tedavisi için proteaz  inhibitörleri  
− Fenobarbital, fenitoin ve karbamazepin (konvülziyona karşı kullanılan  ilaçlar)  
− Rifampisin, eritromisin, klaritromisin veya itrakonazol (gibi bakteri ve mantar 
enfeksiyonlarının tedavisinde kullanılan  ilaçlar)  
− Sertleşme t edavisinde kullanılan diğer  ilaçlar  
 
Eğer doktorunuz kullanamayacağınızı söylediyse, diğer ilaçlar ile birlikte VEGALİS 
kullanmayınız.  
 
Eğer, erektil disfonksiyon tedavisi oluyorsanız, VEGALİS’i diğer bu tür ilaçlar ile birlikte kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VEGALİS nasıl kullanılır?  
Uygun kullanım ve doz/uygulama sıklığı için  talimatlar:  
VEGALİS’i kullanırken her zaman doktorunuzun söylediği şekilde alınız. Eğer emin değilseniz mutlaka doktorunuza ya da eczacınıza danışınız.  
 Genel olarak önerilen doz öngörülen cinsel aktiviteden en az 30 dakika önce alınan 10 mg  
(2x5 mg) ’dır. 10 mg (2x5 m g) tadalafilin yeterli bir etki göstermediği hastalarda doz 20 mg’a 5  yükseltilebilir.   
 
Günlük maksimum 1 doz kullanılmalıdır.   
 Tadalafilin 10 mg veya 20 mg'lık dozları öngörülen cinsel aktiviteden önce alınmalıdır ve 
sürekli günlük kullanım için önerilmem ektedir.  
 
20 mg tadalafil içeren ürünler için (çentikli tabletler hariç) ürünün bölünerek kullanılması 
uygun değildir.  
 
VEGALİS, tableti aldıktan sonra 36 saat sonrasına kadar etkili olabilir. Cinsel uyarı olmadığı 
durumlarda VEGALİS'in etki etmeyeceğini bilmeniz gerekmektedir. Bu nedenle sizin ve 
partnerinizin, sertleşme sorunu tedavisi için ilaç almıyormuş gibi, ön cinsel aktivitede 
bulunmanız gerekmektedir.  
 
Alkol kullanımı sertleşme yeteneğini olumsuz yönde etkileyebilir. Alkol alımı geçici olarak 
tansiyonunuzu düşürebilir. Eğer VEGALİS aldıysanız ya da almayı düşünüyorsanız, ayağa  
kalktığınızda baş dönmesi riskini artıracağından, fazla alkol alımından (kandaki alkol oranı  
%0,08 ya da daha fazla olmamalı) kaçınınız.  
 
Uygulama yolu ve metodu:  
VEGALİS tab letler yalnızca erkeklerde ağız yoluyla kullanım içindir. Tableti bütün olarak bir 
miktar su ile yutunuz. VEGALİS aç veya tok karna alınabilir.  
 
Değişik yaş grupları:  
Çocuklarda kullanımı:  
VEGALİS, 18 yaşın altındaki çocuklar ve ergenlerin kullanımı için u ygun değildir.  
 
Özel kullanım durumları  
Özel kullanımı yoktur.  
 
Eğer VEGALİS’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla VEGALİS kullandıysanız  
VEGALİS’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Bölüm 4’de belirtilen yan etkiler ile karşılaşabilirsiniz.  
 
VEGALİS’i kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek için çift doz 
almayınız.  
 
Bu ürünün kullanımıyla ilgili başka herhangi bir sorunuz varsa doktorunuza ya da eczacınıza 
danışınız.  6   
VEGALİS ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler  nelerdir?  
Tüm ilaçlar gibi, VEGALİS’in içeriğinde bulunan maddelere duyarlı olan kişilerde yan etkiler 
olabilir. Bu etkiler normalde hafifle orta derece arasındadır.  
 
  Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır.  
Çok yaygın  : 10 h astanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az fakat 10.000 hastanın birinden fazla görülebilir. 
Çok seyrek  :10.000 hastanın birinden az  görülebilir.  
Bilinmiyor  : Eldeki verilerden hareketle tahmin  edilemiyor.  
 
Aşağıdakilerden  biri olursa,  VEGALİS’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
• Alerjik reaksiyon (döküntü dahil) (sıklık: yaygın olmayan)  
• Göğüs ağrısı -nitrat kullanmayınız,  derhal medikal yardımı aramalısınız (sıklık: yaygın 
olmayan)  
• VEGALİS kullandıktan sonra uzamış ve ağrılı sertleşme , priapizm (sıklık: seyrek). Eğer 
bunun gibi 4 saatten daha uzun süren sertleşme ile karşılaşırsanız hemen doktorunuza  
başvurunuz.  
• Ani görüş kaybı (sıklık:  seyrek)  
 
 
Raporlanan diğer yan etkiler:  
Yaygın:  
Baş ağrısı, sırt ağrısı, kas ağrıları, kollar ve bacaklarda ağrı, yüzde kızarma, burun tıkanıklığı, 
hazımsızlık.  
 
Yaygın olmayan:  
Baş dönmesi, mide ağrısı, bulantı, kusma, reflü, bulanık görme, göz ağrısı, nefes almada zorluk, 
idrarda kan varlığı, uzamış sertleşme, çarpıntı hissi, hızlı kalp atımı, yükse k tansiyon, düşük 
tansiyon, burun kanaması ve kulaklarda çınlama, ellerde, ayaklarda ve bileklerde şişme ve yorgun hissetme.  
 
Seyrek:  
Bayılma, nöbet ve geçici hafıza kaybı, göz kapaklarının şişmesi, kırmızı gözler, ani duyma azalması ya da kaybı, kurdeşen (cilt yüzeyindeki kaşıntılı kırmızı şerit şeklinde döküntüdür), 
idrar yolundan kan gelmesi, menide kan varlığı ve terlemede artış.  
 
VEGALİS kullanan erkeklerde kalp krizi ve inme rapor edilmiştir. Bu erkeklerin çoğunda bu ilacı kullanmadan önce kalp proble mleri olduğu biliniyordu.  7   
Tek veya her iki gözde seyrek olarak görme yeteneğinde kısmi, geçici veya kalıcı azalma veya görme kaybı rapor  edilmiştir.  
 
Klinik araştırmalarda tadalafil kullanan erkeklerde görülen bazı ilave seyrek yan 
etkiler:  
Migren, yüzün şişmesi, yüzün ya da boğazın şişmesine neden olan ciddi alerjik reaksiyonlar, 
ciltte kızarıklık, gözlere giden kan akışını etkileyen bazı bozukluklar, düzensiz kalp atımı, 
angina ve ani kardiyak ölüm, görmede bozulma, karartılı görme, bulanık santral görüş  veya 
ani görüş azalması (sıklık: bilinmiyor)  
 
75 yaş üzerinde VEGALİS kullanan erkeklerde baş dönmesi yan etkisi daha sıklıkla rapor 
edilmiştir. 65 yaş üzerinde VEGALİS kullanan erkeklerde ishal yan etkisi daha sıklıkla rapor 
edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 
Y an etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer al an “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış olacaksınız.  
 
 
5. VEGALİS’in  saklanması  
VEGALİS’i çocukların göremeyeceği, erişemeyeceği yerlerde ve ambalajında saklayınız.  
 
VEGALİS tabletler, 25ºC’nin altındaki oda sıcaklığında saklanmalıdır.  
 
Son kullanma tar ihiyle uyumlu olarak kullanınız.  
 
Ambalajdaki son kullanma tarihinden sonra VEGALİS’i kullanmayınız.  
 
Eğer üründe ve/veya ambalajında bozukluklar fark ederseniz VEGALİS’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Avrupa İlaç ve Kozmetik Sanayi Tic. A.Ş. 
Çekmeköy, İstanbul  8   
Üretim  yeri: 
World Medicine İlaç San. ve Tic. A.Ş. 
Bağcılar / İstanbul  
 
Bu kullanma talimatı  ../../…. tarihinde onaylanmıştır.  