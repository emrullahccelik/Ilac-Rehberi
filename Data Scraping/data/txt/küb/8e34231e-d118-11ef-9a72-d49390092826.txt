KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOTERİX 100 mcg aerosol inhalasyonu, çözelti
2. KALİTATİF VE KANTİTATİF BİLEŞİM
Etkin madde:
Her püskürtmede
Fenoterol hidrobromür 100.00 mcg
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
İnhalasyon için ölçülü dozlu aerosol.
Plastik aktivatör takılı dozaj valfli konkav tabanlı metal tüp.
4. KLİNİK ÖZELLİKLER
4.1. Terapötik endikasyonlar
FENOTERİX;
− Özellikle amfizem ile birlikte veya tek başına kronik obstrüktif bronşit gibi geri
dönüşümlü hava akımı obstrüksiyonu ile geri dönüşümlü hava yolu obstrüksiyonu
olan alerjik ya da alerjik olmayan bronşiyal astımın semptomatik tedavisinde
endikedir.
NOT: Uzun dönemli tedavi gerekli olursa eşzamanlı olarak antiinflamatuar tedavi de
uygulanmalıdır.
4.2. Pozoloji ve uygulama şekli
Pozoloji/uygulama sıklığı ve süresi
Dozaj hastalığın tipine ve şiddetine göre ayarlanmalıdır. Başka türlü reçete edilmediği
takdirde, erişkinler ve 6 yaşından büyük çocuklar için aşağıdaki dozlar önerilir:
Özellikle amfizem ile birlikte veya tek başına kronik obstrüktif bronşit gibi geri dönüşümlü
hava akımı obstrüksiyonu ile geri dönüşümlü hava yolu obstrüksiyonu olan alerjik ya da
alerjik olmayan bronşiyal astımın semptomatik tedavisinde her bir inhalasyon dozu arasında
en az 3 saat olmalıdır. Her uygulamada 1-2 puf olmak (ortalama günde 3 kez 1-2 puf) üzere
1/17kullanılabilir. Toplam günlük doz 8 pufu geçmemelidir ve tek seferde uygulanacak
maksimum doz 4 puf olmalıdır. Daha yüksek dozlarda ek bir terapötik yarar beklenmez ve
ciddi advers etki gözlenme olasılığı yüksektir.
Uzun dönemli tedavi gerekli olursa eşzamanlı olarak antiinflamatuar tedavi de
uygulanmalıdır.
Özel tedavi notları
Bronşiyal astımda tedavi, hastalığın şiddetine göre kademeli olarak yapılmalıdır. Tedavide
başarı, düzenli tıbbi kontroller ile takip edilmelidir.
Doktor talimatı olmadan hastanın kendi kendine FENOTERİX dozunu arttırması hasta için
tehlikelidir.
Hastalığın seyrinin tıbbi değerlendirmesi solunum uzaması ve antienflamatuvar tedavinin
terapötik başarısı için, tıbbi talimatlara göre günlük kişisel kontrol tıbbi gözetim açısından
önemlidir. Bu kontroller örneğin pik akım ölçer ile yapılır.
İnhaler cihazının doğru şekilde kullanımı tedavinin başarısı için kritik öneme sahiptir.
Tedavi süresi hastalığın tipine, şiddetine ve seyrine bağlıdır. Tedavi süresi doktor tarafından
belirlenir.
FENOTERİX’in yanlış kullanımını önlemek için, hasta FENOTERİX kullanımı ile ilgili
kapsamlı bir şekilde bilgilendirilmeli ve inhalatörün doğru kullanımına yönelik tüm
talimatlar verilmelidir. Çocuklar FENOTERİX’i sadece doktor reçetesi ile ve yetişkin
gözetiminde kullanmalıdır.
Eğer FENOTERİX 3 günden daha uzun bir süredir kullanılmıyorsa, tekrar kullanmadan önce
mutlaka boşluğa1 kez püskürtme yapılmalıdır.
Uygulama şekli
FENOTERİX, sadece inhalasyon yolu ile uygulanır.
İnhalasyon sırasında hastalar tercihen oturmalı veya ayakta durmalıdır. İnhalasyon spreyi dik
konumda kullanım için tasarlanmıştır.
Özel popülasyonlara ilişkin ek bilgiler:
Böbrek yetmezliği:
FENOTERİX’in içeriğindeki fenoterolün böbrek yetmezliği olan hastalarda kullanımı ile
2/17ilgili veri bulunmamaktadır. Bu nedenle FENOTERİX böbrek yetmezliği olan hastalara
uygulanırken dikkatli olunmalıdır.
Karaciğer yetmezliği:
FENOTERİX’in içeriğindeki fenoterolün karaciğer yetmezliği olan hastalarda kullanımı ile
ilgili veri bulunmamaktadır. Bu nedenle FENOTERİX karaciğer yetmezliği olan hastalara
uygulanırken dikkatli olunmalıdır.
Pediyatrik popülasyon:
Aşağıdaki dozaj şekli doktor tarafından başka şekilde tavsiye edilmedikçe 4-6 yaş arası
çocuklar için geçerlidir. 6 yaş ve üzeri çocuklarda yetişkin dozu uygulanır.
Akut astım atakları ve paroksismal dispne
Ani bronşiyal spazmların ve nöbetle ilişkili solunum sıkıntısının akut tedavisi için, 1 ölçülü
doz (puf) yeterlidir.
Uzun süreli tedavi veya nöbet profilaksisi için günde 4 kez 1 puf uygulanır. Öncelikle,
solunum sıkıntısının şiddetine ve sıklığına bağlı olarak her bir bireysel uygulamada pufun
zamanı ve dozu seçilmelidir. Özellikle bronşiyal astım sırasında eşzamanlı olarak
antiinflamatuar tedavi uygulanmalıdır. Her bir inhalasyon dozu arasında en az 3 saat
olmalıdır. Toplam günlük doz 4 pufu geçmemelidir ve tek seferde uygulanacak maksimum
doz 2 puf olmalıdır. Daha yüksek dozlarda ek bir terapötik yarar beklenmez ve ciddi advers
etki gözlenme olasılığı yüksektir.
Alerji veya egzersizin indüklediği bronkospazmın önlenmesi
Egzersiz veya alerjenle temastan en az 10-15 dakika önce 1 puf uygulanmalıdır.
4 yaşından küçük çocuklar için bu kullanım şekli uygun değildir.
Geriyatrik popülasyon:
Veri bulunmamaktadır.
4.3. Kontrendikasyonlar
FENOTERİX;
• Fenoterol hidrobromüre veya tıbbi ürünün içerdiği yardımcı maddelerden herhangi birine
karşı aşırı duyarlılığı olan hastalarda,
• Hipertrofik obstrüktif kardiyomiyopatisi ya da taşiaritmisi olan hastalarda kontrendikedir.
3/174.4. Özel kullanım uyarıları ve önlemleri
FENOTERİX, şiddetli kalp hastalığı özellikle yeni geçirilmiş kalp krizi ve koroner arter
hastalığı olan, kardiyak glikozidleri kullanan, şiddetli ve tedavi edilmemiş hipertansiyonu,
anevrizması, hipertroidizmi, diyabetik metabolik durumu ve feokromasitoması olan hastalarda
sadece eğer çok gerekli ise ve çok dikkatli bir şekilde kullanılmalıdır.
Paradoksal Bronkospazm
Diğer solunum cihazları gibi, FENOTERİX de hayatı tehdit edebilecek paradoksal
bronkospazmaya neden olabilir. Paradoksal bronkospazm meydana gelirse, FENOTERİX
derhal kesilmeli ve alternatif tedavi ile değiştirilmelidir.
Kardiyovasküler etkiler
Kardiyovasküler yan etkiler, FENOTERİX dahil olmak üzere sempatomimetikler ile ilişkili
olabilir. Beta-agonist ile ilişkili miyokard iskemisinin yer aldığı yayınlar ve pazarda iken de
gözlenen belirtiler mevcuttur. Şiddetli kalp hastalığı olan (örneğin iskemik kalp hastalığı,
aritmi veya ciddi kalp yetmezliği) FENOTERİX alan hastalar göğüs ağrısı veya kötüleşen
kalp hastalığı belirtileri yaşarlarsa tıbbi yardım almalıdır. Solunum sıkıntısı ve göğüs ağrısı
gibi semptomların değerlendirilmesine özel olarak dikkat edilmelidir, çünkü bunlar solunum
veya kardiyak kökenli olabilir.
Hipokalemi
Beta2-agonist tedavisi ciddi hipokalemiye neden olabilir. Şiddetli astımda özellikle dikkatli
olunması gerekir; çünkü hipokalemi, ksantin türevleri, glukokortikosteroidler ve diüretiklerle
birlikte tedavi edilmesiyle daha da kötüleşebilir. Ek olarak, hipoksi hipokaleminin kalp ritmi
üzerindeki etkilerini artırabilir.
Hipokalemi, digoksin alan hastalarda aritmi duyarlılığını artırabilir.
Bu gibi durumlarda, serum potasyum seviyesi kontrol edilmelidir.
Akut Artmış Dispne
Hastalara, akut hızla kötüleşen dispnede acil tıbbi yardım almaları gerektiği bildirilmelidir.
Sürekli kullanım için özel uyarı
FENOTERİX gibi β2 -agonistlere olan ihtiyacın artması hastalığın kötüleştiğinin bir
göstergesidir. Böyle bir durumda tedavi doktor tarafından yeniden gözden geçirilmelidir ve
gerekirse farklı bir antiinflamatuar tedavi ile kombinasyon yapılmalı ya da mevcut
4/17antiinflamatuar tedavinin dozu değiştirilmeli ya da tedaviye farklı ilaçlar eklenmelidir.
Eğer, reçete edilen tedaviye rağmen hastada tatmin edici bir iyileşme gözlenmezse ya da
hastalıkta ilerleme gözlenirse, kombine olarak kullanılan kortikosteroidler gibi
antiinflamatuvar ilaçların veya bronşların genişlemesini sağlayan teofilinin dozunda değişiklik
ya da kombinasyon ilacında değişiklik yapılıp yapılmamasıyla ilgili doktor tavsiyesine gerek
duyulur.
Bu durumlarda acilen tıbbi müdahale uygulanmalıdır. Reçete edilen dozdan daha yüksek bir
doz kullanımı tehlikeli olabilir.
Bronşiyal astım yüksek doz ve uzun süreli inhalasyon için yüksek doz beta2-agonistleri ile
tedavi edildiğinde ve anti-enflamatuar tedavi yetersiz olduğunda, ölümler de dahil olmak
üzere, altta yatan hastalığın ciddi komplikasyon riskinin arttığına dair raporlar artmıştır.
Nedensel ilişkileri henüz tanımlanamamıştır. Ancak yetersiz antiinflamatuar tedavinin büyük
rolü olduğu düşünülmektedir.
Diabetes mellitusu olan hastalarda yüksek dozda FENOTERİX kullanımı ile kan şekeri
seviyeleri artabilir. Bu hastaların yakından takip edilmesi gerekmektedir.
Karaciğer ve böbrek yetmezliği olan hastalarda fenoterol ile yapılmış farmakokinetik çalışma
bulunmamaktadır. Bu nedenle bu hastalara FENOTERİX uygulanırken dikkatli olunmalıdır.
Çocuklar bu ilacı sadece bir yetişkinin gözetiminde ve doktorun talimatlarına göre
kullanmalıdır.
Bu tıbbi ürün az miktarda – her püskürtmede 100 mg’dan daha az – etanol (alkol) içerir.
FENOTERİX 'in kullanılması, doping kontrollerinde pozitif sonuçlara neden olabilir.
4.5. Diğer tıbbi ürünlerle etkileşim ve diğer etkileşim şekilleri
Diğer β -adrenerjikler, metilksantinler (örn. teofilin), antikolinerjikler ve kortikosteroidler
2
FENOTERİX’in etkisini arttırabilir. FENOTERİX’in diğer β -adrenerjikler, metilksantinler
2
(örn. teofilin) ya da sistemik dolaşıma geçen antikolinerjiklerin (örn. pirenzepin içeren
preparasyonlar) birlikte uygulanması advers reaksiyonları (örn. taşikardi, aritmi) arttırabilir.
Beta-2 agonistinin yol açtığı hipokalemi, ksantin türevleri, glukokortikoidler ve diüretiklerle
birlikte tedavi edilmesiyle daha da kötüleşebilir. Bu, özellikle ciddi hava yolu tıkanıklığı olan
hastalarda göz önünde bulundurulmalıdır. Bu gibi durumlarda, özellikle diüretikler ve digitalis
5/17glikozitler ile birlikte uygulandığında, elektrolitlerin kontrolü gereklidir.
FENOTERİX β-blokerler ile birlikte eşzamanlı uygulama esnasında, bronkodilatör etkide
potansiyel olarak ciddi bir azalma ortaya çıkabilir ve bronkospazmı tetikleyebilir.
FENOTERİX ile eşzamanlı uygulama sırasında antidiyabetik ajanların hipoglisemik etkisi
azalabilir. Bununla birlikte bunun genellikle sistemik uygulamada (tabletler veya
enjeksiyon/infüzyon olarak) yaygın olduğu için daha yüksek dozlarda olması beklenir.
Halotan, metoksifluoran veya enfluran gibi halojenli anestetiklerin FENOTERİX ile
eşzamanlı kullanımı, şiddetli aritmi ve kan basıncında azalma riskini arttırabilir.
Monoamin oksidaz inhibitörleri veya trisiklik antidepresanlar ile eşzamanlı olarak
FENOTERİX kullanımı fenoterolün kardiyovasküler sistem üzerine olan etkilerini arttırır.
Diüretikler ve dijitaller ile yüksek dozda uygulanan FENOTERİX hipokalemiye neden olur.
Bu nedenle elektrolit dengesinin kontrolü önemlidir.
Anestezide halojenli anestetiklerin uygulanması planlanıyorsa, anestezi uygulanmaya
başlamasından en az 6 saat önce fenoterol kullanımından kaçınılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda fenoterol kullanımıyla ilgili herhangi bir veri
yoktur. Çocuk doğurma potansiyeli bulunan kadınlar, tedavi süresince tıbben etkili olduğu
kabul edilen doğum kontrol yöntemleri kullanmalıdır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
Gebelik dönemindeki hayvanlar ile yapılan çalışmalarda inhale fenoterol ile embriyoda hasar
gözlenmemiş olmasına rağmen özellikle de gebeliğin ilk trimesterinde FENOTERİX
kullanılmadan önce dikkatli bir şekilde yarar-risk değerlendirilmesi yapılmalıdır. Fenoterol
plasenta bariyerini geçer. Fenoterolün yeni doğan üzerindeki advers etkileri ile ilgili veri
6/17bulunmamaktadır.
İnhalasyon yoluyla uygulanan fenoterolün tokolitik etki göstermesi mümkün değildir ancak
bu durum tamamen göz ardı edilemez.
FENOTERİX gerekli olmadıkça gebelik döneminde kullanılmamalıdır.
Laktasyon dönemi
Fenoterol anne sütüne geçmektedir. Fenoterolün yenidoğan üzerinde istenmeyen etkileri olup
olmadığı bilinmemektedir. Fenoterol anne sütüne geçtiğinden, laktasyon döneminde
FENOTERİX kullanılmadan önce dikkatli bir şekilde yarar-risk değerlendirilmesi
yapılmalıdır.
FENOTERİX gerekli olmadıkça laktasyon döneminde kullanılmamalıdır.
Üreme yeteneği/Fertilite
FENOTERİX için doğurganlık ile ilgili klinik veriler mevcut değildir. Fenoterol ile yapılan
klinik olmayan çalışmalar doğurganlık üzerinde herhangi bir olumsuz etki göstermemiştir
4.7. Araç ve makine kullanımı üzerindeki etkiler
Araç ve makine kullanımı üzerine etkilerine yönelik herhangi bir çalışma yapılmamıştır.
Bununla birlikte, hastalara FENOTERİX tedavisi sırasında baş dönmesi gibi yan etkilerinin
olduğu bildirilmelidir. Bu nedenle araç ve makine kullanımı konusunda dikkatli olunmalıdır.
4.8. İstenmeyen etkiler
Tüm ilaçlar gibi FENOTERİX kullanımı ile istenmeyen etkiler gözlenebilir. İstenmeyen
etkilerin görülme sıklığı aşağıda belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100),
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık reaksiyonları (örneğin, kaşıntı, döküntü, purpura, trombositopeni,
yüz ödemi)
Metabolizma ve beslenme hastalıkları
Yaygın olmayan: Hipokalemi (ayrıca ciddi vakalar)
7/17Seyrek : Hiperglisemi
Hipokalemi özellikle, ksantin türevleri (öm Teofilin), kortikosteroidler ve / veya diüretiklerle
tedavi edilen ciddi bronşiyal astımı olan hastalarda belirgin olabilir. Ek olarak, hipoksi,
hipokaleminin kalp ritmi üzerindeki etkilerini de etkileyebilir. Bu durumlarda serum
potasyum kontrolleri önerilir. Kan düzeylerinde insülin, serbest yağ asitleri, gliserol ve keton
cisimlerinde artışlar gözlenmiştir.
Psikiyatrik hastalıklar
Yaygın olmayan: Mental bozukluklar, uyarılma
Bilinmiyor : Sinirlilik
Mental bozukluklar, hipereksitabilite, hiperaktif davranış bozuklukları, uyku bozuklukları ve
halüsinasyon olarak kendini gösterir. Bu etkiler özellikle 12 yaşa kadar olan çocuklarda
gözlenmiştir.
Sinir sistemi hastalıkları
Yaygın: Tremor, baş dönmesi
Bilinmiyor: Baş ağrısı
Kardiyak hastalıklar
Yaygın olmayan: Aritmi, angina şikayetler, ventriküler ekstrasistoller
Bilinmiyor : Taşikardi, taşiaritmi,myokard iskemisi
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan:, Paradoksikal bronkospazm.( Paradoksikal bronkospazm gözlenirse, tedavi
hemen sonlandırılmalıdır.)
Bilinmiyor: Lokal tahrişler
Gastrointestinal hastalıklar
Yaygın : Bulantı
Yaygın olmayan: Mide ekşimesi, kusma
Deri ve deri altı doku hastalıkları
Yaygın : Terleme
Yaygın olmayan: Kaşıntı
8/17Bilinmiyor : Ürtiker, döküntü gibi deri reaksiyonları
Kas-iskelet bozukluklar, bağ doku ve kemik hastalıkları
Yaygın olmayan: Kas krampları
Bilinmiyor : Kas zayıflığı, miyalji
Böbrek ve idrar hastalıkları
Yaygın olmayan: Miksiyon bozuklukları
Diğer gözlemlerde yaygın olmayan kan basıncı azalması veya artması görülmüştür
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
β -adrenerjiklerin bilinen istenmeyen etkileri doz aşımına göre değişir. Bunlar; yüzde
2
kızarma, uyuşukluk, baş ağrısı, taşikardi, çarpıntı, aritmi, şoka bağlı hipotansiyon, artmış kan
basıncı, huzursuzluk, heyecan, göğüs ağrısı, özellikle parmaklarda olmak üzere tüm vücutta
şiddetli titreme ve ekstrasistoller olabilir.
Hiperglisemi, hiperlipidemi ve hiperketonemiye neden olabilir.
FENOTERIX onaylı endikasyonları için önerilenden daha yüksek bir dozda kullanıldığında,
metabolik asidoz ve hipokalemi gözlenmiştir.
Oral intoksikasyonun ardından mide bulantısı ve kusmayı içeren gastrointestinal semptomlar
meydana gelebilir.
Tedavi
Fenoterix ile tedavi mutlaka durdurdurulmalıdır. Asit-baz dengesinin ve elektrolitlerin
izlenmesi göz önünde bulundurulmalıdır.
9/17β-sempatomimetik doz aşımının primer tedavisi semptomatiktir. Fenoterolün etkisi β-
adrenerjik antagonistler ile antagonize edilebilir. Bu durum astımlı hastalarda şiddetli
bronkospazm riskini tetikleyebilir. Bu durum aynı zamanda kardiyoselektif β-blokerler için de
geçerlidir. EKG takibi yapılması önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif Akciğer Hastalığı İlaçları, Selektif Beta-2-Adrenoseptör
Agonistleri
ATC Kodu: R03AC04
Fenoterol, terapötik doz aralığında β -reseptörler üzerinde seçici olarak direkt etkili bir
2
sempatomimetik ajandır. β -reseptörlerin stimülasyonu, daha yüksek bir doz aralığında
1
gerçekleşir.
Fenoterol bronşlardaki ve kan damarlarındaki düz kasların gevşemesini sağlar. Düz kas
sisteminin gevşemesi doza bağımlıdır. β-agonistin reseptörüne bağlanabilmesi için adenil
siklaz sisteminin tetiklenmesi gerekir. Adenil siklaz sistemi aktivasyonu guanozin bağlayan
protein aracılığı ile gerçekleşir. Artan intraselüler cAMP fosforilasyon proteinini (protein
kinaz A) etkiler ve düz kasların gevşemesini sağlar. Yüksek dozlarda fenoterol çizgili kaslara
da etki eder (Tremor). Bunlara ek olarak fenoterol mast hücrelerinden mediatör
salgılanmasını engeller. Fenoterol {0.6 mg) uygulanmasından sonra mukosiliyer klerensinde
bir artış tespit edilebilir.
Fenoterolün kalp üzerine direkt ve/veya refleks olarak inotropik ve kronotropik etkisi
bulunmaktadır. Fenoterolün yağ ve glukoz metabolizması (lipoliz, glikojenoliz ve
hiperglisemi) üzerine etkisi ve iskelet sisteminde potasyum alım artışı ile gözlenen rölatif
hipokalemi sadece yüksek dozlarda kullanıldığında gözlenen famakolojik etkilerdir. Diğer
beta-adrenerjik ajanlarda olduğu gibi, QT süresinin uzaması bildirilmiştir. Fenoterol basınçlı
gaz inhalasyonu ve çözelti için bunlar zayıftır ve önerilen dozlardan daha yüksek oranda
gözlenmiştir. Hasta için önemi kanıtlanmamıştır.
Myometriumda yüksek yoğunlukta bulunan β2-reseptörler nedeniyle fenoterol uterus
kaslarını gevşetir. Bu etki özellikle hamile bayanların uterusunda gözlenir. Fenoterolün
tokoliz için dozu bronkospazmolitik için olandan daha yüksektir. Bu nedenle, istenmeyen
etkilerin gözlenme oranı daha yüksektir.
10/17FENOTERİX akut astımda ve pulmoner amfizem olan veya olmayan kronik obstrüktif
bronşit gibi geri dönüşünlü hava yolu obstrüksiyonu olan diğer durumlarda kullanım için
etkili bir bronkodilatördür.
Oral uygulamadan sonra, FENOTERİX birkaç dakika içinde 8 saate kadar bir etki süresine
sahiptir.
FENOTERİX inhalasyonundan sonra obstrüktif akciğer hastalığında bronkodilasyon birkaç
dakika içinde gerçekleşir. Bronşiyal dilatasyonun etkisi 3 ila 5 saat sürer.
5.2. Farmakokinetik Özellikler
Genel özellikler
Fenoterolün farmakokinetiği, intravenöz, inhale ve oral uygulamalardan sonra incelenmiştir.
FENOTERİX terapötik etkisi solunum yolundaki lokal bir etki ile elde eder. Solunum sonrası
kan seviyelerinin farmakodinamik zaman ve tepki eğrisi ile korelasyonu mevcut değildir.
Emilim:
İnhalasyon tekniğine bağlı olarak fenoterolün inhalasyonunun ardından %10-30’u solunum
sisteminin alt kısımlarına ulaşır ve uygulanan dozun kalan kısmı solunum yolunun üst
kısmında kalır. Bu nedenle inhale edilen fenoterolün bir kısmı gastrointestinal sisteme geçer.
FENOTERİX solunmasından sonra fenoterolün mutlak biyoyararlanımı % 18.7'dir.
İnhalasyonun ardından absorbsiyon oranı %13’tür. Bu oranın %30’u bifazik profilde hızlı bir
şekilde absorbe edilir, yarılanma ömrü 11 dk’dır ve %70’i yavaş absorbe edilir, yarılanma
ömrü 120 dk’dır. Oral yolla uygulamanın ardından fenoterolün yaklaşık olarak %60’ı absorbe
olur. Emilen kısım, yaklaşık % 1:5'1ik bir oral biyoyararlanıma yol açan yoğun ilk geçiş
metabolizmasınna tabi tutulur: Bu nedenle ilacın yutulmuş bölümünün solumadan sonra
plazma konsantrasyonuna katkısı düşüktür. Maksimum plazma konsantrasyonlarına 60 -
120 dakika sonra ulaşılır.
Dağılım:
Fenoterol inhalasyonunun ardından kan seviyeleri ile farmakodinamik zaman eğrisi arasında
bir korelasyon bulunmamaktadır. Plazma proteinlerine bağlanma oranı %40-55’tir. Fenoterol
anne sütüne geçer.
Fenoterol vücutta yaygın olarak dağılır. lntravenöz uygulamadan sonra sabit durumda
dağılım hacmi (Vss) 1,9, 2,7 1/kg'dır.
11/17Fenoterolün intravenöz uygulamadan sonra plazmaya verilmesi, 3 bölmeli bir model
tarafından yeterince açıklanmıştır. Yarı ömür t : 0.42 dak, t : 14.3 dak ve tγ: 3,2 saattir.
= = α β
Biyotransformasyon:
Fenoterol insanlarda sülfatlaşma ve glukuronidasyonla yoğun şekilde metabolize edilir. Oral
uygulamadan sonra, fenoterol, ağırlıklı olarak sülfatlaşma ile metabolize edilir. Ana maddenin
metabolik etkisizliği bağırsak duvarında başlar. Oral uygulama sonrasında mutlak
biyoyararlanım düşüktür (%1.5 dolayında).
Eliminasyon:
Biliyer atılımı dahil biyotransformasyon intravenöz uygulamadan sonra 1.1-1.8 L / dk olan
ortalama toplam klirensin ana ağırlığını (yaklaşık % 85) oluşturur. Fenoterolün renal klerensi
(0.27 I / dak), sislemik olarak mevcut bir dozun ortalama toplam klirensinin yaklaşık % 15'ine
karşılık gelir. Plazma proteinlerine bağlı ilacın oranı dikkate alındığında, böbrek klirensinin
boyutu, glomerüler filtrasyona ek olarak fenoterolün tübüler sekresyonunu gösterir. Oral ve
intravenöz uygulamadan sonra idrarla salınan toplam radyoaktivite dozu sırasıyla yaklaşık %
39 ve % 65'tir, dışkıda salınan toplam radyoaktivite 48 saat içinde dozun % 40.2 ve % 14.8'ini
oluşturur. Dozun % 0.38'i oral uygulamadan sonra büyük oranda idrarla atılırken, % 15'i
intravenöz uygulamadan sonra değişmeden atılır. Ölçülü bir dozaj aerosolü ile solunduktan
sonra, dozun % 2'si 24 saat içinde renal olarak değişmeden atılır.
Fenoterol plasentadan metabolize olmamış bir durumda geçebilir. Fetusta sempatomimetik
etkiler oluşabilir. Uzun süreli infüzyonlardan sonra, anne fenoterol konsantrasyonunun %
50'sine kadar fetal kanda ölçüm gözlenmiştir. Erken doğmuş bebeklerde fenoterol
elininasyonu yetişkinlerde atılımından önemli ölçüde geç meydana gelir.
Fenoterol anne sütüne geçer.
Diyabetik metabolizma üzerinde etkisine dair yeterli veri mevcut değildir.
Yenidoğanlarda ve yaklaşık 20 aya kadar olan bebeklerde, etkisi azalabilir veya olmayabilir.
Doğrusal/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Akut toksisite
Akut toksisite için hayvanlar üzerinde yapılan araştırmalar herhangi bir özel hassasiyet
göstermemiştir.
12/17Kronik toksisite
Kronik toksisite çalışmaları farklı hayvanlar (sıçan, fare, köpek, tavşan) ve farklı uygulama
yolları ile gerçekleştirilmiştir. Aşırı yüksek ya da toksik dozlarda miyokard nekrozu tespit
edilmiştir.
Mutajenik ve tümörojenik potansiyel
Fenoterolün in vitro ve in vivo yapılan mutajenite testleri negatif sonuçlanmıştır. Sıçanlara ve
farelere fenoterol yüksek dozlarının uzun süreli uygulanması diğer β -sempatomimetiklerde
2
olduğu gibi mezovaryum ve uterusta farklı mitotik aktivitede benign myomlar oluşumuna
neden olmuştur. İnsanlar üzerine etkisi bilinmemektedir.
Üreme toksisitesi
Oral, intravenöz ya da inhalasyon yoluyla hayvanlara uygulanan fenoterol çok yüksek dozlar
dışında teratojenik etki göstermemiştir. Sıçanlarda diğer embriyotoksik etkiler fenoterolün 7
mg/kg/gün’lük oral dozlarında gözlenmeye başlamıştır. Farelerde fenoterolün 38.5
mg/kg/gün’lük oral dozlarına kadar embriyotoksik ve teratojenik etkiler gözlenmemiştir.
Sıçanlarda tokolitik etkiler 1.75 mg/kg/gün’lük fenoterol dozlarında gözlenmiştir. Fertilite ve
büyüyen yavrular etkilenmemiştir.
Fenoterolün insanlarda gebelik döneminde kullanımı ile ilgili veriler gebeliğin 2. ve 3. dönemi
ile sınırlıdır. Fetus ve yenidoğanda advers etki saptanmamıştır.
Lokal tolerans
Fenoterolün inhalasyon yoluyla uygulandığı toksisite çalışmaları, fenoterolün solunum
sisteminde lokal olarak iyi tolere edildiğini göstermiştir. Buna ek olarak, fenoterolün %0.001-
%0.1’lik çözeltilerinin intraarterial, intravenöz, intraoküler ve intranazal uygulanmasının
ardından lokal olarak iyi tolere edildiği gösterilmiştir. Yapılan bir in vitro çalışmada
fenoterolün kan koagülasyonu, hemoliz ya da kırmızı kan hücre direnci üzerine etkisi
olmadığı gösterilmiştir. Fenoterolün 20 mg sadece intraoküler fakat epikutan olarak verilmesi
hafif bir mukozal tahriş göstermiştir.
6. FARMASÖTİK ÖZELLİKLER
6.1. Yardımcı maddeler
Sitrik asit (susuz)
Etanol (susuz)
Hidrofloroalkan (HFA) 134a
13/17Saf su
6.2. Geçimsizlik
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız. Direkt güneş ışığından ve donmaktan
koruyunuz.
Kullanılmadığı zaman ağızlık kapağı sıkıca kapatılmalıdır.
Diğer inhaler ilaçların çoğunda olduğu gibi aerosol tüpü fazla soğuk olduğunda ilacın
terapötik etkisi azalabilir.
Aeresol kutusu delinmemeli, boş olsa bile kırılmamalı ve ateşten uzak tutulmalıdır.
6.5. Ambalajın yapısı ve içeriği
FENOTERİX 100 mcg aerosol inhaler, 1 veya 3 adet bir toz kapağı donanımlı plastik
püskürtücü (aktivatör) içine yerleştirilmiş 200 doz içeren ölçme valfli alüminyum tüp karton
kutuda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
World Medicine İlaç San ve Tic. A.Ş.
Bağcılar, İstanbul
8. RUHSAT NUMARASI
2021/537
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 25.12.2021
Son yenileme tarihi:
10. KÜB'ÜN YENİLENME TARİHİ
14/17İnhalasyon spreyinin kullanım talimatı
Yanlış kullanımdan kaçınmak için, hastaya inhalatörün doğru kullanımı yönelik tüm
talimatlar verilmelidir. lnhalasyonu aşağıdaki talimatlara göre yapınız.
lnhalatörün doğru kullanımı tedavinin başarısı için belirleyicidir. Uygulama tercihen
otururken veya ayakla dururken yapılmalıdır.
İnhalasyon spreyinin test edilmesi:
İlk kez kullanımdan önce hastalar ağızlık kapağını, kapağın yanlarından hafifçe sıkarak
çıkarmalı, inhalasyon spreyini iyi bir şekilde sallamalı, başparmak ağızlığın altında
inhalasyon spreyinin tabanında olacak şekilde parmaklar ve başparmak arasında tutulmalı ve
boşluğa 2 defa sıkım yapmalıdır. İnhalasyon spreyi her sıkımdan önce sallanmalıdır.
İnhalasyon spreyi 3 gün veya daha uzun süre kullanılmadığında hastalar ağızlık kapağını
çıkarmalı, inhalasyon spreyi ile boşluğa bir kez sıkım yapılmalıdır.
İnhalasyon spreyinizi kullanacağınız zaman oturunuz veya ayakta dik durunuz.
1. İlk resimde gösterildiği gibi ağızlık kapağını çıkarınız. Ağızlığın temiz olduğundan emin
olmak için içini ve dışını kontrol ediniz.
2. İnhalasyon spreyinizi her kullanımdan önce iyice çalkalayınız.
3. İnhalasyon spreyinizi başparmağınız ağızlığın altında, inhalasyon spreyinizin tabanında
olacak şekilde dik tutunuz.
15/174. Ağızlığı dişlerinizin arasına koyunuz ve dudaklarınızı sıkıca kapatınız.
5. Ağzınızdan yavaş ve derin nefes alınız ve aynı anda bir puf doz boşaltmak için inhalasyon
spreyinizin üst kısmına basınız. Şiddetli solunum sıkıntısı nedeniyle derin nefes almak
mümkün değil ise önce ağız boşluğuna 1 puf aerosol püskürtülerek solunumun
rahatlatılması daha fazla doğru kullanım sağlanacaktır.
6. Nefesinizi birkaç saniye veya rahatça tutabildiğiniz kadar tutunuz ve ağızlığı ağzınızdan
çıkarıp parmağınızı inhalasyon spreyinizin üst kısmından çekiniz.
7. Her bir puf ilaç alımı arasında yaklaşık yarım dakika bekleyiniz ve sonra 2-6. basamakları
tekrarlayınız.
8. Kullanımdan sonra tozdan korumak için ağızlığın kapağını hemen kapatınız. Ağızlık kapağı
16/17doğru bir şekilde yerleştirildiğinde tam yerine oturacaktır. Eğer yerine oturmuyorsa, ağızlık
kapağını diğer yöne çeviriniz. Çok fazla güç uygulamayınız.
Hastalar 4, 5 ve 6. basamakları hızlı bir şekilde yapmamalıdır. Hastaların inhalasyon spreyini
etkin hale getirmeden hemen önce mümkün olduğunca yavaş bir şekilde nefes almaya
başlaması önemlidir. Hastalar aynanın önünde ilk birkaç uygulama için pratik yapmalıdırlar.
Eğer hastalar inhalasyon spreyinin üstünden veya ağızlarının yanından buhar geldiğini
görürse, 2. basamaktan itibaren uygulamaya tekrar başlamalıdırlar.
İnhalasyon spreyinin temizlenmesi
İnhalasyon spreyinizi haftada en az bir kez temizleyiniz.
1. Ağızlık kapağını çıkarınız.
2. Tüpü plastik gövdeden çıkarmayınız.
3. Kuru bir bez veya kumaş ile ağızlığın içini ve dışını ve plastik gövdeyi siliniz.
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç
uygulamayınız.
17/17