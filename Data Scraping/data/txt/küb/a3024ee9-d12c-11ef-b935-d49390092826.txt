KISA ÜRÜN BİLGİSİ
1. BEŞERİ TIBBİ ÜRÜNÜN ADI
BURNİL Burun Damlası
2. KALİTATİF VE KANTİTATİF BİLEŞİM
Etkin madde:
1 ml çözelti 1 mg tetrahidrozolin HCI içerir.
Yardımcı maddeler:
1 ml çözeltide ;
Sodyum klorür …… 8.85 mg
Sodyum sitrat ……... 4.36 mg
Timerosal …………. 0.02 mg
Metil paraben……… 0.99 mg
içermektedir.
Yardımcı maddeler için 6.1.’e bakınız.
3. FARMASÖTİK FORM
Nazal damla
Berrak, renksiz, kokusuz çözelti.
4. KLİNİK ÖZELLİKLER
4.1 Terapötik endikasyonlar
• Akut ya da kronik rinit, soğuk algınlığı, sinüzit, saman nezlesi ve diğer alerjik durumların
neden olduğu burun tıkanıklıklarında,
• Nazal mukozada şişmeyi azaltmak, nazal farenksle ilgili zarların cerrahi operasyon ve
teşhis öncesinde görünebilirliklerini arttırmak ve kulak inflamasyonu olan hastalarda
tıkanan östaki girişini açmak için de kullanılır.
4.2 Pozoloji ve uygulama şekli
Pozoloji / uygulama sıklığı ve süresi
BURNİL, sadece 6 yaş ve üzerindeki çocuklar ile yetişkinlere verilebilir; küçük
çocuklarda ve bebeklerde kullanılmamalıdır.
6 yaş ve üzerindeki çocuklar ; Her bir burun deliğine, günde 1-3 kez, 1-2 damla damlatılır.
1 / 7Yetişkinlere; her bir burun deliğine 4 saatte bir 2-3 damla kullanılır. Tetrahidrozolin HCI
içeren burun damlaları, önerilen dozlarda 3-5 gün kullanılabilirler.
Uzun süreli ya da aşırı kullanım rebound konjesyona neden olabileceğinden 5 günden uzun
süreli kullanılmamalıdır.
Uygulama şekli
BURNİL, intranazal uygulama içindir.3 saatten kısa aralarla verilmemelidir.
Özel popülasyonlara ilişkin ek bilgiler
Böbrek/ karaciğer yetmezliği :
Böbrek/karaciğer yetmezliği olan hastalarda kullanımına ilişkin özel bir durum
bulunmamaktadır.
Pediyatrik popülasyon:
BURNİL, 6 ila 12 yaş arası çocuklarda doktor önerisi ile kullanılabilir. 6 yaş altı çocuklarda
kullanılmamalıdır.
Geriyatrik popülasyon
Geriyatrik popülasyonda kullanımına ilişkin özel bir durum bulunmamaktadır.
4.3 Kontrendikasyonlar
Rinitis sikka ve etkin bileşene veya diğer adrenerjik ilaçlara karşı aşırı hassasiyet durumunda
kullanılmamalıdır.
BURNİL'in içeriğindeki etkin madde konsantrasyonu yetişkinler ve okul çağındaki çocuklar
için tasarlanmıştır; bu nedenle bebekler ve 6 yaş altı çocuklarda kontrendikedir. Bu hastalar
için içeriğinde daha az etkin madde bulunan preparatlar mevcuttur.
MAO inhibitörleri kullanan hastalarda kullanılmamalıdır.
4.4 Özel kullanım uyarıları ve önlemleri
Aşağıdaki durumlarda bu ilacın kullanımından kaçınılmalıdır:
 Kardiyovasküler sistem hastalıkları,
 Monoamino oksidaz inhibitörleri (MAOI) ile birlikte eş zamanlı kullanım,
 Artmış göz içi basıncı (özellikle dar açılı glokom),
 Diabetes Mellitus,
 Hipertansiyon,
 Prostat hipertrofisi,
 Tiroid fonksiyon bozuklukları.
2 / 7Tetrahidrozolin HCI içeren burun damlaları, önerilen dozlarda 3-5 gün kullanılabilirler.
Daha uzun süre veya yüksek dozlarda kullanımı yeniden burun tıkanıklığına neden
olacağından dolayı kullanılmamalıdır.
BURNİL, içeriğinde bulunan metil paraben nedeniyle alerjik reaksiyonlara (muhtemelen
gecikmiş) sebebiyet verebilir.
Bu ürün timerosal içerdiğinden bu durum lokal deri reaksiyonlarına (örneğin kontakt
dermatite) ve renk kaybına sebebiyet verebilir.
Bu tıbbi ürün her dozunda 13.21 mg sodyum ihtiva eder, uygulama yolu nedeniyle sodyuma
bağlı herhangi bir yan etki beklenmez.
4.5 Diğer tıbbi ürünler etkileşimler ve diğer etkileşim şekilleri
BURNİL gibi tetrahidrozolin HCI içeren ilaçlarla ruh halini uyaran ilaçların (tranilsipromin
tipi MAO-inhibitörleri veya trisiklik antidepresanlar) birlikte kullanımı, kendi
kardiyovasküler etkinliklerine bağlı olarak kan basıncında yükselmeye yol açabilir.
BURNİL´in aşırı dozu veya yutulması ve MAO inhibitörlerinin birlikte veya BURNİL
uygulamasından hemen önce verilmesi, kan basıncında yükselmeye yol açabilir.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
Pediyatrik popülasyon
Pediyatrik popülasyon üzerinde etkileşim çalışması yapılmamıştır.
4.6 Gebelik ve Laktasyon
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon )
Tetrahidrozolin HCI'in doğum kontrol yöntemleri üzerine etkisi olup olmadığına dair
herhangi bir veri bulunmamaktadır. İnsanlarda potansiyel risk bilinmemektedir.
Gebelik dönemi
İnsanlara yönelik potansiyel risk bilinmemektedir. BURNİL gerekli olmadıkça gebelik
döneminde kullanılmamalıdır.
Hayvanlar üzerinde yapılan çalışmalar, gebelik / ve-veya /embriyonal / fetal gelişim / ve-veya
/ doğum / ve-veya / doğum sonrası gelişim üzerindeki etkiler bakımından yetersizdir.
3 / 7Laktasyon dönemi
Tetrahidrozolin HCI'in anne sütüne geçip geçmediği bilinmemektedir. Bu nedenle BURNİL
tedavisi gören annelerin bebeklerini emzirmemeleri önerilmektedir.
Tetrahidrozolin HCI'in anne için önemi göz önüne alınarak emzirmenin ya da tetrahidrozolin
HCI 'in kesilmesi doğrultusunda bir karar verilmelidir.
Üreme yeteneği /Fertilite
Gebelik dönemi başlığı altında verilen bilgiler dışında, fertilite ve üreme hakkında başka bilgi
bulunmamaktadır.
4.7 Araç ve makine kullanma yeteneği üzerindeki etkiler
Araç ve makine kullanmaya dair etkileri hakkında bir bulguya rastlanmamıştır.
4.8 İstenmeyen etkiler
Çok yaygın (≥1/10); yaygın ( ≥1/100 ila ≤1/10) ;yaygın olmayan ( ≥1/1.000 ila ≤ 1/100);
seyrek (≥1/10.000 ila ≤1/1.000);çok seyrek (≤1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Yaygın olmayan: Aşırı duyarlılık reaksiyonları (anjiyoödem, döküntü, kaşıntı )
Sinir sistemi hastalıkları
Seyrek: Baş ağrısı, uykusuzluk veya yorgunluk oluşumu, sersemlik hissi; sedasyon, anksiyete,
irritabilite, huzursuzluk, halüsinasyon ve konvülsiyonlar (özellikle çocuklarda)
Kardiyak hastalıklar
Yaygın olmayan : Topikal nazal uygulamada hipertansiyon, taşikardi ve çarpıntı gibi sistemik
etkilerin oluşumu.
Solunum, göğüs bozuklukları ve mediastinal hastalıklar
Yaygın : Nazal mukoza, ağız ve boğazda yanma veya kuruluk; özellikle hassas hastalarda
aksırma oluşabilir.
Seyrek: Etki kaybolduktan sonra mukozanın şişmesi şiddetlenebilir (reaktif hiperemi).
Genel bozukluklar ve uygulama bölgesine ilişkin hastalıklar
Seyrek: Reaktif hiperemi, bulantı, ekzantem ve görme bozuklukları
Bilinmiyor:Geçici lokal irritasyon ve kuruluk, ağrı, rebound konjesyon ve ilaçlar uyarılan rinit.
İmidazolin türevlerinin daha yüksek dozajlarının yanı sıra uzun süreli ve sık kullanımı rinitis
medikamentoza ile birlikte reaktif konjesyona yol açabilir. Bu etki, 5-7 günlük tedaviden
sonra bile yerleşebilir ve kullanım devam ederse müköz membranlarda kalıcı hasara (rinitis
sikka) sebep olabilir.
4 / 7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr;tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut tetrahidrozolin HCI doz aşımının belirtileri: midriyazis, siyanoz, ateş ve merkezi sinir
sistemi bozuklukları, kardiyak ve psişik bozukluklardır. Belirli durumlarda merkezi sinir
sistemi fonksiyonları inhibe olabilir.
Doz aşımı, özellikle çocuklarda çoğu kez konvülsiyon ve koma gibi santral sinir sistemi
etkilerine; bradikardi, apne ve muhtemelen hipertansiyonu takip eden hipotansiyona sebep
olur. Bilinen antidotu yoktur.
Yanlışlıkla yutulması halinde aşağıdaki önlemler alınabilir: tıbbi kömür uygulaması, gastrik
lavaj, oksijen inhalasyonu, fentolamin (intravenöz yolla serum fizyolojik içinde 5 mg) ile kan
basıncının düşürülmesi. Vazopressörler kontrendikedir. Uygun ise antipiretikler ve
antikonvülzif tedavi uygulanabilir. Genel destek tedavileri uygulanabilir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Topikal nazal sempatomimetik
ATC kodu: R01AA06
BURNİL nazal dekonjestan ve vazokonstrüktör bir ilaçtır. Bileşiminde bulunan
tetrahidrozolin HCI, lokal vazokonstriksiyona neden olan sempatomimetik bir maddedir.
Etki mekanizması:
Tetrahidrozolin HCI, α-reseptörleri ve özellikle bunların α -alt tipini etkileyerek
2
vazokonstriktör etki yapar. Alfa α - adrenerjik reseptörler damar düz kas hücre membranında
2
reseptöre bağlı özel kalsiyum kanalları ile kenetlenmiştir. Bu reseptörlerin aktivasyonu hücre
içine kalsiyum (Ca++) girişini artırır. Ca++ sitoplazmada kalmodulini aktive ederek sonuçta
miyozin hafif zincir kinazı' nın aktivasyonu ile kasılmaya neden olur.
Tetrahidrozolin HCI 'in burun içine uygulanması, genişlemiş arterlerin büzülmesine, burun
kan akışı ve konjestiyonun azalmasına neden olur. Ayrıca tıkalı östaki borusu girişi açılabilir.
Intranazal ventilasyon geçici olarak artar. Rebound konjestiyon meydana gelebilir.
5 / 75.2. Farmakokinetik Özellikleri
Genel özellikler
Emilim
Bütün sempatomimetikler gibi tetrazolin de kan damarları yoluyla sistemik olarak emilir.
Ancak burun içine topikal olarak uygulanmasından sonra emilen miktarlar çok küçüktür.
Dağılım
Tetrahidrozolin HCI'in nazal mukoz zarına topikal olarak uygulanmasından sonra sistemik
dolaşıma geçen miktarları çok düşük olduğundan araştırılmamıştır.
Biyotransformasyon
Nazal yolla metabolizması hakkında herhangi bir bilgi bulunmamaktadır.
Eliminasyon
Nazal yolla eliminasyonu hakkında herhangi bir bilgi bulunmamaktadır.
Doğrusallık /Doğrusal olmayan durum
Doğrusallık /Doğrusal olmayan durum konusunda veri bulunmamaktadır.
Hastalardaki karakteristik özellikler:
Farklı hasta gruplarında bilinen önemli bir farmakokinetik değişiklik yoktur.
5.3. Klinik öncesi güvenlilik verileri
Tekrarlı doz toksisitesi
Tavşanlarda tetrahidrozolin HCI % 0.0025 veya % 0.025 göze eş zamanlı uygulandığında,
lokal tolerabilitede herhangi bir değişiklik gözlenmemiştir. Nazal yolla tekrarlı doz toksisitesi
hakkında herhangi bir bilgi bulunmamaktadır.
Mutajenitesi ve karsinojenisitesi
Tetrahidrozolin HCI'nin genotoksik ve karsinojenik potansiyeli yeterince incelenmemiştir.
Tetrahidrozolin HCI'nin düşük miktarda bulunması, kısa tedavi süresi ve bu etken madde ile
elde edilmiş uzun süreli klinik deneyime dayanarak, BURNİL burun damlası belirtildiği
şekilde kullanıldığında herhangi bir risk öngörülmemektedir.
Üreme toksisitesi
Tetrahidrozolin HCI ile üreme ve gelişim toksisitesi çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
• Sodyum klorür
• Sodyum sitrat
• Metil paraben
• Timerosal
6 / 7• Hidroklorik asit
• Distile su
6.2 Geçimsizlikler
Ürünün geçimsizliğine dair bir bilgiye rastlanılmamıştır.
6.3 Raf ömrü
24 aydır.
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
6.5 Ambalajın niteliği ve içeriği
15 ml sprey cam şişelerde , damlalığı ile birlikte ve karton kutu ambalaj içerisinde, kullanma
talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7. RUHSAT SAHİBİ
Kurtsan İlaçları A.Ş.
İstoç Otomarket A-2 Blok
Burak Plaza 7 Bağcılar
34218 İstanbul
Telefon no :0 212 481 30 50
Fax no :0 212 481 59 14-15
8. RUHSAT NUMARASI
127/30
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.08.1978
Ruhsat yenileme tarihi :
10. KÜB’ÜN YENİLENME TARİHİ
7 / 7