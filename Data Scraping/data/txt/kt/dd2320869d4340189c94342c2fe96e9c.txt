 
 1 / 9 
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
•  Bu talimatta  yazılanlara aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız. KULLANMA TALİMATI  
 
DEXOFEN 50 mg film kaplı tablet 
Ağız yolu ile kullanılır.  
Etkin madde: Her bir film kaplı tablet etkin madde olarak  50 mg deksketoprofen’ e eşdeğer, 73,8 
mg deksketoprofen trometamol içerir.  
 
Yardımcı maddeler: Mikrokristalin selüloz, mısır nişastası, kroskarmelloz sodyum, stearik asit, 
beyaz kaplama (hidroksipropil  metil selüloz,  titanyum  dioksit (E171), propilen glikol, etil selüloz).  
 
 
Bu Kullanma  Talimatında:  
1. DEXOFEN nedir  ve ne için kullanılır?  
2. DEXOFEN’i  kullanmadan  önce dikkat edilmesi  gerekenler  
3. DEXOFEN nasıl kullanılır?  
4. Olası  yan etkiler  nelerdir?  
5. DEXOFEN’in  saklanması  
 
Başlıkları  yer almaktadır.  
 
1. DEXOFEN nedir  ve ne için kullanılır?  
DEXOFEN, steroid olmayan antiinflamatuvar ilaçlar (NSAİİ) olarak adlandırılan ilaç grubundan 
bir ağrı kesicidir.  
Osteoartrit (eklemlerde harabiyet ve kireçlenme), romatoid artrit (iltihabi eklem rahatsızlığı) ve 
ankilozan spondilit (daha çok omurga eklemlerinde sertleşme ile seyreden, ağrılı ilerleyici romatizma) belirti ve bulgularının tedavisi ile akut gut artriti (gut hastalığına bağlı ağrılı eklem iltihabı), akut kas iskelet sistemi ağrıları (örn. bel ağrısı), postoperatif ağrı (ameliyat sonrası ağrı) ve dismenore (ağrılı adet dönemleri) tedavisinde endikedir. 
DEXOFEN kutuda Alu/PVC  blisterde 20 ve 30 film kaplı  tablet  içermektedir.  
Beyaz renkte,  bir yüzünde  kırılma  çizgisi  olan, bikonveks, yuvarlak film kaplı  tabletlerdir.   
 2 / 9  
 2. DEXOFEN’i  kullanmadan önce dikkat  etmeniz gerekenler 
DEXOFEN’i  aşağıdaki durumlarda KULLANMAYINIZ 
Eğer,  
• Deksketoprofen trometamole  veya  DEXOFEN’in  içindeki  yardımcı  maddelerden  herhangi 
birine karşı alerjiniz (aşırı duyarlılık) varsa;  
• Asetilsalisilik  aside veya  diğer  steroid  olmayan antiinflamatuvar  ilaçlara  karşı  alerjiniz  varsa;  
• Astımınız varsa veya geçmişte  Asetilsalisilik asit veya diğer steroid olmayan antiinflamatuvar 
ilaçlar kullandıktan sonra astım atağı, akut alerjik rinit (alerjiye bağlı burun içerisinde kısa 
süreli iltihaplanma), burunda polip (alerjiye bağlı burun içerisinde oluşan kitleler), ürtiker (cilt 
döküntüsü), alerji sonucu yüz ve boğazda şişme (yüz, gözler, dudaklar veya dilde şişlik, veya solunum zorluğu) veya göğüste hırıltı (wheezing) meydana geldiyse;  
• Ketoprofen (steroid olmayan anti -inflamatuvar bir ilaç) veya fibrat (kandaki yağı düşürmek 
için kullanılan  bir ilaç) kullanımı sırasında  fotoallerjik  veya  fototoksik reaksiyonlardan şikayet 
ediyorsanız (güneşe maruz kalan cildin kızarması ve/veya kabarması şeklindeki belirtiler);  
• Peptik ülser (mide - bağırsak  yarası), mide ya da bağırsak  kanaması veya süregelen sindirim 
sorunlarınız varsa (örn. hazımsızlık, göğüste yanma) veya daha önceden mide ya da bağırsak  
kanaması, ülser (mide - bağırsak  yarası) veya delinme geçirdiyseniz;  
• Süregelen  sindirim sistemi problemleriniz varsa  (örneğin, hazımsızlık,  mide  ekşimesi);  
• Ağrı kesici olarak kullanılan steroid olmayan antiinflamatuvar  ilaçların (NSAİİ) kullanımına 
bağlı olarak geçmişte mide veya bağırsak  kanaması veya delinmesi geçirdiyseniz;  
• Süregelen  iltihaplı bağırsak  hastalığınız  (Crohn  hastalığı veya  ülseratif  kolit) varsa;  
• Ciddi kalp yetmezliğiniz, orta veya şiddetli böbrek sorunları veya ciddi karaciğer sorunlarınız 
varsa;  
• Kanama  bozukluğunuz  veya kan  pıhtılaşma  bozukluğunuz varsa;  
• Kusma, ishal veya yeterli olmayan miktarda sıvı alımı nedenlerinden dolayı şiddetli derecede dehidrasyonunuz varsa (vücudun çok miktarda sıvı kaybı);  
• Hamileliğinizin  üçüncü üç aylık  dönemindeyseniz  veya  emziriyorsanız;  
• Koroner arter cerrahisi (Koroner arter by -pass greft) geçirdiyseniz, ameliyat öncesi, sırası ve 
sonrası ağrıların tedavisinde kullanmayınız.  
 
DEXOFEN’i  aşağıdaki  durumlarda  DİKKATLİ  KULLANINIZ  
Eğer;  
• Alerjiniz  varsa  veya  geçmişte  alerjik  sorunlarınız olduysa;  
• Sıvı tutulumu dahil, böbrek, karaciğer veya kalp sorununuz varsa (yüksek tansiyon ve/veya kalp yetmezliği) veya bu sorunların herhangi bir tanesinden geçmişte şikayetiniz olduysa;  
• Diüretik (idrar söktürücü) ilaçlar alıyorsanız veya aşırı sıvı kaybı nedeniyle (örn. aşırı idrara 
çıkma, ishal veya kusma) sıvı eksikliği ve kan hacminde azalma sorunları yaşıyorsanız;  
• Kalp sorunlarınız varsa, daha önce inme geçirdiyseniz veya risk altında olduğunuzu 
düşünüyorsanız (örn. yüksek tansiyon, diyabet veya yüksek kolesterolünüz varsa veya sigara kullanıyorsanız) tedaviniz hakkında doktorunuza veya eczacınıza danışınız. DEXOFEN gibi ilaçlar kalp krizi riskinde (“miyokard enfarktüsü”) veya inme riskinde hafif artış ile ilişkilendirilebilir. Yüksek doz ve uzun süreli tedavi ile her türlü risk daha olasıdır. Önerilen dozu veya tedavi süresini aşmayınız. 
• Yaşlıysanız: yan etki yaşama olasılığınız daha yüksektir, (bkz. Bölüm 4). Bunlardan herhangi 
biri meydana gelirse derhal doktorunuza başvurunuz;  
• Üreme problemi olan bir kadın iseniz (DEXOFEN üremeyi olumsuz yönde etkileyebilir, bu 
nedenle gebe kalma planınız varsa veya kısırlık testi yaptıracaksanız bu ilacı kullanmayınız);   
 
 3 / 9  
 • Kan veya kan hücreleri  yapımı bozukluğunuz varsa;  
• Sistemik lupus eritomatozus (ciltte yaygın pullanmayla kendini gösteren bir hastalık) veya karışık 
bağ dokusu hastalığınız varsa (bağ dokusunu etkileyebilen bağışıklık sistemi bozuklukları);  
• Çok nadiren olmak üzere; eksfoliyatif dermatit (vücudun geniş bölgelerinde kızarıklık ve soyulma 
ile seyreden cilt rahatsızlığı), Stevens -Johnson sendromu ve toksik epidermal nekroliz (vücudun 
geniş bölgelerinde kızarıklık ve soyulma ile seyreden cilt rahatsızlığı) dahil bazı ölümcül ciddi 
deri reaksiyonları bildirilmiştir. Deri döküntüsü, mukozal lezyonlar veya başka herhangi bir aşırı 
duyarlılık belirtisi görüldüğü ilk anda DEXOFEN kesilmelidir.  
• Geçmişte  iltihaplı bağırsak  hastalığı geçirdiyseniz  (ülseratif  kolit,  Crohn hastalığı);  
• Başka bir mide  ve bağırsak  hastalığınız varsa  veya daha önce  geçirdiyseniz;  
• Bir enfeksiyonunuz varsa – Lütfen aşağıdaki “Enfeksiyonlar” bölümüne bakınız;  
• NSAİİ’ler kanama, mide-  bağırsak  yarası veya delinmesi gibi ölümcül olabilecek ciddi mide - 
bağırsak  sistemi yan etkilerine yol açarlar.  Bu yan etkiler  herhangi  bir zamanda, önceden  uyarıcı 
bir bulgu vererek veya vermeksizin ortaya çıkabilirler. Yaşlı hastalar ciddi mide - bağırsak  sistemi 
yan etkileri bakımından daha yüksek risk taşımaktadırlar.  
• Peptik ülser veya kanama riskini arttıran ilaçlar alıyorsanız, örn; oral steroid, bazı antidepresanlar 
(SSRI tipli; örneğin Selektif Serotonin Geri Alım İnhibitörleri); kanın pıhtılaşmasını önleyen 
Asetilsalisilik asit veya varfarin  gibi antikoagülan ilaçlar. Bu durumlarda, DEXOFEN almadan 
önce lütfen doktorunuza danışınız. Doktorunuz, mide koruyucu bir ilaç almanızı önerebilir (örn. 
misoprostol veya mide asidi üretimini engelleyici ilaçlar) .  
• Asetilsalisilik asit ve/veya NSAİİ’lere popülasyonun geri kalanından daha yüksek alerji riskiniz olduğundan, asetilsalisilik asit veya diğer NSAİİ’lerin alımı sonucunda kronik rinitle beraber 
astım, kronik sinüzit ve/veya burun polipi şikayetiniz varsa. Bu ilacın kullanımı özellikle 
asetilsalisilik asit veya NSAİİ’lere alerjisi olan hastalarda, astım atakları veya bronkospazma 
(solunum yollarının daralması) neden olabilir.  
• NSAİİ'ler gibi, DEXOFEN’d e bulaşıcı hastalıkların semptomlarını maskeleyebilir. Bu nedenle 
porfiriyi (cildi veya sinir sistemini etkileyen ve karın ağrısına neden olan nadir görülen bir 
hastalık) ve GI (sindirim sistemi) kanama belirtilerini izlemek için kan sayımı yapılabilir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
Enfeksiyonlar  
DEXOFEN ateş ve ağrı gibi enfeksiyon belirtilerini gizleyebilir. Bu nedenle DEXOFEN’ in uygun 
enfeksiyon tedavisini geciktirmesi olasıdır ve bu da komplikasyon riskinde artışa neden olabilir. Bu, 
bakterilerin neden olduğu pnömonide ve su çiçeği ile ilgili bakteriyel cilt
 enfeksiyonlarında 
gözlenmiştir. Bu ilacı bir enfeksiyonunuz varken alırsanız ve enfeksiyon belirtileriniz devam ederse 
veya kötüleşirse, vakit kaybetmeden bir doktora danışınız.  
Suçiçeği sırasında bu ilacın kullanımından kaçınılması tavsiye edilir. 
 
Çocuklar ve ergenler  
DEXOFEN, çocuklarda ve ergenlerde çalışılmamıştır. Bu nedenle, güvenlilik ve etkililik 
belirlenmediğinden çocuklarda ve ergenlerde kullanılmamalıdır.  DEXOFEN’in  yiyecek  ve içecek  ile kullanılması 
Tabletleri yeterli miktarda su ile alınız. Tabletleri yiyecek ile almanız mide veya bağırsakta ortaya 
çıkabilecek yan etki riskini azaltmaya yardımcı olur. Bununla birlikte, akut ağrınız varsa, tabletleri aç 
karnına alınız. İlacı yemeklerden en az 30 dakika önce almanız, ilacın biraz daha hızlı etki 
göstermesine yardımcı olur. 
  
 
 4 / 9  
 Hamilelik  
İlacı kullanmadan önce  doktorunuza veya eczacınıza  danışınız. 
 
Hamileliğinizin son üç  aylık dönemi boyunca DEXOFEN kullanmayınız.  Hamileyseniz ya da hamile 
kalmayı düşünüyorsanız, kullanmadan önce doktorunuza veya eczacınıza danışınız, bu dönemde 
DEXOFEN kullanmak sizin için doğru olmayabilir.  
Hamileler veya hamile kalmayı planlayan kadınlar DEXOFEN  kullanımından kaçınmalıdır. Tedavi, 
hamilelik sürecinin herhangi bir zamanında sadece bir doktor tarafından önerilmesi durumunda 
uygulanmalıdır.  
Hamile kalmaya çalışırken veya kısırlık tedavisi sırasında DEXOFEN kullanılması önerilmez.  
Kadın doğurganlığı üzerindeki potansiyel etkilerle ilgili olarak ayrıca bkz. Bölüm 2.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza danışınız. 
 
Emzirme 
İlacı kullanmadan önce  doktorunuza veya  eczacınıza  danışınız. 
Emziriyorsanız  DEXOFEN kullanmayınız.  
 
Araç ve makine  kullanımı  
DEXOFEN, tedavinin yan etkisi olarak baş dönmesi , görme bozuklukları veya uyuşukluğa yol 
açabileceğinden, bu durumlarda tepki verme, karayolu trafiğinde aktif olarak yer alma ve araç 
kullanma yeteneği bozulabilir. Eğer bu etkileri fark ederseniz, belirtiler geçene kadar araç veya makine 
kullanmayınız. Tavsiye için doktorunuza danışınız. 
 
DEXOFEN’in  içeriğinde bulunan  bazı yardımcı  maddeler hakkında  önemli  bilgiler  
Özel  bir kullanım  uyarısı  bulunmamaktadır.  
 
Diğer ilaçlar  ile birlikte  kullanımı  
DEXOFEN’in  yanında aşağıdaki ilaçlardan herhangi birini kullanıyorsanız, doktorunuzu, diş 
hekiminizi veya eczacınızı mutlaka bilgilendiriniz. Bazı ilaçların bir arada kullanılmaması veya 
kullanıldığı takdirde dozlarının ayarlanması gerekebilir. 
 
Tavsiye  edilmeyen  kombinasyonlar;  
• Asetilsalisik  asit (aspirin),  kortikosteroidler  (kortizon)  veya  diğer  antiinflamatuvar  ilaçlar  
• Kan pıhtılaşmasını önlemede  kullanılan  varfarin,  heparin  veya diğer  ilaçlar  
• Bazı duygudurum  bozukluklarının tedavisinde  kullanılan  lityum  
• Romatoid artrit (eklemlerde  ağrı ve şekil  bozukluklarına  neden  olan devamlı bir hastalık)  ve kanser 
tedavisi için haftada 15 mg’dan fazla dozda kullanılan kullanılan metotreksat  
• Epilepsi  (sara)  için kullanılan hidantoinler  ve fenitoin 
• Bakteriyel  enfeksiyonlar  (iltihap  oluşturan mikrobik hastalıklar)  için kullanılan  sülfametoksazol  
Önlem  gerektiren  kombinasyonlar;  
• Yüksek tansiyon ve kalp problemlerinde kullanılan ADE inhibitörleri, diüretikler   
• Beta blokörler  ve anjiyotensin II antagonistleri  
• Süregelen venöz ülserlerin (toplardamar yaraları) tedavisinde kullanılan pentoksifilin ve 
okspentifilin  
• Viral  enfeksiyon tedavisinde  kullanılan  zidovudin  
• Bakteriyel  enfeksiyon tedavisinde  kullanılan  aminoglikozid antibiyotikleri (gentamisin,  amikasin 
vb.) 
• Diyabet  için kullanılan  sülfonilüreler (örn. klorpropamid ve glibenklamid)  
• Metotreksat, haftada 15 mg’ dan az olacak ş ekilde düşük dozlarda kullanı lmas ı.  
 
 5 / 9  
 Dikkat  gösterilmesi gereken  kombinasyonlar;  
• Bakteriyel  enfeksiyonlar  için kullanılan  kinolon antibiyotikleri (örn. siproflaksasin, levofloksasin)  
• Bağışıklık  sistemi  hastalıkları  tedavisinde  ve organ naklinde  kullanılan  siklosporin  veya 
takrolimus  
• Streptokinaz  ve diğer  trombolitik  veya  fibrinolitik  ilaçlar,  örneğin kan pıhtılarını eritmede 
kullanılan ilaçlar  
• Gut tedavisinde  kullanılan probenesid  
• Süregelen  kalp yetmezliğinin  tedavisinde  kullanılan  digoksin  
• Hamileliği sonlandırmak için kullanılan  mifepriston  
• Seçici  serotonin geri  alım inhibitörleri türünde  antidepresanlar  (SSRI’lar)  
• Trombositlerin agregasyonu (kan pulcuklarının kümelenmesi) ve kan pıhtısı oluşumunu azaltmada 
kullanılan anti -trombosit ajanlar  
• Yüksek tansiyon ve kalp problemleri i çin kullanı lan beta blokörler ve di üretikler (furosemid)  
• Tenofovir (antiviral tedavi amaçlı kullanılır), ferasiroks (demir bağlayıcı olarak kullanılır), 
pemetreksed (kanser tedavisinde kullanılır)  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEXOFEN nasıl kullanılır?  
 
• Uygun  kullanım  ve doz/uygulama sıklığı için  talimatlar:  
DEXOFEN’i her zaman, tam olarak doktorunuzun söylediği şekilde alınız. Emin olmadığınız 
zaman doktorunuza veya eczacınıza danışınız. En düşük etkili doz, semptomları hafifletmek için gerekli olan en kısa süre boyunca kullanılmalıdır. Bir enfeksiyonunuz varsa, semptomlar (ateş ve ağrı gibi) devam ederse veya kötüleşirse vakit kaybetmeden doktora başvurunuz (bkz. Bölüm 2).  
İhtiyacınız  olan DEXOFEN dozu, ağrınızın tipine,  şiddetine  ve süresine  bağlıdır.  
Doktorunuz size günde kaç tablet ve ne kadar süre ile almanız gerektiğini söyleyecektir. Ağrının cinsine ve şiddetine göre önerilen doz 8 saatte bir 25 mg (1/2 tablet) veya günde bir defa 50 mg'dır 
(1 tablet). Günlük toplam doz 75 mg’ı geçmemelidir. 
 
• Uygulama yolu ve metodu:  
Tabletleri  yeteri  kadar  su ile alınız.  
Ağrınız şiddetliyse ve ağrının daha hızlı rahatlaması gerekiyorsa, tableti, emilimi daha kolay olacağından aç karnına (yemekten en az 30 dakika önce) alınız (bkz. Bölüm 2 “DEXOFEN’in  
yiyecek ve içecek ile kullanılması”).  
 
• Değişik  yaş grupları:  
Çocuk  ve ergenlerde kullanımı  
Çocuk ve ergenlerde  DEXOFEN  kullanılmamalıdır.  
 
Yaşlılarda  kullanımı  
Yaşlıysanız, tedaviye günlük toplam 1 tableti (50 mg) geçmeyen dozda başlamalısınız. DEXOFEN 
iyi tolere edilirse, yaşlı hastalarda bu başlangıç dozu, daha sonra genel önerilen doza (75 mg) çıkarılabilir.  
 
• Özel  kullanım  durumları:  
Böbrek  / karaciğer yetmezliği:  
Hafif derecede Böbrek veya hafif veya orta derecede karaciğer  sorununuz  varsa,  tedaviye günlük 
toplam  1 tableti (50 mg) geçmeyecek dozda başlamalısınız.   
 
 6 / 9  
 Orta veya ciddi böbrek fonksiyon bozukluğu olan veya ciddi karaciğer fonksiyon bozukluğu olan 
hastalarda DEXOFEN kullanılmamalıdır.  
 
Eğer  DEXOFEN’in  etkisinin  çok güçlü veya zayıf  olduğuna dair bir izleniminiz  var ise doktorunuz 
veya eczacınız ile konuşunuz. 
 
Kullanmanız  gerekenden  daha  fazla  DEXOFEN kullandıysanız:  
Aşırı dozu takiben ortaya çıkan semptomlar bilinmemektedir. Benzer tıbbi ürünler, gastrointestinal (kusma, anoreksi (iştahsızlık, iştahın kaybolması), abdominal ağrı (karın ağrısı)) ve nörolojik 
bozukluklara (uyuşukluk, vertigo, dezoryantasyon (zaman ve yer bilincinin bozulması) baş ağrısı) neden olmuşlardır.  
 
DEXOFEN’den
 kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz  ya da en yakın hastane acil departmanına gidiniz.  
 
Lütfen  ilacın  ambalajını veya  kullanma  talimatını da yanınıza  almayı  unutmayınız.  
 
DEXOFEN’i  kullanmayı  unutursanız  
Zamanı  geldiğinde  bir sonraki dozu alınız.  
Unutulan dozları  dengelemek için çift doz almayınız. 
 
DEXOFEN ile tedavi  sonlandırıldığında  oluşabilecek  etkiler  
 
DEXOFEN tedavisinin durdurulmasının ardından genellikle tedavi öncesi duruma geri dönülmektedir.  
Yaşlı hastaların böbrek fonksiyonlarında bozulma olasılığı daha yüksektir . 
Bütün NSAİİ’lerde olduğu gibi DEXOFEN, plazma üre azot ve kreatinin düzeylerini arttırabilir (böbrek 
fonksiyonlarını bozabilir). 
 
4. Olası yan etkiler nelerdir?  
Tüm  ilaçlar  gibi, herkeste görülmese de DEXOFEN yan etkilere sebep olabilir, ayrıca DEXOFEN’in  
içeriğinde  bulunan maddel ere karşı  duyarlı  olan kişilerde  yan etkiler  olabilir.   
 
Olası yan etkiler ne sıklıkla ortaya çıktıklarına göre aşağıda listelenmiştir. Bu tablo bu yan etkilerin kaç 
hastada ortaya çıkabileceğini göstermektedir:  
Çok yaygın  : 10 hastanın en az 1’inde  görülebilir.  
Yaygın  : 10 hastanın birinden az,  fakat  100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın  birinden az, fakat  10.000 hastanın  birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  veriler  ile tahmin edilememektedir.  
 
Aşağıdakilerden  biri olursa , DEXOFEN’i  kullanmayı  durdurunuz  ve DERHAL  doktorunuza 
bildiriniz veya size en yakın hastanenin acil bölümüne başvurunuz.  
 
•  Deri döküntüsü, kaşıntı, morarma, ağrılı kırmızı bölgeler, deri soyulması, mukozal lezyonlar (doku   
bozukluğu) veya başka herhangi bir aşırı duyarlılık belirtisi görülürse  
•  Gastrointestinal kanama ya da ülserasyon ortaya çıktığında  
•  Karaciğer fonksiyon testlerindeki bozukluk sürer veya kötüleşirse, karaciğer hastalığı ile uyumlu 
klinik belirti ve bulgular gelişirse veya diğer bulgular (örneğin eozinofili, deri döküntüleri vs.) 
görülürse  
  
 
 7 / 9  
 •  Yüzde, dudakta, dilde ve/veya boğazda şişmeyle birlikte ya da şişme olmaksızın gelişen nefes 
alma zorluğu gibi ciddi akut aşırı duyarlılık reaksiyonları (örneğin anafilaksi reaksiyonları) 
gözlenirse  
Bunların hepsi  çok ciddi  yan etkilerdir.  
Eğer bunlardan biri sizde mevcut ise, sizin DEXOFEN’e karşı ciddi alerjiniz var demektir. Acil tıbbi  
müdahaleye veya hastaneye yatırılmanıza gerek olabilir.  Yaygın:  
•  Mide  bulantısı  ve/veya kusma  
•  Karın  ağrısı  (genellikle üst taraf)  
•  İshal  
•  Sindirim  sorunları (hazımsızlık)  
 
Yaygın  olmayan:  
• Baş dönmesi  (vertigo)  
• Sersemlik  
• Uyuklama  
• Uyku düzensizlikleri  
• Sinirlilik  
• Baş ağrısı  
• Çarpıntı  
• Kızarma  
• Mide zarının iltihabı (gastrit)  
• Kabızlık  
• Ağız  kuruluğu  
• Şişkinlik  
• Deri döküntüsü  
• Yorgunluk  
• Ağrı 
• Ateş ve titreme  hissi  
• Genel  kırıklık,  ve titreme, genellikle iyi hissetmeme (halsizlik)   
 
Seyrek:  
• Peptik  ülser  (mide veya onikiparmak bağırsağında yara)  
• Kan kusma  veya siyah  dışkı  ile kendini  gösteren, peptik ülser  delinmesi veya kanaması  
• Bayılma  
• Yüksek kan basıncı  
• Çok yavaş  nefes  alıp verme  
• Su tutulumu  ve vücudun gövdeden uzak  bölgelerinde  şişlik  (örn.  ayak  bileklerinin  şişmesi)  
• İştah  kaybı  (anoreksi)  
• Duyularda  anormallik  
• Gırtlak  bölgesinde  şişlik  (larenjial  ödem)  
• Ani gelişen  böbrek bozukluğu (akut  böbrek yetersizliği ) 
• Karaciğer  hücresi  hasarı (hepatit)  
• Kaşıntılı döküntü 
• Akne  
• Terleme artışı  
• Sırt ağrısı  
• Sık idrara  çıkma  
• Adet  düzensizlikleri   
 
 8 / 9  
 • Prostat  sorunları  
• Anormal  karaciğer  fonksiyonu testleri (kan testleri)  
Çok seyrek:  
• Anafilaktik reaksiyon (vücudun alerji oluşturan maddelere karşı verdiği çok şiddetli yanıt, ani aşırı 
duyarlılık)  
• Cilt, ağız, göz ve genital bölgelerde açık yaralar (Stevens Johnson ve Lyell sendromları)  
• Yüzde şişme veya dudaklar ve boğazda şişme (anjiyonörotik ödem)  
• Hava yollarının daralması sebebiyle nefessiz kalma (bronkospazm)  
• Nefes  darlığı  
• Hızlı kalp atışı 
• Düşük kan basıncı  
• Pankreasta  iltihaplanma  
• Bulanık görme  
• Kulaklarda  çınlama  (tinnitus)  
• Deride hassasiyet  
• Işığa  karşı  duyarlılık  
• Kaşınma  
• Böbrek sorunları  
• Kanda  akyuvar  hücresi  sayısının  düşük olması (nötropeni), kan pulcukları  sayısının  azlığı 
(trombositopeni)  
 
Daha önce antiinflamatuvar ilaçların uzun süreli kullanımına bağlı sizde  bir yan etki meydana geldiyse 
ve özellikle yaşlıysanız, tedavinin başında herhangi bir karın/  bağırsak  yan etkisi fark ederseniz (örn. 
karın ağrısı, yanma, kanama) . 
 Cilt döküntüsü veya ağız içi veya genital bölgede herhangi bir lezyon ortaya çıktığını veya herhangi  
bir alerji belirtisini fark eder etmez DEXOFEN kullanımını bırakınız.  
 
Steroid olmayan antiinflamatuvar ilaçlar ile tedavi esnasında, sıvı tutulumu ve şişlik (özellikle ayak bileklerinde ve bacaklarda) kan basıncının yükselmesi ve kalp yetersizliği bildirilmiştir. 
 
DEXOFEN gibi ilaçlar, kalp krizi (“miyokard enfarktüsü”) veya inme riskinde hafif bir artış ile ilişkilendirilebilir.  
 
Bağ dokusunu etkileyen bağışıklık sistemi bozuklukları (sistemik lupus eritematozus veya karışık bağ 
dokusu hastalığı) olan hastalarda antiinflamatuvar ilaçlar, seyrek olarak ateş, baş ağrısı ve ense 
sertliğine yol açabilir.  
 En sık görülen yan etkiler mide -bağırsak rahatsızlıklarıdır. Bazen ölümcül olmak üzere, özellikle 
yaşlılarda peptik ülserler (mide rahatsızlığı), perforasyon (mide delinmesi) veya mide ya da bağırsakta 
kanama ortaya çıkabilir. Kullanım sonrasında bulantı, kusma, ishal, şişkinlik, kabızlık, hazımsızlık, 
karın ağrısı, melaena (siyah renkli dışkı), hematemez (kanlı kusma), ülseratif stomatit (ağızda oluşan yaralar, aft), kolit (kalın bağırsakta iltihap) ve Crohn’s hastalığının kötüleşmesi bildirilmiştir. Daha az sıklıkla, mide iç yüzeyinin (gastrit) iltihabı gözlenmiştir.  
 
Diğer NSAİİ’lerde olduğu gibi hematolojik reaksiyonlar (purpura, aplastik ve hemolitik anemi ve nadiren agranülositoz ve medüller hipoplazi) ortaya çıkabilir.  
 
Eğer  bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
  
 
 9 / 9 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak  ya da 0 800 314 00  
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz.  Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. DEXOFEN’in  saklanması  
DEXOFEN’i  çocukların  göremeyeceği,  erişemeyeceği  yerlerde ve ambalajında saklayınız.  
25°C’nin altındaki  oda sıcaklığında  ışıktan  koruyacak şekilde  saklayınız.  
 
Son kullanma  tarihiyle  uyumlu olarak kullanınız.  
Ambalajın üzerinde belirtilen  son kullanma tarihinden sonra DEXOFEN’i kullanmayınız.  
 
Eğer  üründe  ve/veya ambalajında  bozukluklar  fark ederseniz DEXOFEN’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız!  Çevre Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat  sahibi:  
ATABAY KİMYA  SAN.  TİC. A. Ş. 
Kadıköy/İSTANBUL  
 
Üretim Yeri:  
ATABAY İLAÇ  FABRİKASI  A.Ş. 
Kadıköy/İSTANBUL  
Bu kullanma talimatı  18/10/2024 tarihinde onaylanmıştır.  