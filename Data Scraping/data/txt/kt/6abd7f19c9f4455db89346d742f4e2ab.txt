1  
  KULLANMA TALİMATI  
  
OLMETEC PLUS® 40mg/25 mg Film Kaplı Tablet  
  
Ağızdan alınır.    
• Etkin maddeler: 40 mg olmesartan medoksomil ve 25 mg hidroklorotiyazid.  
• Yardımcı maddeler: Mikrokristalin selüloz, laktoz monohidrat (sığır kaynaklı), düşük 
substitüe hidroksipropilselüloz, hidroksipropilselüloz, magnezyum stearat, titanyum 
dioksit (E171), talk, hidroksipropilmetilselüloz, sarı demir oksit (E172), kırmızı demir 
oksit (E172)   
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
  
Bu Kullanma Talimatında:   
  
1. OLMETEC PLUS® nedir ve ne için kullanılır?  
2. OLMETEC PLUS® kullanmadan önce dikkat edilmesi gerekenler  
3.  OLMETEC PLUS® nasıl kullanılır?  
4. Olası yan etkiler nelerdir?  
5.OLMETEC PLUS®’ın saklanması  
  
Başlıkları yer almaktadır.    
1. OLMETEC PLUS® nedir ve ne için kullanılır?  
  
OLMETEC PLUS® 40 mg/25 mg Film Tablet; bir yüzünde C25 yazılı, pembemsi , 15x7 mm 
oval film tablettir. OLMETEC PLUS®, 28 ve 84 film kaplı tablet halinde kullanıma  
sunulmuştur.    
OLMETEC PLUS® yüksek kan basıncının tedavisinde kullanılan (hipertansiyon) bir ilaçtır ve 
olmesartan medoksomil ve hidroklorotiyazid olmak üzere iki etkin madde içermektedir:    
• Olmesartan medoksomil, anjiyotensin -II reseptör antagonistleri isimli bir ilaç grubuna aittir. 
Bu ilaç kan damarlarını gevşeterek kan basıncını düşürür.     
• Hidroklorotiyazid tiyazid diüretikleri (idrar söktürücü) olarak adlandırılan bir ilaç grubuna 
aittir. Böbreğinizin daha fazla idrar üretmesini sağlayarak vücudunuzun fazla sıvıdan kurtulmasına yardımcı olup kan basıncını düşürür.  
  2  
  OLMETEC PLUS® size yalnızca, tek başına olmesartan medoksomil ile kan basıncınız yeteri 
kadar kontrol edilemediğinde verilecektir. Bu iki farklı etkin maddenin birlikte verilmesi kan 
basıncını, bu etkin maddelerin her birinin tek başına düşürdüğünden daha fazla düşürme ye 
yardımcı olur.    
Yüksek kan basıncınızın tedavisi için bir ilaç alıyor olabilirsiniz, ancak doktorunuz OLMETEC PLUS
® ile kan basıncınızı daha fazla düşürmek isteyebilir.     
Yüksek kan basıncı, OLMETEC PLUS® gibi ilaçlarla kontrol altında tutulabilir.  Doktorunuz, 
kan basıncını düşürmek için hayat tarzınıza dair bazı değişiklikler yapmanızı (kilo vermek, sigarayı bırakmak, alınan alkol miktarını ve yemeklerde kullanılan tuz oranını azaltmak) ve aynı zamanda y ürüyüş ve yüzme gibi rutin egzersizler yapmanızı önerecektir. Doktorunuzun 
bu tavsiyelerine uymanız önemlidir.  
 
2. OLMETEC PLUS®’ı kullanmadan önce dikkat edilmesi gerekenler    
OLMETEC PLUS®’ı aşağıdaki durumlarda KULLANMAYINIZ    
Eğer,  
• İlacın etkin maddeleri olmesartan medoksomil veya hidroklorotiyazide veya yardımcı 
maddelerine (Kullanma Talimatının giriş kısmında Yardımcı maddeler başlığı altında tüm 
liste bulunmaktadır), ya da hidroklorotiyazide benzeyen sülfonamid grubu antibiyotikle re 
karşı aşırı duyarlılığınız (alerjiniz) var ise,  
• Hamileyseniz,  
• Böbrek fonksiyon bozukluğunuz var ise,  
• Diyabetiniz  (şeker hastalığınız)  varsa, böbrek fonksiyonlarınız bozulmuşsa, ve aliskiren 
(hipertansiyonda kullanılan bir ilaç) kullanıyorsanız,  
• Tedavi almanıza rağmen kan tahlillerinde azalmış potasyum, azalmış sodyum, artmış kalsiyum veya artmış ürik asit (böbrek taşı veya gut hastalığının belirtileri vb.) tespit ediliyorsa,  
• Orta veya şiddetli karaciğer fonksiyon bozukluğu veya cilt veya gözlerin sarımsı renk 
alması (sarılık) veya safra kanal ından safra akışı ile ilgili bir problem varsa (safra kanalı 
tıkanıklığı, örneğin safrataşı),  
 
 
OLMETEC PLUS
®’ı aşağıdaki durumlarda DİKKATLİ KULLANINIZ    
Eğer,  
• Böbrek nakli yapılmışsa,  
• Karaciğer hastalığınız var ise,  
• Kalp yetersizliğiniz varsa ya da kalp kapakçıklarınız veya kalp kasınız ile ilgili 
sorunlarınız var ise,  
• Kusma (hasta olma) veya şiddetli ishal veya birkaç günden daha uzun süren ishal var ise,  
• Yüksek dozlarda idrar söktürücülerle (diüretikler) tedavi görüyorsanız veya düşük tuz 
diyetinde iseniz,  
• Böbrek üstü bezlerinizde sorun var ise (örn. primer aldosteronizm),  
• Şeker hastalığınız (diyabet) var ise,  
• Lupus eritematoz (bir vücut bağışıklık sistemi hastalığı) hastalığınız var ise,  
• Alerjiniz veya astımınız var ise,  
• Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. 
Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve 3  
  dudak kanseri tiplerinin (melanom dışı cilt kanseri) riskini artırabilir. OLMETEC PLUS® 
kullanırken cildinizi güneş ve UV ışınlarına maruziyetten koruyun.  
• Geçmişte hidroklorotiyazid alımını takiben solunum veya akciğer sorunları (akciğerlerde 
iltihaplanma veya sıvı toplanması dahil) yaşadıysanız OLMETEC PLUS® ’ı aldıktan sonra 
herhangi bir şiddetli nefes darlığı veya nefes almada zorluk  yaşarsanız, derhal tıbbi yardım  
isteyiniz   
  
Aşağıdaki semptomlardan herhangi biri ile karşılaşırsanız doktorunuzla iletişime geçiniz:  
• Eğer şiddetli, devam eden ve önemli derecede kilo kaybına sebep olan ishal mevcut ise. 
Doktorunuz belirtileri değerlendirebilir ve kan basıncı ilaç tedavinize nasıl devam 
edeceğinize karar verebilir.  
• Görme kaybı ya da göz ağrısı mevcut ise. OLMETEC PLUS® kullanımından saatler ya da 
haftalar sonra ortaya çıkabilir ve göz basıncının artmasına dair bir semptom olabilir. Tedavi edilmediği takdirde, kalıcı görme kaybına neden olabilir.  
  
Bu durumlardan herhangi biri varsa doktorunuz sizi daha sık görmek ve bazı testlerin 
yapılmasını isteyebilir.    
OLMETEC PLUS® kan yağlarınızı ve ürik asit (gut hastalığı sebebi - eklemlerdeki ağrılı şişlik) 
seviyelerinizi arttırabilir. Tedavi döneminde doktorunuz gerekli görürse kan tahlillerini  
yapacaktır.  
  
OLMETEC PLUS®, kanınızdaki elektrolit adı verilen bazı kimyasalların düzeylerini 
değiştirebilir. Muhtemelen doktorunuz bunları kontrol etmek için zaman zaman kan testleri yapılmasını isteyebilir. Elektrolit değişikliğinin belirtileri şunlardır: susama hissi, ağız kurul uğu, kas ağrısı veya kramplar, kas yorgunluğu, düşük kan basıncı (hipotansiyon), 
halsizlik, uyuşukluk, yorgunluk, uykulu veya huzursuz hissetme, mide bulantısı, kusma, daha az idrara çıkma ihtiyacı, kalp atım hızında artma gibi şikayetler orta ya çıkar .  
 
Uyarılar ve önlemler  
 
OLMETEC PLUS® almadan önce doktorunuza danışınız.    
Yüksek kan basıncını tedavi etmekte kullanılan aşağıdaki ilaçlardan herhangi birini alıyorsanız, 
doktorunuza söyleyin:  
• Özellikle diyabetle ilişkili böbrek sorunlarınız varsa ADE -inhibitörü (örneğin, enalapril, 
lisinopril, ramipril),  
• Aliskiren (ARB (örneğin; losartan, valsartan, irbesartan), ADE -inhibitörü (örneğin; 
enalapril, lisinopril, ramipril) ya da aliskiren içeren yüksek tansiyon tedavisinde kullanılan ilaçların birlikte kullanılması önerilmez.).   
 
Doktorunuz böbrek fonksiyonunuzu ve kanınızdaki elektrolit (örn. potasyum) miktarını düzenli 
aralıklarla kontrol edebilir.  
  
Bu belirtileri fark etmeniz durumunda doktorunuza bildiriniz.   
Kan basıncını düşüren tüm ilaçlarda olduğu gibi, kalp veya beyinde kan akışı bozukluğu olan 
hastalarda kan basıncındaki aşırı düşüş kalp krizine veya inmeye sebep olabilir. Bu nedenle 
doktorunuz kan basıncınızı dikkatli bir şekilde kontrol edecektir.    
Doktorunuz paratiroid bezi fonksiyon testleri yapacaksa, OLMETEC PLUS® tedavisi testten 
önce durdurulmalıdır.  
  4  
  Eğer spor yapıyorsanız, bu ilaç doping testlerinde pozitif sonuç çıkmasına yol açabilir.    
Eğer hamileyseniz (veya olma ihtimaliniz varsa) doktorunuza söyleyiniz. Hamilelikte 
OLMETEC PLUS® kullanmamalısınız. Bu durumda, doktorunuzun uygun bulduğu alternatif 
bir tedaviye devam etmeniz gerekmektedir.  
 
Siyah ırktan hastalar:   
Diğer benzer ilaçlar ile olduğu gibi OLMETEC PLUS®’ın kan basıncı düşürücü etkisi, siyah 
ırka mensup hastalarda daha düşük olabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
OLMETEC PLUS®’ın yiyecek ve içecek ile kullanılması:    
OLMETEC PLUS®, yemekle birlikte veya öğünler arasında alınabilir. Film tablet, bütün olarak 
yeterli miktarda su ile yutularak alınır.    
Bazı hastalarda OLMETEC PLUS® kullanırken alkol aldığında bayılma hissi ve sersemlik 
görülebilir. Eğer bu durum sizde olursa şarap, bira veya tatlı -hafif alkollü bir içecek almayınız.  
  
Hamilelik     
İlacı kullanmadan önce doktorunuza veya eczacınıza danışınız.    
Eğer hamileyseniz (veya olabilme ihtimaliniz varsa) doktorunuza söyleyiniz. Doktorunuz 
normal olarak hamile kalmadan önce veya hamile olduğunuzu anladığınız anda OLMETEC 
PLUS®’ı kullanmayı bırakmanızı ve OLMETEC PLUS® yerine başka bir ilaç kullanmanızı 
önerecektir. Hamilelikte OLMETEC PLUS® kullanmamalısınız. Eğer 3 aydan daha uzun 
süredir hamileyseniz, bu ilaç bebeğinize ciddi zararlar verebilir.    
Tedaviniz sırasında hamile olduğunuzu farkederseniz hemen doktorunuza danışınız.  
  
Emzirme    
İlacı kullanmadan önce doktorunuza veya eczacınıza danışınız.  
  
Emziriyorsanız veya emzirmeye başlamak üzereyseniz doktorunuza bildiriniz. OLMETEC 
PLUS® emziren anneler için önerilmemektedir. Emzirecekseniz, doktorunuz tedaviniz için 
başka bir ilaç seçebilir.    
Eğer hamileyseniz veya emziriyorsanız, hamile olabileceğinizi düşünüyorsanız ya da bebek 
sahibi olmayı düşünüyorsanız bu ilacı almadan önce doktorunuza veya eczacınıza danışınız.  
  
Araç ve makine kullanımı    
Yüksek kan basıncı tedavisi görürken kendinizi uykulu veya sersemlemiş hissedebilirsiniz.  Eğer böyle bir durum söz konusu ise belirtiler geçene kadar araç ve makine kullanmayınız. 
Doktorunuzdan araç ve makine kullanıp kullanmayacağınız konusunda bilgi alınız.   
 
  
 5  
  OLMETEC PLUS®’ın içeriğinde bulunan bazı yardımcı maddeler hakkında önemli 
bilgiler    
Bu ilaç  bir şeker tipi olan  laktoz içerir. Eğer daha önceden doktorunuz tarafından bazı şekerlere 
karşı intoleransınız (dayanıksızlığınız) olduğunuz söylenmişse bu tıbbi ürünü almadan önce 
doktorunuzla temasa geçiniz.   
  
Diğer ilaçlar ile birlikte kullanımı    
Eğer herhangi bir ilaç kullanıyorsanız, henüz kullandıysanız ya da kullanacaksanız doktorunuza veya eczacınıza söyleyiniz.    
 
Eğer aşağıdakilerden birini kullanıyorsanız doktorunuzu özellikle bilgilendiriniz:  
• Diğer kan basıncı düşürücü ilaçlar OLMETEC PLUS®’ın etkisini artırabilir.  
Doktorunuz dozunuzu değiştirebilir ve/veya başka önlemler alabilir:  ADE inhibitörü veya aliskiren alıyorsanız (ayrıca “OLMETEC PLUS
® 'ı kullanmayınız” ve  
“Uyarılar ve önlemler” başlıkları altında verilen bilgilere bakınız).  
  
• OLMETEC PLUS® ile aynı anda kullanıldığında kanınızdaki potasyum düzeylerinde 
değişikliğe sebep olabilecek ilaçlar şunları içermektedir:  
  
- Potasyum takviyeleri (potasyum içeren tuz bileşikleri)  
- Diüretikler (idrar söktürücüler)  
- Heparin (kanı sulandırmak için)  
- Laksatifler (kabızlığı önlemede kullanılır) - Steroidler (hormonlar)  
- Adrenokortikotropik hormon (ACTH)  
- Karbenoksolon (ağız ve mide ülserlerinin tedavisi için kullanılan bir ilaç)  
- Penisilin G sodyum (benzilpenisilin sodyum olarak da adlandırılan bir 
antibiyotik)  - Aspirin veya salisilatlar gibi bazı ağrı kesiciler  
  
• Lityum’un (ruhsal dalgalanmaları ve bazı depresyon tiplerini tedavi etmek için kullanılan 
bir ilaç) OLMETEC PLUS
®  ile aynı zamanda kullanılması lityum toksisitesini arttırabilir. 
Eğer lityum almanız gerekiyorsa, doktorunuz kanınızdaki lityum düzeylerini ölçecektir.  
• OLMETEC PLUS® ile aynı anda kullanılan steroid olmayan anti inflamatuvar 
(NSAİİ'ler) ilaçlar (ağrı, şişlik ve artrit de dahil olmak üzere diğer iltihap bulgularını geçirmek için kullanılan ilaçlar), böbrek yetmezliği riskini arttırabilir ve OLMETEC PLUS
®’ın etkililiği NSAİİ’ler tarafından azaltılabilir.  
• Uyku ilaçları, sakinleştiriciler ve antidepresan ilaçların OLMETEC PLUS®  ile birlikte 
kullanılması durumunda ayağa kalkarken kan basıncında ani düşüşlere neden olabilir.  
• Baklofen ve tübokürarin gibi belli kas gevşetici ilaçlar.  
• Amifostin, siklofosfamid veya metotreksat gibi kanser tedavisi için kullanılan ilaçlar.  
• Kolestiramin ve kolestipol gibi kandaki yağ seviyelerini düşüren ilaçlar  
• Kandaki kolesterol seviyesini düşüren bir ilaç olan Kolesevelam Hidroklorid, 
OLMETEC PLUS®’ın etkisini azaltabilir. Doktorunuz size OLMETEC PLUS®’ı 
kolesevelam hidroklorürden en az 4 saat önce almanızı tavsiye edebilir.  
• Atropin ve biperiden gibi antikolinerjik ajanlar.  
• Bazı psikiyatrik hastalıkların tedavisi için kullanılan tioridazin, kloropromazin, 
levomepromazin, trifluoperazin, siyamemazin, sülpirid, amisüliprid, pimozid, sultoprid, 
tiaprid, droperidol veya haloperidol gibi ilaçlar.  
• Kalp hastalıklarının tedavisi için kullanılan, kinidin, hidrokinidin, dizopiramid, 
amiodaron, sotalol veya dijitalis gibi bazı ilaçlar.   6  
  • Mizolastin, pentamidin, terfenadin, dofetilid, ibutilid veya eritromisin enjeksiyonları gibi 
kalp ritmini değiştirebilen ilaçlar.  
• Kan şekerini düşürmek için kullanılan insülin veya metformin gibi ağızdan alınan 
antidiyabetik ilaçlar.  
• OLMETEC PLUS® kan şekerini yükseltici etkisini arttırabileceğinden, yüksek kan 
basıncı veya düşük kan şekeri tedavisinde kullanılan sırası ile beta -blokörler ve diazoksit 
içeren ilaçlar.  
• Metildopa (yüksek kan basıncı tedavisi için kullanılan bir ilaç).  
• Noradrenalin gibi kan basıncını arttıran ve kalp hızını yavaşlatan ilaçlar.  
• Yavaş kalp atışının tedavisi ya da terlemenin azaltılması için kullanılan difemanil.   
• Gut tedavisinde kullanılan probenesid, sülfinpirazon ve allopurinol gibi ilaçlar.  
• Kalsiyum takviyeleri.  
• Amantadin (viruslere karşı kullanılan bir ilaç)  
• Siklosporin gibi, organ nakli sırasındaorganın atılmasını önleyen ilaçlar  
• Tetrasiklinler ya da sparfloksasin olarak adlandırılan bazı antibiyotikler.  
• Mantar enfeksiyonlarının tedavisinde kullanılan bir ilaç olan amfoterisin.  
• OLMETEC PLUS®’ın etkisini azalabileceğinden alüminyum magnezyum hidroksit gibi 
çok yüksek miktarda mide asidini tedavi etmek için kullanılan ilaçlar.   
• Bağırsak ve midede besin hareketini hızlandırmak için kullanılan sisaprid.   
• Sıtma tedavisi için kullanılan halofantrin.    
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
  
3. OLMETEC PLUS®  nasıl kullanılır?    
Uygun kullanım ve doz/uygulama sıklığı için talimatlar:  
• OLMETEC PLUS®’ı daima doktorunuzun tavsiye ettiği şekilde kullanınız. Herhangi bir 
durumdan emin değilseniz, lütfen doktorunuza veya eczacınıza danışınız.  
• Günlük doz OLMETEC PLUS®  40 mg/12,5 mg’dir. Ancak kan basıncının yeterli kontrolü 
sağlanamazsa, doktorunuz günlük dozu OLMETEC PLUS®  40 mg /25 mg’a yükseltebilir.    
Uygulama yolu ve metodu:  • OLMETEC PLUS
®  yiyeceklerle birlikte veya öğünler arasında alınabilir. Film tablet, bütün 
olarak yeterli miktarda su ile yutularak alınır.  
• Mümkünse günlük ilaç dozunuzu daima günün aynı saatinde, örneğin kahvaltıda alınız.   
• Doktorunuz size aksini söyleyene kadar OLMETEC PLUS®’ı almaya devam etmeniz çok 
önemlidir.  
  
Değişik yaş grupları:  
  
  Çocu klarda ve ergenlerde (18 yaş altı) kullanımı:  
  OLMETEC PLUS®’ın çocuklarda ve 18 yaşın altındaki ergenlerde kullanımı önerilmez. 
 
Yaşlılarda kullanım:  
Eğer 65 yaşın üzerindeyseniz erişkin hastalar için tavsiye edilen dozun aynısı önerilir.   
 
Özel kullanım durumları:    
Böbrek yetmezliği:  
OLMETEC PLUS® böbrek yetmezliği  olan hastalarda kullanılmamalıdır.     
  7  
     
Karaciğer yetmezliği:  
Hafif karaciğer yetmezliği olan hastalarda dikkatli kullanılmalıdır. Orta dereceli ve şiddetli 
karaciğer yetmezliği olan hastalarda kullanılmamalıdır.    
 
Eğer OLMETEC PLUS®’ın etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.    
Kullanmanız gerekenden fazla OLMETEC PLUS® kullandıysanız:  
 
Gerekenden fazla tablet almanız halinde veya kazara bir çocuk birkaç tane tablet yutarsa derhal doktorunuza veya en yakın acil servise gidiniz ve ilaç ambalajınızı veya bu kullanma talimatını 
yanınıza alınız.  
 
OLMETEC PLUS®’dan kullanmanız gerekenden fazlasını kullandıysanız bir doktor veya 
eczacı ile konuşunuz .  
  
OLMETEC PLUS®’ı kullanmayı unutursanız:  
Günlük almanız gereken dozunuzu almayı unuttuysanız, ertesi gün normal ilaç dozunu alınız. Unutulan dozları dengelemek için çift doz almayınız.  
  
OLMETEC PLUS
®  ile tedavi sonlandırıldığında oluşabilecek etkiler:  
Doktorunuz tedaviyi kesmenizi söylemedikçe OLMETEC PLUS®’ı almaya devam etmeniz 
önemlidir.  
  
4. Olası yan etkiler nelerdir?    
Tüm ilaçlar gibi, OLMETEC PLUS®’ın içeriğinde bulunan maddelere duyarlı olan kişilerde 
yan etkiler olabilir.  
 Yan etkiler aşağıdaki kategorilerde gösterildiği şekilde sıralanmıştır:   Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  Yaygın olmayan: 100 hastanın 1’inden az, fakat 1.000 hastanın 1’inden fazla görülebilir. Seyrek: 1.000 hastanın 1’inden az, fakat 10.000 hastanın 1’inden fazla görülebilir.  Çok seyrek: 10.000 hastanın 1’inden az görülebilir.  Bilinmiyor: Eldeki veriler ile belirlenemeyecek kadar az hastada görülebilir.   
 
Aşağıdakilerden biri olursa OLMETEC PLUS® 'ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 
Seyrek:  
-Tüm vücudu etkileyen, yüzde, ağız ve/veya larenksde (ses telleri) şişmeye neden olan ve 
kaşıntı veya deri döküntüsünün ortaya çıktığı alerjik reaksiyonlar     
- OLMETEC PLUS®  hassas kişilerde veya bir alerjik reaksiyon neticesinde kan basıncının çok 
fazla düşmesine neden olabilir. Bu şiddetli baş dönmesi ve bayılmaya neden olabilir.    
 
Bilinmiyor:  
- OLMETEC PLUS® tedavisine uzun zaman önce başlamış olsanız dahi göz akının sararması, 
idrar koyulaşması, cilt kaşınması yaşarsanız, derhal doktorunuza danışınız; doktorunuz, 8  
  semptomlarınızı değerlendirecek ve tansiyon ilacınıza nasıl devam edeceğinize karar 
verecektir.     
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin OLMETEC PLUS®’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir. 
   
OLMETEC PLUS®  iki etkin maddenin birleşimidir ve aşağıdaki bilgilerde ilk olarak, bu etkin 
maddeleri kombinasyon şeklinde içeren OLMETEC PLUS®  ile bugüne kadar bildirilmiş diğer 
yan etkiler ve ikinci olarak da, iki madde birlikte uygulandığında ya da ayrı ayrı uygulanan her bir madde için bilinen yan etkiler bildirilmektedir.  
  
 
Aşağıda belirtilenler, OLMETEC PLUS® kullanımı ile ilgili bugüne kadar bilinen diğer 
yan etkilerdir:    
Ortaya çıkması halinde, bu yan etkiler sıklıkla hafiftir ve tedaviyi bırakmanız gerekli değildir.  
  
Yaygın  :  
Sersemlik, güçsüzlük, başağrısı, yorgunluk, göğüs ağrısı, ayak bilekleri, ayaklar, bacaklar, eller veya kollarda şişme.   
 
Yaygın olmayan : 
Kalp çarpıntısı (palpitasyonlar), döküntü, egzema, baş dönmesi (vertigo), öksürük, hazımsızlık, karın ağrısı, bulantı, kusma, ishal, kas krampları ve adale ağrısı, eklem yerleri, kollar ve bacaklarda ağrı, sırt ağrısı, erkeklerde ereksiyon güçlüğü, idrarda  kan.   
 
Yaygın olmayan sıklıkla kan testi sonuçlarında da bazı değişiklikler görülebilir ve şunları içerir:    
Kandaki yağ seviyelerinde artış, kandaki üre ve ürik asitte artış, kreatinin artışı, kandaki potasyumda artış veya azalma, kandaki kalsiyumda artış, kandaki şekerde artış, karaciğer fonksiyon testlerinde artış. Doktorunuz bunları kan testinden görecek ve n e yapılması 
gerektiğini söyleyecektir.   
 
Seyrek : 
Hasta hissetme, bilinç bozukluğu, ciltte kabarıklıklar (sivilceler), akut böbrek yetmezliği. Seyrek olarak kan testi sonuçlarında da bazı değişiklikler görülebilir ve şunları içerir:  
Kan üresinde azot artışı, hemoglobin ve hematokrit değerlerinde artış. Doktorunuz kan testinden bunlar hakkında bilgi sahibi olacak ve herhangi bir şey yapılması gerekiyorsa size söyleyecektir.  
  
Olmesartan medoksomil veya hidroklorotiyazidin tek başına görülen yan etkiler şunlardır:  
  
Olmesartan medoksomil:    
Yaygın  : 
Bronşit, öksürük, burun akması veya dolması, boğaz ağrısı, karın ağrısı, hazımsızlık, ishal, bulantı, gastroenterit (mide -bağırsak kanalında iltihap), eklem yerlerinde veya kemiklerde ağrı, 
sırt ağrısı, idrarda kan, idrar yolu enfeksiyonu, grip benzeri bel irtiler, ağrı.   
 
Yaygın olarak kan testi sonuçlarında da bazı değişiklikler görülebilir ve şunları içerir:    
Kandaki yağ seviyelerinde artış, kandaki üre ve ürik asitte artış, karaciğer ve kas testlerinde artış.  
  9  
  Yaygın olmayan :     
Nefes alma problemleri yanında kan basıncının hızla düşmesine hatta bayılmaya (anaflaktik 
reaksiyonlar), yüzde şişmeye neden olabilecek tüm vücüdu etkileyebilen hızlı alerjik 
reaksiyonlar, anjina (göğüste ağrı veya rahatsızlık hissetme ), hasta hissetme, alerjik cilt 
döküntüleri, kaşınma, ekzantem (cilt döküntüsü), ciltte kabarıklıklar (sivilceler).    
Yaygın olmayan sıklıkla kan testi sonuçlarında da bazı değişiklikler görülebilir ve şunları içerir:  Trombosit olarak bilinen kan hücreleri sayısında azalma (trombositopeni)   
 
Seyrek : 
Böbrek fonksiyonlarının bozulması, enerji azlığı  
  
Seyrek olarak kan testi sonuçlarında da bazı değişiklikler görülebilir ve şunları içerir: Kandaki potasyumda artış.  
 
Çok seyrek:   
Sprue -benzeri enteropati (Ciddi, kalıcı olan ve önemli kilo kaybına neden olan bir ishal ) 
yaşarsanız doktorunuzla temasa geçin. Doktorunuz semptomlarınızı değerlendirebilir ve kan 
basıncı ilaçlarınıza nasıl devam edeceğinize karar verebilir.
 
 
Yüksek tansiyon tedavisi için kullanılan ARB olarak bilinen ilaçları kullanırken zamanla 
ilişkili şekilde ileri derecede kas ağrısı, güçsüzlük ve koyu renkli idrarın semptomları arasında olduğu rabdomiyoliz olarak adlandırılan durum görülebilir. Bu semptom ları yaşarsanız 
doktorunuzla temasa geçin.  
Hidroklorotiyazid:   
 
Çok yaygın  :  
Kan testlerinin sonuçlarında değişiklik: Kandaki yağ ve ürik asit seviyelerinde artış. 
 
Yaygın  :   
Kafası karışmış hissetme, karın ağrısı, mide rahatsızlığı, şişkinlik hissi, bulantı, kusma, kabızlık, idrara glukoz geçişi.   
 
Yaygın olarak kan testi sonuçlarında da bazı değişiklikler görülebilir ve şunları içerir: Kandaki kreatinin, üre, kalsiyum ve şekerde artış, kandaki klorürler, potasyum, magnezyum ve sodyum seviyelerinde azalma. Serum amilazında artış (hiperamilazemi)   
 
Yaygın olmayan :      
İştah kaybı, ciddi solunum zorluğu, anaflaktik cilt reaksiyonları,  (hipersensitivite 
reaksiyonları), önceden varolan miyopun kötüleşmesi, eritem, ışığa deri hassasiyeti, kaşınma, 
deride ufak kanamalara bağlı mor noktalar veya lekeler (purpura), ciltte kabarıklıklar (sivilceler)   
 
   Seyrek : 
 
Şiş ve ağrılı tükrük bezleri, beyaz kan hücreleri sayısında azalma, kan trombositleri sayısında azalma, anemi, kemik iliği hasarı, huzursuzluk, “dipte” veya depresyonda hissetme, uyuma problemleri, ilgisiz hissetme (apati), sızlama ve uyuşukluklar, havale, baktığınız cisimlerin sarı 
görünmesi, bulanık görme, göz kuruluğu, düzensiz kalp atışı, kan damarlarının iltihabı, kan pıhtıları (tromboz veya embolizm), akciğer iltihabı, akciğerlerde sıvı birikimi, pankreas iltihabı, sarılık, safra kesesi iltihabı, döküntü, eklem ağrıları ve soğuk eller ve parmaklar gibi ciltte 10  
  pullanmayla kendini gösteren bir hastalığın (lupus eritematozus) belirtileri, alerjik cilt 
reaksiyonları, derinin soyulması ve deride su kabarcıklanması, bulaşıcı olmayan böbrek iltihabı (interstisyel böbrek dokusu iltihabı), ateş, kas güçsüzlüğü (bazen ha reket etmekte zorluk 
oluşturan)  
 
Çok seyrek :    
 Kanda klorür seviyesinin anormal olarak azalmasına yol açan elektrolit düzensizlikleri 
(hipokloremik alkaloz), bağırsak hareketinin durması (paralitik ileus)  
 Akut solunum sıkıntısı (belirtiler arasında şiddetli nefes darlığı, ateş, halsizlik ve zihin  
karışıklığı bulunmaktadır).   
 
Bilinmiyor :  
Görmede azalma veya göz ağrısı (gözün vasküler (damar) tabakasında olası sıvı birikimi  
belirtileri (koroid efüzyonu) veya akut açı kapanması glokomu). 
  Cilt ve dudak kanseri (melanom dışı cilt kanseri).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
    
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan ‘’İlaç Yan Etki Bildirimi’’ ikonuna tıkla yarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağla mış olacaksınız.  
  
5. OLMETEC PLUS
®’ın saklanması  
  
OLMETEC PLUS®’ı çocukların göremeyeceği, erişemeyeceği yerlerde ve ambalajında 
saklayınız.    
25 ºC altındaki oda sıcaklığında saklayınız.    
Son kullanma tarihiyle uyumlu olarak kullanınız.     
Ambalajın üzerinde belirtilen son kullanma tarihinden sonra OLMETEC PLUS®’ı 
kullanmayınız.    
Eğer üründe ve/veya ambalajında bozukluklar fark ederseniz OLMETEC PLUS®’ı 
kullanmayınız.    
Son kullanma tarihi geçmiş veya kullanılmayan ilaçları çöpe atmayınız ! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. Eğer üründe ve/veya 
ambalajında bozukluklar fark ederseniz OLMETEC PLUS®’ı kullanmayınız.  
  
Ruhsat Sahibi:    
Daiichi Sankyo İlaç Tic. Ltd. Şti.,  
Ünalan Mahallesi, Libadiye Cad. Emaar Square Sit.  
F Blok Apt. No: 82 F/57  Üsküdar / İstanbul  
 11  
  Üretim Yeri:    
Abdi İbrahim İlaç San. Ve Tic. A.Ş.  
Orhan Gazi Mahallesi, Tunç Caddesi No:3, Esenyurt, İstanbul, Türkiye  
 
Bu kullanma talimatı  …/…/… tarihinde onaylanmıştır.  