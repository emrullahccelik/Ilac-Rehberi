KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRONCHO-MUNAL ® 7 mg yetişkinler için kapsül
2. KALİTATİF VE KANTİTATİF BİLEŞİMİ
Etkin madde:
Her bir kapsül etkin madde olarak 7 mg ‘’Haemophilus influenzae, Streptococcus
pneumoniae, Klebsiella pneumoniae ssp. pneumoniae ve ssp. ozaenae, Staphylococcus
aureus, Streptococcus pyogenes ve sanguinis, Moraxella (Branhamella)
catarrhalis”den elde edilen liyofilize bakteri lizatı içermektedir.
Yardımcı maddeler:
Sodyum…………………...0,412 mg
Mannitol…………………..47 mg
Yardımcı maddeler için 6.1’e bakınız.
3. FARMASÖTİK FORM
Kapsül
Opak beyaz gövde ve opak mavi kapaktan oluşan kapsül
4. KLİNİK ÖZELLİKLER
4.1 Terapötik endikasyonları
• Solunum yolunun tekrarlayan enfeksiyonlarında koruyucu olarak ve kronik bronşitin
akut enfeksiyöz alevlenmelerinde (pnömoni hariç) tekrarların önlenmesi için ana
tedaviye ek olarak destekleyici profilaktik tedavi olarak kullanılabilir.
4.2 Pozoloji ve uygulama şekli
Pozoloji / Uygulama sıklığı ve süresi:
BRONCHO-MUNAL® 12 yaş üzeri erişkin ve ergenlerde;
Tekrarlayan solunum yolu enfeksiyonları için profilaktik tedavi döngüsü:
Art arda 3 ay süreyle her ay birbirini takip eden 10 gün boyunca günde 7 miligramlık
bir kapsül aç karnına kullanılmalıdır.
BRONCHO-MUNAL®, akut solunum yolu enfeksiyonlarının tedavisi için değil,
bunun yerine akut solunum yolu enfeksiyonlarının (pnömoni hariç) tekrarlarının
önlenmesi (profilaksi) için ana tedaviye ek olarak destekleyici/önleyici tedavi olarak
kullanılır.
Uygulama şekli:
BRONCHO-MUNAL®, oral kullanım içindir.
Kapsüllerin yutulmasında güçlük çekilirse BRONCHO-MUNAL® kapsül açılabilir ve
kapsül içeriği yeterli miktarda su, meyve suyu veya süt/formül’e boşaltılabilir.
Karışım hafifçe karıştırıldığında çözülecektir. Hastalara karışımın tamamını birkaç
dakika içinde içmeleri ve içmeden hemen önce iyice karıştırmaları tavsiye edilir.
Sayfa 1 / 6Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliği durumunda kullanımına ilişkin bir bilgi
bulunmamaktadır.
Pediyatrik popülasyon:
BRONCHO-MUNAL® 7 mg Yetişkinler İçin Kapsül, çocuklarda kullanılmamalıdır. 6
ay - 12 yaş arasındaki çocuklarda kullanılması için BRONCHO-MUNAL® 3,5 mg
Kapsül bulunmaktadır.
Geriyatrik popülasyon:
Geriyatrik popülasyonda kullanımına ilişkin bir bilgi bulunmamaktadır.
4.3 Kontrendikasyonlar
BRONCHO-MUNAL® içerdiği maddelere karşı aşırı duyarlılığı olduğu bilinenlerde
kontrendikedir.
4.4 Özel kullanım uyarıları ve önlemleri
BRONCHO-MUNAL® aşırı duyarlılık reaksiyonlarına sebep olabilir. Alerjik
reaksiyon veya tolere edememe belirtileri görülürse, tedavi hemen durdurulmalıdır.
BRONCHO-MUNAL® kullanımının pnömoniyi önleyebileceğini gösteren klinik
çalışmalara ait veri bulunmamaktadır. Bu nedenle, pnömoniyi (alt solunum yolu
enfeksiyonunu) önlemek için BRONCHO-MUNAL® uygulanmamalıdır.
Bu tıbbi ürün her dozunda 0.412 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Bu üründe bulunan mannitol miktarı 10 g’dan az olduğundan laksatif etkiye neden
olmaz.
4.5 Diğer tıbbi ürünlerle etkileşimler ve diğer etkileşim şekilleri
Şimdiye kadar hiçbir ilaç etkileşimi bilinmemektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BRONCHO-MUNAL®’in kontraseptifler dahil doğum kontrol yöntemleri üzerinde
bilinen bir etkisi/etkileşimi bulunmamaktadır.
Sayfa 2 / 6Aynı zamanda BRONCHO-MUNAL® kullanmak isteyen veya BRONCHO-MUNAL®
tedavisi gören kadınlarda doğum kontrol metotlarının uygulanmasını gerektirecek
teratojenik etki bilinmemektedir.
Gebelik dönemi
Gebelik / embriyonal / fetal gelişim / doğum ya da doğum sonrası gelişim üzerindeki
etkisine ilişkin yeterli hayvan çalışması bulunmamaktadır.
İnsanlara yönelik potansiyel risk bilinmemektedir.
Hamilelik sırasında kullanırken dikkatli olunması tavsiye edilir.
Laktasyon dönemi
BRONCHO-MUNAL®’in insan sütüyle atılıp atılmadığı bilinmemektedir.
BRONCHO-MUNAL®’in süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da BRONCHO-MUNAL® tedavisinin
durdurulup durdurulamayacağı/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve BRONCHO-MUNAL® tedavisinin
emziren anne açısından faydası dikkate alınmalıdır.
Önlem olarak, emzirme döneminde BRONCHO-MUNAL® kullanımından
kaçınılmalıdır.
Üreme yeteneği/Fertilite
Üreme yeteneğine yönelik potansiyel risk bilinmemektedir.
4.7 Araç ve makine kullanımı üzerindeki etkiler
Araç ve makine kullanımı ile ilgili bir çalışma yürütülmemiştir ancak; BRONCHO-
MUNAL®’in araç ve makine kullanımı üzerinde bir etkisi olması beklenmemektedir.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerle
tahmin edilemiyor).
Bağışıklık sistemi hastalıkları
Yaygın olmayan: Aşırı duyarlılık (döküntü, ürtiker, şişme, gözkapağı ve yüzde
şişkinlik, yaygın kaşıntı, dispne)
Bilinmiyor: Anjiyoödem
Sinir sistemi hastalıkları
Yaygın: Baş ağrısı
Solunum, göğüs bozuklukları ve mediastinal hastalıkları
Yaygın: Öksürük
Gastrointestinal hastalıkları
Yaygın: Diyare, karın ağrısı
Yaygın olmayan: Mide bulantısı, kusma
Sayfa 3 / 6Deri ve deri altı doku hastalıkları
Yaygın: Döküntü
Yaygın olmayan: Eritem, eritematöz döküntü, genel cilt döküntüsü, kaşıntı
Genel bozukluklar ve uygulama bölgesine ilişkin hastalıklar
Yaygın olmayan: Halsizlik, periferal şişme
Seyrek: Ateş
Gastrointestinal şikayetler ve solunum şikayetleri devam ederse tedavi kesilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218
35 99).
4.9 Doz aşımı ve tedavisi
Şimdiye kadar hiçbir doz aşımı vakası bilinmemektedir.
BRONCHO-MUNAL®’in özellikleri ve hayvanlarda yapılan toksisite testlerinin
sonuçlarına göre doz aşımına ulaşılması mümkün görülmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer solunum sistemi ilaçları
ATC kodu: R07AX
Etki Mekanizması:
Veri bulunmamaktadır.
5.2 Farmakokinetik özellikler
Genel özellikler
Emilim:
OM-85'in aktif bileşeni, sekiz farklı türe ait 21 inaktif bakteri suşları içeren liyofilize
fraksiyonlardan oluşan bir bakteri ekstraktıdır: Haemophilus influenzae, Streptococcus
pneumoniae, Klebsiella pneumoniae ssp. pneumoniae and ssp. ozaenae,
Staphylococcus aureus, Streptococcus pyogenes and sanguinis, Moraxella
(Branhamella) catarrhalis.
Ürünün doğası gereği, üründeki bileşenlerin çokluğu ve uygun bir analitik metot
olmamasından dolayı ürüne geleneksel bir farmakokinetik çalışma yapılamaz. Mevcut
bir deneysel metot bulunmamaktadır.
Dağılım:
Veri bulunmamaktadır.
Sayfa 4 / 6Biyotransformasyon:
Veri bulunmamaktadır.
Eliminasyon:
Uygun bir deneysel model mevcut değildir.
Doğrusallık/Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Yapılan toksisite çalışmalarında herhangi bir toksik etkiye rastlanmamıştır.
Toksikolojik çalışmalar insanlarda terapötik kullanımda karşılaşılabilecek olası
risklerin değerlendirilmesine olanak sağlayacak şekilde farklı hayvanlarda yüksek oral
ve parenteral dozlar verilerek yürütülmüştür. Yapılan çalışmalar sonucunda herhangi
bir toksik etkiye rastlanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Anhidröz propil galat
Monosodyum glutamat
Mannitol
Prejelatinize nişasta
Magnezyum stearat
Kapsül kabuğunun kompozisyonu
Indigotin (E 132)
Titanyum dioksit (E 171)
Jelatin(sığır jelatini) k.m.
6.2 Geçimsizlikler
Bilinen bir geçimsizliği yoktur.
6.3 Raf ömrü
60 ay
6.4 Saklamaya yönelik özel tedbirler
25 °C altında oda sıcaklığında ve ambalajında saklayınız.
6.5 Ambalajın niteliği ve içeriği
PVDC-PVC/PVDC folyo blisterlerde 30 kapsül içeren ambalajlarda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak / Sarıyer / İstanbul
Tel: 0212 366 84 00
Sayfa 5 / 68. RUHSAT NUMARASI
2022/594
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.10.2022
Ruhsat yenileme tarihi:
10. KÜB’ÜN YENİLENME TARİHİ
Sayfa 6 / 6