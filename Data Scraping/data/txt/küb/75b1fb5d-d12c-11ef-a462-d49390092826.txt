KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEFSAL 50 mcg / 250 mcg inhaler kapsül
2. KALİTATİF VE KANTİTATİF BİLEŞİM
Etkin madde:
Her bir inhalasyon kapsülü içinde:
Salmeterol ksinafoat* 72,60 mikrogram
Flutikazon propiyonat 250 mikrogram
* 50 mikrogram salmeterole eşdeğer
Yardımcı maddeler:
Laktoz monohidrat (sığır kaynaklı) 19,83 miligram
3. FARMASÖTİK FORM
İnhalasyon İçin Toz İçeren Kapsül
Beyaz veya beyazımsı toz içeren opak kapak ve şeffaf gövdeli sert jelatin kapsüller
4. KLİNİK ÖZELLİKLER
4.1 Terapötik endikasyonlar
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren verilir. Orta ve ağır KOAH
olgularında semptomları ve atak sıklığını azaltır.
4.2 Pozoloji ve uygulama şekli
Pozoloji/uygulama sıklığı ve süresi:
PEFSAL sadece inhalasyon yolu ile uygulanır.
Hastalar, belirtileri olmasa dahi optimum fayda için PEFSAL’i düzenli olarak kullanmaları
gerektiği konusunda uyarılmalıdır.
Hastaların düzenli olarak doktor kontrolünde bulundurularak aldıkları PEFSAL dozunun
optimum düzeyde kalması sağlanmalı ve sadece doktor önerisi ile değiştirilmelidir.
1 / 27Astım
Doz, belirtileri etkili olarak kontrol eden en düşük doza ayarlanmalıdır. Günde 2 kez
uygulanan PEFSAL ile belirtilerin kontrolü sağlandığında, etkili en düşük doz açısından,
günde 1 kez uygulanan PEFSAL de değerlendirmeye dahil edilebilir.
Hastalara hastalıklarının şiddetine göre uygun flutikazon propiyonat dozu içeren PEFSAL
verilmelidir.
Eğer hasta yalnız inhale kortikosteroid tedavisi ile yeterli derecede kontrol edilemiyorsa
tedavinin terapötik olarak eşdeğer kortikosteroid dozunda PEFSAL ile değiştirilmesi astım
kontrolünde düzelme sağlayabilir. Astımı yalnız inhale kortikosteroid tedavisi ile yeterli
derecede kontrol edilebilen hastalarda tedavinin PEFSAL ile değiştirilmesi astım kontrolünü
sürdürürken kortikosteroid dozunun azaltılmasını sağlayabilir. Daha ayrıntılı bilgi için lütfen
Farmakodinamik özellikler bölümüne bakınız.
Tavsiye Edilen Dozlar:
12 yaş ve üzeri adolesanlar:
Günde 2 kez 1 inhalasyon (50 mikrogram salmeterol ve 100 mikrogram flutikazon
propiyonat) veya günde 2 kez 1 inhalasyon (50 mikrogram salmeterol ve 250 mikrogram
flutikazon propiyonat) veya
günde 2 kez 1 inhalasyon (50 mikrogram salmeterol ve 500 mikrogram flutikazon
propiyonat).
18 yaş ve üzeri yetişkinler:
Yetişkinlerde 14 güne kadar tüm PEFSAL dozlarının iki katına çıkarılması ile düzenli olarak
günde iki kez alınan doz karşılaştırılabilir güvenlilik ve tolerabilitededir ve bu durum astım
tedavi rehberlerinde gösterildiği gibi hastalar ilave kısa süreli inhale kortikosteroid tedavisine
ihtiyaç duyduklarında (14 güne kadar) göz önünde bulundurulabilir.
Kronik Obstrüktif Akciğer Hastalığı (KOAH)
Yetişkin hastalar için tavsiye edilen doz günde 2 kez 1 inhalasyon 50/250 mikrogram - 50/500
mikrogram salmeterol/flutikazon propiyonattır. Günde iki kez alınan 50/500 mikrogramlık
maksimum PEFSAL dozunun tüm nedenlere bağlı ölümleri azalttığı gösterilmiştir (bkz. 5.2
Klinik Çalışmalar).
2 / 27Uygulama şekli:
PEFSAL sadece inhalasyon yoluyla kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Doz modifikasyonu gerekli değildir.
Pediatrik popülasyon:
4 - 12 yaş arası çocuklarda PEFSAL 100 mikrogram kullanılır. 4 yaşından küçük çocuklarda
PEFSAL kullanımı ile ilgili bilgi yoktur.
Geriyatrik popülasyon:
Doz modifikasyonu gerekli değildir.
4.3 Kontrendikasyonlar
PEFSAL, bileşenlerinden herhangi birine karşı aşırı duyarlılığı olan hastalarda kontrendikedir
(bkz. 6.1 Yardımcı Maddeler Listesi).
4.4 Özel kullanım uyarıları ve önlemleri
Astım tedavisinde normalde kademeli bir program izlemelidir ve hastanın yanıtı klinik olarak
ve akciğer fonksiyon testleriyle izlenmelidir.
PEFSAL hafif astım tedavisi için önerilmez.
PEFSAL hızlı ve kısa etkili bir bronkodilatörün (örneğin salbutamol) kullanımını gerektiren
akut belirtileri rahatlatmak için değildir. Hastalara rahatlamak için kullanmaları gereken
ilaçları her zaman yanlarında bulundurmaları tavsiye edilmelidir.
Belirtileri gidermek için kısa etkili bronkodilatör kullanımının artması astım kontrolünün
kötüleştiğini gösterir ve bu durumda olan hastalar bir hekim tarafından tekrar muayene
edilmelidir.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
3 / 27Astım kontrolünün ani ve ilerleyen şekilde kötüleşmesi hayatı tehdit eden bir durumdur ve
hastanın bir hekim tarafından tekrar muayene edilmesi gereklidir. Kortikosteroid dozunun
artırılması düşünülmelidir. PEFSAL’in mevcut dozunun astımı yeterli derecede kontrol
edemediği durumda hasta hekim tarafından tekrar muayene edilmelidir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
Astımlı ya da KOAH’lı hastalarda alevlenme bir enfeksiyon ile ilişkili ise ilave kortikosteroid
tedavisi ve antibiyotik uygulanması düşünülmelidir.
Astımlı hastalarda alevlenme riski nedeniyle PEFSAL tedavisi ani olarak kesilmemelidir,
tedavi dozu hekim gözetiminde kademeli olarak azaltılmalıdır. KOAH’lı hastalarda tedavinin
kesilmesine semptomatik dekompanzasyon eşlik edebilir ve tedavinin kesilmesi bir hekim
gözetiminde yapılmalıdır.
KOAH’da yüksek doz kullanımının avantaj sağladığına ilişkin klinik kanıtlar
yetersizdir.
PEFSAL alan KOAH’lı hastalarla yapılan çalışmalarda (örn. TORCH) pnömoni
bildirimlerinde artış olmuştur (bkz. 4.8 İstenmeyen Etkiler). Alevlenme ve pnömoninin klinik
özellikleri sıklıkla birbirleriyle örtüştüğünden, hekimler KOAH’lı hastalarda pnömoni
gelişmesi olasılığına karşı dikkatli olmalıdır.
Kortikosteroid içeren tüm inhale ilaçlarla olduğu gibi, aktif veya sessiz akciğer tüberkülozu,
fungal, viral ve diğer mikroorganizmalara bağlı havayolu enfeksiyonu olan hastalarda
PEFSAL dikkatli kullanılmalıdır.
PEFSAL tirotoksikozlu hastalarda dikkatli kullanılmalıdır.
Tüm sempatomimetik ilaçlarla, özellikle terapötik dozlardan daha yüksek dozlarda
uygulandıklarında, bazen sistolik kan basıncında ve kalp hızında artış gibi kardiyovasküler
etkiler görülebilir. Bu nedenle PEFSAL önceden kardiyovasküler hastalığı olanlarda dikkatli
kullanılmalıdır.
4 / 27PEFSAL nadiren supraventriküler taşikardi, ekstrasistoller ve atriyal fibrilasyon gibi kalp
aritmilerine ve yüksek terapötik dozlarda serum potasyumunda hafif geçici bir azalmaya
neden olabilir. PEFSAL ağır kardiyovasküler bozukluklar veya kalp ritmi anormallikleri olan
hastalarda ve şeker hastalığı, tirotoksikoz, düzelmemiş hipokalemi veya düşük serum
potasyum düzeylerine yatkın hastalarda dikkatli kullanılmalıdır.
Tüm sempatomimetik ilaçlarla terapötik dozdan daha yüksek dozlarda uygulandıklarında
serum potasyum düzeylerinde geçici bir azalma meydana gelebilir. Bu nedenle, düşük serum
potasyum düzeylerine eğilimi olan hastalarda PEFSAL dikkatli kullanılmalıdır.
Herhangi bir inhale kortikosteroid özellikle yüksek dozlarda, uzun süre kullanıldığında
sistemik etkiler oluşabilir. Oral kortikosteroid uygulamasına göre bu etkilerin oluşma olasılığı
çok daha azdır (bkz. 4.9 Doz Aşımı). Olası sistemik etkiler; Cushing sendromu, Cushing
benzeri belirtiler, adrenal supresyon, çocukların ve adolesanların büyümesinde gecikme,
kemik mineral dansitesinde azalma, katarakt ve glokomu içerir. Bu nedenle, astımı olanlarda
inhale kortikosteroid dozunun, etkili kontrolü sağlayan en düşük doza ayarlanması önemlidir.
İnhale kortikosteroidler ile uzun süreli yüksek dozda tedavi adrenal supresyona ve akut
adrenal krize neden olabilir. Flutikazon propionatın 500 ile 1000 mikrogram arası dozlarında
çok nadir olarak adrenal supresyon ve akut adrenal kriz vakaları görülmüştür. Travma,
ameliyat, enfeksiyon veya dozajdaki herhangi hızlı bir azalma potansiyel olarak akut adrenal
krizi tetikleyebilir. Mevcut semptomlar tipik olarak belirsizdir ve iştahsızlık, karın ağrısı, kilo
kaybı, yorgunluk, baş ağrısı, bulantı, kusma, hipotansiyon, azalmış bilinç seviyesi,
hipoglisemi ve kasılma nöbetlerini içerebilir.
Stres yaratması muhtemel acil ve elektif durumlarda adrenal yanıt bozukluğu olasılığı daima
akılda tutulmalıdır ve uygun kortikosteroid tedavisi düşünülmelidir (bkz. 4.9 Doz Aşımı).
Uzun süre inhale kortikosteroid tedavisi alan çocukların boyunun düzenli olarak izlenmesi
tavsiye edilmektedir.
Bazı bireyler inhale kortikosteroidlere çoğu hastada olduğundan daha fazla duyarlılık
gösterebilir.
5 / 27Yetersiz adrenal cevap olasılığından dolayı, oral steroid tedavisinden inhale flutikazon
propiyonat tedavisine geçirilen hastalar yakından izleyerek tedavi edilmeli ve adrenal
fonksiyon düzenli olarak izlenmelidir. Sistemik kortikosteroidlerin kesilmesinden sonra
hipotalamik pituiter adrenal aks (HPA) fonksiyonlarının düzelmesi için birkaç ay geçmesi
gerekmektedir. Stres ve şiddetli astım ataklarında sistemik steroid tedavisi kesilmiş olan
hastalar tekrar oral kortikosteroid tedavisine başlamaları ve acil olarak hekimlerine
başvurmaları hususunda bilgilendirilmelidir. İnhale flutikazon propiyonat tedavisine
geçildiğinde, sistemik steroid dozu yavaş yavaş azaltılmalı ve hastalar stres zamanlarında ve
şiddetli astım ataklarında ilave tedavi için gereklilik olabileceğini gösteren steroid uyarı
kartları taşımaları hususunda teşvik edilmelidir.
İnhale flutikazon propiyonat tedavisine başlandığında, sistemik steroid dozu kademeli olarak
azaltılmalı ve hastalar stres zamanlarında ek tedavinin gerekli olabileceğini gösteren steroid
uyarı kartı taşımaları konusunda teşvik edilmelidir.
Nadiren kan glukoz düzeylerinde artış rapor edilmiştir (bkz. 4.8 İstenmeyen Etkiler) ve
diabetes mellitus öyküsü olan hastalara reçete edilirken bu husus göz önünde
bulundurulmalıdır.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
Diğer inhalasyon tedavilerinde olduğu gibi, uygulamadan sonra nefes darlığı ve hırıltılı
solunumun aniden artmasıyla paradoksik bronkospazm ortaya çıkabilir. Paradoksik
bronkospazm derhal hızla etki eden bir bronkodilatörle tedavi edilmelidir. PEFSAL derhal
kesilmeli, hasta değerlendirmeli ve gerektiğinde alternatif bir tedavi başlatılmalıdır.
ABD’de yapılan SMART adlı büyük çaplı bir çalışmada standart tedaviye eklenen salmeterol
(salmeterol-flutikazon propiyonatın bir bileşeni) veya plasebo karşılaştırılmış ve elde edilen
verilere göre salmeterol uygulanan hastalarda astıma bağlı ölümlerde anlamlı bir artış
görülmüştür. Bu çalışmada elde edilen veriler Afro-Amerikalı hastaların, salmeterol kullanımı
sırasında plaseboya kıyasla solunum ile ilgili ciddi olay veya ölüm riskine daha fazla maruz
kalabileceğini düşündürmektedir. Bu artışın farmakogenetiğe veya diğer faktörlere bağlı olup
olmadığı bilinmemektedir. SMART çalışması, inhalasyon yoluyla eşzamanlı kortikosteroid
6 / 27kullanımının astıma bağlı ölüm riskini artırıp artırmadığının belirlenmesi amacıyla
tasarlanmamıştır. (Bkz 5.1 Farmakodinamik Özellikler)
İnhale kortikosteroide ek olarak uzun etkili beta adrenerjik agonist kullanan pediatrik ve
adölesan hastalarda, her iki ilaca uyumu garanti altına almak için, hem inhale kortikosteroid
hem de uzun etkili beta agonist içeren bir kombinasyon preparatı kullanılması önerilir.
β agonist tedavisinin tremor, çarpıntı ve baş ağrısı gibi geçici ve düzenli tedavi ile azalan
2
farmakolojik yan etkileri bildirilmiştir.
PEFSAL’in her bir dozu 19.83 miligrama kadar sığır kaynaklı laktoz içerir. Bu miktar, laktoz
intoleransı olan kişilerde normalde bir probleme neden olmamaktadır.
4.5 Diğer tıbbi ürünlerle etkileşimler ve diğer etkileşim şekilleri
Kullanımı zorunlu olmadıkça, selektif veya selektif olmayan beta-blokerlerin
kullanılmasından kaçınılmalıdır.
Diğer beta adrenerjik içeren ilaçların eşzamanlı kullanımı potansiyel aditif etkiye neden
olabilir.
Beta adrenerjik blokerler salmeterolün etkilerini zayıflatabilir veya antagonize edebilirler.
Kullanımları için zorlayıcı nedenler olmadıkça seçici olmayan ve seçici β blokerlerin
kullanımlarından kaçınılmalıdır. β agonist tedaviden dolayı ciddi derecede hipokalemi ortaya
2
çıkabilir. Akut şiddetli astım tedavisinde ksantin türevleri, steroidler ve diüretiklerin eş
zamanlı kullanımı etkiyi arttırma potansiyeli olduğundan, özellikle dikkat edilmelidir.
Β adrenerjik içeren ilaçlar ile birlikte kullanımı etkiyi potansiyel olarak arttırır.
Flutikazon propiyonat
Normal şartlar altında, inhalasyon yolu ile uygulanmasından sonra, belirgin ilk geçiş
metabolizması ve karaciğer ve bağırsakta sitokrom P450 3A4’ün aracılık ettiği yüksek
sistemik klerens sonucu, flutikazon propiyonatın plazma konsantrasyonları düşük düzeyde
kalır. Bu nedenle, flutikazon propiyonatın aracılık ettiği klinik olarak anlamlı ilaç etkileşimi
olasılığı azdır.
7 / 27Sağlıklı gönüllüler üzerinde yapılan bir ilaç etkileşim çalışması, günde 2 kez 100 mg dozlarda
uygulanan ritonavirin (oldukça güçlü sitokrom P450 3A4 inhibitörü), flutikazon propiyonatın
plazma konsantrasyonlarını büyük oranda artırabildiğini ve serum kortizol
konsantrasyonlarında anlamlı azalmaya yol açtığını göstermiştir. Pazarlama sonrası kullanım
sırasında intranazal veya inhale flutikazon propiyonat ve ritonavir alan hastalarda Cushing
sendromu ve adrenal supresyon dahil sistemik kortikosteroid etkiler ile sonuçlanan klinik
olarak anlamlı ilaç etkileşimleri bildirilmiştir. Bu nedenle, hastaya olan potansiyel yararı
sistemik kortikosteroid yan etkileri riskinden fazla olmadıkça, ritonavir ve flutikazon
propiyonatın birlikte kullanımından kaçınılmalıdır.
Çalışmalar, diğer sitokrom P450 3A4 inhibitörlerinin, serum kortizol konsantrasyonlarında
önemli bir düşüş olmadan flutikazon propiyonata sistemik maruziyette ihmal edilebilir
(eritromisin) ve küçük (ketokonazol) artışlara neden olduklarını göstermiştir. Bununla birlikte,
flutikazon propiyonata sistemik olarak maruz kalma potansiyeli artacağından, güçlü P450
3A4 inhibitörleri (örneğin ketokonazol) ile birlikte kullanıldığında dikkatli olunmalıdır.
Salmeterol
Bir ilaç etkileşim çalışmasında eşzamanlı sistemik ketokonazol kullanımının plazma
salmeterol maruziyetini anlamlı derecede artırdığı gözlenmiştir (C 1.4 kat ve EAA 15 kat),
maks
bu durum EKG’de QTc aralığında uzamaya neden olabilir (Bkz 5.2 Farmakokinetik
Özellikler). Güçlü CYP3A4 inhibitörleri (örn, ketokonazol) ile salmeterol birlikte
uygulandığında dikkatli olunmalıdır.
Ketokonazol ile eşzamanlı kullanımından, tedavinin yararları salmeterolün artan sistemik yan
etkiler riskinden daha yüksek olmadığı sürece kaçınılmalıdır. Diğer potent CYP3A4
inhibitörleri ile benzer bir etkileşim riskinin olması muhtemeldir (örn, itrakonazol,
telitromisin, ritonavir).
Eritromisin (günde üç defa 500 mg oral yoldan ) ve salmeterolün (günde iki kez 50
mikrogram inhalasyon ) 15 sağlıklı bireyde 6 gün boyunca birlikte kullanılması sonucu,
salmeterol etkisinde anlamlı olmayan küçük bir artış gözlemlenmiştir(1.4 kat Cmax ve 1.2 kat
AUC). Eritromisin ile birlikte kullanımında ciddi herhangi bir yan etki beklenmez.
8 / 274.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PEFSAL’in doğum kontrol yöntemleri üzerine etkisi olup olmadığına dair herhangi bir bilgi
bulunmamaktadır.
Gebelik dönemi
Gebelikte kullanım ile ilgili yeterli veri mevcut değildir. Hamile kadınlar hakkındaki veriler
(300-1000 arası gebelik verileri) salmeterol ve flutikazon propiyonatın herhangi bir
malformatif veya fetonatal / neonatal toksisitesinin olmadığını göstermektedir. Hayvanlar
üzerinde yapılan çalışmalarda β adrenoreceptor agonistleri ve glukokortikoidlerin üreme
2
toksisitesine neden olduğu gözlemlenmiştir. (bkz. kısım 5.3). İnsanlara yönelik potansiyel risk
bilinmemektedir.
Tek ilaç veya kombinasyon halindeki ilaçlarla hayvanlar üzerinde yapılan üreme toksisite
çalışmaları, güçlü bir beta 2 adrenoreseptör agonistinin ve glukokortikosteroidin aşırı sistemik
maruziyet seviyelerinde beklenen fötal etkilerini açığa çıkarmıştır.
İlaç kullanımı ancak anneye sağlaması beklenen yararı fetusa olan olası bir riskten fazla ise
düşünülmelidir.
Bu sınıftaki ilaçlarla ilgili geniş klinik deneyim, etkilerinin terapötik dozlarla ilişkili olduğuna
dair bir kanıt ortaya koymamıştır. Ne salmeterol ksinafoatın ne de flutikazon propiyonatın
genetik toksisite potansiyeline sahip olduğu gösterilmiştir. Gerekli olmadıkça gebelik
döneminde kullanılmamalıdır.
Laktasyon dönemi
Salmeterol ksinafoat ve flutikazon propiyonatın gebelik ve emzirme döneminde kullanımı ile
ilgili deneyimler yetersizdir. Emzirme döneminde tercihen kullanılmamalıdır.
Sıçanlar üzerinde yapılan çalışmalar, salmeterol, flutikazon propiyonat ve metabolitlerinin,
laktasyon döneminde süte geçtiğini göstermiştir. Terapötik dozlarda inhale edilen salmeterol
9 / 27ve flutikazon propiyonatın plazma düzeyleri çok düşüktür ve buna bağlı olarak anne
sütündeki konsantrasyonların düşük olması muhtemeldir. Emziren hayvanlar üzerinde yapılan
çalışmalarda, sütte ölçülen düşük ilaç konsantrasyonlarıyla bu desteklenmiştir.
Üreme yeteneği/Fertilite
İnsanlara yönelik veri yoktur. Hayvan üzerinde yapılan çalışmalar salmeterol veya flutikazon
propiyonatın fertilite üzerine hiçbir etkisinin olmadığını göstermiştir.
4.7 Araç ve makine kullanımı üzerindeki etkiler
PEFSAL’in araç ve makine kullanımı üzerinde herhangi bir etkisi yoktur.
4.8 İstenmeyen etkiler
PEFSAL, salmeterol ve flutikazon propiyonat içerdiğinden her iki bileşenle de ilişkili olan
tipte ve şiddette advers reaksiyonlar görülebilir. Bu iki bileşiğin birlikte verilmesiyle ilave
advers etki bildirilmemiştir.
Diğer inhalasyon tedavilerinde olduğu gibi, ilaç alındıktan sonra hırıltılı solunumda ani artış
ile paradoksal bronkospazm oluşabilir. Bu durum hızlı ve kısa etkili inhale bronkodilatör ile
hemen tedavi edilmelidir. Salmeterol/flutikazon propiyonat cihaz kullanımı hemen kesilmeli,
hasta kontrol edilmeli ve gerekirse alternatif tedavi uygulanmalıdır.
Salmeterol/flutikazon propiyonat ile ilgili advers olaylar aşağıda verilmiştir:
Sıklık sınıflandırması,
çok yaygın (≥1/10),
yaygın (≥1/100 ve <1/10),
yaygın olmayan (≥1/1000 ve <1/100),
seyrek (≥1/10.000 ve <1/1000) ve
izole raporlar dahil çok seyrek (<1/10000), bilinmiyor (eldeki verilerden hareketle tahmin
edilemiyor) şeklinde tanımlanmıştır.
Çok yaygın ve yaygın olaylar genellikle klinik çalışma verilerinden belirlenmiştir. Seyrek ve
çok seyrek olaylar genellikle spontan verilere dayanmaktadır.
10 / 27Enfeksiyonlar ve enfestasyonlar
Yaygın: Ağız ve boğazda kandidiyazis, pnömoni, bronşit
Seyrek: Özofageal kandidiyasis
Bağışıklık sistemi hastalıkları
Yaygın olmayan: Kütanöz aşırı duyarlılık reaksiyonları, anjiyoödem (temelde yüzde ve
orofarinkste ödem)
Seyrek: Solunum semptomları (dispne ve/veya bronkospazm), anafilaktik şok dahil,
anafilaktik reaksiyonlar
Endokrin hastalıkları
Seyrek: Cushing sendromu, Cushingoid özellikleri, adrenal süpresyon, çocuklar ve
adolesanlarda büyüme geriliği, kemik mineral yoğunluğunda azalma.
Göz hastalıkları
Seyrek: Katarakt, glokom.
Metabolizma ve beslenme hastalıkları
Yaygın: Hipokalemi
Yaygın olmayan: Hiperglisemi
Psikiyatrik hastalıklar
Yaygın olmayan: Anksiyete, uyku bozuklukları ve hiperaktivite ve iritabilite (temelde
çocuklarda) dahil davranış değişiklikleri.
Bilinmiyor: Depresyon, agresyon (çoğunlukla çocuklarda)
Sinir sistemi hastalıkları
Çok yaygın: Baş ağrısı
Yaygın olmayan: Tremor
Kardiyak hastalıklar
Yaygın olmayan: Palpitasyonlar, taşikardi, atrial fibrilasyon, angına pektoris
Seyrek: Kardiyak aritmiler (supraventriküler taşikardi ve ekstrasistoller dahil)
11 / 27Solunum, göğüs bozuklukları ve mediastinal hastalıkları
Çok yaygın: Nazofarenjit
Yaygın: Boğaz irritasyonu, ses kısıklığı/disfoni, sinüzit, pnömoni (KOAH’lı hastalarda)
Seyrek: Paradoksik bronkospazm
Deri ve deri altı doku hastalıkları
Yaygın: Kontüzyonlar
Kas-iskelet bozuklukları, bağdoku ve kemik hastalıkları
Yaygın: Kas krampları, travmatik kırıklar, artralji, miyalji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Semptomlar ve bulgular
Salmeterol
Salmeterolün aşırı dozu ile beklenen belirtiler ve bulgular baş dönmesi, tremor, sistolik kan
basıncında artışlar, taşikardi ve baş ağrısıdır. Hipokalemi de meydana gelebilir. Serum
potasyum seviyelerinin izlenmesi gereklidir. Potasyum replasmanı göz önünde
bulundurulmalıdır.
Flutikazon propiyonat
Akut: Flutikazon propiyonatın tavsiye edilen dozlarının üzerindeki dozlarda akut inhalasyonu
adrenal fonksiyonların geçici süpresyonuna neden olabilir. Bu durum acil önlem alınmasını
gerektirmez; bu hastalarda flutikazon propiyonat tedavisi astımı kontrol edecek düzeyde
sürdürülmelidir, adrenal fonksiyonların birkaç gün içinde eski haline döndüğü plazma
kortizolü ölçülerek saptanabilir.
12 / 27Kronik: Önerilenin üzerindeki dozların alınmasına uzun süre devam edilirse bir miktar
adrenal süpresyon oluşabilir. Adrenal rezervin izlenmesi gerekebilir. Flutikazon propiyonat
aşırı doz vakalarında tedaviye semptom kontrolünü sağlayan uygun dozlarda devam edilebilir.
Tedavi
Salmeterol
Salmeterolün aşırı dozu için tercih edilen antidot kardiyoselektif β-bloke edici ajandır.
Kardiyoselektif β-bloke edici ajanlar bronkospazm geçmişi olan hastalarda son derece dikkatli
kullanılmalıdır.
Flutikazon propiyonat
Önerilenden fazla doz alan hastalar yakından kontrol edilmeli ve doz kademeli olarak
azaltılmalıdır.
5. FARMAKOLOJİK ÖZELLİKLER
5.1 Farmakodinamik özellikler
ATC Kodu: R03A K06
Farmakoterapötik grubu: Kortikosteroidler ve diğer ilaçlar ile kombine adrenerjikler
(antikolinerjik kombinasyonları hariç)
Etki mekanizması
PEFSAL farklı etki mekanizmalarına sahip salmeterol ve flutikazon propiyonat içerir.
Salmeterol belirtilere karşı korurken, flutikazon propiyonat akciğer fonksiyonlarını düzeltir ve
alevlenmeleri önler. PEFSAL eşzamanlı olarak beta-agonist ve inhale kortikosteroid tedavisi
uygulanan hastalar için daha uygun bir rejim sunabilir. Her iki ilacın da etki mekanizmaları
aşağıda verilmiştir:
Salmeterol
Salmeterol, reseptörün dış bölgesine bağlanan bir uzun yan zinciri olan, selektif uzun etkili
(12 saat) bir β -adrenoseptör agonistidir.
2
Salmeterolün bu farmakolojik özellikleri histaminin neden olduğu bronkokonstriksiyonu daha
etkili bir şekilde önler ve kısa etkili konvansiyonel β -agonistlerin önerilen dozlarına göre en
2
az 12 saat süren, daha uzun süreli bronkodilatasyon sağlar.
13 / 27İn vitro testler salmeterolün, insan akciğerlerinde histamin, lökotrienler ve prostaglandin D2
gibi mast hücresi mediatörlerinin salıverilmesininin güçlü ve uzun süreli bir inhibitörü
olduğunu göstermiştir.
İnsanda salmeterol inhale edilen alerjenlere karşı erken ve geç faz yanıtlarını inhibe eder; geç
faz yanıtı önleyici etkisi tek bir dozu takiben 30 saat boyunca, bronkodilatör etki sona
erdiğinde bile devam eder. Tek bir salmeterol dozu bronşiyal aşırı cevaplılığı azaltır. Bu
özellikler salmeterolün ilave olarak non-bronkodilatör aktivitesi olduğunu göstermektedir
ancak bu etkinin klinik açıdan anlamı tam olarak açıklığa kavuşmamıştır. Bu mekanizma
kortikosteroidlerin anti-enflamatuvar etki mekanizmasından farklıdır.
Flutikazon propiyonat
Flutikazon propiyonat, tavsiye edilen dozlarda inhalasyon yoluyla verildiğinde akciğerlerde
güçlü bir antienflamatuvar etki gösteren ve sistemik olarak verilen kortikosteroidlerle
gözlenen yan tesirler olmadan astımın belirtilerini ve alevlenmelerini azaltan bir
glukokortikoidtir.
İnhale flutikazon propiyonat ile kronik tedavi boyunca, günlük adrenokortikal hormon
salıverilmesi, çocuklar ve yetişkinlerde tavsiye edilen en yüksek dozlarda bile genellikle
normal sınırlar içinde kalmıştır. Diğer inhale steroidlerden inhale flutikazon propiyonata
geçildikten sonra, günlük adrenokortikal hormonların salıverilmesi geçmişte ve halen aralıklı
oral steroid kullanımına rağmen tedricen düzelir, böylece inhale flutikazon propiyonat ile
normal adrenal fonksiyon değerlerine dönüldüğü gösterilmiş olur. Adrenal rezerv de kronik
tedavi sırasında, stimülasyon testinde normal bir artışla ölçüldüğü üzere normal kalır. Bununla
birlikte önceki tedaviden kalan herhangi bir rezidüel adrenal bozukluğun önemli bir süre
devam edebileceği göz önünde bulundurulmalıdır (bkz. 4.4 Özel kullanım uyarıları ve
önlemleri).
5.2 Farmakokinetik özellikler
Hayvanlarda veya insanlarda inhalasyon yoluyla birlikte uygulanan salmeterol ve flutikazon
propiyonatın birbirlerinin farmakokinetiğini etkilediğine dair herhangi bir bulgu yoktur. Bu
nedenle farmakokinetik açıdan her iki bileşen ayrı ayrı düşünülebilir.
15 sağlıklı denekte yapılan plasebo kontrollü, çapraz geçişli bir çalışmada 7 gün süreyle
birlikte salmeterol (inhalasyon yoluyla günde iki kez 50 mikrogram) ve bir CYP3A4
inhibitörü olan ketokonazol (oral yolla günde bir kez 400 mg) uygulanması plazma salmeterol
14 / 27maruziyetinde anlamlı bir artışa neden olmuştur (C 1.4 kat ve EAA 15 kat). Tekrarlı
maks
dozlama ile salmeterol birikiminde bir artış bulunmamaktadır. Üç denekte QTc uzaması veya
sinüs taşikardisinin eşlik ettiği palpitasyon nedeniyle, birlikte salmeterol ve ketokonazol
uygulaması kesilmiştir. Kalan 12 denekte birlikte salmeterol ve ketokonazol uygulanması kalp
hızında, kan potasyumunda veya QTc aralığında klinik açıdan anlamlı bir etki yaratmamıştır.
(bkz. 4.4 Özel kullanım uyarıları ve önlemleri ve 4.5 Diğer tıbbi ürünlerle etkileşimler ve
diğer etkileşim şekilleri)
Emilim:
Salmeterol
Salmeterol akciğerlerde lokal olarak etki eder, bu nedenle plazma seviyeleri terapötik etkinin
belirleyicisi değildir. Terapötik dozlarda inhalasyondan sonra çok düşük plazma
konsantrasyonları gösterdiği için (yaklaşık 200 pikogram /ml veya daha az) plazmadaki ilaç
miktarının tayini teknik olarak zor olduğundan salmeterolün farmakokinetiği ile ilgili sadece
sınırlı veriler bulunmaktadır. Salmeterol ksinafoatın düzenli kullanımını takiben,
hidroksinaftoik asit sistemik dolaşımda tayin edilebilir ve kararlı durum konsantrasyonları
yaklaşık 100 ng/ml'ye ulaşır. Bu konsantrasyonlar, toksisite çalışmalarında gözlenen kararlı
durum konsantrasyonlarından 1000 kez daha düşüktür. Havayolu tıkanıklığı olan hastalarda
uzun süreli düzenli kullanımında (12 aydan fazla) herhangi bir zararlı etki görülmemiştir.
Flutikazon propiyonat
Her bir inhaler cihazı için flutikazon propiyonatın mutlak biyoyararlanımı inhalasyon veya
intravenöz farmakokinetik verilerin çalışma içerisinde ve çalışmalar arasında karşılaştırılması
ile hesaplanmıştır. Sağlıklı erişkin deneklerde mutlak biyoyararlanımın, kullanılan inhalasyon
cihazına göre % 5 ila % 11 arasında değişkenlik gösterdiği (flutikazon propiyonat
Accuhaler/Diskus (%7.8), flutikazon propiyonat Diskhaler (%9.0), flutikazon propiyonat
Evohaler (%10.9), salmeterol-flutikazon propiyonat Evohaler (%5.3) ve salmeterol-flutikazon
propiyonat Accuhaler/Diskus (%5.5)) belirlenmiştir. Bronşiyal astım ya da KOAH
hastalarında flutikazon propiyonata sistemik maruziyetin daha az derecede olduğu
görülmüştür. Sistemik absorpsiyon başlıca akciğerlerden gerçekleşir ve başlangıçta hızlı olup
daha sonra yavaşlamaktadır. Kalan inhale doz yutulabilir, fakat yutulan kısım sudaki düşük
çözünürlüğü ve % 1’den daha az oral biyoyararlanımla sonuçlanan presistemik
eliminasyonundan dolayı sistemik maruziyete çok az katkıda bulunmaktadır. İnhale dozun
artırılmasıyla sistemik maruziyette doğrusal artış olur.
15 / 27Dağılım:
Salmeterol
Salmeterolün plazma proteinlerine bağlanma oranı % 96’dır.
Flutikazon propiyonat
Flutikazon propiyonatın plazma proteinlerine bağlanma oranı % 91’dir
Kararlı durumdaki dağılım hacmi geniştir (yaklaşık 300 L).
Biyotransformasyon:
Salmeterol
İn vitro bir çalışma salmeterolün sitokrom P450 3A4 (CYP3A4) tarafından büyük oranda α-
hidroksisalmeterole (alifatik oksidasyon) metabolize edildiğini göstermiştir.
Flutikazon propiyonat
Flutikazon propiyonat başlıca sitokrom P450 enzimi CYP3A4 tarafından inaktif karboksilik
asite metabolize edilerek sistemik dolaşımdan çok hızlı temizlenir. CYP3A4 inhibitörleri
olarak bilinen ajanlar ile birlikte kullanıldığında flutikazon propiyonata sistemik maruziyet
potansiyel olarak artacağından dikkatli olunmalıdır.
Eliminasyon:
Salmeterol
Eliminasyon yarılanma ömrü 5.5 saattir. Salmeterolün % 60’ı dışkı ile % 25’i idrar ile itrah
edilir.
Flutikazon propiyonat
Flutikazon propiyonatın dispozisyonu, yüksek plazma klerensi (1150 L/dak) ve yaklaşık 8
saat olan terminal yarılanma ömrü ile karakterizedir. Flutikazon propiyonatın renal klerensi
ihmal edilebilir düzeydedir (< % 0.2) ve % 5’ten azı metabolitleri şeklindedir. Alınan dozun
büyük bir kısmı, metabolitler ve değiştirilmemiş olarak dışkı ile atılır.
Hastalardaki karakteristik özellikler
Böbrek/Karaciğer yetmezliği:
Veri bulunmamaktadır.
16 / 27Değişik yaş grupları:
Popülasyon farmakokinetiği analizi, astım hastalarıyla ilgili veriler kullanılarak yapılmış
(flutikazon propiyonat (FP) için 9 ve salmeterol için 5 klinik çalışma) ve aşağıdakileri
göstermiştir:
- Tek başına verilen FP (100 mikrogram) ile karşılaştırıldığında, Salmeterol/Flutikazon
(50/100 mikrogram) verildikten sonra ergenlerde ve yetişkinlerde (oran 1.52 [% 90 GA 1.08,
2.13]) ve çocuklarda (oran 1.20 [% 90 GA 1.06, 1.37]) daha yüksek FP maruziyeti
görülmüştür.
- Ergenlere ve yetişkinlere (oran 1.63 [%90 GA 1.35, 1.96]) kıyasla Salmeterol/Flutikazon
(50/100 mikrogram) alan çocuklarda daha yüksek FP maruziyeti gözlenmiştir.
- Bu bulguların klinik anlamı bilinmemektedir, ancak, hem ergenlerde ve yetişkinlerde hem
de çocuklarda, Salmeterol/Flutikazon’ u (50/100 mikrogram) ve FP’ı (100 mikrogram)
karşılaştıran 12 hafta kadar süren klinik çalışmalarda hipotalamus- hipofizadrenal ekseni
üzerindeki etkileri arasında farklılık gözlenmemiştir.
50/500 mikrogramlık daha yüksek Salmeterol/Flutikazon dozu alındığında, tek başına
uygulanan eşdeğerde FP dozu karşılaştırıldığında FP maruziyeti benzer bulunmuştur.
- Ergenler ve yetişkinlere kıyasla Salmeterol/Flutikazon (50/100 mikrogram) alan çocuklarda
daha yüksek salmeterol maruziyeti gözlenmiştir (oran 1.23 [% 90 GA 1.10, 1.38]).
- Bu bulguların klinik anlamı bilinmemektedir, ancak, 12 hafta kadar süren çalışmalarda
yetişkinler, ergenler ve çocuklar arasında kardiyovasküler etkilerinde veya tremor
bildirimlerinde farklılık gözlenmemiştir.
Klinik Çalışmalar
Salmeterol ile yapılan klinik çalışmalar:
Astım:
Salmeterol Çok Merkezli Astım Araştırma Çalışması (The Salmeterol Multi-center Asthma
Research Trial) (SMART), standart tedaviye eklenen salmeterol veya plasebonun
güvenliliğinin karşılaştırıldığı, ABD’de yapılan büyük çaplı bir çalışmadır. Primer sonlanma
noktasında (solunum ile ilişkili ölüm ve solunum ile ilişkili yaşamı tehdit eden olayların
17 / 27kombine sayısı) Afro-Amerikalı hastalar dışında anlamlı farklar mevcut değildir. Bu çalışma
salmeterol uygulanan hastalarda astıma bağlı ölüm vakalarında anlamlı bir artış göstermiştir
(28 haftalık sürede plasebo grubundaki 13,179 hastada 3 ölüm vakasına karşı salmeterol
grubundaki 13,176 hastada 13 ölüm vakası). Bu çalışma inhalasyon yoluyla eşzamanlı
kortikosteroid kullanımının etkisinin değerlendirilmesi için tasarlanmamıştır. Bununla birlikte
post-hoc analizler başlangıçta inhalasyon yoluyla alınan steroidleri kullanan hastalar için
astıma bağlı ölüm açısından tedavi grupları arasında anlamlı bir fark göstermemiştir (plasebo
grubunda 3/6138’e karşı salmeterol grubunda 4/6127). İnhalasyon yoluyla steroid
kullanılmayan gruplardaki astıma bağlı ölüm vakalarının sayısı salmeterol grubunda 9/7049
olurken plasebo grubunda 0/7041 idi. Ayrıca, Salmeterol-FP kolunda 8,030 ve flutikazon
propiyonat kolunda 7,925 hastayı içeren 42 klinik çalışmanın bir meta analizi, ciddi solunum
ile ilişkili olaylar veya astıma bağlı olarak hastaneye yatma açısından salmeterol-FP ile
flutikazon propiyonat arasında istatistiksel bir fark göstermemiştir.
Salmeterol/Flutikazon İnhalasyon İçin Toz ile yapılan klinik çalışmalar:
Astım:
3416 astım hastasının katıldığı 12 aylık geniş bir çalışmada (Optimal Astım Kontrolünün
Sağlanması - Gaining Optimal Asthma controL, GOAL), önceden belirlenmiş astım kontrol
düzeylerine ulaşmada Salmeterol/Flutikazon 100 mikrogram İnhalasyon İçin Toz’ un etkililik
ve güvenliliği tek başına verilen inhale kortikosteroid ile karşılaştırılmıştır. Tedavi dozu ##
‘Tam kontrol’ sağlanıncaya veya çalışma ilacının en yüksek dozuna ulaşıncaya kadar her 12
haftada bir artırılmıştır. Kontrolün, tedavinin son 8 haftasının en az 7’sinde devam etmesi
gerekli tutulmuştur.
Bu çalışmada aşağıdaki sonuçlar elde edilmiştir:
• Sadece inhale kortikosteroid ile tedavi edilen hastaların % 59’u #‘iyi kontrol’ düzeyine
ulaşırken Salmeterol/Flutikazon İnhalasyon İçin Toz kullanan hastalarda bu oran % 71
olmuştur.
• Sadece inhale kortikosteroid ile tedavi edilen hastaların % 28’i ##‘tam kontrol’ düzeyine
ulaşırken Salmeterol/Flutikazon İnhalasyon İçin Toz kullanan hastalarda bu oran % 41
olmuştur.
Bu etkiler tek başına inhale kortikosteroide kıyasla, Salmeterol/Flutikazon İnhalasyon İçin
Toz ile daha erken ve daha düşük inhale kortikosteroid dozunda görülmüştür.
GOAL çalışmasında aynı zamanda aşağıdaki sonuçlara ulaşılmıştır:
18 / 27• Sadece inhale kortikosteroid tedavisi ile karşılaştırıldığında Salmeterol/Flutikazon
İnhalasyon İçin Toz ile alevlenme oranı % 29 daha düşüktür.
• Astım kontrolünde ‘İyi kontrol’ ve ‘Tam kontrol’ durumuna ulaşma Yaşam Kalitesi’ni
artırmıştır. Salmeterol/Flutikazon İnhalasyon İçin Toz ile tedaviden sonra hastaların % 61’i
yaşam kalitelerinin ‘minimal düzeyde bozulduğunu’ veya ‘hiç bozulmadığını’ bildirmişlerdir.
Başlangıçta % 8 olan bu etki astıma özgü yaşam kalitesi anketi ile ölçülmüştür.
#İyi kontrol edilen astım: seyrek belirtiler veya seyrek olarak kısa etkili beta agonist kullanımı
veya akciğer fonksiyonu beklenenin % 80’inden az olması artı gece uyanma yok, alevlenme
yok ve tedavide değişiklik gerektiren bir yan etki yok.
##Tam kontrol edilen astım: belirti yok, kısa etkili beta-agonist kullanımı yok, akciğer
fonksiyonu beklenenin %80’ine eşit veya büyük, gece uyanma yok, alevlenme yok, tedavide
değişiklik gerektiren bir yan etki yok.
Başka iki çalışmada tek başına inhale kortikosteroid kullanımıyla karşılaştırıldığında
Salmeterol/Flutikazon İnhalasyon İçin Toz ile akciğer fonksiyonunda düzelme ve belirtilerin
görülmediği günlerin yüzdesinde artma, kurtarıcı ilaç kullanımında azalma ve % 60 daha
düşük inhale kortikosteroid dozu kullanma şeklinde iyileşme görülürken bronşiyal biyopsi ve
bronkoalveolar lavaj ile ölçülen altta yatan havayolu enflamasyonunun kontrolü de devamlılık
göstermiştir.
İlave çalışmalar, Salmeterol/Flutikazon İnhalasyon İçin Toz’ un tek tek bileşenleri ve plasebo
ile karşılaştırıldığında Salmeterol/Flutikazon İnhalasyon İçin Toz’ un anlamlı derecede astım
belirtilerini ve akciğer fonksiyonlarını iyileştirdiğini ve kurtarıcı ilaç kullanımını azalttığını
göstermiştir. GOAL çalışmasının sonuçları bu sonlanma noktalarında Salmeterol/Flutikazon
İnhalasyon İçin Toz ile görülen iyileşmenin en az 12 ay devam ettiğini göstermiştir.
KOAH:
Kısa etkili β -agonistlerine %10 reversibilite kısıtlaması olmayan semptomatik KOAH
2
hastaları:
Altı ay boyunca yürütülen plasebo kontrollü klinik çalışmalar, 50/250 mikrogram ve 50/500
mikrogram’lık Salmeterol/Flutikazon İnhalasyon İçin Toz’ un düzenli kullanımının akciğer
fonksiyonunu hızlı ve anlamlı derecede düzelttiğini, nefes darlığını ve rahatlatıcı ilaç
19 / 27kullanımını anlamlı derecede azalttığını göstermiştir. Aynı zamanda hastaların sağlık
durumunda da anlamlı derecede düzelme olmuştur.
Kısa etkili β -agonistlerine %10’ dan daha az reversibilite gösteren semptomatik KOAH
2
hastaları:
6 ve 12 ay boyunca yürütülen plasebo kontrollü klinik çalışmalar, 50/500 mikrogram
Salmeterol/Flutikazon İnhalasyon İçin Toz’ un düzenli kullanımının akciğer fonksiyonunu
hızlı ve anlamlı derecede düzelttiğini, nefes darlığını ve rahatlatıcı ilaç kullanımını anlamlı
derecede azalttığını göstermiştir. 12 aylık periyod boyunca KOAH alevlenme riski ve ilave
oral kortikosteroid ihtiyacı anlamlı derecede azalmıştır. Aynı zamanda hastaların sağlık
durumunda da anlamlı derecede düzelme olmuştur.
Salmeterol/Flutikazon İnhalasyon İçin Toz 50/500 mikrogram hem tedavi sırasında sigara
içen, hem de sigarayı bırakmış hastalarda akciğer fonksiyonunu ve sağlık durumunu
düzeltmede ve KOAH alevlenme riskini azaltmada etkili bulunmuştur.
TORCH çalışması (TOwards a Revolution in COPD Health; KOAH’ta devrime doğru):
TORCH, KOAH hastalarında, günde 2 kez 50/500 mikrogram Salmeterol/Flutikazon
İnhalasyon İçin Toz, günde 2 kez 50 mikrogram salmeterol, günde 2 kez 500 mikrogram FP
(flutikazon propiyonat) veya plasebo ile yapılan tedavinin tüm nedenlere bağlı ölümler
üzerindeki etkisini değerlendirmek için yapılan 3 yıllık bir çalışmadır. Başlangıç
(bronkodilatörden önce) FEV1’i beklenen normal değerin % 60’ından az olan orta şiddetli ve
şiddetli KOAH hastaları çift-kör tedavi almak üzere randomize edilmiştir. Çalışma boyunca,
diğer inhale kortikosteroidler, uzun etkili bronkodilatörler ve uzun süre sistemik
kortikosteroidler dışında, her zamanki KOAH tedavilerini almalarına izin verilmiştir. Üç
yıllık hayatta kalma durumu, çalışmadan çıkıp çıkmadıklarına bakılmaksızın hastaların tümü
için tespit edilmiştir. Başlıca sonlanma noktası, plaseboya kıyasla Salmeterol/Flutikazon
İnhalasyon İçin Toz için 3 yılda tüm nedenlere bağlı ölümlerin azaltılmasıdır. (Tablo 1)
Tablo 1
Salmeterol/
Plasebo Salmeterol 50 FP 500 Flutikazon
N = 1524 N = 1521 N=1534 İnhalasyon İçin
Toz 50/500
20 / 27N = 1533
3 yılda tüm nedenlere bağlı ölüm
Ölüm sayısı 231 205 246 193
(%) (% 15,2) (% 13,5) (% 16,0) (% 12,6)
Plaseboya Geçerli 0,879 1,060 0,825
karşı risk oranı değil (0,73, 1,06) (0,89, 1,27) (0,68, 1,00)
(GA)
p değeri 0,180 0,525 0,0521
Risk oranı,
komponentlerine Geçerli değil 0,932 0,774 Geçerli
karşı Salmeterol/ değil
Flutikazon
İnhalasyon İçin (0,77, 1,13) (0,64, 0,93)
Toz 50/500 (GA) 0,481 0,007
p değeri
1. birincil etkinlik karşılaştırılması üzerinde yapılmış 2 ara analizin sigara içme durumu
açısından gruplandırılmış bir log-rank analizi için ayarlanmış anlamlı-olmayan P değeri,
Salmeterol/Flutikazon, plaseboya kıyasla 3 yıl içinde herhangi bir zamanda ölüm riskini %
17,5 oranında azaltmıştır. Plaseboya kıyasla, üç yıllık süre içinde herhangi bir zamanda
herhangi bir nedenden dolayı şekillenen ölümlerde, salmeterol ile % 12 azalma ve FP ile % 6
artış olmuştur. (Tablo 1)
Cox’un Orantısal Risk modelinin kullanıldığı destekleyici bir analiz, plaseboya kıyasla 3 yıl
içinde herhangi bir zamanda ölüm riskinde % 19 azalma gösteren Salmeterol/Flutikazon
İnhalasyon İçin Toz için 0,811’lik bir risk oranı olduğunu göstermiştir. Model önemli
faktörler (sigara içme durumu, yaş, cinsiyet, bölge, başlangıç FEV1 ve Vücut Kitle İndeksi)
için ayarlanmıştır. Tedavi etkilerinin bu faktörlere göre değiştiğine dair kanıt yoktur. (Tablo
1)
Üç yıl içinde KOAH’a bağlı nedenlerden dolayı ölen hastaların yüzdesi plasebo için % 6,0,
salmeterol için % 6,1, FP için % 6,9 ve Salmeterol/Flutikazon İnhalasyon İçin Toz için %
4,7’dir. (Tablo 1)
21 / 27Plaseboya kıyasla Salmeterol/Flutikazon İnhalasyon İçin Toz, orta şiddetli ve şiddetli
alevlenmeleri % 25 oranında azaltmıştır. Salmeterol/Flutikazon İnhalasyon İçin Toz
alevlenme oranını, salmeterol ile karşılaştırıldığında % 12, FP ile karşılaştırıldığında da % 9
oranında azaltmıştır. Plaseboya kıyasla salmeterol ve FP alevlenme oranını anlamlı derecede
sırasıyla % 15 ve % 18 oranında azaltmıştır.
St George Solunum Anketi (SGSA) ile ölçülen Sağlıkla İlişkili Yaşam Kalitesi, plaseboya
kıyasla tüm aktif tedavi yöntemleri ile düzelmiştir. Üç yıl boyunca Salmeterol/Flutikazon
İnhalasyon İçin Toz ile sağlanan ortalama düzelme plaseboya kıyasla - 3,1 birim, salmeterole
kıyasla - 2,2 birim ve FP’ye kıyasla - 1,2 birimdir.
Üç yıllık tedavi süresi boyunca, FEV1 değerleri Salmeterol/Flutikazon İnhalasyon İçin Toz ile
tedavi edilenlerde plasebo ile tedavi edilenlerden daha yüksektir. FEV1’i düzeltmede
Salmeterol/Flutikazon İnhalasyon İçin Toz salmeterolden veya FP’den daha etkilidir.
Advers olay olarak bildirilen pnömoninin 3 yıllık tahmini olasılığı plasebo için % 12,3,
salmeterol için % 13,3, FP için % 18,3 ve Salmeterol/Flutikazon İnhalasyon İçin Toz için %
19,6’dır Salmeterol/Flutikazon İnhalasyon İçin Toz’un plaseboya karşı risk oranı: 1,64’tür.
Pnömoni ile ilişkili ölümlerde artış olmamıştır; tedavi sırasında birincil olarak pnömoniye
bağlı oldukları düşünülen ölümler plasebo için 7, salmeterol için 9, FP için 13 ve
Salmeterol/Flutikazon İnhalasyon İçin Toz için 8 olarak tespit edilmiştir. Kemik kırılma
olasılığında anlamlı farklılık yoktur. Göz bozuklukları, kemik bozuklukları ve hipotalamus-
hipofiz-adrenal eksen bozuklukları ile ilgili advers olayların insidansı düşüktür ve tedaviler
arasında farklılık gözlenmemiştir. Salmeterol alan tedavi gruplarında kardiyak advers
olaylarında artış olduğuna dair kanıt yoktur.
5.3 Klinik öncesi güvenlilik verileri
Salmeterol ksinafoat ve flutikazon propiyonat hayvanlar üzerinde yapılan toksisite testlerinde
oldukça kapsamlı bir şekilde değerlendirilmiştir. Belirgin toksisite sadece insan kullanımı için
tavsiye edilen dozlar aşıldığında oluşmuştur ve bunlar güçlü β -adrenoreseptör agonistlerin ve
2
glukortikosteroidlerin kullanılmasıyla beklenen etkilerle uyumludur.
22 / 27Uzun süreli çalışmalarda salmeterol ksinafoat sıçan mezovaryumunun ve fare uterusunun düz
kaslarında benign tümörlerin oluşmasına yol açmıştır.
Kemirgenler farmakolojik olarak indüklenen bu tümörlerin oluşumuna duyarlıdır.
Salmeterolün insanlarda onkojenik yönden anlamlı bir risk oluşturduğu düşünülmemektedir.
Salmeterol ve flutikazon propiyonatın yüksek dozlarda birlikte uygulanması, bazı
kardiyovasküler etkileşimlere yol açmıştır. Sıçanlarda görülen hafif derecede atriyal
miyokardit ve fokal koroner arterit, normal dozların verilmesiyle düzelen geçici etkilerdir.
Köpeklerde, salmeterolün tek başına verilmesi ile karşılaştırılığında, birlikte yapılan
uygulamaların ardından kalp atım hızındaki artışlar daha fazladır.
Hayvanlarda, birlikte yapılan uygulamalar, ilaç sınıfları ile ilişkili diğer toksisitelerde bir
değişikliğe neden olmamıştır.
Hayvanlar üzerinde yapılan üreme çalışmalarında, glukokortikosteroidlerin malformasyonlara
(yarık damak, iskelet malformasyonları) neden olduğu görülmüştür. Bu sonuçlar insanlara
önerilen dozlar için uygulanabilir değildir. Salmeterol ile yapılan hayvan çalışmalarında,
sadece yüksek doz uygulandığında embriyofetal toksisite görülmüştür. Birlikte uygulamanın
devamında, sıçanlarda bilinen glukokortikoid kaynaklı anormalliklerle ilişkili dozlarda,
umbilikal arter geçişinin artan insidansı ve oksipital kemiğin tamamlanmamış ossifikasyonu
görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (Sığır kaynaklı)
6.2 Geçimsizlikler
Geçerli değildir.
6.3 Raf ömrü
24 ay.
23 / 276.4 Saklamaya yönelik özel tedbirler
25°C’ nin altındaki oda sıcaklığında saklanmalıdır. Kuru bir yerde saklanmalıdır.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
Pefsal 50 mcg/ 250 mcg İnhaler Kapsül, 60 kapsül Alu/OPA-Alu-PVC blister içinde ve
inhalasyon cihazı içeren karton kutularda satılmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
PEFSAL akciğerlere inhale edilen bir toz salıvermektedir.
İnhalasyon cihazının kullanımı doktor ve eczacı tarafından hastaya gösterilmelidir.
Kapsüllerin kesinlikle ağız içine alınarak yutulmaması ve kesinlikle inhaler içine
yerleştirildikten sonra soluk alma yolu ile kullanılması gerektiği konusunda hasta
bilgilendirilmelidir. Jelatin kapsülün parçalanabileceği ve inhalasyondan sonra ağız ve boğaza
küçük jelatin parçacıklarının ulaşabileceği hastaya anlatılmalıdır. Bu olasılık kapsülün birden
fazla delinmemesi ile en aza indirilir.
İnhaler cihazı, koruma kapağı çıkarılarak açılır ve kullanıma hazırlanır. Ağızlık ağıza
yerleştirilir ve dudaklar etrafını saracak şekilde kapatılır. Bundan sonra doz inhale edilebilir
ve koruma kapağı tekrar kapatılabilir.
İnhaler cihazının kullanım talimatları
1- İnhaler cihazının kapağını çekerek çıkarın.
2- Bir elinizle İnhaler cihazının alt kısmını tutarak diğer elinizle ağızlık kısmını ok yönünde
çevirerek açın.
24 / 273- Bir kapsülü İnhaler cihazının içindeki boşluğa yerleştirin. Kapsülü ambalajından
kullanmadan hemen önce çıkartın.
4- Ağızlık kısmını çevirerek kapatın.
5- İnhaler cihazını dik tutun, kenardaki düğmelere sadece bir kez tam olarak basın ve bırakın.
Kapsül her iki ucundan delinecektir.
Nefes almanız sırasında küçük jelatin kapsül parçaları ağzınıza gelebilir. Jelatin parçaları
zararsızdır ve yutulduktan sonra sindirileceklerdir. Küçük jelatin parçalarının oluşma riski
kapsülün blister ambalajından çıkarılır çıkarılmaz hemen kullanılması ve düğmelere sadece
bir kez basılması ile azalır.
25 / 276- Nefesinizi kuvvetlice dışarı verin.
7- Ağız parçasını ağzınıza yerleştirin ve başınızı hafifçe arkaya doğru eğin. Ağızlık etrafında
dudaklarınızı sıkıca kapatın ve olabildiğince hızlı ve derin bir nefes alın.
8- İnhaler cihazını ağzınızdan çıkarın ve rahatsız olmadan olabildiğince uzun süre nefesinizi
tutun. Sonra normal şekilde soluk alıp verin. İnhaler cihazını tekrar açın ve kapsül içerisinde
toz kalıp kalmadığına bakın. Kapsül içerisinde toz kalmış ise 6,7 ve 8 numaralı basamakları
tekrar edin.
9- Sonrasında, ağzınızı su ile çalkalayınız ve tükürünüz.
10- Kullanımdan sonra, boş kapsülü atın ve ağızlık kısmını kapatın.
UNUTMAYINIZ!
İnhaler cihazınızı kuru tutunuz.
Kullanılmadığı zaman kapalı tutunuz.
26 / 27İnhaler cihazın içine asla nefes vermeyiniz.
Hareket kolunu sadece ilacı almaya hazır olduğunuzda itiniz.
Söylenen dozdan daha fazla almayınız.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2017/740
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.09.2017
Ruhsat yenileme tarihi:
10. KÜB’ÜN YENİLENME TARİHİ
27 / 27