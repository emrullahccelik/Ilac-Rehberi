1 
 KULLANMA TALİMATI  
 
PREVYMIS 240 mg infüzyonluk çözelti hazırlamak için konsantre   
Damar içine infüzyon yoluyla uygulanır  
Steril  
 
• Etkin madde:    Her bir flakon, 240 mg (flakon başına 12 mL) letermovir içerir.  
                                Her mL 20 mg letermovir içerir.   
• Yardımcı maddeler:  Hidroksipropil betadeks (siklodekstrin), sodyum klorür, sodyum 
hidroksit (E524), enjeksiyonluk su  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir .  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız.  
• Bu ilaç kişisel olarak size reçetelendirilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz  kullanmayınız.  
 
Bu Kullanma Talimatında : 
 
1. PREVYMIS nedir ve ne için kullanılır?  
2. PREVYMIS’i kullanmadan önce dikkat edilmesi gerekenler  
3. PREVYMIS nasıl kullanılır?  
4. Olası yan etkiler nelerdir?  
5. PREVYMIS’in saklanması  
 
Başlıkları yer almaktadır.  
 
1.  PREVYMIS nedir ve ne için kullanılır?  
 
PREVYMIS 240 mg infüzyonluk çözelti hazırlamak için konsantre berrak, renksiz bir sıvıdır 
ve ürünle ilgili birkaç küçük yarı saydam veya beyaz partikül içerebil ir.  
240 mg infüzyonluk çözelti hazırlamak için konsantre, berrak Tip I cam flakonda 
ambalajlanmıştır.  
 
PREVYMIS, etkin madde olarak letermovir içeren antiviral bir ilaçtır.  
 
PREVYMIS, yakın geçmişte kemik iliği nakli olan yetişkinlerde, CMV (sitom egalovirüs) 
nedeniyle hasta olmanızı engellemeye yardımcı olan bir ilaçtır.  
2 
  
CMV bir virüstür. Bu virüs pek çok insanın farkında olmadan taşıdığı bir virüstür. Çoğu 
insan için CMV sadece vücutlarında kalır ve onlara zarar vermez. Ancak, kemik iliği nakli 
yapıldıktan sonra bağışıklık sisteminiz zayıfsa, CMV'den hasta olma riski yüksek olabilir.  
 
2.  PREVYMIS’i kullanmadan önce dikkat edilmesi gerekenler  
 
PREVYMIS’i aşağıdaki durumlarda KULLANMAYINIZ:  
• Letermovire veya bu ilaçta bulunan yardımcı maddelerden he rhangi birine (yardımcı 
maddelerde listelenmiştir) alerjiniz varsa.  
• Şu ilaçlardan birini alıyorsanız:  
o Pimozid - Tourette sendromu için kullanılır  
o Ergot alkaloidleri (ergotamin ve dihidroergotamin gibi) - migren ağrıları için 
kullanılır.  
• St. John’s wort  (Hypericum perforatum , sarı kantaron ) içeren bitkisel ürünü 
alıyorsanız.  
 
Yukarıdakilerden herhangi biri sizin için geçerliyse size PREVYMIS verilmemelidir. Emin 
değilseniz, size PREVYMIS verilmeden önce doktorunuz, eczacınız veya hemşirenize 
danışınız.  
 
PREVYMIS'le birlikte siklosporin alıyorsanız, aşağıdaki ilaçları almayınız:  
• Dabigatran -kan pıhtıları için kullanılır  
• Atorvastatin simvastatin, rosuvastatin, pitavastatin - yüksek kolesterol için  
 
PREVYMIS’i aşağıdaki durumlarda DİKKATLİ KULLANINIZ:  
Eğer yü ksek kolesterol için bir ilaç alıyorsanız (aşağıdaki "Diğer ilaçlar ve PREVYMIS" 
başlığına bakınız), nedeni belirsiz kas ağrıları yaşarsanız ve özellikle de hasta 
hissediyorsanız ve ateşiniz varsa derhal doktorunuza söyleyiniz. İlacınızın veya dozunuzun 
değiştirilmesi gerekebilir. Daha fazla bilgi için diğer ilacınızın kullanma talimatına bakınız.  
 
Aşağıdaki ilaçları izlemek için ilave kan testleri gerekebilir:  
• Siklosporin, takrolimus, sirolimus  
• Vorikonazol  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Çocuklar ve ergenler  
PREVYMIS 18 yaşın altındaki çocuklarda ve ergenlerde kullanılmamalıdır çünkü  
PREVYMIS bu yaş grubunda test edilmemiştir.  
 
PREVYMIS’in yiyecek ve içecek ile kullanılması  
İlaç damar içine uygulandığından, yiyecek ve içeceklerden etkilenmez.  
 
Hamilelik  
Bu ilacı kullanmadan önce doktorunuza veya eczacınıza danışınız.  
 
Gebeyseniz, gebe olabileceğinizi düşünüyorsanız veya bebek sahibi olmayı  planlıyorsanız, 
bu ilacı almadan önce doktorunuza danışınız. PREVYMIS gebelik döneminde 3 
 önerilmemektedir  çünkü  PREVYMIS gebelik sırasında incelenmemiştir ve siz gebeyken 
bebeğinize za rar verip vermeyeceği bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
Bu ilacı kullanmadan önce doktorunuza veya eczacınıza danışınız.  
 
Eğer emziriyorsanız veya emzirmeyi planlıyo rsanız, bu ilacı almadan önce doktorunuza 
danışınız. PREVYMIS kullanırken emzirme önerilmemektedir. PREVYMIS'in sütünüze 
geçip geçmediği ve bebeğinize geçip geçmeyeceği bilinmemektedir.  
 
Araç ve makine kullanımı  
PREVYMIS araç ve makine kullanma yeteneğiniz i hafifçe etkileyebilir (bkz. Bölüm 4, Olası 
yan etkiler nelerdir?). Bazı hastalar PREVYMIS tedavisi sırasında bitkinlik (çok yorgun 
hissetmek) veya vertigo (dönüyormuş gibi hissetmek) bildirmiştir. Eğer bu etkilerden 
herhangi birini yaşarsanız, etki kaybo luncaya kadar araç veya makine kullanmayınız.  
 
PREVYMIS’in içeriğinde bulunan bazı yardımcı maddeler hakkında önemli bilgiler  
PREVYMIS sodyum içermektedir.  Eğer düşük sodyumlu bir diyetteyseniz, size bu ilaç 
verilmeden önce doktorunuza söyleyiniz.  
 
Her bir 240 mg flakon 23 mg sodyum (yemek/sofra tuzunun ana bileşeni) içermektedir. Bu 
miktar, bir erişkin için önerilen maksimum günlük besinsel sodyum miktarının %1.15'ine 
eşdeğerdir.  
 
PREVYMIS siklodekstrin içermektedir.  Bu ilacın her bir 240 mg dozu (12 mL flakon) 1800 
mg siklodekstrin içermektedir.  
 
Böbrek hastalığınız varsa, bu ilacı almadan önce doktorunuza danışınız.  
 
Diğer ilaçlarla birlikte kulla nımı   
Başka bir ilaç kullanıyorsanız, yakın geçmişte kullandıysanız ya da kullanma ihtimaliniz 
varsa, doktorunuza ya da eczacınıza bildiriniz . PREVYMIS diğer ilaçların etki gösterme  
biçimini etkileyebilir ve diğer ilaçlar PREVYMIS'in etki gösterme  biçimini  etkileyebilir. 
Doktorunuz veya eczacınız PREVYMIS'in diğer ilaçlarla alınmasının güvenli olup 
olmadığını size söyleyecektir.  
 
PREVYMIS'le birlikte almamanız gereken bazı ilaçlar bulunmaktadır (“PREVYMIS’i 
aşağıdaki durumlarda KULLANMAYINIZ: ” başlığının al tındaki listeye bakınız ). 
PREVYMIS ve siklosporinle birlikte almamanız  gereken bazı ilaçlar bulunmaktadır 
(“PREVYMIS'le birlikte siklosporin alıyorsanız, aşağıdaki ilaçları almayınız: ” başlığının 
altındaki listeye bakınız ). 
 
Ayrıca, aşağıdaki ilaçlardan herhangi birini alıyorsanız doktorunuza söyleyiniz. 
Doktorunuzun ilaçlarınızı veya ilaçlarınızın dozunu değiştirmesi gerekebilir:  
• Alfentanil - şiddetli ağrı için  
• Fentanil - şiddetli ağrı için  
• Kinidin - anormal kalp ritmi için  4 
 • Siklosporin, takrol imus, sirolimus – nakledilen organın  reddedilmesini 
önlemek için  
• Vorikonazol - mantar enfeksiyonları için  
• Atorvastatin, fluvastatin,  rosuvastatin, simvastatin, pravastatin, pitavastatin 
gibi statinler - yüksek kolesterol için  
• Gliburid, repaglinid - yüksek  kan şekeri için  
• Karbamazepin, fenobarbital, fenitoin - krizler veya nöbetler için  
• Dabigatran, varfarin - kanı sulandırmak veya kan pıhtıları için  
• Midazolam – sakinleştirici  
• Amiodaron - düzensiz kalp atışlarını düzeltmek için  
• Oral kontraseptif steroidler - doğum kontrolü için  
• Omeprazol, pantoprazol - mide ülserleri ve diğer mide sorunları için  
• Nafsilin -bakteri enfeksiyonları için  
• Rifabutin, rifampisin  - mikobakteriyel enfeksiyonlar için  
• Tioridazin  - psikiyatrik hastalıklar için  
• Bosentan  - akciğer damarlar ındaki  yüksek kan basıncı için  
• Efavirenz, etravirin, nevirapin, lopinavir, ritonavir  - HIV için  
• Modafinil  - uyanık kalmayı sağlamak için  
 
Doktorunuzdan veya eczacınızdan PREVYMIS'le etkileşime girebilecek ilaçların bir 
listesini isteyebilir siniz.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3.  PREVYMIS nasıl kullanılır ? 
 
Bu ilacı her zaman aynen doktorunuzun veya eczacınızın size söylediği şekilde alın. Emin  
değilseniz doktorunuza veya eczacınıza danışın.  
 
Uygun kullanım ve doz/uygulama sıklığı için talimatlar:  
Önerilen PREVYMIS dozu günde bir kez 480 mg'dır. Aynı zamanda  siklosporin alıyorsanız, 
doktorunuz PREVYMIS dozunuzu 240 mg'a düşürecektir.  
 
Uygulama yolu ve metodu:  
PREVYMIS size damara infüzyon (damlatma) yoluyla verilecektir ve yaklaşık 1 saat 
sürecektir.  
 
PREVYMIS size günde bir kez verilecektir.  
 
Değişik yaş gru pları:  
Çocuklarda ve ergenlerde kullanımı:  
PREVYMIS, 18 yaşın altındaki çocuklarda ve gençlerde test edilmediğinden bu yaş 
grubunda kullanılmamalıdır.  
 
Yaşlılarda kullanımı:  
Yaşlılarda doz ayarlaması gerekli değildir.  
 
Özel kullanım durumları:  5 
 Böbrek yetmezliği:  
Doz ayarlaması gerekli değildir.  
 
Karaciğer yetmezliği:  
Doktorunuz ilaç dozunuzu hastalığınıza göre belirleyecektir ve size uygulayacaktır.  
 
Kombine karaciğer yetmezliği ve böbrek yetmezliği:   
Doktorunuz ilaç dozunuzu hastalığınıza göre belirleyecektir ve size uygulayacaktır. Orta 
veya şiddetli böbrek yetmezliği ile birlikte orta düzeyde karaciğer yetmezliği olan hastalarda 
PREVYMIS önerilmemektedir.  
 
Eğer PREVYMIS’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PREVYMIS kullandıysanız:  
Size gerekenden fazla PREVYMIS verildiğini düşünüyorsanız, derhal doktorunuza 
söyleyiniz.  
 
PREVYMIS’i kullanmayı unutursanız:  
PREVYMIS dozunuzu kaçırmamanız veya atlamamanız çok önemlidir.  
• Eğer size PREVYMIS verilecek bir randevuyu kaçırırsanız, tekrar randevu 
almak için derhal doktorunuzla konuşunuz.  
 
Bu ilacın kullanımı ile ilgili ilave sorul arınız olursa, doktorunuza, eczacınıza ya da 
hemşirenize danışınız.  
 
Unutulan dozları dengelemek için çift doz almayınız.  
 
PREVYMIS ile tedavi sonlandırıldığındaki oluşabilecek etkiler:  
PREVYMIS size hastanede ve uzman sağlık personeli tarafından uygulana cağından 
doktorunuzun denetimi dışında tedaviyi sonlandırmanız mümkün değildir.  
 
Eğer tedavinizle ilgili başka herhangi bir sorunuz varsa doktorunuza sorunuz.  
 
4.  Olası yan etkiler nelerdir?  
 
Tüm ilaçlar gibi PREVYMIS’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıd akilerden biri olursa, PREVYMIS’i kullan mayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyon (hiper sensitivite) – belirtile r hırıltılı solunum, nefes almada zorluk, 
kızarıklık veya kurdeşen, kaşıntı, şiş me içerebilir.  
 
Bunların hepsi çok ciddi yan etkilerdir . 
 
- Eğer bunlardan biri sizde mevcut ise, sizin PREVYMIS ’e kar şı ciddi alerjiniz olabilir . Acil 
tıbbi müdahaleye veya hastaneye yatırılmanıza gerek olabilir.  
 6 
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın : 10 hastanın en az 1 inde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla görülebilir.  
Seyrek : 1.000 hastanın birinden az, 10.000 hastanın birinden fazla görülebilir.  
Çok seyrek : 10.000 hastanın birinden az görülebilir.  
Bilinmeyen : Elde ki verilerden hareketle sıklığı tahmin edilemiyor.  
 
Yaygın   
• İshal 
• Bulantı  
• Kusma  
 
Yaygın olmayan  
• Alerjik reaksiyon (aşırı duyarlılık) - belirtileri arasında hırıltı, solu num 
güçlüğü, döküntü veya kurdeşen, kaşıntı ve şiş lik bulunmaktadır  
• İştahsızlık  
• Tat hissinde değişimler  
• Baş ağrısı  
• Dönüyormuş gibi hissetme (vertigo)  
• Karın ağrısı  
• Karaciğer işlevleriyle ilgili laboratuvar testlerinde anomaliler  
• Kas spazmları  
• Yüksek kan kreatinin değeri - kan testlerinde görünür  
• Çok yorgun hissetme (halsizlik)  
• Ellerde veya ayaklarda şişme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana ge lmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türki ye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5.  PREVYMIS’in saklanması  
 
Bu ilacı çocukların göremeyece ği ve erişemeyeceği yerlerde saklayınız.  
 
Kutu ve flakon üzerinde belirtilen son kullanma tarihinden sonra bu ilacı kullanmayınız.  
 
Son kullanma tarihiyle uyumlu olarak kullanınız.  
 
25°C altındaki oda sıcaklığında saklayınız. Işıktan korumak için orijinal kutusunda 
saklayınız.  7 
  
25°C'de 48 saatte ve 2 ila 8°C'de 48 saatte kimyasal fiziksel kullanım stabilitesi 
kanıtlanmıştır.  
 
Mikrobiyolojik açıdan, ürün derhal kullanılmalıdır. Derhal kullanılmazsa, kullanımdaki 
saklama süreleri ve kullanımdan öncek i koşullar kullanıcının sorumluluğundadır ve 
seyreltme işlemi kontrollü ve valide edilmiş aseptik koşullarda gerçekleştirilmediyse, 
normal durumda 2 ila 8°C'de 48 saatten uzun olmayacaktır.  
 
İnfüzyon çözeltisinin kullanılmayan kısmı atılmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi :  Merck Sharp Dohme İlaçları Ltd. Şti.  
Levent -İstanbul  
 
Üretim yeri     :  MSD International GmbH  
 T/A MSD Ireland (Carlow)  
 Dublin Road, Carlow - İrlanda  
 
Bu kullanma talimatı gg/aa/yyyy’de onaylanmıştır.     8 
 ASAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
 
PREVYMIS infüzyonluk konsantre çözelti için uygulama talimatları  
 
PREVYMIS infüzyonluk konsantre çözelti flakonları tek kullanımlıktır. Kullanılmayan 
kısmı atınız.  
 
0,2 mikron veya 0,22 mikron PES in -line steril filtre ile uygulama  
PREVYMIS infüzyon için konsantre çözelti, ürünle ilgili birkaç küçük yarı saydam veya 
beyaz partiküller içerebilir. Ürünle ilgili bu partiküller in flakonda veya seyreltilmiş çözeltide 
görünür olup olmadığına bakılmaksızın, PREVYMIS seyreltilmiş çözeltinin uygulaması için 
her zaman 0,2 mikron veya 0,22 mikron PES in -line steril filtre kullanılmalıdır.  
 
Hazırlama  
PREVYMIS infüzyonluk konsantre çözelti intravenöz (IV) kullanımdan önce 
seyreltilmelidir. Hazırlama ve uygulama talimatları iki doz için de aynıdır.  
 
• Seyreltmeden önce flakonun içeriğini renk değişimi ve partikül varlığı açısından kontrol 
ediniz. PREVYMIS infüzyonluk konsantre  çözelti berrak, renksiz bir çözeltidir  ve 
ürünle ilgili birkaç küçük yarı saydam veya beyaz partikül içerebilir .  
• Çözeltide  bulanıklık,  renk değişimi varsa ve ya birkaç küçük yarı saydam veya beyaz 
partikül dışında maddeler içeriyorsa flakonu kullanmayınız . 
• PREVYMIS infüzyonluk konsantre çözeltiyi  poliüretan veya plastikleştirici dietilhekzil 
ftalat (DEHP) içeren IV torbalar ve infüzyon seti materyalleri ile kullanmayınız. Ftalat 
içermeyen materyaller aynı zamanda DEHP içermemektedir.  
• PREVYMIS flakonunu ç alkalamayınız.  
• Bir adet tek dozluk PREVYMIS infüzyonluk konsantre çözelti flakonunu (12 mL [240 
mg doz] veya 24 mL [480 mg doz]), %0.9 sodyum klorür veya %5 dekstroz içeren, 250 
mL kullanıma hazır IV torbasına ekleyiniz ve nazikçe döndürerek seyreltilmiş ç özeltiyi 
karıştırınız. Çalkalamayınız.  
• Çözelti seyreltildikten sonra, PREVYMIS çözeltisi berraktır ve renksiz ila sarı arasında 
bir renktedir. Bu aralıktaki renk varyasyonları ürünün kalitesini etkilememektedir. 
Seyreltilmiş çözelti uygulamadan önce, gözle  partikül varlığı ve renk değişimi açısından 
kontrol edilmelidir. Eğer  seyreltilmiş çözelti bulanık veya renk değiştirmiş ise  ya da 
birkaç küçük yarı saydam veya beyaz partikül dışında madde içeriyorsa çözeltiyi atınız. 
Eğer bir flakon 250 mL seyreltici to rbasına eklenirse, letermovirin son konsantrasyon 
aralıkları 0.9 mg/mL (240 mg doz için) ve 1.8 mg/mL (480 mg doz için) olacaktır.  
 
Uygulama  
• Seyreltilmiş PREVYMIS çözeltisi 0,2 mikron veya 0,22 mikron polietersülfon (PES) 
in-line (hat içi) steril bir filtre ile uygulanmalıdır.  
• Seyreltilmiş çözeltiyi, steril 0,2 mikron veya 0,22 mikron PES in -line steril filtre 
dışındaki filtreler ile uygulamay ınız. 
• PREVYMIS yalnızca intravenöz (IV) infüzyon olarak uygulanmalıdır. PREVYMIS 
intravenöz puşe veya bolus olarak uygulanmamalıdır.  9 
 • PREVYMIS seyreltildikten sonra, toplam olarak yaklaşık 60 dakika boyunca, periferik 
veya santral venöz kateter yoluyla intr avenöz infüzyon olarak uygulanmalıdır. IV 
torbanın içeriğinin tamamı uygulanmalıdır.  
 
Geçimli intravenöz çözeltiler ve diğer tıbbi ürünler  
• PREVYMIS infüzyonluk konsantre çözelti, %0.9 sodyum klorür ve %5 dekstroz 
çözeltileriyle geçimlidir.  
• Geçimli tıbbi ür ünler aşağıda listelenmiştir.  
• Bu tıbbi ürün, aşağıda listelenenler dışında herhangi bir tıbbi ürünle karıştırılmamalıdır.  
• PREVYMIS, aşağıda listelenenler dışındaki tıbbi ürünler ve seyreltici 
kombinasyonlarıyla birlikte aynı intravenöz hattan (ya da kanüld en) uygulanmamalıdır.  
 
PREVYMIS ve tıbbi ürünler* %0.9 sodyum klorürle hazırlandığında geçimli olan 
tıbbi ürünlerin listesi  
• Ampisilin sodyum  
• Ampisilin sodyum/sulbaktam 
sodyum  
• Antitimosit globülin  
• Kaspofungin  
• Daptomisin  • Fentanil sitrat  
• Flukonazol  
• İnsan insülini  
• Magnezyum sülfat  
• Metotreksat  
• Mikafungin  
 
* Birlikte uygulamanın geçimliliğini teyit etmek için reçete bilgisine bakınız.  
 
PREVYMIS ve tıbbi ürünler* %5 dekstrozla hazırlandığında geçiml i olan tıbbi 
ürünlerin listesi  
• Amfoterisin B (lipit kompleksi)† 
• Anidulafungin  
• Sefazolin sodyum  
• Seftarolin  
• Seftriakson sodyum  
• Doripenem  
• Famotidin  
• Folik asit  
• Gansiklovir sodyum  • Hidrokortizon sodyum süksinat  
• Morfin sülfat  
• Norepinefrin bitartrat  
• Pantoprazol sodyum  
• Potasyum klorür  
• Potasyum fosfat  
• Takrolimus  
• Telavansin  
• Tigesiklin  
* Birlikte uygulamanın geçimliliğini teyit etmek için reçete bilgisine bakınız.  
† Amfoterisin B (lipit kompleksi) PREVYMIS ile geçimlidir. Ancak, Amfoterisin B 
(lipozomal) geçimsizdir (bkz. Bölüm 6.2).  
 
Geçimli intravenöz torbalar ve infüzyon seti malzemeleri  
PREVYMIS aşağıdaki intravenöz torbalar ve infüzyon seti m alzeme geçimlidir. Aşağıda 
listelenmeyen intravenöz torbalar ve infüzyon seti malzemeleri kullanılmamalıdır.  
 
İntravenöz torba malzemeleri  
Polivinil klorür (PVC) , etilen vinil asetat (EVA) ve polyolefin (polipropilen ve poletilen)  
 
İnfüzyon seti malzemeleri  
PVC, polietilen (PE), polibutadien (PBD), silikon kauçuk (SR), stiren -butadien kopolimer 
(SBC), stiren -butadien -stiren kopolimer (SBS), polistiren (PS)  10 
 Plastikleştiriciler  
Tris (2 -etilhekzil) trimelitat (TOTM), bütil benzil ftalat (BBP)  
 
Katete rler 
Radyoopak poliüretan  
 
Geçimsiz tıbbi ürünler  
PREVYMIS infüzyonluk konsantre çözelti, amiodaron hidroklorür, amfoterisin B 
(lipozomal), aztreonam, sefepim hidroklorür, siprofloksasin, siklosporin, diltiazem 
hidroklorür, filgrastim, gentamisin sülfat, l evofloksazin, linezolid, lorazepam, midazolam 
hidroklorür, mikofenolat mofetil hidroklorür, ondansetron, ve palonosetronla fiziksel olarak 
geçimsizdir.  
 
Geçimsiz intravenöz torbalar ve infüzyon seti malzemeleri  
PREVYMIS infüzyonluk konsantre çözelti, dietilhekzil ftalat (DEHP) plastikleştiriciler ve 
poliüretan içeren IV uygulama seti tüpleriyle geçimsizdir.  
 
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve 
Ambalaj Atıklarının Kontrolü” yönetmeliklerine uygun olarak imha edilmelidir.  
 