1/6 
 KULLANMA TALİMATI  
 
FUSİX  %1 viskoz göz damlası , çözelti  
Göze uygulanır.  
Steril  
 
 Etkin madde: Viskoz göz damlası etkin madde olarak  % 1 fusidik asit e eşdeğer %1,02  
fusidik asit  hemihidrat içerir.  
 Yardımcı madde(ler):  Benzalkonyum klorür, mannitol, disodyum edetat, karbomer (974 
P), sodyum hidroksit, deiyonize su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içer mektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel  olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatı nda:  
1. FUSİX  nedir ve ne için kullanılır?  
2. FUSİX ’i kullanmadan önce dikkat edilmesi gerekenler  
3. FUSİX  nasıl kullanılır?  
4. Olası yan etkiler nelerdir?  
5. FUSİX ’in saklanması  
Başlıkları yer almaktadır.  
 
1. FUSİX  nedir ve ne için kullanılır?  
FUSİX , antibakteriyel antibiyotik içeren bir viskoz göz damlasıdır.  
 
FUSİX , konjunktivit, göz kapağının enfeksiyonu, arpacık, korneanın enfeksiyonu, gözyaşı 
kesesinin enfeksiyonu ve yabancı cisimciklerin gözden uzaklaştırılması ile ilgili bakteriyel 
göz enfeksiyonlarında kullanılır.  
 
Yüksek yoğunluklu polietilen  uygulama ucu ve kapağa sahip  katlanabilir 5 g’lık lamine 
edilmiş yüksek yoğunluklu polietilen tüp içerisinde sunulur.  
 
 
 
 
 
2/6 
 2. FUSİX ’i kullanmadan önce dikkat edilmesi gerekenler  
FUSİX ’i aşağıdaki durumlarda KULLANMAYINIZ  
İlaç içindeki maddelerden herhangi birine hassasiyet görüldüğü durumlarda 
kullanılmamalıdır.  
Gözde lens takılı olduğu zaman kullanılmamalıdır.  
 
FUSİX ’i aşağıdaki durumlarda DİKKATLİ KULLANINIZ  
Açıldıktan sonra 15 (on  beş) gün içinde kullanılm alıdır.  
 
FUSİX  çok sık kullanıldığı takdirde, bakteriler dirençli hale gelebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FUSİX ’in yiyecek ve içecek ile kullanılması  
FUSİX , göze uygulandığından besinlerden bağımsız olarak kullanılabilir.  
 
Hamilelik  
İlacı kullanmadan önce doktorunuza veya eczacınıza danışınız.  
Gebelerde kullanımı ile ilgili olarak yeterli bilgi mevcut değildir. Ancak yarar/risk oranı 
hekim tarafından değerlendirilm ek koşulu ile uygulanmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
Emzirenlerde kullanımı ile ilgili olarak yeterli bilgi m evcut değildir. Ancak yarar/risk oranı 
hekim tarafından değerlendirilmek koşulu ile uygulanmalıdır.  
 
Araç ve makine kullanımı  
FUSİX  uygulamanın hemen ardından görüş bulanıklığına neden olabilir. Araç veya makine 
kullanımından önce görüşünüz yeniden netleşene kadar bekleyiniz.  Araç veya makine 
kullanmanızı engelleyebilecek herhangi bir yan etki hissederseniz doktorunuza danışın.  
 
FUSİX ’in içeriğinde bulunan bazı yardımcı maddeler hakkında önemli bilgiler  
 
Benzalkonyum klorür yumuşak kontakt lensler tarafından emilebilir ve kontakt lenslerin 
rengini değiştirebilir. Bu ilacı kullanmadan önce kontakt lensleri çıkarmalı ve 15 dakika sonra 
takmalısınız.  
 
Benzalkonyum klorür özellikle kuru göz durumu ve kornea (gözün ön tarafındaki şeffaf 
katman) hastalıklarınız varsa gözde tahrişe neden olabilir. Kullanımdan sonra gözde anormal 
his, batma veya acı hissederseniz doktorunuza başvurunuz.  
3/6 
  
Diğer ilaçlar ile birlikte kullanımı  
Herhangi bir geçimsizlik bildirilmemiştir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu nlar hakkında bilgi veriniz.  
 
3. FUSİX  nasıl kullanılır?  
Uygun kullanım ve doz/uygulama sıklığı için talimatlar:  
FUSİX, her yaş için: Göz içerisine günde iki kez birer damla damlatılır. Göz normale 
döndükten sonra en az 48 saat tedaviye devam edilmelidir  
 
Uygulama yolu ve metodu:  
Tüp ilk sıkıldığında yoğun bir damla çıkar. Damla gözünüzde hızla sıvı hale geçer.  
 
1. Ellerinizi yıkayın. Boynunuzu geriye alın ve tavana bakın.  
2. Alt göz kapağınızı küçük bir cep oluşacak şekilde yavaşça çekin.  
3. Tüpü ters çevirin ve tedavi uygulanması gereken her göz e birer damla gelecek şekilde 
sıkın.  
4. Göz kapağınızı bırakın ve gözlerinizi 30 saniye süreyle kapalı tutun.  
 
Damla gözünüzün içine damlamazsa bir kez daha deneyi n. 
 
Mikroplarla bulaşmayı önlemek için, tüpün ucunun gözünüze ya da başka bir yere temas 
etmesin den kaçının. Kullanım sonrasında kapağı kapatın.  
 
Değişik yaş grupları:  
Çocuklarda kullanımı:   
Bu ilaç bir çocuk içinse, damlayı uyurken veya daha kolaysa yatar pozisyonda  gözüne 
damlatabilirsiniz.  
 
Yaşlılarda kullanımı:  
Her yaş için ö nerilen doz sabah ve akşam olmak üzere günde iki kez birer damladır.  
 
Özel kullanım durumları  
Böbrek/ Karaciğer yetmezliği:  
Böbrek ve karaciğer yetmezliğinde kullanımına ilişkin bir bilgi yoktur.  
 
Eğer FUSİX ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
4/6 
  
Kullanmanız gerekenden daha fazla FUSİX  kullandıysanız:  
Göz(ler)e yanlışlıkla çok fazla damla uygularsanız veya az miktarda damla yanlışlıkla 
yutulursa, bunun herhangi bir zarara yol açması olası değildir. Yanlışlıkla daha fazla miktarda 
damla yutulursa doktor veya eczacınıza danışınız.  
FUSİX ’ten kullanmanız gerekenden fazlasını kullanmışsanız bir doktor veya eczacı il e 
konuşunuz.  
 
FUSİX ’i kullanmayı unutursanız  
İlacı damlatmayı unuttuysanız, hatırladığınız anda kullanın ve sadece normalde önerilen doz 
ile devam ediniz. Daha sonraki dozu her zamanki saatinde alın. Dozu iki katına çıkarmayınız.  
Unutulan dozları dengelemek için çift doz almayınız.  
 
FUSİX  ile tedavi sonlandırıldığında oluşabilecek etkiler  
Doktorunuza danışmadan tedaviyi kesmeyiniz ya da sonlandırmayınız.  
 
4. Olası yan etkileri nelerdir?  
Tüm ilaçlar gibi FUSİX ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, FUSİX ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Soluk almada zorluk, yüz, dudak, dil veya boğaz şişme si, , yaygın ve şiddetli kızarıklık, 
kaşıntı, kurdeşen (ürtiker) , gözde geçmeyen yanma ve batma hissi.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise sizin FUSİX ’e karşı ciddi alerjiniz var demektir. A cil 
tıbbi müdahaleye veya hastaneye yatırılmanıza gerek olabilir.  
Bu çok ciddi  yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın   :10 hastanın en az 1 'inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1 .000 hastanın birinden fazla 
görülebilir.  
Seyrek   :1.000 hastanın birinden az görülebilir.  
Çok seyrek   :10.000 hastanın birinden az görü lebilir  
Bilinmiyor   :Eldeki verilerden hareketle tahmin edilemiyor  
 
Yaygın:  
 Tedavi olan gözde yanma, batma, rahatsızlık hissi, kırgınlık, tahriş, kaşıntı, ağrı veya göz 
kuruması . 
 Tedavi olan gözde bulanık görme  
5/6 
  
Yaygın olmayan:  
 Uygulama esnasında gözlerde sulanma  
 Göz kapaklarında şişme  
 Anjiyoödem  (kaşıntı, ürtiker, hırıltılı solunum ve ellerde, boğazda, ağızda veya göz  
kapaklarında şişkinlik ) 
 Döküntü  
 
Seyrek : 
 Kurdeşen  
 Göz infeksiyonunda kötüleşme  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi ” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FUSİX ’in saklanması  
FUSİX ’i çocukların göremeyeceği, erişemeyeceği yerlerde ve ambalajında saklayınız.  
 
25°C  altındaki oda sıcaklığında saklayınız.  
 
Tüp bir kez açıldıktan sonra ürünümüz 15 gün içerisinde kullanılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra FUSİX  kullanmayınız.  
 
Eğer üründe ve/veya ambalajında bozukluklar fark ederseniz FUSİX  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
 
 
6/6 
 Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail: deva@devaholding.com.tr  
 
Üretim  yeri: 
Deva Holding A.Ş.  
Kapaklı/TEKİRDAĞ  
 
Bu kullanma talimatı  …/…./…. tarihinde onaylanmıştır.  
