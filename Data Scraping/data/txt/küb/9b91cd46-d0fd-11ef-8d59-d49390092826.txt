KISA ÜRÜN BİLGİSİ
1. Ürünün İsmi
NEOVEN 225 mg Kapsül
2. Kalitatif ve Kantitatif Bileşimi
Etkin Madde:
Her bir kapsül etkin madde olarak 4,5 mg toplam ruskogeninlere (ekstraksiyon yöntemi ile elde
edilen ruskogenin/neoruskogenin karışımı) eşdeğer 225 mg Tavşan memesi (Ruscus aculeatus L.)
kök ve rizom kuru ekstresi (DER 5-8,5:1) içerir.
Ekstraksiyon çözücüsü olarak etanol:su (85:15 a/a) kullanılmaktadır.
Yardımcı Maddeler:
Yardımcı maddelerin tam listesi için 6.1.’e bakınız.
3. Farmasötik Form
Kapsül
Bitkisel kaynaklı şeffaf HPMC kapsül içinde sarımsı - beyaz toz.
4. Klinik Özellikler
4.1. Terapötik Endikasyonlar
NEOVEN;
 Kronik venöz yetmezliğe eşlik eden ödem ve semptomların (ağrılı, yorgun, şiş, ağır bacaklar,
kramplar, parestezi gibi) hafifletilmesinde,
 Hemoroit semptomlarında (ağrı, eksüdasyon, kaşıntı gibi) kullanılır.
4.2. Dozaj ve Uygulama Yöntemi
Tavsiye edilen dozu yemeklerle birlikte günde 2 defa 1 NEOVEN kapsüldür. Günde 2 kez alınan
NEOVEN ile toplam 9 mg total ruskogeninler alınmış olur.
NEOVEN yemeklerle birlikte, yeterli miktarda su ile çiğnenmeden bir bütün olarak alınır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek/karaciğer yetmezliğinde hekime danışılmadan kullanılmamalıdır.
Pediyatrik popülasyon:
Yeterli veri bulunmaması nedeniyle NEOVEN’in 18 yaşın altındaki çocuklarda kullanımı belirlenmemiştir.
1Geriatrik popülasyon:
Geriatrik popülasyonda doz ayarlamasına ait herhangi bir veri mevcut değildir.
4.3. Kontrendikasyonlar
Tavşan memesi (Ruscus aculeatus L.) kök ve rizom kuru ekstresi veya NEOVEN’in içerdiği
bileşenlerin herhangi birine ya da yardımcı maddelere karşı aşırı duyarlılığı olduğu bilinen
kişilerde kontrendikedir.
4.4. Kullanım için Özel Uyarılar ve Önlemler
 18 yaşın altındaki çocuklarda yeterli veri bulunmaması nedeniyle kullanımı
belirlenmemiştir.
 Venöz yetmezlik hastalarında bacakların birinde veya her ikisinde deride enflamasyon,
subkutan dokuda sertlik, ülser gelişirse,
 Kalp yetmezliği gelişirse,
 Böbrek yetmezliği gelişirse,
 Hemoroit hastalarında rektal kanamada azalma olmuyorsa veya rektal kanama yeniden
başlarsa,
 Tıbbi ürünün kullanımı sırasında semptomlarda kötüleşme gözlenirse doktorunuza
başvurunuz.
 Kullanım sırasında semptomlar 2 haftadan daha uzun sürerse bir hekim veya eczacıya
danışılmalıdır.
4.5. Diğer Tıbbi Ürünler ile Etkileşimler ve Diğer Etkileşim Şekilleri
Diğer ilaçlar ile birlikte kullanıldığında herhangi bir etkileşim bildirilmemiştir.
Kronik venöz yetmezliğe eşlik eden ödem ve semptomların hafifletilmesinde kullanımı sırasında
cilt iltihabı veya cilt altında sertleşme, ülserler, tek veya her iki bacakta ani şişlik, kalp veya
böbrek yetmezliği görülmesi durumunda bir hekime başvurulmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Yeterli veri bulunmaması nedeniyle 18 yaşın altındaki çocuklarda kullanımı belirlenmemiştir.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda tıbbi ürünün kullanımı yönünde bir öneri bulunmamaktadır.
2Gebelik dönemi
Hayvanlar üzerinde yapılan çalışmalar, gebelik ve/veya embriyonal-fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Yeterli veri bulunmaması nedeniyle gebelik döneminde kullanılmamalıdır.
Laktasyon dönemi
Tavşan memesi (Ruscus aculeatus L.) kök ve rizom kuru ekstresinin anne sütüne geçip geçmediği
konusunda herhangi bir bilgi bulunmamaktadır.
Yeterli veri bulunmaması nedeniyle emzirme döneminde kullanılmamalıdır.
Üreme yeteneği (fertilite)
Bildirilmemiştir. NEOVEN’in üreme yeteneği üzerinde yeterli veri mevcut değildir.
4.7. Araç ve Makine Kullanma Yeteneği Üzerindeki Etkiler
NEOVEN’in araç ve makine kullanımı üzerine herhangi bir etkisi yoktur.
4.8. İstenmeyen Etkiler
İstenmeyen etkiler aşağıda tanımlanan sıklık derecelerine göre sınıflandırılmaktadır:
Çok yaygın (≥1/10); yaygın (≥1/100 ila <1/10), yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000). Advers etkiler klinik çalışmalardan havuzlanmış
analizlere göre tablolarda uygun kategorilere eklenmiştir. Her bir sıklık grubunda advers etkiler
azalan ciddiyet sırasıyla listelenmiştir.
Gastrointestinal hastalıkları
Seyrek: Sindirim sistemi şikayetleri, bulantı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz Aşımı
Hiç doz aşımı olgusu bildirilmemiştir.
5. Farmakolojik Özellikler
5.1. Farmakodinamik Özellikler
Farmakoterapötik grubu: Antivarikoz Tedavi
ATC kodu: C05B
3Etki mekanizması
Tavşan memesi (Ruscus aculeatus L.) kök ve rizom kuru ekstresi., α-adrenerjik reseptör agonisti
olup kuvvetli venöz vazokonstruktif etkiye sahiptir ve venöz tonus artışına (venotonik) neden
olur. Tavşan memesi (Ruscus aculeatus L.) kök ve rizom kuru ekstresi’nin venlerdeki
vazokonstrüktif etkisi, düz kas hücrelerinin α-adrenerjik reseptörlerine doğrudan etkisinin yanısıra
adrenerjik sinir sonlanma noktalarında depolanmış norepinefrinin salınımı sonucudur.
Tavşan memesi (Ruscus aculeatus L.) kök ve rizom kuru ekstresi., ayrıca vasküler permeabiliteyi
iyileştirir ve lenfatik drenajı stimüle eder.
5.2. Farmakokinetik Özellikler
Genel özellikler
Veri bulunmamaktadır.
5.3. Klinik Öncesi Güvenlik Verileri
Üreme toksisitesi, genotoksisite ve karsinojenisite ile ilgili testler gerçekleştirilmemiştir.
6. Farmasötik Özellikleri
6.1. Yardımcı Maddelerin Listesi
Maltodekstrin
Kollodial Silikon Dioksit
Magnezyum Stearat
Kapsül bileşimi:
%100 Hipromelloz
6.2. Geçimsizlikler
Geçerli değil.
6.3. Raf Ömrü
24 ay
6.4. Özel Saklama Önlemleri
25°C’nin altındaki oda sıcaklığında saklanmalıdır.
6.5. Ambalajın Yapısı ve İçeriği
Amber renkli cam şişe içerisinde 60 adet kapsül yer almaktadır.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin İmha
Talimatları
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
47. Ruhsat Sahibi
ATABAY KİMYA SAN. ve TİC. A.Ş.
Acıbadem Köftüncü Sokak No:1
34718 Kadıköy / İSTANBUL
8. Ruhsat Numarası
2024/215
9. İlk Ruhsat Tarihi veya Ruhsatın Yenileme Tarihi:
İlk Ruhsat Tarihi: 16.07.2024
Ruhsat Yenileme Tarihi:
10. KÜB Yenilenme Tarihi:
-
5