KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENAPRİL® 20 mg tablet
2. KALİTATİF VE KANTİTATİF BİLEŞİM
Etkin madde:
Her tablet 20 mg enalapril maleat içerir.
Yardımcı maddeler:
Laktoz monohidrat (sığır kaynaklı) 117,8 mg
Yardımcı maddeler için 6.1’e bakınız.
3. FARMASÖTİK FORM
Tablet
Yuvarlak, düz, kenarları yuvarlatılmış açık turuncu, bir tarafı çentikli, yüzeyi ve iç kısmı beyaz
benekli tablet.
4. KLİNİK ÖZELLİKLER
4.1. Terapötik endikasyonlar
ENAPRİL,
• Esansiyel hipertansiyonun tüm derecelerinin tedavisinde (bkz. Bölüm 4.3, 4.4, 4.5 ve 5.1),
• Renovasküler hipertansiyon (bilateral renal arter stenozu hariç) tedavisinde,
• Kalp yetmezliği tedavisinde,
• Semptomları hafifletmek ve morbidite ve mortaliteyi azaltmak amacıyla semptomatik kalp
yetmezliğinin bütün derecelerinin tedavisinde,
• Asemptomatik sol ventrikül disfonksiyonu (ejeksiyon fraksiyonu ≤ %35) olan hastalarda
semptomatik kalp yetmezliğinin önlenmesinde endikedir.
4.2. Pozoloji ve uygulama şekli
Pozoloji:
ENAPRİL tabletlerin emilimi gıdalardan etkilenmez.
Doz hastanın profiline (bkz. Bölüm 4.4) ve kan basıncı yanıtına göre belirlenmelidir.
Uygulama sıklığı ve süresi:
Hipertansiyon
Hastanın durumuna ve hipertansiyon derecesine bağlı olarak başlangıç dozu 5-20 mg
arasındadır (aşağıya bakınız) (bkz. Bölüm 4.3, 4.4, 4.5 ve 5.1). ENAPRİL günde bir kez alınır.
Hafif hipertansiyonda önerilen başlangıç dozu 5-10 mg’dır. Renin-anjiyotensin-aldosteron
sistemi güçlü şekilde aktive edilmiş hastalar (örn., renovasküler hipertansiyon, tuz ve/veya
hacim azlığı, kardiyak dekompansasyon veya ciddi hipertansiyon) başlangıç dozunun ardından
kan basıncında aşırı düşüş yaşayabilirler. Bu tip hastalarda 5 mg veya daha düşük başlangıç
dozu önerilir ve tedaviye tıbbi gözetim altında başlanmalıdır.
Enalapril tedavisine başlanırken, daha önce yüksek doz diüretikler ile tedavi yapılmış olunması
volüm azalmasına ve hipotansiyon riskine yol açabilir. Bu tip hastalarda 5 mg veya daha düşük
1 / 18başlangıç dozu önerilir. Eğer mümkünse, diüretik tedavisi ENAPRİL tedavisine başlamadan
önce 2-3 gün süreyle kesilmelidir. Böbrek fonksiyonu ve serum potasyum düzeyi izlenmelidir.
Klasik idame dozu günde 20 mg’dır. Maksimum idame dozu günde 40 mg’dır.
Kalp yetmezliği/asemptomatik sol ventrikül disfonksiyonu
Semptomatik kalp yetmezliği tedavisinde ENAPRİL diüretiklere ve uygun olduğunda digital
veya beta-blokörlere ilave olarak kullanılır. Semptomatik kalp yetmezliği veya asemptomatik
sol ventrikül disfonksiyonu olan hastalarda ENAPRİL’in başlangıç dozu 2,5 mg’dır ve kan
basıncı üzerindeki başlangıç etkisinin belirlenmesi için dikkatli tıbbi gözetim altında
uygulanmalıdır. Kalp yetmezliğinde ENAPRİL tedavisine başlandıktan sonra, semptomatik
hipotansiyon yokluğunda veya semptomatik hipotansiyonun etkin tedavisinin ardından doz
aşamalı olarak klasik idame dozu olan 20 mg’a çıkarılmalıdır; bu doz hastanın toleransına bağlı
olarak tekli doz veya bölünmüş iki doz şeklinde uygulanmalıdır. Bu doz titrasyonunun 2-4
haftalık sürede yapılması önerilir. Maksimum doz bölünmüş iki doz şeklinde verilen günde 40
mg’dır.
Kalp yetmezliği/asemptomatik sol ventrikül disfonksiyonu olan hastalarda
ENAPRİL’in önerilen dozaj titrasyonu
Hafta Doz
mg/gün
1. Hafta 1-3. günler: tekli doz ile 2,5 mg/gün*
4-7. günler: bölünmüş iki doz ile 5 mg/gün
2. Hafta Tekli doz veya bölünmüş iki doz ile 10 mg/gün
3. ve 4. Haftalar Tekli doz veya bölünmüş iki doz ile 20 mg/gün
*Böbrek fonksiyon bozukluğu olan veya diüretik alan hastalarda özel önlemler alınmalıdır (bkz.
Bölüm 4.4).
ENAPRİL tedavisine başlamadan önce ve başladıktan sonra hem kan basıncı hem de böbrek
fonksiyonu yakından izlenmelidir (bkz. Bölüm 4.4). Çünkü hipotansiyon ve bunun sonucu
olarak (daha nadir) böbrek yetmezliği bildirilmiştir. Diüretiklerle tedavi edilen hastalarda,
mümkünse ENAPRİL tedavisine başlamadan önce doz azaltılmalıdır. ENAPRİL’in başlangıç
dozundan sonra hipotansiyon görülmesi ENAPRİL ile kronik tedavi sırasında hipotansiyonun
tekrar görüleceği anlamına gelmez ve ilacın devamlı kullanımı açısından engel teşkil etmez.
Serum potasyum düzeyi ve böbrek fonksiyonu yakından izlenmelidir.
Uygulama şekli:
ENAPRİL çiğnenmeden, yeterli miktarda sıvı ile alınmalıdır.
ENAPRİL aç ya da tok karnına alınabilir.
Oral yoldan uygulanır.
Özel popülasyonlara ilişkin ek bilgiler:
Böbrek yetmezliği:
Genel olarak, enalapril uygulama aralıkları uzatılmalı ve/veya dozaj azaltılmalıdır.
2 / 18Böbrek yetmezliğinde dozaj
Kreatinin klirensi (CrCl) Başlangıç dozu mg/gün
ml/dak
30 < CrCl < 80 ml/dak 5-10 mg
10 < CrCl ≤ 30 ml/dak 2,5 mg
CrCl ≤ 10 ml/dak Diyalize girilen günlerde 2,5 mg*
*bkz. Bölüm 4.4
Enalaprilat diyalizle uzaklaştırılabilir. Diyalize girilmeyen günlerdeki dozaj kan basıncı
yanıtına göre ayarlanmalıdır.
Pediyatrik popülasyon:
ENAPRİL’in hipertansif pediyatrik hastalarda kullanımıyla ilgili klinik çalışma deneyimi
sınırlıdır (bkz. Bölüm 4.4, Bölüm 5.1 ve Bölüm 5.2).
Tabletleri yutabilen hastalarda doz hastanın profiline ve kan basıncı yanıtına göre
belirlenmelidir. Önerilen başlangıç dozu 20 kg’dan 50 kg’a kadar hastalarda 2,5 mg ve 50 kg
ve üzeri hastalarda 5 mg’dır. ENAPRİL günde bir kez alınır. Dozaj hastanın gereksinimlerine
bağlı olarak 20 kg’dan 50 kg’a kadar hastalarda günde maksimum 20 mg’a ve 50 kg ve üzeri
hastalarda 40 mg’a çıkarılmalıdır (bkz. Bölüm 4.4).
Veri bulunmadığından, ENAPRİL glomerüler filtrasyon hızı <30 ml/min/1.73 m2 olan
yenidoğanlarda ve pediyatrik hastalarda önerilmez.
Geriyatrik popülasyon:
Doz, yaşlı hastanın böbrek fonksiyonuna uygun olmalıdır (bkz. Bölüm 4.4).
4.3. Kontrendikasyonlar
ENAPRİL, aşağıdaki durumlarda kontrendikedir:
• Enalaprile, yardımcı maddelerden herhangi birine veya başka bir ADE inhibitörüne karşı
aşırı duyarlılığı olduğu bilinen hastalarda,
• Daha önce bir ADE inhibitörü tedavisi ile ilişkili anjioödem öyküsü bulunan hastalarda,
• Kalıtsal veya idiyopatik anjiyoödemi olan hastalarda,
• Gebelikte (Bkz. Bölüm 4.4 ve 4.6),
• ENAPRİL ile aliskiren içeren ilaçların birlikte kullanımı, diyabetes mellitus veya böbrek
yetmezliği (GFR<60 ml/dak/1.73 m2) olan hastalarda kontrendikedir (Bkz. Bölüm 4.5 ve
5.1).
• Sakubitril/valsartan tedavisiyle birlikte kullanımı kontrendikedir. ENAPRİL
sakubitril/valsartanın son dozundan sonraki ilk 36 saat öncesinde başlatılmamalıdır (Bkz.
Bölüm 4.4 ve 4.5).
4.4. Özel kullanım uyarıları ve önlemleri
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual blokajına
yol açtığından ADE-inhibitörleri, anjiyotensin II reseptör blokerleri ya da aliskirenin birlikte
kullanılması önerilmez (bkz. Bölüm 4.5 ve 5.1).
3 / 18Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Semptomatik hipotansiyon:
Komplikasyonsuz hipertansif hastalarda semptomatik hipotansiyon ender olarak görülmüştür.
ENAPRİL tedavisi gören hipertansif hastalarda semptomatik hipotansiyon olasılığı; diüretik
tedavisi, diyetle tuz kısıtlaması, diyaliz, diyare ya da kusma gibi nedenlerle volüm azalması
olanlarda daha yüksektir (bkz. Bölüm 4.5 ve 4.8). Aynı zamanda böbrek yetersizliği olan ya da
olmayan konjestif kalp yetmezliği bulunan hastalarda semptomatik hipotansiyon gözlenmiştir.
Bu olasılık, yüksek dozlarda loop diüretikleri kullanılması, hiponatremi veya fonksiyonel
böbrek bozukluğunun da yansıttığı gibi, kalp yetmezliği daha şiddetli olan hastalarda daha
yüksektir. Bu hastalarda tedavi tıbbi gözetim altında başlatılmalı ve ENAPRİL ve/veya diüretik
dozu her ayarlandığında hastalar yakından izlenmelidir. Kan basıncındaki aşırı bir düşmenin
miyokard infarktüsüne ya da serebrovasküler kazaya yol açabileceği iskemik kalp hastalığı ya
da serebrovasküler hastalığı olan hastalara da aynı yaklaşım uygulanabilir.
Eğer hipotansiyon ortaya çıkarsa hasta supine pozisyonuna getirilmeli ve eğer gerekliyse
intravenöz yolla serum fizyolojik infüzyonu yapılmalıdır. Geçici hipotansif bir yanıt daha
sonraki dozlar için kontrendikasyon değildir. Volüm genişlemesiyle birlikte kan basıncı bir kere
yükseldikten sonra, bu dozlar genellikle zorluk çıkmadan uygulanabilir.
Kan basıncı normal ya da düşük olan konjestif kalp yetmezliği bulunan bazı hastalarda
ENAPRİL tedavisi ile sistemik kan basıncı daha da düşebilir. Bu etki öngörülür ve genellikle
tedaviyi kesmek için bir neden değildir. Eğer hipotansiyon semptomatik hale gelirse, ENAPRİL
ve/veya diüretik tedavilerinin dozunda bir azaltma yapmak ve/veya kesmek gerekebilir.
Aortik veya mitral kapak stenozu/Hipertrofik kardiyomiyopati:
Tüm vazodilatatörlerde olduğu gibi, sol ventrikülde kapak ve çıkış yolunda obstrüksiyon olan
hastalara ADE inhibitörleri dikkatle verilmeli ve kardiyojenik şok ve hemodinamik yönden
belirgin obstrüksiyon durumlarında verilmemelidir.
Böbrek fonksiyon bozukluğu:
Böbrek fonksiyon bozukluğu olan kişilerde (kreatinin klirensi <80 mL/dak) başlangıçtaki
enalapril dozajı hastanın kreatinin klirensine (bkz. Bölüm 4.2) ve daha sonra da hastanın
tedaviye verdiği yanıta göre ayarlanmalıdır. Bu hastalarda potasyum ve kreatinin düzeylerinin
rutin takibi normal tıbbi uygulamanın bir parçasıdır.
Ciddi kalp yetmezliği veya altta yatan böbrek rahatsızlığı (renal arter stenozu dahil) olan
hastalar başta olmak üzere, enalapril ile ilişkili böbrek yetmezliği bildirilmiştir. Derhal fark
edilip uygun şekilde tedavi edilirse, enalapril tedavisiyle ilişkili olan böbrek yetmezliği
genellikle geri dönüşlüdür.
Daha önceden belirgin böbrek hastalığı olmayan bazı hipertansif hastalar, enalapril ile birlikte
bir diüretik verildiğinde kan üre ve kreatinin düzeylerinde artışlar yaşamıştır. Enalapril dozunda
azaltım ve/veya diüretiğin kesilmesi gerekebilir. Bu durum altta yatan renal arter stenozu
olasılığını akla getirmelidir (aşağıdaki başlığa bakınız).
4 / 18Renovasküler hipertansiyon:
Bilateral renal arter stenozu veya çalışan tek böbrekte arter stenozu olan hastalar ADE
inhibitörleriyle tedavi edildiklerinde hipotansiyon ve böbrek yetmezliği riski artar. Böbrek
fonksiyon kaybı serum kreatinininde hafif değişiklikler ile birlikte oluşabilir. Bu hastalarda
tedaviye yakın tıbbi gözetim altında, düşük dozlarla, dikkatli titrasyonla ve böbrek fonksiyonu
izlenerek başlanmalıdır.
Böbrek nakli:
ENAPRİL’in yakın tarihte böbrek nakli yapılmış hastalara uygulanmasına ilişkin deneyim
yoktur. Bu nedenle ENAPRİL tedavisi önerilmez.
Karaciğer yetmezliği:
Nadir olarak, ADE inhibitörleri kolestatik sarılık veya hepatitle başlayan ve fulminant karaciğer
nekrozuna ve (bazen) ölüme kadar ilerleyen bir sendromla ilişkili olmuştur. Bu sendromun
mekanizması bilinmemektedir. ADE inhibitörleri alan ve sarılık gelişen ya da karaciğer
enzimlerinde belirgin yükselme olan hastalar ADE inhibitörünü kullanmayı bırakmalı ve uygun
tıbbi takibe alınmalıdır.
Nötropeni/Agranülositoz:
ADE inhibitörleri alan hastalarda nötropeni/agranülositoz, trombositopeni ve anemi
bildirilmiştir. Böbrek fonksiyonu normal olan ve komplikasyona yol açacak başka hiçbir faktör
olmayan hastalarda nötropeni ender görülür. Kolajen damar hastalığı olan, immün supresif
tedavi alan, allopurinol veya prokainamid tedavisi alan veya bu faktörlerin kombinasyonu
bulunan hastalarda, eğer mevcut böbrek fonksiyon bozukluğu varsa, enalapril son derece
dikkatle kullanılmalıdır. Bu hastalardan bazıları ciddi enfeksiyonlar yaşamış ve bazen yoğun
antibiyotik tedavisine yanıt vermedikleri zamanlar olmuştur. Bu tip hastalarda enalapril
kullanılırsa, akyuvar sayısının periyodik olarak izlenmesi önerilir ve hastalara herhangi bir
enfeksiyon belirtisini bildirmeleri öğütlenmelidir.
Aşırı duyarlılık/Anjiyonörotik ödem:
Aralarında ENAPRİL’in de bulunduğu anjiyotensin dönüştürücü enzim inhibitörleri ile tedavi
edilen hastalarda yüz, ekstremiteler, dudaklar, dil, glottis ve/veya larenkste anjiyonörotik ödem
bildirilmiştir. Bu durum tedavi sırasında herhangi bir zamanda ortaya çıkabilir. Bu tip
durumlarda ENAPRİL derhal kesilmeli ve hasta bırakılmadan önce semptomların tam
iyileştiğinden emin olmak için uygun takip yapılmalıdır. Sadece dilin şiştiği ve solunum
güçlüğünün olmadığı durumlarda bile, hastaların uzun süre gözlem altında tutulması
gerekebilir, çünkü antihistaminikler ve kortikosteroidlerle tedavi yeterli olmayabilir.
Çok nadir olarak, larenks ödemi veya dil ödemine bağlı anjiyoödem ile ilişkili ölümler
bildirilmiştir. Dil, glottis veya larenkste ödem olan hastalar (özellikle solunum yolu cerrahisi
geçirmiş olanlar) solunum yolunda tıkanma yaşayabilirler. Dil, glottis veya larenksteki ödem
solunum yolunda obstrüksiyona neden olduğunda subkutan adrenalin solüsyonu 1:1000 (0,3
mL – 0,5 mL) ve/veya hava yolunu açık tutma girişimlerini içeren uygun tedavi derhal
uygulanmalıdır.
ADE inhibitörlerinin sakubitril/valsartan ile eş zamanlı kullanımı anjiyoödem riskindeki artış
nedeniyle kontrendikedir. ENAPRİL tedavisinin son doz alımının üzerinden 36 saat geçene
kadar sakubitril/valsartan tedavisine başlanmamalıdır. Sakubitril/valsartan tedavisinin son doz
alımının üzerinden 36 saat geçene kadar ENAPRİL tedavisine başlanmamalıdır (Bkz. Bölüm
4.3 ve 4.5).
5 / 18ADE inhibitörlerinin rasekadotril, mTOR inhibitörleri (örn. sirolimus, everolimus,
temsirolimus) ve vildagliptin ile birlikte kullanımı anjiyoödem riskini artırabilir (örn. hava yolu
tutulumu ile birlikte veya hava yolu tutulumu olmaksızın hava yolu ya da dilin şişmesi) (Bkz.
Bölüm 4.5). Halihazırda bir ADE inhibitörü alan bir hastada rasekadotril, mTOR inhibitörleri
(örn., sirolimus, everolimus, temsirolimus) ve vildagliptin başlatılırken dikkatli olunmalıdır.
ADE inhibitörleri alan siyah hastaların siyah ırk dışındaki hastalara göre daha yüksek
anjiyoödem insidansına sahip oldukları bildirilmiştir.
ADE inhibitörü tedavisine bağlı olmayan anjiyoödem öyküsü olan hastalar bir ADE inhibitörü
kullanırken artmış anjiyoödem riski taşıyabilirler (bkz. Bölüm 4.3).
Hymenoptera desensitizasyonu sırasında anafilaktoid reaksiyonlar:
ADE inhibitörleri alan hastalar hymenoptera zehiri ile desensitizasyon sırasında nadir olarak
yaşamı tehdit eden anafilaktoid reaksiyonlar yaşamışlardır. Bu reaksiyonlar her
desensitizasyondan önce ADE inhibitörü tedavisine geçici olarak ara verilerek önlenmiştir.
LDL aferezi sırasında anafilaktoid reaksiyonlar:
ADE inhibitörleri alan hastalar dekstran sülfat ile düşük dansiteli lipoprotein (LDL)-aferezi
sırasında nadir olarak yaşamı tehdit eden anafilaktoid reaksiyonlar yaşamışlardır. Bu
reaksiyonlar her aferezden önce ADE inhibitörü tedavisine geçici olarak ara verilerek
önlenmiştir.
Hemodiyaliz hastaları:
High-flux membranları (örn. AN 69®) ile diyalize edilirken birlikte ADE inhibitörü kullanan
hastalarda anafilaktoid reaksiyonlar bildirilmiştir. Bu nedenle, bu hastalarda başka sınıf bir
membran veya antihipertansif ajanın kullanılması tavsiye edilir.
Hipoglisemi:
Oral antidiyabetik ajanlar veya insülin ile tedavi edilen ve bir ADE inhibitörüne başlayan
diyabetik hastalara özellikle kombine kullanımın ilk ayında hipoglisemiyi yakından izlemeleri
söylenmelidir (bkz. Bölüm 4.5).
Öksürük:
ADE inhibitörleri kullanımı ile öksürük bildirimleri vardır. Bu öksürük karakteristik olarak
nonproduktif ve inatçıdır, ancak tedavinin sonlandırılmasıyla kaybolur. Öksürüğün ayırıcı
tanısında ADE -inhibitörüne bağlı öksürük de göz önünde tutulmalıdır.
Cerrahi/Anestezi:
Büyük ameliyatlar sırasında ya da hipotansiyona yol açan ilaçlarla anestezi alan hastalarda
enalapril, kompensatuvar renin salınımına sekonder anjiyotensin II oluşumunu engeller. Eğer
hipotansiyon ortaya çıkarsa ve bu mekanizmayla olduğu düşünülürse, volüm genişletilerek
düzeltilebilir.
Hiperkalemi:
Enalapril dahil olmak üzere ADE inhibitörleriyle tedavi edilen bazı hastaların serum potasyum
düzeyinde yükselmeler gözlenmiştir. Hiperkalemi gelişimi için risk faktörleri böbrek
yetmezliği, böbrek fonksiyonunda kötüleşme, yaş (>70), diabetes mellitus, araya giren olaylar
(özellikle dehidratasyon), akut kardiyak dekompansasyon, metabolik asidoz ve potasyum
tutucu diüretikler (örn., spironolakton, eplerenon, triamteren veya amilorid), potasyum katkıları
6 / 18veya potasyumlu tuzların eş zamanlı kullanımı veya serum potasyumunda artışlarla ilişkili
(örn., heparin, trimetoprim/sülfametoksazol olarak da bilinen ko-trimoksazol) başka ilaçların
kullanımıdır. Özellikle böbrek fonksiyon bozukluğu olan hastalarda potasyum katkıları,
potasyum tutucu diüretikler veya potasyumlu tuzların kullanımı serum potasyumunda anlamlı
artışa yol açabilir. Hiperkalemi ciddi ve bazen de ölüme neden olan aritmiler oluşturabilir.
Enalapril ve yukarıda belirtilen ajanlardan herhangi birinin eş zamanlı kullanımının uygun
olduğuna karar verilirse, bunlar çok dikkatli kullanılmalı ve serum potasyum düzeyleri
periyodik olarak ölçülmelidir (bkz. Bölüm 4.5).
Lityum:
Lityum ve enalapril kombinasyonu genel olarak önerilmez (bkz. Bölüm 4.5).
Gebelik:
Gebelik süresince ADE inhibitörleri ile tedavi başlatılmamalıdır. Devam eden ADE
inhibitörleri tedavisi gerekli olmadıkça, gebe kalmayı planlayan hastalarda gebelikte kullanımı
güvenli olduğu belirlenen antihipertansif tedavilere geçiş yapılmalıdır. Gebelik teşhis
edildiğinde ADE inhibitörleri tedavisi hemen durdurulmalı ve gerektiğinde alternatif bir tedavi
başlatılmalıdır (Bkz. Bölüm 4.3 ve 4.6).
Pediyatrik popülasyon:
Altı yaşından büyük hipertansif çocuklarda etkililik ve güvenlilik deneyimi sınırlıdır ancak
diğer endikasyonlarda hiçbir deneyim yoktur. İki ayın üzerindeki çocuklarda farmakokinetik
veriler sınırlıdır (bkz. Bölüm 4.2, Bölüm 5.1 ve Bölüm 5.2). ENAPRİL çocuklarda
hipertansiyon dışı endikasyonlar için önerilmez.
Veri bulunmadığından ENAPRİL glomerüler filtrasyon hızı <30 mL/dak./1,73 m2 olan
yenidoğanlarda ve pediyatrik hastalarda önerilmez (bkz. Bölüm 4.2).
Etnik farklar:
Diğer anjiyotensin dönüştürücü enzim inhibitörlerinde olduğu gibi, enalapril siyah kişilerde
siyah ırktan olmayan kişilere göre kan basıncı düşürümü yönünden belirgin biçimde daha az
etkindir; bunun muhtemel nedeni siyah hipertansif popülasyonda düşük renin düzeyinin daha
yüksek prevalansta olmasıdır.
Laktoz:
Bu tıbbi ürün laktoz monohidrat içerir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Renin-anjiyotensin-aldosteron sisteminin çift blokajı (RAAS):
Klinik çalışma verileri, renin-anjiyotensin-aldosteron sisteminin (RAAS), ADE-inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve
böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
Anjiyoödem riskini artıran tıbbi ürünler:
ADE inhibitörlerinin sakubitril/valsartan tedavisiyle birlikte kullanımı anjiyoödem riskindeki
7 / 18artış nedeniyle kontrendikedir (bkz. Bölüm 4.3 ve 4.4). ADE inhibitörlerinin rasekadotril,
mTOR inhibitörleri (örn., sirolimus, everolimus, temsirolimus) ve vildagliptin ile birlikte
kullanımı anjiyoödem riskini artırabilir (bkz. Bölüm 4.4).
Potasyum tutucu diüretikler, potasyum takviyesi veya potasyumlu tuz:
ADE inhibitörleri diüretik ile oluşan potasyum kaybını azaltır.
Serum potasyum genellikle normal limitlerde kalsa da, enalapril ile tedavi edilen bazı hastalarda
hiperkalemi oluşabilir. Potasyum tutucu diüretikler (örn., spironolakton, eplerenon, triamteren
veya amilorid) potasyum takviyeleri veya potasyum içeren tuz katkıları serum potasyum
düzeylerinde belirgin artışlara neden olabilir. Trimetoprimin amilorid gibi potasyum tutucu
diüretik olarak etki ettiği bilindiğinden enalapril, trimetoprim ve ko-trimoksazol
(trimetoprim/sülfametoksazol) gibi serum potasyumu artıran diğer ajanlarla birlikte
uygulanması durumunda ayrıca dikkatli olunmalıdır. Bu nedenle enalaprilin yukarıda belirtilen
tıbbi ürünlerle kombinasyonu önerilmez. Eğer eş zamanlı kullanımı endike ise, dikkatle ve
serum potasyumu sık sık izlenerek kullanılmalıdır (bkz. Bölüm 4.4).
Diüretikler (tiyazid veya loop diüretikleri):
Enalapril tedavisine başlanırken, daha önce yüksek doz diüretikler ile tedavi volüm azalmasına
ve hipotansiyon riskine yol açabilir (bkz. Bölüm 4.4). Hipotansif etkiler diüretik kesilerek,
volüm veya tuz alımı arttırılarak ya da enalaprilin düşük bir dozuyla tedaviye başlanarak
azaltılabilir.
Diğer antihipertansif ajanlar:
Bu ajanların eş zamanlı kullanımı enalaprilin hipotansif etkilerini arttırabilir. Nitrogliserin ve
diğer nitratlar ya da diğer vazodilatatörlerle birlikte kullanımı kan basıncını daha da düşürebilir.
Lityum:
Lityum ile ADE inhibitörlerinin eş zamanlı uygulanması sırasında serum lityum
konsantrasyonlarında geçici yükselmeler ve toksisite bildirilmiştir. Eş zamanlı olarak tiyazid
diüretiklerin kullanımı lityum düzeylerini daha da arttırabilir ve ADE inhibitörlerine bağlı
lityum toksisitesi riskini arttırabilir. Enalaprilin lityum ile birlikte kullanımı önerilmez ancak
birlikte kullanımı gerekliyse serum lityum düzeyleri dikkatle izlenmelidir (bkz. Bölüm 4.4).
Trisiklik antidepresanlar/Antipsikotikler/Anestezikler/Narkotikler:
Belirli anestezik tıbbi ürünler, trisklik antidepresanlar ve antipsikotiklerin ADE inhibitörleri ile
birlikte kullanımı kan basıncını daha da düşürebilir (bkz. Bölüm 4.4).
Seçici siklooksijenaz-2-(COX-2) inhibitörleri dahil non-steroidal anti-enflamatuvar ilaçlar
(NSAİİ’ler):
Seçici siklooksijenaz-2-(COX-2) inhibitörleri içeren NSAİİ’lerin kronik kullanımı diüretiklerin
ve diğer antihipertansif ilaçların antihipertansif etkilerinin azalmasına yol açabilir. Bu nedenle,
anjiyotensin II reseptör antagonistlerinin ya da ADE inhibitörlerinin antihipertansif etkisi,
seçici COX-2 inhibitörleri dahil NSAİİ’ler tarafından azaltılabilir.
NSAİİ’ler (COX-2 inhibitörleri dahil) ve anjiyotensin II reseptör antagonistleri veya ADE
inhibitörlerinin serum potasyum seviyelerinin yükselmesi üzerinde aditif etkisi vardır ve renal
fonksiyonun kötüleşmesine yol açabilir. Bu durum genellikle geri dönüşlüdür. Özellikle riskli
renal fonksiyonu olan hastalarda (diüretik tedavisi alanlar dahil hacim kaybı olan hastalar veya
yaşlılar gibi) nadiren akut renal yetmezlik görülebilir. Bu nedenle riskli renal fonksiyonu olan
hastalara kombinasyon tedavisi dikkatli uygulanmalıdır. Hastalar uygun bir şekilde hidrate
8 / 18edilmeli ve eş zamanlı tedavinin başlamasından sonra böbrek fonksiyonu izlenmesine dikkat
edilmeli ve bundan sonra periyodik olarak yapılmalıdır.
Altın:
Nitritoid reaksiyonlar (semptomlar yüzde kızarıklık, bulantı, kusma ve hipotansiyonu içerir)
enjektabl altın (sodyum aurotiyomalat) tedavisiyle birlikte enalapril gibi bir ADE inhibitörüyle
tedavi alan hastalarda nadiren bildirilmiştir.
Sempatomimetikler:
Sempatomimetikler ADE inhibitörlerinin antihipertansif etkilerini azaltabilir.
Antidiyabetikler:
Epidemiyolojik çalışmalar ADE inhibitörleriyle birlikte antidiyabetik ilaçların (insülinler, oral
hipoglisemik ajanlar) kullanımının kan glukozunu düşürme etkisinde artışla beraber
hipoglisemi riskine yol açabildiğini ortaya koymuştur. Bu durum kombine tedavinin ilk
haftalarında ve böbrek fonksiyon bozukluğu olan hastalarda daha sık görülmektedir (bkz.
Bölüm 4.4 ve 4.8).
Siklosporin:
ADE inhibitörlerinin siklosporinle birlikte kullanımında hiperkalemi oluşabilir. Serum
potasyumun takip edilmesi önerilir.
Heparin:
ADE inhibitörlerinin heparinle birlikte kullanımında hiperkalemi oluşabilir. Serum potasyumun
takip edilmesi önerilir.
Rapamisin memeli hedefi (mTOR) inhibitörleri:
Eş zamanlı mTOR inhibitörü (örn. temsirolimus, sirolimus, everolimus) tedavisi gören
hastalarda anjiyoödem riskinde artış olabilir (bkz. Bölüm 4.4).
Ko-trimoksazol (trimetoprim/sülfametoksazol):
Eş zamanlı ko-trimoksazol (trimetoprim/sülfametoksazol) tedavisi alan hastalarda, hiperkalemi
riskinde artış olabilir (bkz. Bölüm 4.4).
Alkol:
Alkol ADE inhibitörlerinin hipotansif etkisini arttırır.
Asetil salisilik asit, trombolitikler ve β-blokörler:
Enalapril asetil salisilik asit (kardiyolojik dozlarda), trombolitikler ve beta-blokörler ile birlikte
güvenle uygulanabilir.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi: D
9 / 18Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlar, enalapril kullanmayı kesmelidirler. Çocuk doğurma
potansiyeli olan kadınlar olası riskler konusunda bilgilendirilmelidir ve detaylı bireysel risk ve
fayda değerlendirmesi yapıldıktan sonra ilaç verilmelidir.
Gebelik dönemi
Gebelikte kontrendikedir.
Gebeliğin ilk trimesterında ADE inhibitörlerine maruziyet sonrası teratojenisite riskine ilişkin
epidemiyolojik kanıtlar kesin değildir; ancak riskte küçük bir artış göz ardı edilemez. Devam
eden ADE inhibitörü tedavisinin gerekli olmadığı düşünülmedikçe, gebeliği planlayan hastalar,
gebelikte kullanılmak üzere belirlenmiş bir güvenlilik profiline sahip alternatif antihipertansif
tedavilerle değiştirilmelidir. Gebelik teşhis edildiğinde ADE inhibitörlerinin kullanımına son
verilmeli ve geçerli olduğunda alternatif tedavi başlatılmalıdır.
Gebeliğin ikinci ve üçüncü trimesterlerinde uzun süreli enalaprile maruz kalımın insanda
fetotoksisite (böbrek fonksiyonlarında azalma, oligohidramniyoz, kafatası kemikleşmesinde
gecikme) ve neonatal toksisite (böbrek yetmezliği, hipotansiyon, hiperkalemi) görülür (bkz.
Bölüm 5.3). Muhtemelen fetal renal fonksiyonda azalmanın göstergesi olan maternal
oligohidramniyoz raporlanmıştır ve uzuv kontraktürleri, kafa yüz malformasyonları ve
pulmoner hipoplazi ile sonuçlanabilir. Ayrıca gebeliğin ilk trimesterinde ADE inhibitörlerinin
kullanımı doğum defektlerinde potansiyel artışla ilişkilendirilmiştir.
Gebeliğin ikinci trimesterından itibaren ADE inhibitörleri tedavisine bir maruziyet oluşursa,
böbrek fonksiyonlarının ve kafatasının ultrasonla kontrolü önerilir. Annesi ADE inhibitörü alan
infantlar hipotansiyon açısından yakından takip edilmelidir (Bkz. Bölüm 4.3 ve 4.4).
Laktasyon dönemi
Enalapril ve enalaprilat anne sütüne geçer ancak emzirilen bebekteki etkileri belirlenmemiştir.
Bu nedenle emzirme döneminde enalapril kullanımı önerilmez.
Kısıtlı farmakokinetik veriler, anne sütünde çok düşük konsantrasyonlarda enalapril
bulunduğunu göstermiştir (bkz. Bölüm 5.2). Bu konsantrasyonlar klinik açıdan önemsiz olsa
da, ENAPRİL’in preterm bebeklerde ve doğumdan sonraki ilk birkaç hafta içerisinde
kullanılması önerilmez çünkü kardiyovasküler ve renal etkilerde varsayılan bir risk
bulunmaktadır ve yeterli klinik deneyim mevcut değildir. Daha büyük bebeklerde ise tedavinin
anneye gerekliliği ve bebekte herhangi bir yan etki gözlenmemesi durumda, emziren annede
ENAPRİL kullanımı değerlendirilebilir.
Üreme yeteneği / Fertilite
Üreme toksisitesi çalışmaları enalaprilin sıçanlarda fertilite ve üreme performansı üzerinde
hiçbir etkisi olmadığını ve teratojenik olmadığını göstermektedir.
4.7. Araç ve makine kullanımı üzerindeki etkiler
Araç veya makine kullanılırken, ENAPRİL’in zaman zaman baş dönmesi veya yorgunluk etkisi
oluşturabildiği göz önünde bulundurulmalıdır.
10 / 184.8. İstenmeyen etkiler
Sıklıklar şu şekilde tanımlanır: çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (≤1/10.000), bilinmiyor
(eldeki verilerden hareketle tahmin edilemiyor)
Kan ve lenf sistemi hastalıkları
Yaygın olmayan: Anemi (aplastik ve hemolitik anemi dahil)
Seyrek: Nötropeni, hemoglobin azalması, hematokrit azalması, trombositopeni, agranülositoz,
kemik iliği depresyonu, pansitopeni, lenfadenopati, otoimmün hastalıklar
Endokrin hastalıklar
Bilinmiyor: Uygunsuz antidiüretik hormon salınımı sendromu (UAHSS)
Metabolizma ve beslenme hastalıkları
Yaygın olmayan: Hipoglisemi (bkz. Bölüm 4.4)
Psikiyatrik hastalıklar
Yaygın: Depresyon
Yaygın olmayan: Konfüzyon, sinirlilik, uykusuzluk
Seyrek: Uyku bozuklukları, rüya anormallikleri
Sinir sistemi hastalıkları
Çok yaygın: Sersemlik
Yaygın: Baş ağrısı, senkop, tat değişiklikleri
Yaygın olmayan: Somnolans, parestezi, vertigo
Göz hastalıkları
Çok yaygın: Bulanık görme
Kulak ve iç kulak hastalıkları
Yaygın olmayan: Kulak çınlaması
Kardiyak hastalıklar
Yaygın: Göğüs ağrısı, ritim bozuklukları, angina pektoris, taşikardi
Yaygın olmayan: Çarpıntı, miyokard enfarktüsü veya serebrovasküler olay*, yüksek riskli
hastalarda muhtemelen aşırı hipotansiyona sekonder olarak (bkz. Bölüm 4.4).
Vasküler hastalıklar
Yaygın: Hipotansiyon (ortostatik hipotansiyon dahil)
Yaygın olmayan: Ortostatik hipotansiyon, aşırı kızarma
Seyrek: Raynaud sendromu
Solunum, göğüs bozuklukları ve mediastinal hastalıklar
Çok yaygın: Öksürük
Yaygın: Dispne
Yaygın olmayan: Rinore, boğaz ağrısı ve ses kısıklığı, bronkospazm/astım
Seyrek: Pulmoner infiltrasyonlar, rinit, alerjik alveolit/eozinofilik pnömoni
11 / 18Gastrointestinal hastalıklar
Çok yaygın: Bulantı
Yaygın: Diyare, abdominal ağrı
Yaygın olmayan: İleus, pankreatit, kusma, dispepsi, konstipasyon, anoreksi, gastrik iritasyon,
ağız kuruluğu, peptik ülser
Seyrek: Stomatit/aftöz ülserasyonlar, glosit
Çok seyrek: İnce barsak anjiyoödemi
Hepatobiliyer hastalıklar
Seyrek: Karaciğer yetmezliği, hepatit – hepatoselüler veya kolestatik, nekrozu içeren hepatit,
kolestaz (sarılık dahil)
Deri ve deri altı doku hastalıkları
Yaygın: Döküntü, aşırı duyarlılık/anjiyonörotik ödem: yüz, el ve ayaklar, dudaklar, dil, gırtlak
ve/veya boğazda meydana gelen anjiyonörotik ödem bildirilmiştir (bkz. Bölüm 4.4)
Yaygın olmayan: Diaforez, prurit, ürtiker, alopesi
Seyrek: Eritema multiforme, Stevens-Johnson sendromu, eksfoliyatif dermatit, toksik
epidermal nekroz, pemfigus, eritroderma
Bilinmiyor: Aşağıdaki yan etkilerin bir kısmını ya da tümünü içeren yan etki kompleksi
bildirilmiştir: Ateş, serozit, vaskülit, miyalji/miyozit, artralji/artrit, pozitif antinükleer antikor
(ANA) titresi, yükselmiş eritrosit sedimantasyon hızı (ESR), eozinofili, lökositoz. Deri
döküntüsü, fotosensitivite veya diğer dermatolojik olaylar oluşabilir.
Kas-iskelet bozuklukları, bağ doku ve kemik hastalıkları
Yaygın olmayan: Kas krampları
Böbrek ve idrar yolu hastalıkları
Yaygın olmayan: Böbrek fonksiyon bozukluğu, böbrek yetmezliği, proteinüri
Seyrek: Oligüri
Üreme sistemi ve meme hastalıkları
Yaygın olmayan: İmpotans
Seyrek: Jinekomasti
Genel bozukluklar ve uygulama bölgesine ilişkin hastalıklar
Çok yaygın: Asteni
Yaygın: Yorgunluk
Yaygın olmayan: Halsizlik, ateş
Araştırmalar:
Yaygın: Hiperkalemi, serum kreatininde artış
Yaygın olmayan: Kan üre düzeyinde artışlar, hiponatremi
Seyrek: Karaciğer enzimlerinde artış, serum bilirubin düzeyinde artış
* Klinik çalışmalarda plasebo ve aktif kontrol gruplarının insidans oranları karşılaştırılabilirdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
12 / 18Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda doz aşımı verileri sınırlıdır. Bugüne kadar bildirilen doz aşımının en fazla öne çıkan
özellikleri tabletlerin alınmasından 6 saat sonra başlayan belirgin hipotansiyon ile birlikte renin-
anjiyotensin sisteminde blokaj ve stupordur. ADE inhibitörleriyle doz aşımının semptomları
dolaşım şoku, elektrolit düzensizlikleri, böbrek yetmezliği, hiperventilasyon, taşikardi, çarpıntı,
bradikardi, baş dönmesi, anksiyete ve öksürüktür. Terapötik dozlardan sonra görülenden 100
ve 200 kat daha yüksek serum enalaprilat düzeyleri sırasıyla 300 mg ve 440 mg enalapril
alındıktan sonra bildirilmiştir.
Doz aşımının önerilen tedavisi normal salin solüsyonunun intravenöz infüzyonudur.
Hipotansiyon oluşursa hasta şok pozisyonuna getirilmelidir. Varsa, Anjiyotensin II infüzyonu
ve/veya intravenöz katekolaminler ile tedavi de düşünülebilir. Tablet yakın zaman önce
alınmışsa, enalapril maleatı uzaklaştırmak için önlem alınmalıdır (örn., emesis, gastrik lavaj,
absorbanların uygulanması ve sodyum sülfat). Enalaprilat genel dolaşımdan hemodiyalizle
uzaklaştırılabilir (bkz. Bölüm 4.4). Tedaviye dirençli bradikardide pacemaker tedavisi
endikedir. Yaşamsal bulgular, serum elektrolitleri ve kreatinin konsantrasyonları sürekli olarak
izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Anjiyotensin dönüştürücü enzim inhibitörleri
ATC kodu: C09A A02
Etki mekanizması:
ENAPRİL (enalapril maleat) L-alanin ve L-prolin adı verilen iki aminoasidin bir türevi olan
enalaprilin maleat tuzudur. Anjiyotensin dönüştürücü enzim (ADE) Anjiyotensin I’in presör
madde Anjiyotensin II’ye dönüşümünü katalizleyen bir peptidil dipeptidazdır. Emildikten sonra
enalapril enalaprilata hidrolize olur ve enalaprilat ADE’yi inhibe eder. ADE inhibisyonu
plazmadaki Anjiyotensin II’nin azalmasına yol açar ve bu, plazma renin aktivitesinde artışa
(renin salınımında negatif döngünün ortadan kalkmasına bağlı) ve aldosteron sekresyonunda
azalmaya neden olur.
ADE, kinaz II ile özdeştir. Dolayısıyla ENAPRİL güçlü bir vazodepresör peptid olan
bradikininin degradasyonunu da bloke edebilir. Ancak bunun ENAPRİL’in terapötik
etkilerinde oynadığı rolün açıklığa kavuşturulması gerekmektedir.
ENAPRİL’in kan basıncını düşürme mekanizmasının esas olarak renin-anjiyotensin-aldosteron
sisteminin baskılanması olduğu düşünülse de, ENAPRİL düşük renin hipertansiyonlu
hastalarda bile antihipertansiftir.
ENAPRİL’in hipertansif hastalara uygulanması kalp hızında anlamlı artış olmaksızın, hem sırt
üstü pozisyonda hem de ayakta ölçülen kan basıncında azalma sağlar.
Semptomatik postüral hipotansiyon sık görülmez. Bazı hastalarda kan basıncının optimal olarak
düşmesinin sağlanması için birkaç hafta tedavi gerekebilir. ENAPRİL’in aniden bırakılması
kan basıncında hızlı artışla ilişkili olmamıştır.
13 / 18ADE aktivitesinde etkin inhibisyon genellikle tek bir enalapril dozunun oral yolla
uygulanmasından 2-4 saat sonra meydana gelir. Antihipertansif aktivite genellikle 1. saatte
başlar ve kan basıncında maksimum düşüş uygulamadan 4-6 saat sonra gerçekleşir. Etki süresi
doza bağlıdır. Ancak önerilen dozlarda antihipertansif ve hemodinamik etkilerin en az 24 saat
devam ettiği gösterilmiştir.
Esansiyel hipertansiyonlu hastalarda yapılan hemodinami çalışmalarında kan basıncı
azaltımına periferik arter direncinde azalma ve kardiyak verimde artış eşlik etmiş, kalp hızında
ya çok az değişim olmuş veya hiç olmamıştır. Enalaprilin uygulanmasından sonra böbrek kan
akışında artış olmuş, glomerüler filtrasyon hızı değişmemiştir. Sodyum veya su retansiyonuyla
ilgili bulgu gözlenmemiştir. Ancak tedaviden önce glomerüler filtrasyon hızları düşük olan
hastalarda hızlar genellikle artmıştır.
Böbrek hastalığı olan diyabetik ve diyabetik olmayan hastalarda yapılan kısa süreli klinik
çalışmalarda enalapril uygulandıktan sonra albüminüride ve idrarla IgG atılımında ve total idrar
proteininde azalmalar görülmüştür.
Tiyazid tipi diüretiklerle birlikte verildiğinde ENAPRİL’in kan basıncını düşürücü etkileri en
azından aditiftir. ENAPRİL tiyazide bağlı hipokalemi gelişimini azaltabilir veya önleyebilir.
Kalp yetmezliği olan ve digitalis ve diüretikler ile tedavi edilen hastalarda oral veya enjeksiyon
yoluyla enalapril tedavisi periferik direnç ve kan basıncında azalmalara yol açmıştır. Kardiyak
verim artmış ancak kalp hızı (kalp yetmezliği olan hastalarda genellikle yüksektir)
yavaşlamıştır. Pulmoner kapiler kama basıncı da azalmıştır. Egzersiz toleransı ve New York
Kalp Birliği kriterleriyle ölçülen kalp yetmezliği şiddeti iyileşmiştir. Bu etkiler kronik tedavi
sırasında devam etmiştir.
Hafif-orta derecede kalp yetmezliği olan hastalarda enalapril progresif kalp
dilatasyonunu/büyümesini ve yetmezliği geciktirmiştir; bu durum sol ventrikülde diyastol sonu
ve sistol sonu volümlerinde azalma ve ejeksiyon fraksiyonunda iyileşme ile gösterilmiştir.
İki büyük randomize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE-inhibitörünün bir anjiyotensin II reseptör blokeriyle
kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE-inhibitörleri ve anjiyotensin II reseptör blokerleri için de
anlamlıdır.
Bu nedenle ADE-inhibitörleri ve anjiyotensin II reseptör blokerleri diyabetik nefropati bulunan
hastalarda birlikte kullanılmamalıdır.
14 / 18ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE-inhibitörü ya da bir anjiyotensin II
reseptörü blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre
daha sık bildirilmiştir.
Çok-merkezli, randomize, çift-kör, plasebo-kontrollü bir çalışma (SOLVD Önleme çalışması)
asemptomatik sol ventrikül disfonksiyonu olan bir popülasyon incelenmiştir (LVEF <%35).
4228 hasta plasebo (n=2117) veya enalapril (n=2111) almak üzere randomize edildi. Plasebo
grubunda 818 hastada kalp yetmezliği vardı veya ölüm gerçekleşti (%38,6); buna karşılık bu
rakam enalapril grubunda 630’du (%29,8) (risk azaltımı: %29; %95 GA; %21-36; p<0.001).
Plasebo grubunda 518 hasta (%24,5) ve enalapril grubunda 434 hasta (%20,6) yeni ya da
kötüleşen kalp yetmezliği nedeniyle öldü veya hastaneye yatırıldı (risk azaltımı %20; %95 GA;
%9-30; p<0,001).
Çok-merkezli, randomize, çift-kör, plasebo-kontrollü bir çalışmada (SOLVD Tedavi çalışması)
sistolik disfonksiyona bağlı semptomatik konjestif kalp yetmezliği olan bir popülasyon
incelenmiştir (ejeksiyon fraksiyonu <%35). Kalp yetmezliği için klasik tedavi alan 2569 hasta
plasebo (n=1284) veya enalapril (n=1285) almak üzere randomize edildi. Plasebo grubunda 510
ölüm (%39,7), enalapril grubunda ise 452 ölüm gerçekleşti (%35,2) (risk azaltımı, %16; %95
GA, %5-26; p=0,0036). Plasebo grubunda 461, enalapril grubunda ise 399 kardiyovasküler
ölüm görüldü (risk azaltımı: %18, %95 GA, %6-28, p<0,002); bu azalma esas olarak progresif
kalp yetmezliğine bağlı ölümlerde azalmaya bağlıydı (plasebo grubunda 251, enalapril
grubunda 209; risk azaltımı: %22, %95 GA, %6-35). Daha az hasta kötüleşen kalp yetmezliği
nedeniyle öldü veya hastaneye yatırıldı (plasebo grubunda 736, enalapril grubunda 613; risk
azaltımı, %26; %95 GA, %18-34; p<0,0001). Genel olarak, sol ventrikül disfonksiyonlu
hastalardaki SOLVD çalışmasında enalapril miyokard enfarktüsü riskini %23 oranında azalttı
(%95 GA, %11-34; p<0.001) ve kararsız anjina pektorise bağlı hospitalizasyon riskini %20
azalttı (%95 GA, %9-29; p<0,001).
Altı yaşın üzerindeki hipertansif pediyatrik hastalarda kullanım deneyimi sınırlıdır. Vücut
ağırlığı ≥20 kg ve glomerüler filtrasyon hızı >30 mL/dak/1,73 m2 olan 6-16 yaş arası hipertansif
110 pediyatrik hastada yapılan bir klinik çalışmada, 50 kg’ın altındaki hastalar günde 0,625,
2,5 veya 20 mg enalapril almıştır ve 50 kg ve üzeri hastalar günde 1,25, 5 veya 40 mg enalapril
almıştır. Günde bir kez uygulanan enalapril kan basıncını doza bağlı olarak düşürmüştür.
Enalaprilin doza bağlı antihipertansif etkinliği tüm alt gruplarda tutarlıdır (yaş, Tanner evresi,
cinsiyet, ırk). Ancak incelenen en düşük dozlar (günde bir kez ortalama 0,02 mg/kg’ye karşılık
gelen 0,625 mg ve 1,25 mg) tutarlı antihipertansif etkinlik sağlamamıştır. İncelenen en yüksek
doz günde bir kez 0,58 mg/kg’dır (40 mg’a kadar). Pediyatrik hastalardaki istenmeyen olay
profili erişkin hastalarda görülenden farklı değildir.
15 / 185.2. Farmakokinetik özellikler
Genel özellikler:
Emilim:
Oral enalapril hızla emilir; enalaprilin pik serum konsantrasyonlarına 1 saat içinde ulaşılır.
İdrardaki miktara dayanarak, oral enalapril tabletinden emilim derecesi yaklaşık %60’dır. Oral
ENAPRİL’in emilimi gastrointestinal kanalda gıda varlığından etkilenmez.
Emildikten sonra, oral enalapril hızla ve kapsamlı olarak enalaprilata (güçlü bir Anjiyotensin
dönüştürücü enzim inhibitörü) hidrolize olur. Enalaprilat pik serum konsantrasyonlarına
enalapril tabletin oral bir dozundan yaklaşık 4 saat sonra ulaşır. Oral enalaprilin çoklu
dozlarından sonra enalaprilat birikimi için etkin yarılanma ömrü 11 saattir. Böbrek fonksiyonu
normal olan kişilerde enelaprilatın kararlı durum konsantrasyonlarına tedavinin 4. gününden
sonra ulaşılmıştır.
Dağılım:
Terapötik konsantrasyon aralığında enalaprilatın insan plazma proteinlerine bağlanma oranı
%60’ı geçmez.
Biyotransformasyon:
Enalaprilata dönüşümü dışında, enalaprilin biyotransformasyonu ile ilgili hiçbir kanıt yoktur.
Eliminasyon:
Enalaprilat esas olarak böbrekler yoluyla atılır. İdrardaki ana bileşen enalaprilat (dozun yaklaşık
% 40’ını oluşturur) ve değişmemiş enalaprildir (yaklaşık %20).
Hastalardaki karakteristik özellikler
Böbrek fonksiyon bozukluğu:
Böbrek yetmezliği olan hastalarda enalapril ve enalaprilata maruz kalım artar. Hafif-orta
derecede böbrek yetmezliği olan hastalarda (kreatinin klirensi 40-60 mL/dak) günde bir kez 5
mg uygulandıktan sonra enalaprilatın kararlı durum EAA’sı böbrek fonksiyonu normal olan
hastalara göre yaklaşık 2 kat daha yüksektir. Ciddi böbrek yetmezliğinde (kreatinin klirensi ≤
30 mL/dak), EAA yaklaşık 8 kat artmıştır. Bu düzeydeki böbrek yetmezliğinde, enalapril
maleatın çoklu dozlarından sonra enalaprilatın etkin yarılanma ömrü uzar ve kararlı duruma
daha geç ulaşılır (bkz. Bölüm 4.2). Enalaprilat genel dolaşımdan hemodiyalizle
uzaklaştırılabilir. Diyaliz klirensi 62 mL/dak’dır.
Çocuklar ve adolesanlar:
Yaşları 2 ay ile 16 arasında değişen 40 hipertansif erkek ve kız pediyatrik hastada 0,07-0,14
mg/kg enalapril maleat oral yolla günde bir kez uygulandıktan sonra bir çoklu doz
farmakokinetik çalışması gerçekleştirilmiştir. Çocuklarda enalaprilatın farmakokinetikleri ile
erişkinlerin geçmişteki verileri arasında önemli farklar yoktur. Veriler ilerleyen yaşla birlikte
EAA’da artış olduğunu göstermektedir (vücut ağırlığına göre dozla normalize edildi); ancak
veriler vücut yüzey alanına göre normalize edildiğinde EAA artışı gözlenmez. Kararlı durumda
enalaprilatın birikimi için ortalama etkin yarılanma ömrü 14 saattir.
16 / 18Laktasyon:
Beş postpartum kadında oral 20 mg’lık tek dozdan 4 ila 6 saat sonra, ortalama enalapril doruk
süt seviyesi 1,7 μg/L’dir (aralık 0,54 ila 5,9 μg/L). 24 saatlik periyotta çeşitli zamanlarda
meydana gelen pikler için ortalama enalaprilat doruk seviyesi 1,7 μg/L’dir (aralık 1,2 ila 2,3
μg/L). Doruk süt seviye verileri kullanılarak, sadece anne sütü ile beslenen bebeğin tahmini
maksimum alımı, maternal ağırlık-ayarlanmış dozajın yaklaşık %0,16’sı olacaktır.
11 ay boyunca günde oral yoldan 10 mg enalapril alan bir kadında doruk enalapril süt seviyeleri,
bir dozdan 4 saat sonra 2 μg/L ve doruk enalaprilat seviyeleri ise dozdan yaklaşık 9 saat sonra
0,75 μg/L’dir. 24 saatlik periyotta sütte ölçülen toplam enalapril ve enalaprilat miktarı, sütün
sırasıyla 1,44 μg/L ve 0,63 μg/L’sidir. Bir annede 5 mg enalaprilin tek dozu ve iki annede 10 mg
dozundan 4 saat sonra enalaprilat süt seviyeleri saptanamamıştır (<0,2 μg/L), enalapril seviyeleri
tayin edilmemiştir.
5.3. Klinik öncesi güvenlilik verileri
Klinik öncesi veriler güvenlilik farmakolojisi, tekrarlı doz toksisitesi, genotoksisite ve
karsinojenik potansiyele ilişkin klasik çalışmalara dayanarak insanlar için özel tehlikeleri
ortaya koymamıştır. Üreme toksisitesi çalışmaları enalaprilin sıçanlarda fertilite ve üreme
performansı üzerinde hiçbir etkisi olmadığını ve teratojenik olmadığını göstermektedir. Dişi
sıçanların çiftleşmeden gestasyona kadar doz aldığı bir çalışmada emzirme döneminde sıçan
yavrusu ölümlerinin insidansında artış görülmüştür. Bileşiğin plasentayı geçtiği ve anne sütüne
geçtiği gösterilmiştir. Sınıf olarak anjiyotensin dönüştürücü enzim inhibitörlerinin ikinci ve
üçüncü trimesterda verildiğinde fetal toksisiteye yol açtığı (fetusta hasar ve/veya ölüme neden
olur) gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidrojen karbonat
Laktoz monohidrat (sığır kaynaklı)
Mısır nişastası
Kırmızı demir oksit (E172)
Sarı demir oksit (E172)
Talk
Magnezyum stearat
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklanmalıdır.
6.5. Ambalajın niteliği ve içeriği
20 mg’lık enalapril maleat içeren 20 tabletlik Alu-Alu blisterde, kutuda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
17 / 187. RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad. No: 6
34805 Kavacık/Beykoz/İstanbul
8. RUHSAT NUMARASI
156/84
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.09.1991
Ruhsat yenileme tarihi:
10. KÜB’ÜN YENİLENME TARİHİ
18 / 18