1 
 KULLANMA TALİMATI  
 
TİOTEK  DİSCAİR  18 mcg inhalasyon için toz  
Ağızdan solunarak kullanılır.  
 
 Etkin madde:  İnhalasyon için her bir doz 18 mcg tiotropium ’a eşdeğer 21,7 mcg 
tiotropium  bromür anhidrus içermektedir.  
 Yardımcı madde : Laktoz (inek sütü kaynaklı) içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma T alimatında:  
 
1. TİOTEK  DİSCAİR  nedir ve ne için kullanılır?  
2. TİOTEK  DİSCAİR ’i kullanmadan önce dikkat edilmesi gerekenler  
3. TİOTEK  DİSCAİR nasıl kullanılır?  
4. Olası yan etkiler nelerdir?  
5. TİOTEK  DİSCAİR ’in saklanması  
 
Başlıkları yer almaktadır.  
 
1. TİOTEK  DİSCAİR nedir ve ne için kullanılır?  
 TİOTEK  DİSCAİR , ağızdan soluyarak (inhalasyon yoluyla) kullanıma uygun, toz 
zerrecikleri halinde tiotropium bromür anhidru s içerir.  
 TİOTEK  DİSCAİR , 30 ve 60 dozluk  inhalasyon için toz içeren Alü/Al ü blister, 
inhalasyon cihazında, güvenlik ambalajı içerisinde, karton kutuda  kullanma talimatı ile 
birlikte piyasaya sunulmaktadır.   
 Tiotropium, klinik tıpta genellikle antikolinerjik olarak adlandırılan, uzun etkili özgün bir 
bronş genişletici (bronkodila tör) ajandır. Hava yollarınızın açılmasına yardımcı olur ve 
havanın ciğerlerinize girip çıkmasını kolaylaştırır.  
 TİOTEK  DİSCAİR , Kronik Obstrüktif (tıkayıcı) Akciğer Hastalığı (KOAH) olan 
kişilerin daha rahat nefes alıp vermelerinde yardımcı olur. KOAH, ne fes darlığına ve 
öksürüğe sebep olan, uzun dönemli bir akciğer hastalığıdır. KOAH terimi, kronik bronşit 
ve amfizem hastalıklarıyla ilişkili bir tablo anlamında kullanılmaktadır. KOAH uzun 
dönemli bir hastalık olduğu için, TİOTEK  DİSCAİR ’i, sadece nefes  alıp vermede 2 
 problemleriniz olduğunda veya KOAH’ın diğer belirtileri ortaya çıktığında değil, her gün 
düzenli olarak kullanmalısınız.  
 
TİOTEK  DİSCAİR ’in düzenli olarak kullanılması aynı zamanda, hastalığınıza bağlı olarak, 
uzun süreli nefes darlığı ortaya çı kan dönemlerde de yararlı olur. Sizin daha uzun süreyle aktif 
olmanıza yardımcı olur. Günlük TİOTEK  DİSCAİR kullanımı ayrıca, KOAH belirtilerinizde 
birkaç gün sürebilen kısa dönemli kötüleşmelerin (alevlenme/atak) engellenmesinde de 
yardımcıdır.  
 
TİOTEK  DİSCAİR solunum yoluyla uygulandığında, bölgesel olarak bronşlar üzerinde seçici 
bir etki gösterir. Tiotropium solunduktan sonra bronşlarda görülen genişleme, esas olarak 
bölgeye özgü (havayolları üzerinde) bir etki olup, tüm vücudu ilgilendiren (sistemik)  bir etki 
değildir.  
 
TİOTEK  DİSCAİR orta ve ağır KOAH (kronik obstrüktif akciğer hastalığı) olgularında 
düzenli kullanıldığında atak sıklığını azaltmakta, hastalık belirtilerini ve yaşam kalitesini 
düzeltebilmektedir.  
 
Bu ilacın etkisi 24 saat sürelidir, d olayısıyla günde sadece bir kez kullanmanız yeterlidir.  
TİOTEK  DİSCAİR ’in doğru bir şekilde kullanılması konusunda lütfen “3. TİOTEK  
DİSCAİR nasıl kullanılır?” bölümüne ve inhalasyon  cihazı kullanım talimatlarına bakınız.  
 
2. TİOTEK  DİSCAİR ’i kullanmadan ö nce dikkat edilmesi gerekenler  
TİOTEK  DİSCAİR ’i aşağıdaki durumlarda KULLANMAYINIZ :  
Eğer;  
 Tiotropiuma veya  TİOTEK  DİSCAİR ’in formülündeki yardımcı maddelerden herhangi 
birine karşı alerjik (aşırı duyarlı) iseniz (bkz. Yukarıda “ Yardımcı madde ”) 
 Atropine veya ipratropium ya da oksitropium gibi atropin -benzeri maddelere karşı alerjik 
(aşırı duyarlı) iseniz  
 18 yaşından küçük iseniz.  
 
TİOTEK  DİSCAİR ’i aşağıdaki durumlarda DİKKATLİ KULLANINIZ : 
 TİOTEK  DİSCAİR  sizdeki kronik tıkayıcı akciğer hastalığının  (KOAH)  uzun süreli 
idame tedavisinde kullanılmak içindir. Ani ortaya çıkan nefes darlığı veya hırıltılı soluma 
nöbetlerinde (akut bronkospazm episodları) kurtarma tedavisi olarak kullanılmamalıdır.  
 TİOTEK  DİSCAİR  uygulamasından sonra deride döküntüler, şişlik, k aşıntı, hırıltılı 
soluma veya nefes alamama gibi ani alerjik olaylar ortaya çıkabilir. Eğer b öyle bir durum 
ortaya çıkarsa, derhal doktorunuza ba şvurunuz.  
 Dar açılı glokom (göz tansiyonu) hastalığınız varsa ya da prostat veya mesane sorunları 
yüzünden idra r yapmada güçlük çekiyorsanız; TİOTEK  DİSCAİR  bu tabloların 
ağırlaşmasına neden olabilir.  Bu durumda doktorunuza danışınız.  
 Böbreklerinizde herhangi bir sorun varsa, bu ilacı kullanmadan önce doktorunuzla 
konuşunuz.  3 
  TİOTEK  DİSCAİR  gibi inhalasyon (soluma) yoluyla kullanılan ila çlar, inhalasyondan 
hemen sonra, göğüste sıkışma, öksürük, hırıltılı soluma, veya nefessiz kalmaya sebep 
olabilirler. Eğer böyle bir durum ortaya çıkarsa, derhal doktorunuza başvurunuz.  
 İnhalasyon tozunun g özünüze ka çmaması i çin dikka tli olmalısınız. Bu durum, bir göz 
hastalığı olan dar açılı glokomun (göz tansiyonu) ortaya çıkmasını kolaylaştırabilir veya 
eğer böyle bir tablo var ise ağırlaştırabilir. Göz kızarmasıyla birlikte gözde ağrı  veya 
rahatsızlık hissi, bulanık görme, ışıkları n etrafında haleler veya renkli görüntüler görme, 
akut dar açılı glokom belirtileri olabilir. Gözdeki bu belirtilere baş ağrısı, bulantı veya 
kusma eşlik edebilir.  Dar açılı glokom belirtileri ortaya çıkarsa, tiotropium kullanmayı 
bırakmalı ve hemen bir doktora, tercihen bir göz doktoruna ba şvurmalısınız.  
 Antikolinerjik ilaçlar ile tedavide gözlenen ağız kuruluğu, uzun dönemde diş 
çürümelerine sebep olabilir. Bu nedenle ağız hijyenine dikkat etmelisiniz.  
 Son 6 ay içinde kalp krizi geçirdiyseniz veya son b ir yıl içinde kalbinizde hayati tehlike 
oluşturan/stabil olmayan (kararsız) rit im bozukluğunuz olduysa veya şiddetli kalp 
yetmezliği yaşadıysanız lütfen doktorunuzla konuşunuz. Böyle bir durumda, TİOTEK 
DİSCAİR kullanıp kullanamayacağınıza karar verilmesi önemlidir.  
 TİOTEK  DİSCAİR ’i günde bir defadan daha sık kullanma yınız. 
 TİOTEK  DİSCAİR ’in doğru  bir şekilde nasıl kullanılacağını öğrenmelisiniz.  
 
Bu uyarılar , geçmişteki herhangi bir dönemde dahi olsa , sizin için geçerliyse lütfen 
doktorunuza danışınız.  
 
TİOTEK  DİSCAİR ’in yiyecek ve içecek ile birlikte kullanılması  
TİOTEK  DİSCAİR solunum yoluyla  uygulanan bir ilaç olduğu için yiyecek ve içeceklerden 
etkilenmez. Ancak ilaç uygulanırken aynı anda herhangi bir şey yenilmemeli ya da 
içilmemelidir.  
 
Hamilelik   
İlacı kullanmadan önce doktorunuza veya eczacınıza danışınız.  
Doktorunuz özel olarak tavsiye etmediği sürece, bu ilacı hamilelik sırasında  
kullanmamalısınız.  
Tedaviniz sırasında hamile oldu ğunuzu fark ederseniz , hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
Doktorunuz özel olarak tavsiye etmediği sürece, bu ilacı emzirme döneminde 
kullanmamalısınız.  
 
Araç ve makine kullanımı  
Baş dönmesi, bulanık görme ve baş ağrısı gibi etkilerin ort aya çıkması, araç ve makine 
kullanma becerilerini etkileyebilir. Böyle bir durum var ise, araç veya makine kullanma gibi 
zihin açıklığı gerektiren aktivitelerden kaçınınız.  4 
 TİOTEK  DİSCAİR ’in içeriğinde bulunan bazı yardımcı maddeler hakkında önemli 
bilgile r 
TİOTEK  DİSCAİR ’in içeriğinde  özel uyarı gerektiren herhangi bir yardımcı madde 
bulunmamaktadır.  
 
Diğer ilaçlar ile  birlikte kullanımı  
Akciğer hastalığınız için, ipratropium ya da oksitropium gibi benzeri ilaçlar kullanıyorsanız 
veya yakınlarda kullanmışsanız, lütfen doktorunuza söyleyiniz.  
 
TİOTEK DİSCAİR , KOAH tedavisinde kullanılan diğer ilaçlar ile birlikte kullanıldığında, 
herhangi özel bir yan etki bildirilmemiştir. İnhalasyon yoluyla kullanılan kurtarıcı ilaçlar (örn.  
salbutamol), metilksa ntinler (örn. teofilin) ve ağızdan yutularak alınan veya inhalasyon 
yoluyla kullanılan steroidler (örn. prednizolon)  bu ilaçlar arasındadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfe n doktorunuza veya eczacınıza bunlar hakkında bilgi veriniz.  
 
3. TİOTEK  DİSCAİR  nasıl kullanılır?  
Uygun kullanım ve doz/u ygulama sıklığı için talimatlar  
Erişkinler/yaşlılar  
İlacınızı ne zaman ve nasıl alacağınız konusunda doktorunuzun talimatlarını izleyiniz. Eğer 
emin değilseniz, doktorunuza ya da eczacınıza sorunuz.  
 
TİOTEK  DİSCAİR ’i her gün aynı saatte kullanmaya özen gösteriniz. TİOTEK  DİSCAİR  24 
saat süreyle etkili olduğundan, bu konu önem taşımaktadır.  
 
Uygulama yolu ve metodu  
Tavsiye edilen do z, günde bir defa, 1 inhalasyon dozununun (18 mikrogram tiotropium) 
ağızdan soluyarak alınmasıdır (inhale edilmesidir). Tavsiye edilen dozdan daha fazlasını 
almayınız.  
 
Discair  cihazının içine doğru soluk vermeyiniz.  
Discair  kullanımında herhangi bir sorun yaşarsanız, doktorunuz, hemşireniz veya 
eczacınızdan size cihazın nasıl çalıştığını göstermesini isteyiniz.  
 
TİOTEK  DİSCAİR  kullanırken,  tozun gözünüze kaçmaması için dikkatli olmalısınız. Eğer 
gözünüze toz kaçarsa, görmeni z bulanıklaşabilir, gözleriniz ağrıyabilir ve/veya kızarabilir. 
Böyle bir durumda gözlerinizi hemen ılık su ile yıkayınız. Daha sonra, başka ne yapmanız 
gerektiği konusunda hemen doktorunuzla konuşunuz.  
 
Eğer soluk alıp vermelerinizin kötüleştiğini hissedi yorsa nız, bu durumu mümkün ol an en kısa 
sürede doktorunuza söylemelisiniz.  
 
Kullanıma ilişkin detaylı bilgi kullanma talimatında mevcuttur. İnhalasyon cihazı kullanma 5 
 talimatı için ekli talimat a bakınız . 
 
Değişik yaş grupları  
Çocuklarda kullanım ı: TİOTEK  DİSCAİR 18 yaşından küçük çocuk ve ergenlerde deneyim 
bulunmadığı için kullanılmamalıdır.  
 
Yaşlılarda kullanım ı: TİOTEK  DİSCAİR  böbrekleri normal çalışan yaşlılarda önerilen 
dozlarda kullanılabilir.  
 
Özel kullanım durumları  
Böbrek yetmezliği:  Böbrek yetmez liği olan hastalar , TİOTEK  DİSCAİR ’i önerilen dozlarda  
kullanabilirler. Ancak, esas olarak böbrekler yoluyla atılan bütün ilaçlarda olduğu gibi, orta 
ile şiddetli böbrek bozukluğu olan hastalarda TİOTEK  DİSCAİR  kullanımı  yakından 
izlenmelidir . 
 
Karaciğer yetmezliği:  Karaciğer yetmezliği olan hastalar , TİOTEK  DİSCAİR ’i önerilen 
dozlarda kullanabilirler.  
 
Eğer TİOTEK  DİSCAİR ’in etkisinin çok güçlü veya zayıf olduğuna dair bir izleminiz var ise 
doktorunuz  veya eczacınız ile konuşunuz.  
 
Kullanmanız gerekenden daha fazla TİOTEK  DİSCAİR  kullandıysanız  
TİOTEK  DİSCAİR ’i kullanmanız gerekenden fazlasını kullanmışsanız, bir doktor veya eczacı 
ile konuşunuz.  
Eğer, günde bir  inhalasyondan  fazla TİOTEK  DİSCAİR inhale ederseniz , derhal doktorunuzl a 
konuşmalısınız. Böyle bir durumda ağız kuruluğu, kabızlık, idrar yapmada güçlük, kalp 
atışlarında hızlanma veya bulanık görme gibi yan etkilerin ortaya  çıkma riski artabilir.  
 
TİOTEK  DİSCAİR ’i kullanmayı unutursanız  
Bir doz u almayı unutursanız , gün içinde bunu hatırlar hatırlamaz ilacınızı kullanınız. Ancak 
aynı anda veya aynı gün içerisinde iki doz almayınız. Daha sonraki dozunuzu, her zamanki 
vaktinde alınız.  
Unutulan dozları dengelemek için çift doz almayınız.  
 
TİOTEK  DİSCAİR ile tedavi sonlandır ıldığında oluşabilecek etkiler  
TİOTEK DİSCAİR almayı kesmeden önce doktorunuzla konuşmalısınız.  
Eğer TİOTEK  DİSCAİR almayı bırakırsanız  KOAH belirtileriniz ağırlaşabilir.  
 
Bu ilacın kullanımı hakkında başka sorularınız varsa, doktor veya eczacınıza sorunuz . 
 
4. Olası yan etkiler nelerdir?  
Tüm ilaçlar gibi , TİOTEK  DİSCAİR ’in içeriğinde  bulunan maddelere duyarlı olan kişilerde 
yan etkiler olabilir.  Ancak bunlar her hastada  ortaya çıkmaz.  6 
 Aşağıdakilerden biri olursa TİOTEK  DİSCAİR ’i kullanmayı  durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
TİOTEK  DİSCAİR  uygulamasında sonra, ciddi yan etkiler olan ve yüzünüzde ve boğazınızda 
şişmeye yol açan (anjiyoödem) alerjik reaksiyonlar veya diğer aşırı duyarlılık reaksiyonları 
(kan basıncınızın aniden düşmesi veya baş dönmesi) tek tek veya şiddetli bir alerjik reaksiyon 
tablosunun (anaflaktik reaksiyon) bir kısmı şeklinde ortaya çıkabilir. Ek olarak, inhalasyon 
yolu ile kullanılan tüm ilaçlarda olduğu gi bi, bazı hastalarda inhalasyondan hemen sonra 
beklenmedik şekilde göğüste sıkışma hissi, öksürük, hırıltılı solunum veya nefessiz kalma 
durumu görülebilir (bronkospazm).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin TİOTEK  
DİSCAİR ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkilerin ortaya çıkış sıklıkları şöyle tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 h astanın birinden fazla görülebilir.  
Çok seyrek: 10.000 hastanın birinden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada görülebilir.  
 
Aşağıdaki yan etkiler, tiotropium alan hastalarda bildirilmiş ve görülme sıklıkları ile 
verilmiştir:  
 
Yaygın:  
 Ağız kuruluğu  
 
Yaygın olmayan:  
 Baş dönmesi  
 Baş ağrısı  
 Tat alma da bozukluklar  
 Görmede bulanıklık  
 Kalp atım hızında düzensizlik (atrial fibrilasyon)  
 Boğazda iltihaplanma (farenjit)  
 Sesin kısılması  
 Öksürük  
 Reflü hastalığı  
 Kabızlık  
 Ağız boşluğunda ve boğazda mantar enfeksiyonu  
 Döküntü  7 
  İdrar yapmada güçlük  
 Ağrılı idrar yapma  
 
Seyrek:  
 Uyumada güçlük  
 Gözde kızarma ile ilişkili olarak ışıkların etrafında haleler veya renkli görüntüler görme 
(glokom)  
 Göz basıncı ölçümlerinde yüksek değerler  
 Düzensiz kalp atışları (supraventriküler taşikardi)  
 Kalp atım hızında artma (taşikardi)  
 Kalp atışlarının hissedilmesi (palpitasyon)  
 İnhalasyondan hemen sonra göğüste sıkışma ile birlikte öksürük, hırıltılı nefes veya nefes 
alamama hali (br onkospazm)  
 Burun kanaması  
 Gırtlakta iltihaplanma (larenjit)  
 Sinüslerde iltihaplanma (sinüzit)  
 Bağırsakların tıkanması veya bağırsak hareketlerinin olmaması  
 Diş etlerinin iltihaplanması  
 Dilin iltihaplanması  
 Yutmada güçlük  
 Ağızda iltihaplanma   
 Bulantı  
 Aniden ortaya çıkanlar dahil, aşırı duyarlılık reaksiyonları  
 Yüzün veya boğazda şişmesine yol açan ciddi allerjik reaksiyon (anjiyoödem)  
 Kurdeşen  
 Kaşıntı  
 İdrar yolu enfeksiyonu  
 
Bilinmiyor:  
 Vücuttan su atılması  
 Diş çürükleri  
 Şiddetli alerjik reaksiyon (anafilaktik reaksiyon)  
 Deride enfeksiyon veya ülserler  
 Deride kuruma  
 Eklemlerde şişme  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz . Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta  olduğunuz ilacın 8 
 güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
5. TİOTEK  DİSCAİR ’in saklanması  
TİOTEK  DİSCAİR’ i çocukların göremeyeceği, erişemeyeceği yerlerde ve ambalajında 
saklayınız.  
25ºC’nin altındaki oda sıcaklığında ve kuru yerde saklayınız.  
 
Son kullanma tarihiyle  uyumlu olarak kullanınız.  
Ambalajdaki son kullanma tarihinden sonra TİOTEK  DİSCAİR ’i kullanmayınız.  
Son kullanma tarihi belirtilen ayın son günüdür.  
 
Eğer üründe ve/veya ambalajında bozulma  fark ederseniz, TİOTEK  DİSCAİR ’i 
kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat S ahibi :   Celtis  İlaç San. ve Tic. A.Ş  
    Esenler/İSTANBUL  
  Tel: 0850 201 23 23  
      Faks: 0212 481 61 11  
  E-posta:  info@celtisilac.com.tr  
 
Üretim Yeri :   Neutec İnhaler İlaç San. ve Tic. A.Ş.  
                                    Arifiye / Sakarya  
 
Bu kullanma talimatı  (                )  tarihinde onaylanmıştır.  
 
 
 
 
 
 
 
 
 
 
 
 
 
 9 
 İnhalasyon cihazı  kullanım talimatları  
Karton kutuda piyasaya sunulan inhalasyon cihazı güvenlik amaçlı koruyucu ambalaj 
içerisinde yer almaktadır.  
 
İnhalasyon cihazınızı kullanmadan önce şekilde gösterildiği gibi ambalajından çıkarınız.  
 
İnhalasyon cihazı, ambalajdan çıkardığınızda kapalı durumda olacaktır.    
 
 
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç 
bulunur. Doz göstergesi, inhalasyon cihazı içinde kaç doz ilaç kaldığını gösterir. He r doz tam 
olarak ölçülmüş olup hijyenik şartlara uygun olarak korunmaktadır. Bakıma veya yeniden 
doldurmaya gerek yoktur.  
 
İnhalasyon cihazını kullanmak kolaydır. İlacı alacağınız zaman yapacaklarınız aşağıdaki üç 
basamakta gösterilmiştir.  
 
1. Açma  
2. İçine çekme  
3. Kapatma  
10 
 TİOTEK  DİSCAİR  İnhalasyon Cihazı Nasıl Çalışır?  
Kırmızı düğmeye (çocuk kilidi) basılarak dış kapak itilir. Dış kapak itilince ağızlık içinde 
küçük bir delik açılır ve bir dozluk ilaç inhale edilmek için hazırdır. İnhalasyon cihazı 
kapatılınca  dış kapak ilk pozisyonuna döner ve bir sonraki kullanım için hazır hale gelir. Dış 
kapak, kullanılmadığı zamanlarda inhalasyon cihazını korur.  
 
1. Açma -İnhalasyon cihazını nasıl kullanmalısınız?  
İnhalasyon cihazını açmak ve inhalasyon için hazır hale getirme k için kırmızı düğmeye 
basarak dış kapağı itmeniz yeterli olacaktır.  İnhalasyon cihazını ağızlığı size dönük olacak 
şekilde tutunuz. İnhalasyon cihazı artık kullanıma hazırdır. Dış kapağın her açılışında 
inhalasyon için bir doz hazır hale gelir. Bu doz gös tergesinde görülür. İlacı ziyan etmemek 
için dış kapak ile oynamayınız.  
 
  
 
2. İçine çekme  
İlacı içinize çekmeden önce bu bölümü dikkatli bir şekilde okuyunuz.  
 İnhalasyon cihazını ağzınızdan uzak tutunuz. Nefesinizi rahatça yapabileceğiniz kadar 
dışarı v eriniz.  
Unutmayınız -asla inhalasyon cihazının içine nefes vermeyiniz.  
 
 
 Ağızlığı dudaklarınıza yaslayınız. Uzun ve derin nefes alınız -nefesi burnunuzdan değil, 
inhalasyon cihazının içinden alınız.  
11 
    
 İnhalasyon cihazını ağzınızdan uzaklaştırınız.  
 10 saniye veya rahatça tutabildiğiniz kadar uzun bir süre nefesinizi tutunuz.  
 Yavaşça nefes veriniz.  
 
3. Kapatma  
 İnhalasyon cihazını kapatmak için dış kapağı ilk pozisyonuna kaydırmanız yeterlidir.  
 İnhalasyon cihazı yeniden kullanıma hazır hale gelmiştir.  
 
     
 
UNUTMAYINIZ!  
İnhalasyon cihazını kuru tutunuz.  
Kullanılmadığı zaman kapalı tutunuz.  
İnhalasyon cihazının içine asla nefes vermeyiniz.  
Dış kapağı ilacı almaya hazır olduğunuzda açınız.  
Söylenen dozdan daha fazla almayınız.  
 
