 1 KULLANMA TALİMATI  
  
ZOFRANTM 8 mg film tablet  
Ağızdan alınır  
 
Etkin madde : Her tablette;  8 mg ondansetron (hidroklorür dihidrat olarak) içerir.  
Yardımcı maddeler:  Laktoz  (sığır kaynaklı) , mikrokristalin selüloz, prejelatinize mısır nişastası, 
magnezyum st erat, metilhidroksipropilselüloz, titanyum dioksit (E171), sarı demir oksit (E172)  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin içi n önemli bilgiler içermektedir.  
o Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız.  
o Bu ilaç kişisel olarak sizin için reçete edilmiştir, başkalarına vermeyiniz.  
o Bu ilacın kullanımı sırasında, doktora veya hastaneye gittiği nizde doktorunuza bu ilacı 
kullandığınızı söyleyiniz.  
o Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. ZOFRAN  nedir ve ne için kullanılır?  
2. ZOFRAN ’ı kullanm adan önce dikkat edilmesi gerekenler  
3. ZOFRAN  nasıl kullanılır?  
4. Olası yan etkiler nelerdir?  
5. ZOFRAN ’ın saklanması  
 
Başlıkları yer almaktadır.  
 
1. ZOFRAN  nedir ve ne için kullanılır?  
ZOFRAN ondansetron etkin maddesini içerir. Sarı, oval, film kaplı, ' GX ET5’ basılı, 6 adet tablet 
içeren ambalajlar halindedir.  Ürün bileşimindeki laktoz sığır kaynaklıdır.  
ZOFRAN  anti-emetik olarak adlandırılan bir ilaç grubuna dahildir. Bazı ilaç tedavileri (örn; kanser 
ilaçları) kendinizi hasta hissetmenize ve kusmanıza  neden olabilir . ZOFRAN  kendinizi hasta 
hissetmenizi veya kusmanızı önler. ZOFRAN, ilaç ve ışınla yapılan kanser tedavilerine bağlı 
bulantı ve kusmayı önlemek için kullanılır. Ayrıca, ameliyatlardan sonra ortaya çıkan bulantı ve 
kusmaları önlemek için de kullanılır.   
Doktorunuz size ve sizin  koşullarınıza uygun olarak bu ilacı seçmiştir.  
ZOFRAN , tedavi sonrası kendinizi hasta his setme meniz ve kusmanızı önlemek için verilmişt ir.   
 
2. ZOFRAN ’ı kullanmadan önce dikkat edilmesi gerekenler  
 
ZOFRAN ’ı aşağıdaki d urumlarda KULLANMAYINIZ  
Eğer;  
• Onda nsetron veya ZOFRAN ’ın içeriğindeki herhangi bir maddeye karşı aşırı duyarlı  (alerjik) 
iseniz  
• Apomorfin hidroklorür  (parkinson tedavisinde kullanılır) içeren ilaç kullanıyorsanız   
  2 ZOFRAN ’ı aşağıdaki durumlarda DİKKATLİ KU LLANINIZ  
• Geçmişte herhangi bir zamanda kalp sorunlarınız olduysa (örn., nefes darlığına ve eklemlerde 
şişliğe yol açan konjestif kalp yetmezliği)  
• Kalp atışınız düzensiz ise (aritmiler)  
• Ondansetrona benzer granisetron ya da palonosetron gibi ilaçlara aler jiniz varsa  
• Karaciğer sorunlarınız varsa  
• Bağırsaklarınızda tıkanma varsa  
• Kanınızda tuz düzeyleri (örn. potasyum, sodyum ve magnezyum gibi) ile ilgili sorunlarınız 
varsa  
• Yakın zamanda bademcik ve/ya genizeti ameliyatı olduysanız. Bademcik ve geniz eti 
ameliyatı sonrasında ZOFRAN kullanımı gizli kanamaları maskeleyebilir. Böyle bir durumda 
doktorunuz sizi dikkatle takip edecektir.  
• Vücuttaki serotonin ismi verilen maddeyi artıran serotonerjik ilaçlar ile birlikte kullanımı 
sonrasında huzursuzluk, kafa karışıklığı, terleme, reflekslerde artış, kas spazmı, titreme, kalp 
atımında artış gibi belirtiler ortaya çıkabilir. ZOFRAN’ın bu ilaçlarla kullanılması durumunda 
doktorunuz sizi yakı ndan takip edecektir.  
• ZOFRAN’ı  karaciğere zarar veren kemoterapi ilaçları ile birlikte kullanan 18 yaşın altındaki 
çocuklar, karaciğer fonksiyonundaki bozulma açısından yakından izlenecektir  
 
Bu uyarılar, geçmişteki herhangi  bir  dönemde  dahi olsa sizin için geçerliyse lütfen doktorunuza 
danışınız.  
 
ZOFRAN ’ın yiyecek ve içeceklerle birlikte kullanımı  
Veri yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Gebeliğinizin ilk üç ayında ZOFRAN kullanmayınız. ZOFRAN bebeğiniz yarık dudak ve/veya 
yarık damak (üst dudakta ve/veya ağzın çatısında açıklıklar veya yarıklar) ile doğma riskini 
artırabilir. Eğer hamileyseniz, hamile olduğunuzu düşünüyorsanız veya bebek sahibi olmayı 
planlıyorsanız ZOFRAN kullanmadan önce doktorunuza veya e czacınıza danışınız.  
 
Çocuk doğurma potansiyeline sahip bir kadınsanız etkili bir doğum kontrol yöntemi kullanmanız 
önerilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza veya eczacınıza danışınız.  
Eğer ZOFRAN kullanıyorsanız bebeğinizi emzirmemelisiniz. ZOFRAN’ın anne sütüne geçip 
geçmediği bilinmemektedir.  
 
Araç ve makine kullanımı  
Herhan gi bir etki göstermesi olası değildir.  
 
  3 ZOFRAN 'ın içeriğinde bulunan baz ı yardımcı maddeler hakkında önemli bilgiler  
Eğer daha önceden doktorunuz tarafından bazı şekerlere kar şı intoleransınız olduğu (dayanıksız 
olduğunuz) söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar  ile birlikte kullanım ı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza, 
hemşirenize veya eczacınıza söyleyiniz. Bunun sebebi, ZOFRAN’ın bazı ilaçların etki gösterme 
şeklini etkileyebilmesidir. Ayrıca bazı başka ilaçlar da ZOFRAN’ın etki gösterme şeklini 
etkileyebilir.  
 
Özellikle aşağıdaki ilaçlardan herhangi birini alıyorsanız doktorunuza, hemşirenize veya eczacınıza 
söyleyiniz:  
• Parkinson hastalığının t edavisinde kullanılan apomorfin kullanıyorsanız ZOFRAN’ı 
kullanmamalısınız. B u durum bilinç kaybına ve tansiyon düşmesine  neden olabilir.  
• sara tedavisinde kullanılan karbamazepin veya fenitoin,  
• tüberküloz gibi enfeksiyonların tedavisinde kullanılan rifampisin,  
• eritromisin ve ketokonazol gibi mantar ilaçları,  
• düzensiz kalp atışını t edavi eden anti -aritmik ilaçlar,  
• belirli kalp ve göz sorunlarının, anksiyetenin tedavisinde ve migrenin önlenmesinde kullanılan 
bisoprolol, karvedilol, metoprolol, nebivolol, pindolol ve timolol gibi beta -bloker ilaçlar,  
• bir ağrı kesici olan tramadol,  
• kalbi etkileyen ilaçlar (haloperidol veya metadon gibi),  
• kanser ilaçları (özellikle antrasiklinler ve trastuzumab),  
• depresyon ve/veya anksiyete tedavisinde kullanılan, fluoksetin, paroksetin, sertralin, 
fluvoksamin, sitalopram, essitalopram dahil SSRI’lar (s elektif serotonin geri alım 
inhibitörleri),  
• depresyon ve/veya anksiyete tedavisinde kullanılan, venlafaksin, duloksetin gibi SNRI’lar 
(serotonin noradrenalin geri alım inhibitörleri),  
 
Yukarıdakilerden herhangi birinin sizin için geçerli olup olmadığından emin değilseniz, ZOFRAN 
kullanmaya başlamadan önce doktorunuz, hemşireniz veya eczacınız ile görüşürüz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise   lütfen  doktorunuza veya eczacınıza bunl ar hakkında bilgi veriniz.  
 
3. ZOFRAN  nasıl kullanılır?  
Uygun kullanım ve doz/uygulama sıklığı için talimatlar:  
İlacınızı doktorunuzun size söylediği şekilde alınız, size reçete edilen doz aldığınız tedaviye  
bağlıdır.  Bu kullanma talimatı size genel olarak ilacınızı ne kadar ve hangi sıklıkla almanız 
gerektiğini söyler.  Eğer emin değilseniz doktorunuza ya da eczacınıza sorunuz.  
 
Yetiş kinlerde olağan doz;  
Kemoterapi ve radyoterapi sonrası kusma:  Önerilen oral doz /ağızdan alınan doz tedaviden 1 -2 saat  
önce 8mg, takiben 12 saat sonra oral yoldan 8  mg’dır. İlk 24 saatten sonraki gecikmiş veya uzamış 
kusmadan korunmak için, ZOFRAN  tedavisine, tedavi kürü sonrasında, 5 güne kadar oral yoldan 
devam edilmelidir. Önerilen doz günde iki kere 8  mg’dır.  
  4 Yüksek derecede kusturucu özelliği  olan kemoterapi:  ZOFRAN  oral, damar  içi veya kas içi yoldan 
verilebilir. Önerilen oral doz, tedaviden 1 -2 saat önce, 12  mg oral deksametazon sodyum fosfat ile 
birlikte 24  mg’dır. İlk 24 saat sonraki gecikmiş ya da uzamı ş kusmadan korunmak için, tedavi 
kürünü takiben ZOFRAN tedavisine 5 güne kadar oral yoldan devam edilmelidir. Önerilen oral doz 
günde iki kere 8 mg’dır.  
 
Operasyon sonrası  bulantı ve kusma:  Bulantı ve kusmayı önlemek için önerilen oral doz 
anesteziden 1 s aat önce tek doz 16 mg’dır. Başlamış ameliyat sonrası  bulantı ve kusmanın 
tedavisinde enjeksiyon şeklinde uygulanması önerilir.  
 
Uygulama yolu ve metodu:  
Ağızdan alınır.  
 
Değişik yaş grupları:  
• Çocuklarda kullanım ı:  
Kemoterapi ve radyoterapi sonrası kusma (6 aydan 17 yaşa kadar):  
Doktorunuz, çocuğunuzun ebadına (vücut yüzey alanı) veya kilosuna bağlı olarak doza karar 
verecektir. Daha fazla bilgi için etikete bakınız.  
• bir çocuk için standart doz günde iki kez 4 mg’a kadardır  
• bu doz 5 güne kadar verilebil ir. 
 
Postoperatif bulantı ve kusma:  
Zofran’ın enjeksiyon şeklinde verilmesi önerilir.   
 
• Yaşlılarda kullanımı:  
Özel kullanımı yoktur.  
 
Özel kullanım durumları:  
Böbrek yetmezliği:  
Özel kullanımı yoktur.  
 
Karaciğer yetmezliği:  
Orta derecede şiddetli veya ş iddetli karaciğer fonksiyon bozukluğu olan hastalarda ZOFRAN ’ın 
günlük toplam dozu 8 mg'  dan fazla olmamalıdır.  
 
Eğer ZOFRAN ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşun.  
 
Kullanmanız gerek enden daha fazla ZOFRAN  kullandıysanız :  
Eğer kazara fazla  ilaç alırsanız, hiç ertelemeden ne yapmanız ger ektiğini doktorunuza sorunuz veya 
en yakın hastanenin acil servisine başvurunuz.  
 
ZOFRAN ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
 
  5 ZOFRAN ’ı kullanmayı unutursanız   
Eğer bir dozu almayı unuttuysanız ve kendinizi hasta hissediyor veya kusuyorsanız, mümkün olan 
en kısa sürede dozu alınız ve daha sonraki dozları planlandığı gibi alınız.  
Eğer bir dozu almay ı unuttuysanız ve kendinizi hasta hissetmiyorsanız, bir sonraki dozu talimatta 
belirtildiği gibi alınız.   
 
Unutulan dozları dengelemek için çift doz almayınız.  
 
ZOFRAN  ile tedavi sonlandırıldığındaki oluşabilecek etkiler  
ZOFRAN ’ı doktorunuzun tavsiye et tiği süre zarfınca kullanın. Doktorunuz tavsiye etmedikçe 
ilacınızı almayı bırakmayın.  
 
4. Olası yan etkiler nelerdir?  
Tüm  ilaçlar  gibi  ZOFRAN ’ın içeriğinde bulunan maddelere duyarlı olan kişilerde yan etkiler 
olabilir.  
Bu ilaç, kullanan hastaların büy ük bir çoğunluğunda herhangi bir probleme neden olmamıştır.  
 
Aşağıdakilerden herhangi biri olursa, ZOFRAN ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Aşırı duyarlılık reaksiyonları. Belirtileri;  
- Ani hırıltılar ve çene ağrısı ya da çene gerginliği.  
- Göz kapakları, yüz, dudaklar, ağız ya da dilde şişme.  
- Yumrulu deri döküntüsü ya da vücudun herhangi bir yerinde ürtiker.  
       - Ani dolaşım yetmezliği (kollaps)  
 
Bunların hepsi çok c iddi yan etkilerdir.   
Eğer bunlardan biri sizde mevcut ise,  sizin ZOFRAN 'a karşı ciddi alerjiniz var demektir.  Acil tıbbi 
müdahaleye veya hastaneye yatırılmanıza gerek olabilir.  
 
Diğer yan etkiler aşağıdaki kategorilerde gösterildiği şekilde sınıflandırılm ıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın  
• Baş ağrısı  
 
Yaygın  
• Hararet veya sıcak basması hissi  
• Kabızlık  
• Sisplat in isimli bir ilaçla birlikte alıyorsanız k araciğer fonksiyonu nu gösteren testlerinizde 
değişiklik olabilir , aksi takdirde yaygın olmayan bir yan etkidir . 
  6 Yaygın olmayan  
• Hıçkırık  
• Kan basıncı düşüklüğü , sizi halsiz bırakabilir  
• Yavaş ya da düzensiz kalp at ımları  
• Göğüs ağrısı  
• Nöbetler  
• Vücutta   normalde olmayan hareketler veya  sallanma  
• Karaciğer fonksiyonunu gösteren testlerde değişiklik 
 
Seyrek  
• Baş dönmesi ya da sersemlik  
• Bulanık görme  
• Kalp ritminde bozulma (Bazen ani bilinç kaybına neden olabilir.)  
 
Çok seyrek   
• Görmede azalma veya genellikle 20 dakika içinde ortadan kalkan geçici görme kaybı  
• Toksi k (zehirli)  deri döküntüsü, toksik (zehirli)  epidermal nekroliz (derinin üst katma nında 
yaralı döküntü)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz .  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıc a karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM )‘ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. ZOFRAN ’ın Saklanması  
Çocukların göremeyeceği, erişemeyeceği yerlerde ve ambalajında sakla yınız.  
30ºC  altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ZOFRAN ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehirci lik 
Bakanlığınca belirlenen toplama sistemine veriniz.  
 
Ruhsat sahibi:   
Sandoz İlaç San. ve Tic. A.Ş.  
Suryapı & Akel İş Merkezi  
Rüzgarlıbahçe Mah. Şehit Sinan Eroğlu  
Cad. No: 6 34805 Kavacık/ Beykoz/İstanbul  
 
  7  
Üreti m yeri :     Aspen Bad Oldesloe GmbH, Alm anya.  
 
Bu Kullanma Talimatı  ../../..  tarihinde onaylanmıştır.  
 
     
   
 