KISA ÜRÜN BİLGİSİ
1. BEŞERİ TIBBİ ÜRÜNÜN ADI
INLYTA® 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her film kaplı tablet 5 mg aksitinib içerir.
Yardımcı madde(ler):
Laktoz monohidrat 58,8 mg
Yardımcı maddeler için, 6.1’e bakınız.
Ürün, sığır kaynaklı laktoz monohidrat hammaddesi içermektedir.
3. FARMASÖTİK FORM
Film kaplı tablet.
Bir yüzünde “Pfizer” ve diğer yüzünde “5 XNB” baskısı olan, kırmızı, üçgen şeklinde film
kaplı tablet.
4. KLİNİK ÖZELLİKLER
4.1 Terapötik endikasyonlar
INLYTA;
- Bir sitokin tedavisi sonrası progresyon göstermiş olan veya
- Bir seri VEGF-TKi tedavisi kullanmış ve sonrasında progresyon göstermiş relaps/metastatik
renal hücreli karsinomun tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
INLYTA tedavisi, kanser ilaçlarını uygulama konusunda tecrübeli bir hekim tarafından
başlatılmalıdır.
Aksitinib için önerilen oral doz günde iki kez 5 mg’dır.
Klinik yarar gözlendiği süre boyunca tedaviye devam edilmelidir. Eşzamanlı ilaçlar veya doz
ayarlama ile kontrol altına alınamayan ve kabul edilebilir olmayan bir toksisite meydana
geldiğinde tedavi kesilmelidir.
Hasta kusarsa veya bir doz kaçırırsa, ek doz alınmamalıdır. Her zamanki saatinde bir sonraki
reçete edilen doz alınmalıdır.
1Doz ayarlaması
Bireysel güvenliliğe ve tolere edilebilirliğe dayanılarak, doz arttırılması veya azaltılması
tavsiye edilir.
Birbirini takip eden iki hafta boyunca > grade 2 advers reaksiyon göstermeden (yani Advers
Olaylar için Temel Terminoloji Kriteri [CTCAE] versiyon 3.0’a göre şiddetli advers reaksiyon
olmaması) günde iki kez 5 mg olan başlangıç aksitinib dozunu tolere edebilen hastalarda,
hastaların kan basıncı >150/90 mmHg olmadığı veya hastalar anti-hipertansif tedavi
almadığında doz günde iki kez 7 mg’a arttırılabilir. Bunun ardından, aynı kriter kullanılarak
günde iki kez 7 mg olan aksitinib dozunu tolere edebilen hastalarda maksimum günde iki kez
10 mg’a çıkartılabilir.
Bazı advers reaksiyonların kontrol altına alınması için aksitinib tedavisinin geçici veya devamlı
şekilde durdurulması ve/veya dozunun azaltılması gerekebilir (bkz. bölüm 4.4). Dozun
azaltılması gerektiğinde, aksitinib dozu günde iki kez 3 mg’a ve bunun da ötesinde günde iki
kez 2 mg’a düşürülebilir.
Hastanın yaşı, ırkı, cinsiyeti veya vücut ağırlığına dayalı bir doz ayarlaması gerekli değildir.
Eşzamanlı güçlü CYP3A4/5 inhibitörleri
Aksitinibin güçlü CYP3A4/5 inhibitörleri ile eşzamanlı uygulaması, aksitinibin plazma
konsantrasyonlarını arttırabilir (bkz. bölüm 4.5). Birlikte kullanılması durumunda CYP3A4/5
inhibisyonu potansiyeli olmayan veya çok az potansiyeli olan alternatif bir ilaç seçilmesi
tavsiye edilir.
Her ne kadar aksitinib doz ayarlaması, güçlü CYP3A4/5 inhibitörleri alan hastalarda
çalışılmamış olsa da, güçlü bir CYP3A4/5 inibitörü ile eşzamanlı uygulama gerektiğinde
aksitinib dozunun yaklaşık yarım doza azaltılması (örneğin günde iki kez 5 mg olan başlangıç
dozundan günde iki kez 2 mg’a azaltma) tavsiye edilir. Bazı advers reaksiyonların kontrol altına
alınması için aksitinib tedavisinin geçici veya devamlı şekilde durdurulması gerekebilir (bkz.
bölüm 4.4). Güçlü inhibitörün eşzamanlı uygulaması kesildiği takdirde, güçlü CYP3A4/5
inhibitörü uygulanmadan önce kullanılan aksitinib dozuna dönülmesi düşünülmelidir (bkz.
bölüm 4.5).
Eşzamanlı güçlü CYP3A4/5 indükleyicileri
Aksitinibin güçlü CYP3A4/5 indükleyicileri ile eşzamanlı uygulaması, aksitinibin plazma
konsantrasyonlarını azaltabilir (bkz. bölüm 4.5). Birlikte kullanılması durumunda CYP3A4/5
indüksiyonu potansiyeli olmayan veya çok az potansiyeli olan alternatif bir ilaç seçilmesi
tavsiye edilir.
Her ne kadar aksitinib doz ayarlaması, güçlü CYP3A4/5 indükleyicileri alan hastalarda
çalışılmamış olsa da, güçlü bir CYP3A4/5 indükleyici ile eşzamanlı uygulama gerektiğinde
aksitinib dozunun kademeli olarak arttırılması tavsiye edilir. İndükleyici ile yapılan tedavinin
birinci haftasında, yüksek dozda güçlü CYP3A4/5 indükleyicileri ile maksimal indüksiyon
bildirilmiştir. Aksitinib dozu arttırıldığı takdirde, hasta toksisite için dikkatlice izlenmelidir.
Bazı advers reaksiyonların kontrol altına alınması için aksitinib tedavisinin geçici veya devamlı
şekilde durdurulması ve/veya dozunun azaltılması gerekebilir (bkz. bölüm 4.4). Güçlü bir
indükleyici ile eşzamanlı uygulama kesildiği takdirde, aksitinib dozu vakit kaybedilmeden
güçlü CYP3A4/5 indükleyicisi uygulanmadan önceki doza geri döndürülmelidir (bkz. bölüm
4.5).
2Uygulama şekli:
Aksitinib oral kullanım içindir. Tabletler, yemeklerle birlikte veya yemeklerden bağımsız
olarak oral yoldan günde iki kez, yaklaşık 12 saat arayla alınmalıdır. (bkz. bölüm 5.2). Aksitinib
tabletler bütün olarak bir bardak su ile yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir (bkz. bölüm 5.2). Kreatinin
klerensi < 15 ml/dk olan hastalarda aksitinib tedavisine ilişkin veri bulunmamaktadır.
Karaciğer yetmezliği:
Hafif karaciğer yetmezliği (Child-Pugh sınıf A) olan hastalara aksitinib uygulandığında, doz
ayarlaması gerekli değildir. Orta derecede karaciğer yetmezliği (Child-Pugh sınıf B) olan
hastalara aksitinib uygulandığında, bir doz azaltması tavsiye edilmektedir (örneğin başlangıç
dozu günde iki kez 5 mg’dan günde iki kez 2 mg’a azaltılmalıdır). Aksitinib, şiddetli karaciğer
yetmezliği (Child-Pugh sınıf C) olan hastalarda çalışılmamıştır ve bu popülasyonda
kullanılmamalıdır (bkz. bölüm 4.4 ve 5.2).
Pediyatrik popülasyon:
INLYTA’nın, çocuklarda (<18 yaş) güvenliliği ve etkililiği belirlenmemiştir. Yeterli veri
bulunmamaktadır.
Geriyatrik popülasyon:
Doz ayarlaması gerekli değildir (bkz. bölüm 4.4 ve 5.2).
4.3 Kontrendikasyonlar
Aksitinibe ya da INLYTA’nın içeriğinde bulunan yardımcı maddelerin herhangi birine karşı
aşırı duyarlılığı olanlarda kontrendikedir (bkz. Bölüm 6.1).
4.4 Özel kullanım uyarıları ve önlemleri
Spesifik güvenlilik ile ilgili olaylar aksitinib ile tedaviye başlanmadan önce ve tedavi süresince
düzenli olarak aşağıda anlatıldığı gibi izlenmelidir.
Kardiyak yetmezlik durumları
RHK’lı hastaların tedavisi için aksitinib ile yapılan klinik çalışmalarda, kardiyak yetmezlik
durumları (kardiyak yetmezlik, konjestif kardiyak yetmezlik, kardiyopulmoner yetmezlik, sol
ventriküler disfonksiyon, ejeksiyon fraksiyonunda azalma ve sağ ventriküler yetmezlik)
bildirilmiştir (bkz. bölüm 4.8).
Kardiyak yetmezlik belirti ve bulguları aksitinib ile tedavi boyunca düzenli aralıklarla kontrol
edilmelidir. Kardiyak yetmezlik olaylarının kontrolü aksitinib tedavisinin geçici olarak
durdurulması veya tamamen sonlandırılması ve/veya dozun azaltılmasını gerektirebilir.
Hipertansiyon
RHK’lı hastaların tedavisi için aksitinib ile yapılan klinik çalışmalarda, çok yaygın olarak
hipertansiyon bildirilmiştir (bkz. bölüm 4.8).
3Kontrollü bir klinik çalışmada hipertansiyon için medyan başlangıç zamanı (sistolik kan basıncı
>150 mmHg veya diastolik kan basıncı >100 mmHg), aksitinib tedavisinin başladığı ilk ay
içindedir ve aksitinib tedavisinin başlangıcından 4 gün sonra kan basıncında artışlar
gözlenmiştir.
Kan basıncı, aksitinibe başlamadan önce kontrol altında olmalıdır. Hastalar, hipertansiyon için
izlenmeli ve standart anti-hipertansif tedavi ile uygun şekilde tedavi edilmelidir. Anti-
hipertansif ilaç kullanımına rağmen persistan hipertansiyon durumunda, aksitinib dozu
azaltılmalıdır. Şiddetli hipertansiyon gelişen hastalar için, aksitinibe geçici olarak ara verilir ve
hasta normotansif duruma geldikten sonra daha düşük bir dozda tekrar başlanır. Aksitinibe ara
verildiği takdirde, anti-hipertansif ilaç alan hastalar hipotansiyon açısından izlenmelidir (bkz.
bölüm 4.2).
Önemli veya kalıcı arteriyel hipertansiyon ve geri dönüşümlü posterior ensefalopati
sendromunu (PRES) düşündüren semptomların varlığı durumunda (aşağıya bakınız), tanısal
beyin manyetik rezonans görüntülemesi (MRI) göz önünde bulundurulmalıdır.
Tiroid disfonksiyonu
RHK’lı hastaların tedavisi için aksitinib ile yapılan klinik çalışmalarda, hipotiroidizm olayları
ve bir dereceye kadar hipertiroidizm bildirilmiştir (bkz. bölüm 4.8).
Aksitinib ile tedaviye başlamadan önce ve tedavi boyunca periyodik olarak tiroid fonksiyonu
izlenmelidir. Hipotiroidizm veya hipertiroidizm, ötiroid durumu korumak için standart medikal
uygulamaya göre tedavi edilmelidir.
Arteriyel embolik ve trombotik olaylar
Aksitinib ile yapılan klinik çalışmalarda, arteriyel embolik ve trombotik olaylar (geçici iskemik
atak, miyokard enfarktüsü, serebrovasküler olay ve retinal arter oklüzyonu dahil) bildirilmiştir
(bkz. bölüm 4.8).
Bu olaylar açısından risk altında olan veya bu olaylara ilişkin öyküsü olan hastalarda aksitinib
dikkatli kullanılmalıdır. Önceki 12 ayda bir arteriyel embolik veya trombotik olay geçirmiş
hastalarda aksitinib çalışılmamıştır.
Venöz embolik ve trombotik olaylar
Aksitinib ile yapılan klinik çalışmalarda, venöz embolik ve trombotik olaylar (pulmoner
embolizm, derin ven trombozu ve retinal ven oklüzyonu/trombozisi dahil) bildirilmiştir (bkz.
bölüm 4.8).
Bu olaylar açısından risk altında olan veya bu olaylara ilişkin öyküsü olan hastalarda aksitinib
dikkatli kullanılmalıdır. Önceki 6 ay içerisinde bir venöz embolik ve trombotik olay geçirmiş
hastalarda aksitinib çalışılmamıştır.
Hemoglobin veya hemotokrit değerlerinde yükselme
Aksitinib ile tedavi sırasında, kırmızı kan hücrelerinde artışı yansıtan hemoglobin veya
hemotokritte artış meydana gelebilir (bkz. bölüm 4.8, Polisitemi). Kırmızı kan hücrelerinde bir
artış, embolik ve trombotik olayların riskini arttırabilir.
Aksitinib ile tedaviye başlamadan önce ve tedavi boyunca periyodik olarak hemoglobin veya
hemotokrit izlenir. Hemoglobin veya hemotokrit normalin üstünde bir seviyeye yükselirse,
4hemoglobini veya hemotokriti kabul edilebilir bir seviyeye düşürmek için hastalar standart tıbbi
uygulamaya göre tedavi edilmelidir.
Hemoraji
Aksitinib ile yapılan klinik çalışmalarda hemorajik olaylar bildirilmiştir (bkz. bölüm 4.8).
Aksitinib, tedavi edilmemiş beyin metastazı kanıtı veya son dönemde aktif gastrointestinal
kanaması olan hastalarda çalışılmamıştır ve bu hastalarda kullanılmamalıdır. Herhangi bir
kanama tıbbi müdahale gerektirirse, geçici olarak aksitinib dozuna ara verilmelidir.
Anevrizmalar ve arter diseksiyonları
VEGF yolak inhibitörlerinin, hipertansiyonu olan veya olmayan hastalarda kullanılması,
anevrizmalar ve/veya arter diseksiyonlarının oluşumunu kolaylaştırabilir. INLYTA’ya
başlamadan önce hipertansiyon veya anevrizma öyküsü gibi risk faktörleri olan hastalarda bu
risk dikkatle değerlendirilmelidir.
Gastrointestinal perforasyon ve fistül oluşumu
Aksitinib ile yapılan klinik çalışmalarda, gastrointestinal perforasyon olayları ve fistüller
bildirilmiştir (bkz. bölüm 4.8).
Aksitinib ile yapılan tedavi boyunca, periyodik olarak gastrointestinal perforasyon veya fistül
semptomları izlenmelidir.
Yara iyileşmesi komplikasyonları
Aksitinibin yara iyileşmesi üzerindeki etkisine ilişkin herhangi bir formal çalışma
yürütülmemiştir.
Aksitinib ile tedavi, planlanan cerrahiden en az 24 saat önce durdurulmalıdır. Cerrahiden sonra
aksitinib tedavisini yeniden başlatma kararı, yara iyileşmesinin yeterli olduğuna ilişkin klinik
görüşe dayanmalıdır.
Geri dönüşümlü posteriyor ensefalopati sendromu (PRES)
Aksitinib ile yapılan klinik çalışmalarda, PRES olayları bildirilmiştir (bkz. bölüm 4.8).
PRES baş ağrısı, nöbet, letarji, konfüzyon, körlük ve diğer görme ile ilgili ve nörolojik sorunlar
ile birlikte bulunan nörolojik bir bozukluktur. Hafif ila şiddetli hipertansiyon da görülebilir.
PRES tanısını doğrulamak için manyetik rezonans görüntülemesi gerekir. PRES
belirtileri/semptomları olan hastalarda aksitinibe geçici olarak ara verilir veya aksitinib tedavisi
kalıcı olarak durdurulur. Daha önceden PRES görülen hastalarda aksitinib tedavisinin tekrar
başlatılmasının güvenliliği bilinmemektedir.
Proteinüri
Aksitinib ile yapılan klinik çalışmalarda, grade 3 ve 4 şiddetindeki de dahil olmak üzere
proteinüri bildirilmiştir (bkz. bölüm 4.8).
Aksitinib ile tedaviye başlamadan önce ve tedavi boyunca periyodik olarak proteinürinin
izlenmesi tavsiye edilir. Orta ila şiddetli proteinüri gelişen hastalar için doz azaltılmalı veya
aksitinib tedavisine geçici olarak ara verilmelidir (bkz. bölüm 4.2). Hastada nefrotik sendrom
gelişmesi durumunda aksitinib kullanımı durdurulmalıdır.
5Karaciğer ile ilgili advers olaylar
RHK’lı hastaların tedavisi için aksitinib ile yapılan kontrollü bir klinik çalışmada, karaciğer ile
ilgili advers olaylar bildirilmiştir. Karaciğer ile ilgili en yaygın bildirilen advers reaksiyonlar
alanin aminotransferaz (ALT), aspartat aminotransferaz (AST) ve kan bilirubin seviyelerinde
artıştır (bkz. bölüm 4.8). Eşzamanlı bir ALT (normalin en üst sınırı [ULN] 3 katından fazla) ve
bilirubin (ULN’nin 2 katından fazla) yükselmesi gözlenmemiştir.
Klinik doz bulma çalışmasında, günde iki kez 20 mg olan bir başlangıç dozunda (önerilen
başlangıç dozunun 4 katı) aksitinib alan bir hastanın ALT (ULN’nin 12 katı) ve bilirubin
seviyelerinde (ULN’nin 2.3 katı) ilaca bağlı bir hepatoksisite olduğunu düşündüren eş zamanlı
yükselme gözlenmiştir.
Aksitinib ile tedaviye başlamadan önce ve tedavi boyunca periyodik olarak karaciğer fonksiyon
testleri izlenmelidir.
Karaciğer yetmezliği
Aksitinib ile yapılan klinik çalışmalarda, orta derecede karaciğer yetmezliği (Child-Pugh sınıf
B) olan gönüllülerde aksitinibe sistemik maruziyet normal karaciğer fonksiyonlu gönüllülerden
yaklaşık 2 kat daha yüksektir. Orta derecede karaciğer yetmezliği (Child-Pugh sınıf B) olan
hastalara aksitinib uygulandığında bir doz azaltması tavsiye edilir (bkz. bölüm 4.2).
Şiddetli karaciğer yetmezliği olan hastalarda aksitinib çalışılmamıştır (Child-Pugh sınıf C) ve
bu popülasyonda kullanılmamalıdır.
Yaşlı hastalar (≥ 65 yaş) ve ırk
RHK’lı hastaların tedavisi için aksitinib ile yapılan kontrollü bir klinik çalışmada, aksitinib
uygulanan hastaların %34’ü ≥65 yaşındaydı. Hastaların çoğunluğu beyaz ırktan (%77) veya
Asyalıydı (%21). Bazı yaşlı hastalarda ve Asyalı hastalarda advers reaksiyon gelişimine daha
fazla hassasiyet olduğu göz ardı edilemese de, genel olarak ≥65 yaşındaki hastalar ve yaşlı
olmayan hastalar arasında ve beyaz ırktan hastalar ile diğer ırktan hastalar arasında aksitinibin
güvenliliği ve etkililiği açısından önemli farklar gözlenmemiştir.
Yaşlı hastalarda ve farklı ırklarda doz ayarlaması gerekli değildir (bkz. bölüm 4.2 ve 5.2).
Laktoz
Bu tıbbi ürün laktoz içermektedir. Galaktoz intoleransı, total laktaz eksikliği veya glukoz-
galaktoz malabsorpsiyonu gibi ender görülen kalıtsal rahatsızlıkları olan hastalar bu tıbbi ürünü
kullanmamalıdır.
Sodyum
Bu tıbbi ürün her “doz”unda (film kaplı tablette) 1 mmol (23 mg)’dan daha az sodyum ihtiva
eder; yani aslında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
In vitro veriler, aksitinibin primer olarak CYP3A4/5 ile ve bir dereceye kadar CYP1A2,
CYP2C19 ve üridin difosfat-glukuronosil transferaz (UGT) 1A1 ile metabolize olduğunu
göstermektedir.
6CYP3A4/5 inhibitörleri
CYP3A4/5’in güçlü bir inhibitörü olan ketokonazol sağlıklı gönüllülerde 7 gün boyunca günde
bir kez 400 mg dozda uygulandığında, tek bir kez alınan 5 mg oral aksitinib dozu ortalama eğri
altındaki alanı (EAA) 2 kat ve C ’ı da 1.5 katı oranında arttırmıştır. Aksitinibin güçlü
maks
CYP3A4/5 inhibitörleri (örneğin ketokonazol, itrakonazol, klaritromisin, eritromisin,
atazanavir, indinavir, nefazodon, nelfinavir, ritonavir, sakuinavir ve telitromisin) ile eşzamanlı
uygulanması, aksitinibin plazma konsantrasyonlarını arttırabilir. Ayrıca greyfurt da aksitinibin
plazma konsantrasyonlarını yükseltebilir. Eş zamanlı kullanılacağında CYP3A4/5 inhibisyonu
potansiyeli olmayan veya çok az potansiyeli olan ilaç seçilmesi tavsiye edilir. Güçlü bir
CYP3A4/5 inhibitörü ile eşzamanlı uygulama gerekiyorsa, aksitinibin doz ayarlaması tavsiye
edilir (bkz. bölüm 4.2).
CYP1A2 ve CYP2C19 inhibitörleri
CYP1A2 ve CYP2C19, aksitinib metabolizmasında minör (<%10) yolaklardır. Bu izozimlerin
güçlü inhibitörlerinin aksitinib farmakokinetiği üzerindeki etkisi çalışılmamıştır. Bu
izozimlerin güçlü inhibitörlerini alan hastalarda, aksitinibin plazma konsantrasyonlarının artma
riskinden dolayı dikkatli olunmalıdır.
CYP3A4/5 indükleyiciler
CYP3A4/5’in güçlü bir indükleyicisi olan rifampisin sağlıklı gönüllülerde 9 gün boyunca günde
bir kez 600 mg dozda uygulandığında, ortalama EAA’yı tek 5 mg oral aksitinib dozu için %79
ve C için de %71 oranında azaltmıştır.
maks
Aksitinibin güçlü CYP3A4/5 indükleyicileri (örneğin rifampisin, deksametazon, fenitoin,
karbamazepin, rifabutin, rifapentin, fenobarbital ve Hypericum perforatum [aynı zamanda Sarı
Kantaron olarak da bilinir]) ile eşzamanlı uygulanması, aksitinibin plazma konsantrasyonlarını
azaltabilir. CYP3A4/5 indüksiyonu potansiyeli olmayan veya çok az potansiyeli olan eşzamanlı
ilaç seçilmesi tavsiye edilir. Güçlü bir CYP3A4/5 indükleyicisi ile eşzamanlı uygulama
gerekiyorsa, aksitinibin doz ayarlaması tavsiye edilir (bkz. bölüm 4.2).
CYP ve UGT inhibisyonu ve indüksiyonu ile ilgili in vitro çalışmalar
İn vitro çalışmalar, aksitinibin terapötik plazma konsantrasyonlarında CYP2A6, CYP2C9,
CYP2C19, CYP2D6, CYP2E1, CYP3A4/5 veya UGT1A1’i inhibe etmediğini göstermektedir.
İn vitro çalışmalar, aksitinibin CYP1A2’yi inhibe etme potansiyeli olduğunu göstermiştir. Bu
yüzden aksitinibin CYP1A2 substratları ile eş zamanlı uygulaması CYP1A2 substratlarının
plazma konsantrasyonlarının artmasına neden olabilir (örneğin teofilin).
İn vitro çalışmalar, aksitinibin CYP2C8’i inhibe etme potansiyeli olduğunu göstermiştir.
Bununla beraber aksitinibin bilinen bir CYP2C8 substratı olan paklitaksel ile eşzamanlı
uygulaması, ilerlemiş kanserli hastalarda paklitakselin plazma konsantrasyonlarında bir artışa
neden olmamıştır, bu da klinik açıdan CYP2C8 inhibisyonunun olmadığını göstermektedir.
Ayrıca insan hepatositleri ile yapılan in vitro çalışmalar, aksitinibin CYP1A1, CYP1A2 veya
CYP3A4/5’yi indüklemediğini göstermektedir. Bu yüzden aksitinibin eşzamanlı
uygulanmasının, eşzamanlı uygulanan in vivo CYP1A1, CYP1A2 veya CYP3A4/5
substratlarının plazma konsantrasyonlarını düşürmesi beklenmemektedir.
P-glikoprotein ile in vitro çalışmalar
İn vitro çalışmalar aksitinibin P-glikoproteini inhibe ettiğini göstermektedir. Ancak aksitinibin
terapötik plazma konsantrasyonlarında P-glikoproteini inhibe etmesi beklenmemektedir. Bu
7yüzden aksitinibin eşzamanlı uygulamasının, in vivo digoksinin veya diğer P-glikoprotein
substratlarının plazma konsantrasyonlarını arttırmaması beklenmektedir.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tedavi sırasında ve tedaviden 1 hafta sonraya kadar etkili bir doğum kontrol yöntemi
kullanmalıdır.
Gebelik dönemi
Aksitinibin gebe kadınlarda kullanımına ilişkin veri bulunmamaktadır. Aksitinibin gebelik
ve/veya fetus üzerinde zararlı farmakolojik etkileri bulunmaktadır. Hayvanlarla yapılan
çalışmalar, malformasyonları da içeren reprodüktif toksisiteyi göstermiştir (bkz. bölüm 5.3).
Gebe kadının klinik durumu bu ilaç ile tedaviyi gerektirmedikçe, gebelik sırasında aksitinib
kullanılmamalıdır.
Laktasyon dönemi
Aksitinibin insan sütüne geçip geçmediği bilinmemektedir. Ancak emzirilen çocuk için risk göz
ardı edilemez. Aksitinib emzirme sırasında kullanılmamalıdır.
Üreme yeteneği/Fertilite
Klinik dışı bulgulara dayanılarak, aksitinibin insanlarda reprodüktif fonksiyona ve fertiliteye
zarar verme potansiyeli vardır (bkz. bölüm 5.3).
4.7 Araç ve makine kullanımı üzerindeki etkiler
Araç ve makine kullanımı üzerinde minör etkisi vardır. Hastalara aksitinib ile tedavi sırasında
baş dönmesi ve/veya yorgunluk gibi olaylar yaşayabilecekleri söylenmelidir.
4.8 İstenmeyen etkiler
Güvenlilik profilinin özeti
Alınacak uygun önlemlerle birlikte, var olan riskler (kardiyak yetmezlik olayları, hipertansiyon,
tiroid disfonksiyonu, arteriyel tromboembolik olaylar, venöz tromboembolik olaylar,
hemoglobin veya hematokrit yükselmesi, hemoraji, gastrointestinal perforasyon ve fistül
oluşumu, yaraların iyileşmesinde komplikasyonlar, PRES, proteinüri ve karaciğer enzimlerinde
yükselme) bölüm 4.4’de detaylı olarak anlatılmıştır.
Aksitinib ile tedavinin ardından en yaygın (≥%20) gözlenen advers reaksiyonlar diyare,
hipertansiyon, yorgunluk, iştahta azalma, bulantı, kilo kaybı, disfoni, palmar-plantar
eritrodisestezi (el-ayak) sendromu, hemoraji, hipotiroidizm, kusma, proteinüri, öksürük,
konstipasyondur.
8Advers reaksiyonların özeti
RHK’lı hastaların tedavisine ilişkin klinik çalışmalarda aksitinib alan 672 hastadan toplanmış
advers reaksiyonlar aşağıda gösterilmektedir (bkz. bölüm 5.1). Klinik çalışmalarda belirlenen
pazarlama sonrası advers reaksiyonlar da yer almaktadır.
Advers reaksiyonlar* sistem organ sınıfına, sıklık kategorisine ve şiddetinin derecesine göre
listelenmektedir. Sıklık kategorileri şu şekilde tanımlanmaktadır: Çok yaygın (≥l/10); yaygın
(≥l/100 ile <1/10); yaygın olmayan (≥l/1000 ile <1/100); seyrek (≥l/10.000 ile <1/1000); çok
seyrek (<1/10.000); bilinmiyor (eldeki verilerden hareketle tahmin edilemiyor).
Sıklık dereceleri klinik çalışmalardan (RHK çalışmaları, N= 672) elde edilen havuz verilerinin
toplamı baz alınarak belirlenmiştir. Her bir organ sistem sınıfındaki yan etkiler azalan ciddiyet
durumuna göre sıralanmıştır.
Kan ve lenf sistemi hastalıkları
Yaygın: Anemi, trombositopeni, polisitemia
Yaygın olmayan: Nötropeni, lökopeni
Endokrin hastalıkları
Çok yaygın: Hipotiroidizma
Yaygın: Hipertiroidizma
Metabolizma ve beslenme hastalıkları
Çok yaygın: İştah azalması
Yaygın: Dehidratasyon, hiperkalemi, hiperkalsemi
Sinir sistemi hastalıkları
Çok yaygın: Baş ağrısı, disguzi
Yaygın: Baş dönmesi
Yaygın olmayan: Reversibl Posterior Lökoensefalopati Sendromuc
Kulak ve iç kulak hastalıkları
Yaygın: Kulak çınlaması
Kardiyak hastalıklar
Yaygın: Kardiyak yetmezlik olaylarıa,b,d
Vasküler hastalıklar
Çok yaygın: Hipertansiyone , hemorajia,b,f
Yaygın: Venöz embolik ve trombotik olaylara,b,g, arteriyel embolik ve trombotik olaylara,b,h
Bilinmiyor: Anevrizmalar ve arter diseksiyonlarıb
Solunum, göğüs hastalıkları ve mediastinal hastalıkları
Çok yaygın: Dispneb, öksürük, disfoni
Yaygın: Orofarengeal ağrı
Gastrointestinal hastalıklar
Çok yaygın: Diyare, kusma, bulantı, abdominal ağrı, kabızlık, stomatit, dispepsi
Yaygın: Üst abdominal ağrı, flatulans, hemoroid, glosodini, gastrointestinal perforasyon
vefistüla,i
9Hepatobiliyer hastalıklar
Yaygın: Hiperbiliribunemi, kolesistitl
Deri ve deri altı doku hastalıkları
Çok yaygın: Palmar-plantar eritrodisestezi (el-ayak sendromu), döküntü, deride kuruluk
Yaygın: Kaşıntı, eritem, alopesi
Kas-iskelet bozuklukları ve bağ doku hastalıkları
Çok yaygın: Artralji, ekstremitede ağrı
Yaygın: Miyalji
Böbrek ve idrar yolu hastalıkları
Çok yaygın: Proteinürij
Yaygın: Böbrek yetmezliğik
Genel bozukluklar ve uygulama bölgesine ilişkin hastalıkları
Çok yaygın: Yorgunluk, astenib, mukozal inflamasyon
Araştırmalar
Çok yaygın: Kiloda azalma
Yaygın: Lipaz düzeylerinde artış, alanin aminotranferaz düzeylerinde artış, amilaz düzeylerinde
artış, aspartat aminotranferaz düzeylerinde artış, alkalin fosfotaz düzeylerinde artış, kreatinin
düzeyinde artış tiroid stimüle edici hormonda artış.
* Yan etkiler tedavi ile ortaya çıkan ve diğer tüm nedenlerden kaynaklanan sınıflara göredir.
a Tanımları için “seçilen advers reaksiyonların tanımlanması” başlığına bakınız.
b Ölümcül (grade 5) olaylar raporlanmıştır.
c Lökoensefalopati de dahildir.
d Kardiyak yetmezlik, konjestif kardiyak yetmezlik, kardiyopulmoner yetmezlik, ejeksiyon
fraksiyonunda azalma, sol ventriküler disfonksiyon, sağ ventriküler yetmezlik de dahildir.
e Hızlanmış hipertansiyon, kan basıncında artış, hipertansiyon, hipertansif kriz de dahildir.
f Aktive edilmiş kısmi tromboblastin zamanında uzama, anal hemoraji, arteriyel hemoraji,
idrarda kan bulunması, merkezi sinir sistemi hemoraji, serebral hemoraji, koagülasyon
zamanında uzama, konjunktival hemoraji, kontüzyon, hemorajik diyare, üterinde
disfonksiyonel üterin kanaması, epistaksis, mide hemorajisi, gastrointestinal hemoraji, dişeti
kanaması, hematemez, hematokezi, hematokritte azalma, hematoma, hematüri, hemoglobinde
azalma, hemoptizi, hemoraji, koroner arter hemorajisi, üriner trakt hemorajisi, hemoroidal
hemoraji, hemostaz, vücutta çürük oluşma eğiliminde artış, uluslararası normalleştirme
oranında (international normalized ratio) artış, alt gastrointestinal hemoraji, melena, peteşi,
faringeal hemoraji, protrombin zamanında uzama, pulmoner hemoraji, purpura, rektal
hemoraji, kırmızı kan hücresi sayısında azalma, renal hemoraji, skleral hemoraji, skrotal
hematosel, splenik hematom, splinter hemoraji, subaraknoid hemoraji, dil hemoraji, üst
gastrointestinal hemoraji ve vajinal hemoraji de dahildir.
g Budd-Chiari sendromu, derin ven trombozu, juguler ven trombozu, pelvik venöz tromboz,
pulmoner embolizm, retinal ven oklüzyonu, retinal ven trombozu, subklavyen ven trombozu,
venöz tromboz ve kol-bacak venöz trombozu da dahildir.
h Akut miyokardiyal enfarktüs, embolizm, miyokardiyal enfarktüs, retinal arter oklüzyonu ve
geçici iskemik atak da dahildir.
i Gastrointestinal perforasyon ve fistül; abdominal abse, anal abse, anal fistül, fistül,
gastrointestinal anastomotik sızıntı, gastrointestinal perforasyon, kalın bağırsak perforasyonu,
özofagobronşial fistül ve peritonit terimlerini içerir.
10j Proteinüri; protein üre, idrarda protein bulunması ve proteinüri terimlerini içerir.
k Akut renal yetmezlik de dahildir.
l Kolesistite; akut kolesistit, kolesistit, enfektif kolesistit de dahildir.
Seçilen advers reaksiyonların tanımlanması
Kardiyak yetmezlik olayları (bkz. Bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada (N= 359)
aksitinib alan hastaların %1.7’sinde, kardiyak yetmezlik (%0.6), kardiopulmoner yetmezlik
(%0.6), sol ventriküler disfonksiyon (%0.3) ve sağ ventriküler yetmezlik (%0.3)’in dahil olduğu
kardiyak yetmezlik olayları bildirilmiştir. Aksitinib alan hastaların %0.6’sında grade 4 kardiyak
yetmezlik advers etkileri bildirilmiştir. Aksitinib alan hastaların %0.6’sında ölüm ile
sonuçlanan kardiyak yetmezlik raporlanmıştır.
RHK’lı hastaların tedavisi için aksitinib ile yapılan monoterapi çalışmalarında (N=672),
aksitinib alan hastaların %1.8’inde kardiyak yetmezlik olayları (kardiyak yetmezlik, konjestif
kardiyak yetmezlik, kardiopulmoner yetmezlik, sol ventriküler disfonksiyon, ejeksiyon
fraksiyonunda azalma ve sağ ventriküler yetmezlik dahil) bildirilmiştir. Aksitinib alan
hastaların %1.0’inde grade 3/4 kardiyak yetmezlik ve % 0.3’ünde ölüm ile sonuçlanan kardiyak
yetmezlik bildirilmiştir.
Tiroid disfonksiyonu (bkz. bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada, hastaların
%20.9’unda hipotiroidizm ve %1.1’inde hipertiroidizm bildirilmiştir. Aksitinib alan hastaların
%5.3’ünde bir advers reaksiyon olarak tiroid stimüle edici hormon (TSH) düzeyinde artış
bildirilmiştir. Rutin laboratuvar incelemeleri sırasında, tedaviden önce TSH düzeyi < 5
mikroU/ml olan hastaların %32.2’sinde aksitinib alımından sonra TSH düzeyi ≥10
mikroU/ml’ye yükselmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672)
aksitinib alan hastaların %24.6’sında hipotiroidizm ve %1.6’sında hipertiroidizm bildirilmiştir.
Venöz embolik ve trombotik olaylar (bkz. bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada, aksitinib alan
hastaların %3.9’unda pulmoner embolizm (%2.2), retinal ven oklüzyonu/trombozis (%0.6) ve
derin ven trombozu (%0.6) dahil venöz embolik ve trombotik advers reaksiyonlar bildirilmiştir.
Aksitinib alan hastaların %3.1’inde grade 3/4 venöz embolik ve trombotik advers reaksiyonlar
bildirilmiştir (pulmoner embolizm, derin ven trombozu ve retinal ven oklüzyonu/trombozis
dahil). Aksitinib alan bir hastada (%0.3) fatal pulmoner embolizm bildirilmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672),
aksitinib alan hastaların %2.8’inde venöz embolik ve trombotik olaylar bildirilmiştir. Grade 3
venöz embolik ve trombotik olaylar hastaların % 0.9’unda, Grade 4 venöz embolik ve trombotik
olaylar ise % 1.2’sinde bildirilmiştir. Ölümcül venöz embolik ve trombotik olaylar ise aksitinib
alan hastaların % 0.1’inde bildirilmiştir.
Arteriyel embolik ve trombotik olaylar (bkz. bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada, aksitinib alan
hastaların %4.7’sinde miyokard enfarktüsü (%1.4), geçici iskemik atak (%0.8) ve
serebrovasküler olayların (%0.6) dahil olduğu arteriyel embolik ve trombolik olaylar
bildirilmiştir. Aksitinib alan hastaların %3.3’ünde grade 3/4 arteriyel embolik ve trombotik
11advers reaksiyonlar bildirilmiştir. Aksitinib alan bir (1) hastada ölümcül akut miyokard
enfarktüsü ve serebrovasküler olay raporlanmıştır (%0.3). Aksitinib ile yapılan monoterapi
çalışmalarında (N=850), aksitinib alan hastaların %5.3’ünde arteriyel embolik ve trombotik
advers reaksiyonlar (geçici iskemik atak, miyokard enfarktüsü ve serebrovasküler olay dahil)
bildirilmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672),
aksitinib alan hastaların %2.8’inde arteriyel embolik ve trombotik olaylar bildirilmiştir. Grade
3 arteriyel embolik ve trombotik olaylar hastaların % 1.2’sinde, grade 4 arteriyel embolik ve
trombotik olaylar ise % 1.3’ünde bildirilmiştir. Ölümcül arteriyel embolik ve trombotik olaylar
ise aksitinib alan hastaların % 0.3’ünde bildirilmiştir.
Polisitemi (bölüm 4.4’deki Hemoglobin ve hemotokritte yükselme’ye bakınız)
RHK’lı hastaların tedavisi için aksitinib ile yapılan kontrollü bir klinik çalışmada, aksitinib alan
hastaların %1.4’ünde bir advers reaksiyon olarak polisitemi bildirilmiştir. Rutin laboratuvar
incelemeleri, aksitinib alan hastaların %9.7’sinde hemoglobin düzeylerinin üst normal limitin
(ULN) üzerine çıktığını göstermiştir. RHK’lı hastaların tedavisi için aksitinib ile yapılan dört
klinik çalışmada (N=537), aksitinib alan hastaların %13.6’sında hemoglobin düzeylerinin
ULN’nin üzerine çıktığı gözlenmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672),
aksitinib alan hastaların %1.5’inde polisitemi bildirilmiştir.
Hemoraji (bkz. bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada, tedavi
edilmemiş beyin metastazı olan hastalar hariç aksitinib alan hastaların %21.4’ünde hemorajik
advers reaksiyonlar bildirilmiştir. Aksitinib ile tedavi edilen hastalarda görülen hemorajik
advers reaksiyonlar epistaksis (%7.8), hematüri (%3.6), hemoptizi (%2.5), rektal hemoraji
(%2.2) ve diş eti kanaması (%1.1), gastrik hemoraji (%0.6), serebral hemoraji (%0.3), alt
gastrointestinal hemorajidir (% 0.3). Aksitinib alan hastaların %3.1’inde grade >3 hemorajik
advers reaksiyonlar bildirilmiştir (serebral hemoraji, gastrik hemoraji ve alt gastrointestinal
hemoraji ve hemoptizi dahil). Aksitinib alan bir hastada da (%0.3) fatal hemoraji bildirilmiştir
(gastrik hemoraji). Aksitinib ile yapılan monoterapi çalışmalarında (N=850), %3.9 hastada
hemoptizi bildirilmiştir; grade >3 hemoptizi ise %0.5 hastada bildirilmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672),
aksitinib alan hastaların %25.7’sinde hemorajik olaylar bildirilmiştir. Grade 3 hemorajik advers
reaksiyonlar %3’ünde, grade 4 hemorajik advers reaksiyonlar ise % 1’inde bildirilmiştir.
Ölümcül hemoraji ise aksitinib alan hastaların % 0.4’ünde bildirilmiştir.
Gastrointestinal perforasyon ve fistül oluşumu (bkz. bölüm 4.4)
RHK’lı hastaların tedavisi için aksitinib ile yapılan kontrollü bir klinik çalışmada, aksitinib alan
hastaların %1.7’sinde, anal fistül (%0.6), fistül (%0.3) ve gastrointestinal perforasyon (%0.3)
dahil gastrointestinal perforasyon tipi olaylar bildirilmiştir. Aksitinib ile yapılan monoterapi
çalışmalarında (N=850), hastaların %1.9’unda gastrointestinal perforasyon tipi olaylar ve bir
hastada (%0.1) fatal gastrointestinal perforasyon bildirilmiştir.
RHK’lı hastaların tedavisi için aksitinib ile yapılan klinik çalışmaların toplamında (N= 672),
aksitinib alan hastaların %1.9’unda gastrointestinal perforasyon ve fistül bildirilmiştir.
12Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aksitinib doz aşımı için spesifik bir tedavi yoktur.
RHK’lı hastaların tedavisi için aksitinib ile yapılan kontrollü bir klinik çalışmada, bir hasta
yanlışlıkla 4 gün boyunca günde iki kez 20 mg almış ve baş dönmesi (grade 1) görülmüştür.
Aksitinib ile yapılan bir klinik doz bulma çalışmasında, günde iki kez 10 mg ve günde iki kez
20 mg başlangıç dozu alan gönüllülerde hipertansiyon, hipertansiyon ile ilişkili nöbet ve fatal
hemoptizi de dahil olmak üzere advers reaksiyonlar gözlenmiştir.
Doz aşımından şüphelenilen durumlarda, aksitinib kullanımından kaçınılmalı ve destekleyici
bakıma başlanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastik maddeler, protein kinaz inhibitörleri
ATC kodu: L01EK01
Etki mekanizması
Aksitinib, vasküler endotelyal büyüme faktörü reseptörleri (VEGFR)-1, VEGFR-2 ve VEGFR-
3’ün potent ve selektif bir tirozin kinaz inhibitörüdür. Bu reseptörler patolojik anjiyogenez,
tümör büyümesi ve metastatik kanser progresyonunda rol oynamaktadır. Aksitinibin VEGF
aracılı endotelyal hücre proliferasyonunu potent olarak inhibe ederek yaşam sürelerini kısalttığı
gösterilmiştir. Aksitinib, birçok deneysel kanser modelinde in vivo hedefi eksprese eden
ksenogreft tümör damar yapısında VEGFR-2’nin fosforilasyonunu inhibe etmiş ve tümör
büyümesinde gecikme, regresyon ve metastazların inhibisyonunu sağlamıştır.
QTc aralığı üzerindeki etkisi
Randomize, 2 yollu bir çapraz geçişli çalışmada 35 sağlıklı gönüllüye 7 gün boyunca 400 mg
ketokonazol ile beraber veya ketokonazol olmadan tek bir aksitinib (5 mg) oral dozu
uygulanmıştır. Bu çalışmanın bulguları, tek bir 5 mg aksitinib dozunu takiben beklenen
terapötik düzeyden 2 kat kadar fazla olan aksitinib plazma maruziyetinin klinik olarak anlamlı
bir QT aralığı uzaması oluşturmadığını göstermiştir.
Klinik etkililik ve güvenlilik
Randomize, açık etiketli, çok merkezli bir Faz 3 çalışmasında aksitinibin güvenliliği ve
etkililiği değerlendirilmiştir. Sunitinib-, bevasizumab-, temsirolimus- veya sitokin içeren
rejimlerin dahil olduğu önceki bir sistemik tedavi sırasında veya bu tedaviden sonra hastalığı
ilerlemiş olan ileri evre RHK’lı hastalar (N=723), aksitinib (n=361) veya sorafenib (n=362)
almak üzere randomize edilmiştir (1:1). Primer sonlanım noktası olan progresyonsuz sağkalım
(PFS), körlenmiş bağımsız bir merkezi inceleme kullanılarak değerlendirilmiştir. Sekonder
sonlanım noktaları ise objektif yanıt oranı (ORR) ve genel sağkalımdır (OS).
13Bu çalışmaya katılan hastaların 389’u (%53.8) önceden sunitinib tedavisi, 251’i (%34.7) sitokin
içeren bir tedavi (interlökin-2 veya interferon-alfa), 59’u (%8.2) bevasizumab içeren bir tedavi
ve 24’ü (%3.3) temsirolimus içeren bir tedavi almışlardır. Başlangıçtaki demografik özellikler
ve hastalık özellikleri aksitinib ve sorafenib grupları arasında yaş, cinsiyet, ırk, Doğu
Kooperatif Onkoloji Grubu (ECOG) performans durumu, coğrafik bölge ve önceki tedavi
açısından benzerdir.
Tüm hasta popülasyonu ve iki ana alt grupta (sunitinib tedavi sonrası ve sitokin tedavisi
sonrası), aksitinibin, primer sonlanım noktası PFS açısından sorafenibe karşı istatistiksel olarak
anlamlı bir avantajı vardır (bkz. Tablo 1 ve Şekil 1,2,3). Önceden tedavi alan alt grupta medyan
PFS etkisinin büyüklüğü farklıdır. İki alt grup, güvenilir sonuçlar vermek için çok küçüktü
(temsirolumus tedavisi sonrası veya bevacizumab tedavisi sonrası). OS kolunda istatistiksel
olarak anlamlı bir fark bulunmamaktadır.
Tablo 1. Bağımsız Değerlendirme ile Etkinlik Bulguları
Sonlanım noktası / Çalışma HR
aksitinib sorafenib p-değeri
popülasyonu (%95 GA)
Tüm ITT N = 361 N = 362
Medyan PFSa,b, ay (%95 GA) 6.8 (6.4, 8.3) 4.7 (4.6, 6.3) 0.67 (0.56, 0.81) <0.0001c
Medyan OSd, ay (%95 GA) 20.1 (16.7, 23.4) 19.2 (17.5, 22.3) 0.97 (0.80, 1.17) NS
ORRb,e % (%95 GA) 19.4 (15.4, 23.9) 9.4 (6.6, 12.9) 2.06f (1.41, 3.00) 0.0001g
N = 194 N = 195
Sunitinib tedavisi sonrası
Medyan PFSa,b, ay (%95 GA) 4.8 (4.5, 6.5) 3.4 (2.8, 4.7) 0.74(0.58, 0.94) 0.0063h
Medyan OSd, ay (%95 GA) 15.2 (12.8, 18.3) 16.5 (13.7, 19.2) 1.00 (0.78, 1.27) NS
ORRb,e % (%95 GA) 11.3 (7.2, 16.7) 7.7 (4.4, 12.4) 1.48f (0.79, 2.75) NS
N = 126 N = 125
Sitokin tedavisi sonrası
Medyan PFSa,b, ay (%95 GA) 12.00 (10.1, 13.9) 6.6 (6.4, 8.3) 0 .52 (0.38, 0.72) <0.0011h
Medyan OSd, ay (%95 GA) 29.4 (24.5, NE) 27.8 (23.1, 34.5) 0.81 (0.56, 1.19) NS
ORRb,e % (%95 GA) 32.5(24.5, 41.5) 13.6 (8.1, 20.9) 2.39f (1.43-3.99) 0.0002i
GA=Güven aralığı, HR=Tehlike oranı (aksitinib/sorafenib); ITT: Tedavi edilmesi planlanan
hastalar; NE: Tahmin edilemeyen; NS: İstatiksel olarak anlamlı olmayan; OS: Genel sağkalım;
ORR: Objektif yanıt oranı; PFS: Progresyonsuz sağkalım
a Hangisi ilk meydana gelirse, randomizasyondan progresyona veya herhangi bir nedene
bağlı ölüme kadar geçen süre. Cut off tarihi: 3 Haziran 2011
b RECIST (Solid Tümörlerde Yanıt Değerlendirme Kriterleri)’e göre bağımsız radyoloji
incelemesi ile değerlendirilmiş
c Tedavinin ECOG performans durumu ve ön tedavi ile tabakalaşmış bir sıra testinden elde
edilen tek taraflı p-değeri
d Cut off tarihi: 1 Kasım 2011
e Cut off tarihi: 31 Ağustos 2010
f ORR için risk oranı kullanılır. >1 değerindeki bir risk oranı, aksitinib kolunda daha yüksek
bir cevap verme olasılığını göstermektedir; <1 değerindeki bir risk oranı, sorafenib kolunda
daha yüksek bir cevap verme olasılığını göstermektedir.
14g Tedavinin ECOG performans durumu ve önceki tedaviye göre tabakalandırılmış Cochran
Mantel-Haenszel testinden elde edilen tek taraflı p-değeri
h Tedavinin ECOG performans durumu ile tabakalaşmış bir sıra testinden elde edilen tek
taraflı p-değeri
i Tedavinin ECOG performans durumuna göre tabakalandırılmış Cochran-Mantel-Haenszel
testinden elde edilen tek taraflı p-değeri
Şekil 1. Genel Popülasyon için Bağımsız Değerlendirme ile Progresyonsuz Sağkalımın
Kaplan-Meier Eğrisi
Medyan 6.8 ay
Medyan 4.7 ay
Tehlike Oranı: 0.67
%95 GA [0.54, 0.81]
P değeri < 0.0001
Süre (ay)
Şekil 2. Sunitinib alt grubu sonrası için Bağımsız Değerlendirme ile Progresyonsuz
Sağkalımın Kaplan-Meier Eğrisi
15
ınarO
kuılzusnoysergorP
Tehlike Oranı: 0.74
%95 GA [0.58, 0.94]
P değeri =0.0063
Süre (ay)
ınarO
kuılzusnoysergorP
Medyan 4.8 ay
Medyan 3.4 ayŞekil 3. Sitokin sonrası grup için Bağımsız Değerlendirme ile Progresyonsuz Sağkalımın
Kaplan-Meier Eğrisi
Süre (ay)
Pediyatrik popülasyon
Çocuklarda ve <18 yaş ergenlerde aksitinibin güvenlilik ve etkililiği çalışılmamıştır.
5.2 Farmakokinetik özellikler
Genel özellikler
Oral aksitinib tablet uygulamasından sonra, ortalama toplam biyoyararlanım intravenöz
uygulama ile karşılaştırıldığında %58’dir. Aksitinibin plazma yarı ömrü 2.5 ila 6.1 saattir.
Günde iki kez 5 mg dozda uygulanan aksitinib, tek doz uygulama ile karşılaştırıldığında 2
kattan az bir birikime neden olmuştur. Aksitinibin kısa yarı ömrüne dayanılarak, başlangıç
dozunun 2 ila 3 günü içerisinde kararlı durum beklenmektedir.
Emilim:
Plazmada pik aksitinib konsantrasyonlarına genelde, oral aksitinib uygulamasını takiben 4 saat
içinde ulaşılır ve medyan T değeri de 2.5 ila 4.1 saat arasındadır. Aksitinibin orta düzeyde
maks
yağlı yiyeceklerle uygulanması, gece boyu açlık ile karşılaştırıldığında %10 daha az maruziyete
neden olmuştur. Yüksek düzeyde yağlı, yüksek kalorili gıdalar gece boyu açlık ile
karşılaştırıldığında %19 daha fazla maruziyete sebebiyet vermiştir. Aksitinib yemeklerle veya
yemeklerden bağımsız olarak uygulanabilir (bkz. bölüm 4.2).
Dağılım:
5 ila 10 mg aksitinib doz aralığı boyunca, ortalama C ve EAA düzeyleri orantılı olarak
maks
artmıştır. Aksitinibin insan plazma proteinlerine in vitro bağlanması >%99 olup, albümine
öncelikli olarak ve α -asit glikoproteine orta düzeyde bağlanır. Tok halde günde iki kez 5 mg
1
doz alan ilerlemiş RHK hastalarında geometrik ortalama pik plazma konsantrasyonu ve 24
saatlik EAA değeri sırasıyla 27.8 ng/ml ve 265 ng.saat/ml’dir. Geometrik ortalama oral klerens
ve görünür dağılım hacmi sırasıyla 38 l/saat ve 160 l’dir.
Biyotransformasyon:
Aksitinib CYP3A4/5 ile ve bir dereceye kadar CYP1A2, CYP2C19 ve UGT1A1 ile primer
olarak karaciğerde metabolize olur.
16
ınarO
kuılzusnoysergorP
Medyan 12.0 ay
Medyan 6.6 ay
Tehlike Oranı: 0.52
%95 GA [0.38, 0.72]
P değeri <0.0001Eliminasyon:
5 mg radyoaktif aksitinib dozunun oral uygulamasından sonra, radyoaktivitenin %30-%60’ı
feçeste ve %23’ü idrarda gözlenmiştir. Dozun %12’si olarak hesaplanan değişmemiş aksitinib
feçeste tespit edilmiş olan majör bileşiktir. İdrarda değişmemiş aksitinib saptanmamıştır;
idrardaki radyoaktivitenin çoğunluğundan karboksilik asit ve sülfoksit metabolitleri
sorumludur. Plazmada N-glukuronid metaboliti, baskın (sirkülasyondaki radyoaktivitenin
%50’si) radyoaktif bileşiği temsil etmektedir ve değişmeyen aksitinibin ve sülfoksit
metabolitinin her biri sirkülasyondaki radyoaktivitenin yaklaşık %20’sinden sorumludur.
Sülfoksit ve N-glukuronid metabolitleri, aksitinib ile karşılaştırıldığında VEGFR-2’ye karşı
sırasıyla in vitro yaklaşık 400 kat ve 8000 kat daha az potenttir.
Hastalardaki karakteristik özellikler
Böbrek yetmezliği:
İdrarda değişmemiş aksitinib saptanmamıştır.
Aksitinib böbrek yetmezliği olan gönüllülerde çalışılmamıştır. RHK’lı hastaların tedavisi için
aksitinib ile yapılan klinik çalışmalarda, serum kreatinin düzeyi ULN’nin 1.5 katından fazla
olan hastalar veya hesaplanan kreatinin klerensi 60 ml/dk’dan az olan hastalar hariç
bırakılmıştır. Popülasyon farmakokinetiği analizi, aksitinib klerensinin böbrek yetmezliği olan
gönüllülerde değişmediğini ve aksitinib dozunun ayarlanmasının gerekmediğini göstermiştir.
Karaciğer yetmezliği:
İn vitro ve in vivo veriler, aksitinibin primer olarak karaciğer ile metabolize olduğunu
göstermiştir.
Normal karaciğer fonksiyonlu gönüllüler ile karşılaştırıldığında, aksitinibin tek dozundan
sonraki sistemik maruziyet hafif karaciğer yetmezliği olan (Child-Pugh sınıf A) gönüllülerde
benzerdir ve orta düzeyde karaciğer yetmezliği olan (Child-Pugh sınıf B) gönüllülerde daha
yüksektir (yaklaşık 2 kat). Aksitinib, şiddetli karaciğer yetmezliği olan (Child-Pugh sınıf C)
gönüllülerde çalışılmamıştır ve bu popülasyonda kullanılmamalıdır (doz ayarlama tavsiyeleri
için bkz. bölüm 4.2).
Pediyatrik popülasyon:
Aksitinib, <18 yaşındaki hastalarda çalışılmamıştır.
Yaş, cinsiyet, ırk özellikleri:
İlerlemiş kanseri olan (ilerlemiş RHK dahil) hastalarda ve sağlıklı gönüllülerde yapılan
popülasyon farmakokinetiği analizi yaş, cinsiyet, vücut ağırlığı, ırk, renal fonksiyon, UGT1A1
genotipi veya CYP2C19 genotipinin klinik olarak önemli bir etkisi olmadığını göstermiştir.
5.3 Klinik öncesi güvenlilik verileri
Tekrarlayan doz toksisitesi
9 aya kadarki tekrarlayan dozdan sonra fare ve köpeklerdeki majör toksisite bulguları
gastrointestinal, hematopoietik, reprodüktif, iskelet ve dental sistemler ile ilgili olup, Hiç
Advers Etkinin Gözlenmediği Düzey (NOAEL) önerilen klinik başlangıç dozunda (EAA
seviyelerine dayanılarak) beklenen insan maruziyetine yaklaşık olarak eşdeğerdir veya bundan
düşüktür.
17Karsinojenisite
Aksitinib ile karsinojenisite çalışmaları yapılmamıştır.
Genotoksisite
Aksitinib, in vitro geleneksel genotoksisite analizlerinde mutajenik veya klastojenik değildir.
İn vitro>0.22 µg/ml konsantrasyonlarda poliploidide önemli bir artış ve in vivo mikronükleuslu
polikromatik eritrositlerde de bir yükselme gözlenmiş olup, NOAEL beklenen insan
maruziyetinin 69 katıdır. Genotoksisite bulgularının, insanlarda gözlenen maruziyet
seviyelerinde klinik olarak önemli olmadıkları değerlendirilmiştir.
Üreme toksisitesi
Testislerde ve epididimdeki aksitinib ile ilgili bulgular organ ağırlığında azalma, atrofi veya
dejenerasyon, germinal hücre sayısında azalma, hipospermi veya anormal sperm formu ve
sperm yoğunluğunda ve sayısında azalma şeklindedir. Bu bulgular, farelerde insan
maruziyetinin yaklaşık 12 katı olan maruziyet seviyelerinde ve köpeklerde beklenen insan
maruziyetinin altındaki maruziyet seviyelerinde gözlenmiştir. Erkek farelerde, beklenen insan
maruziyetinin yaklaşık 57 katı olan maruziyet seviyelerinde çiftleşme ve fertilite üzerinde etkisi
yoktur. Dişi farelerde, beklenen insan maruziyetine yaklaşık olarak eşdeğer olan maruziyette
görülen bulgular gecikmiş seksüel olgunluk belirtileri, sarı cisimde (corpora lutea) azalma veya
sarı cismin (corpora lutea) olmaması, uterus ağırlığında azalma ve uterin atrofidir. Beklenen
insan maruziyetinin yaklaşık 10 katı olan maruziyet seviyelerinde, dişi farelerde fertilite ve
embriyonik canlılıkta azalma gözlenmiştir.
Aksitinibe maruz kalan gebe farelerde, beklenen insan maruziyetinin altındaki maruziyet
seviyelerinde yarık damak malformasyonları ve gecikmiş osifikasyon da dahil iskelet ile ilgili
değişikliklerin oluşumunda bir artış gözlenmiştir. Perinatal ve postnatal gelişimsel toksisite
çalışmaları yürütülmemiştir.
İmmatür hayvanlarda toksisite bulguları
Beklenen insan maruziyetinden yaklaşık 6 kat daha fazla maruziyet seviyelerinde en az 1 ay
aksitinib verilen fare ve köpeklerde fizeal displazi gözlenmiştir ve bunun reversibl olduğu
gösterilmiştir. Beklenen insan maruziyetine benzer maruziyet seviyelerinde 1 aydan fazla
tedavi edilen farelerde diş çürükleri gözlenmiştir ve bunun reversibl olduğu gösterilmiştir.
Jüvenil hayvanlarda pediatrik hastalara ilişkin diğer potansiyel toksisite sorunları
değerlendirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet Çekirdeği
Mikrokristalin selüloz
Laktoz monohidrat
Kroskarmelloz sodyum
Magnezyum stearat
Tablet Film Kaplama
HPMC 2910/Hipromelloz 15cP
Titanyum dioksit (E171)
Triasetin (Gliserol triasetat) (E1518)
Demir oksit, kırmızı (E172ii)
186.2 Geçimsizlikler
Geçerli değildir.
6.3 Raf ömrü
36 ay.
6.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
14 tablet içeren alüminyum/alüminyum blister. Her paket 28 veya 56 tablet içerir.
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler veya atık materyaller, ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
136/42
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.08.2013
Ruhsat yenileme tarihi: 29.11.2018
10. KÜB’ÜN YENİLENME TARİHİ
19