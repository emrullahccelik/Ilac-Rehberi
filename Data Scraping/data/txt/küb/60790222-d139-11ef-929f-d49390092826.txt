KISA ÜRÜN BİLGİSİ
1. BEŞERİ TIBBİ ÜRÜNÜN ADI
MUKOSETİL 20 mg/ml şurup hazırlamak için granül
2. KALİTATİF VE KANTİTATİF BİLEŞİM
Etkin madde: Her 5 ml şurup 100 mg asetil sistein içerir.
Yardımcı maddeler: Sodyum sitrat : 42 mg
Sorbitol: 1849 mg
Yardımcı maddeler için 6.1’e bakınız.
3. FARMASÖTİK FORM
Şurup hazırlamak için granül
Tozun görünüşü: Homojen, sarımsı beyaz, karakteristik kokulu (portakal) ince toz
Sulandırılmış sıvının görünüşü: Renksiz, hafif opal karakteristik kokulu (portakal) çözelti.
4. KLİNİK ÖZELLİKLER
4.1 Terapötik endikasyonlar
MUKOSETİL; yoğun kıvamlı balgamın atılması, azaltılması ve ekspektorasyonun
kolaylaştırılması gereken bronkopulmoner hastalıklarda endikedir. Ayrıca yüksek doz
parasetamol alımına bağlı olarak ortaya çıkan karaciğer yetmezliğinin önlenmesinde
kullanılır.
4.2 Pozoloji ve uygulama şekli
Pozoloji:
Yetişkinlerde ve 14 yaşından büyük adolesanlarda
Günde 2-3 kere 2 ölçek (400-600 mg asetilsistein/gün)
Çocuklarda
6 – 14 yaş arası çocuklar
Günde 3 – 4 kere 1 ölçek (300-400 mg asetilsistein/gün)
2 – 5 yaş arası çocuklar
Günde 2 – 3 kere 1 ölçek (200-300 mg asetilsistein/gün)
2 yaşından küçük çocuklar
Günde 2 – 3 kere ½ ölçek (100-150 mg asetilsistein/gün)
10 ml (2 ölçek) şurup 3.7 g sorbitol içerir.
Parasetamol zehirlenmesinde;
Yükleme dozu 140 mg/kg. İdame doz olarak 4 saatte bir 70 mg/kg (17 doz) önerilir.
Uygulama sıklığı ve süresi:
MUKOSETİL, doktor tarafından aksi önerilmedikçe 4-5 günden daha uzun süre
kullanılmamalıdır.
MUKOSETİL 20 mg/ml şurup hazırlamak için granül 1Uygulama şekli:
Granüller yalnızca çözündürülmüş halde ve yemeklerden sonra alınmalıdır.
İlacın hazırlanması
Şişeye işaretli yere kadar su doldurulur ve çalkalanır. Kendi haline bırakılır. Bir süre sonra
tekrar işaretli yere kadar su doldurulur ve şişe iyice çalkalanır. Bu işlem şurup işaretli yere
ulaşıncaya kadar tekrarlanır. İçerik tamamen çözünmelidir. Kullanıma hazır şurup
buzdolabında 12 gün süreyle aktivitesini korur.
Bol sıvı alımı MUKOSETİL’in mukolitik etkisini destekler.
Özel popülasyonlara ilişkin ek bilgiler:
Böbrek/Karaciğer yetmezliği:
MUKOSETİL daha fazla nitrojenli maddenin sağlanmasından kaçınmak amacıyla karaciğer
ve böbrek yetmezliği olanlarda uygulanmamalıdır.
Pediyatrik popülasyon:
Asetilsistein 2 yaşın altındaki çocuklarda doktor kontrolünde kullanılmalıdır.
Asetilsistein bebeklerde ve 1 yaşın altındaki çocuklarda yalnızca hayati endikasyonlarda ve
sıkı bir medikal gözlem altında uygulanabilir.
Geriyatrik popülasyon:
MUKOSETİL’in yaşlı hastalardaki güvenilirlik ve etkinliği incelenmemiştir.
4.3 Kontrendikasyonlar
MUKOSETİL, asetilsistein, metil (4-hidroksibenzoat), propil (4-hidroksibenzoat) veya
içerisindeki herhangi bir maddeye karşı aşırı duyarlılık hallerinde kullanılmamalıdır.
4.4 Özel kullanım uyarıları ve önlemleri
Asetilsistein 2 yaşın altındaki çocuklarda doktor kontrolünde kullanılmalıdır.
Asetilsistein bebeklerde ve 1 yaşın altındaki çocuklarda yalnızca hayati endikasyonlarda ve
sıkı bir medikal gözlem altında uygulanabilir.
Nadir kalıtımsal fruktoz intolerans problemi olan hastaların bu ilacı kullanmamaları gerekir.
10 ml (2 ölçek) kullanıma hazır şurup 3.7 g sorbitol (0.93 g fruktoz kaynağı) içerir, bu miktar
yaklaşık olarak 0.31 karbonhidrat değişim ünitesine eşdeğerdir. Sorbitol hafif laksatif etki
gösterebilir.
Metil hidroksibenzoat ve propil hidroksibenzoat hipersensitivite reaksiyonlarına sebep
olabilir.
Asetilsistein astım veya bronkospazm hikayesi olanlarda dikkatli kullanılmalıdır.
Asetilsistein kullanımıyla bağlantılı olarak Stevens-Johnson sendromu ve Lyell’s sendromu
gibi şiddetli cilt reaksiyonları oluşumu nadiren bildirilmiştir. Eğer kütanöz ya da mukozal
değişiklikler ortaya çıkarsa zaman kaybetmeden araştırılmalı ve asetilsistein
sonlandırılmalıdır.
MUKOSETİL 20 mg/ml şurup hazırlamak için granül 2MUKOSETİL daha fazla nitrojenli maddenin sağlanmasından kaçınmak amacıyla karaciğer
ve böbrek yetmezliği olanlarda uygulanmamalıdır.
4.5 Diğer tıbbi ürünlerle etkileşimler ve diğer etkileşim şekilleri
Antitüssifler:
Asetilsistein ve antitüssiflerin birlikte kullanılması halinde, öksürük refleksinin azaltılmasına
bağlı olarak solunum yollarındaki sekresyonda belirgin artış olabilir. Bu yüzden, bu tip
kombinasyon tedavisi kesin tanı üzerine yapılmalıdır.
Antibiyotikler:
Sahip olduğu serbest sülfidril grubu nedeni ile asetilsistein çeşitli penisilinler, tetrasiklinler,
sefalosporinler, aminoglikozidler, makrolidler ve amfoterisin B ile etkileşime girebilir. Bu
ilaçlar asetilsisteinle eş zamanlı kullanılmamalı ve alım aralığı en az 2 saat olmalıdır.
Amoksisilin, doksisiklin, eritromisin veya thiamfenikol ve sefuroksim ile herhangi bir
geçimsizlik bildirilmemiştir.
Diğer ilaçlar:
Asetilsistein ile birlikte kullanıldığında nitrogliserinin vazodilatör ve trombosit
agregasyonunu inhibe edici etkisinde bir artış olabileceği bildirilmiştir.
4.6 Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili doğrudan ya da dolaylı olarak zararlı etkiler olduğunu
göstermemektedir (bkz. bölüm 5.3). Gerekli olmadıkça kullanılmamalıdır.
Gebelik dönemi:
Gebelik döneminde asetilsistein kullanımı hakkında yeterli deneyim olmadığından,
preparatın bu süre içerisinde kullanılması tavsiye edilmez.
Laktasyon dönemi:
Asetilsisteinin süte geçip geçmediği bilinmemektedir. Birçok ilacın anne sütüne geçmesi
nedeniyle asetilsistein laktasyon döneminde zorunlu olmadıkça kullanılmamalıdır.
Üreme yeteneği/ Fertilite:
Oral asetilsistein uygulanan ratlarla fertilite çalışmaları, perinatal ve postnatal çalışmalar
yürütülmüştür. Bu çalışmaların sonucunda asetilsisteinin, gonadal fonksiyonda, fertilite
oranında, doğum, emzirme veya yenidoğan hayvanların gelişiminde herhangi bir bozukluğa
yol açmadığı görülmüştür.
4.7 Araç ve makine kullanımı üzerindeki etkiler
Araç ve makine kullanımı üzerine herhangi bir olumsuz etki bildirilmemiştir.
MUKOSETİL 20 mg/ml şurup hazırlamak için granül 34.8 İstenmeyen etkiler
Asetilsistein kullanımına bağlı yan etkiler görülme sıklığına göre aşağıda belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Genel bozukluklar:
Yaygın olmayan: Alerjik reaksiyonlar (kaşıntı, ürtiker, eksantem, raş, bronkospazm,
anjiyoödem, taşikardi ve hipotansiyon).
Çok seyrek: Şoka kadar gidebilen anafilaktik reaksiyonlar.
Solunum yolu bozuklukları:
Seyrek: Dispne, bronkospazm (özellikle bronşiyal astımla birlikte hiperreaktif bronşiyal
sistem hastalıkları olanlarda rastlanmaktadır).
Gastrointestinal bozukluklar:
Seyrek; Stomatit, mide yanması, mide bulantısı, kusma ve diyare. MUKOSETİL kullanımı
esnasında içeriğindeki sorbitolden dolayı gastrik rahatsızlıklar (sindirim güçlüğü) ve diyare
meydana gelebilir.
Ayrıca, çok seyrek olarak aşırı duyarlılık reaksiyonları kapsamında asetilsistein kullanımına
bağlı hemoraji oluşumu bildirilmiştir. Çeşitli çalışmalar vasıtasıyla asetilsistein varlığında
trombosit agregasyonunda bir azalma olduğu doğrulanmış ancak klinik ilişki henüz
açıklanamamıştır.
Metil hidroksibenzoat ve propil hidroksibenzoat hipersensitivite reaksiyonlarına sebep
olabilir.
4.9 Doz aşımı ve tedavisi
Asetilsisteinin oral farmasötik formları ile bugüne kadar toksik aşırı doz vakası
bildirilmemiştir. 11.6 g asetilsistein/gün ile, 3 aydan daha uzun bir süre tedavilerde hiçbir yan
etki gözlenmemiştir.
500 mg/kg’a kadar oral asetilsistein kullanımı ile herhangi bir intoksikasyon belirtisine
rastlanmamıştır.
İntoksikasyon semptomları
Aşırı doz mide yanması, kusma ve diyareye yol açabilir.
Tedavi:
Gerekli görülürse semptomlara göre tedavi uygulanır.
Parasetamol intoksikasyonunun intravenöz asetilsistein ile tedavilerinden elde edilen
deneyimler sonucu insanlarda günlük maksimum doz 30 g’a kadar asetilsisteindir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Mukolitik
ATC kodu: R05CB01
MUKOSETİL 20 mg/ml şurup hazırlamak için granül 4Asetilsistein bir amino asit olan sistein türevidir. Asetilsistein mukolitik bir ajandır.
Asetilsistein sahip olduğu sülfidril grubu ile mukus glikoproteini içindeki disülfit bağlarını
kopararak mukoid ve mukopürülan sekresyonlar üzerine mukolitik etki gösterir. Solunum
yollarındaki balgamın yoğunluğunu ve yapışkanlığını azaltır, su gibi akıcı hale getirir.
Bronşiyal sekresyonların atılımını ve solunumu kolaylaştırarak akciğer fonksiyonlarının
düzenlenmesine yardımcı olur.
Asetilsistein antioksidan bir maddedir. Akciğer ve karaciğerde glutatyon sentezine sistein
vericisi olarak katılır ve glutatyon sentezini artırır. Asetilsistein ve glutatyon özellikle
akciğerde enfeksiyonlar esnasında nötrofillerin oluşturduğu sigara dumanı ve diğer zararlı
maddelerin solunmasıyla ortaya çıkan serbest oksijen radikallerini bağlar ve muhtemel hücre
hasarını önleyerek koruyucu bir etki gösterir.
Asetilsisteinin parasetamol zehirlenmesinde karaciğer harabiyetini azaltıcı etkisi vardır.
Normalde parasetamol karaciğerde metabolize edilirken az bir bölümü sitokrom P450 enzim
sistemi ile reaktif bir ara metabolite dönüşür. Bu ara metabolitte glutatyon ile konjuge
edilerek idrarla atılır. Parasetamol yüksek dozda alınırsa reaktif ara metabolitin oluşumu artar
ve glutatyonun azalmasıyla ara metabolitin inaktivasyonu azalır. Bu durumda uygulanan
asetilsistein karaciğer hücrelerinde glutatyonu normal düzeylere getirerek ve reaktif
metabolite bağlanarak olası karaciğer hasarını önler.
5.2 Farmakokinetik özellikler
Genel özellikler:
MUKOSETİL (asetilsistein) mukolitik bir ilaçtır. Asetilsistein beyaz, kristal bir tozdur.
Emilim:
Asetilsistein oral alımı takiben hızla ve çoğunlukla tamamen absorbe olur. Yüksek ilk geçiş
etkisine bağlı olarak oral asetilsisteinin biyoyararlanımı çok düşüktür (yaklaşık %10).
Dağılım:
Asetil sistein 1 – 3 saat sonra doruk plazma konsantrasyonuna ulaşır, aktif metabolit sisteinin
doruk plazma konsantrasyonu yaklaşık 2 μmol/l civarındadır. Asetilsistein proteinlere %50
oranında bağlanır. Asetilsistein ve metabolitleri organizmada kısmen serbest olarak, kısmen
kararsız disülfidler yoluyla proteinlere bağlanarak ve kısmen de aminoasitlere bağlanmış
halde olmak üzere üç farklı formda bulunur.
Biyotransformasyon:
Karaciğerde farmakolojik olarak aktif metaboliti olan sisteine, ayrıca diasetilsistine, sistine ve
miks disülfidlere metabolize edilir.
Eliminasyon:
Asetilsistein, çoğunlukla inaktif metabolitler halinde böbrekler yoluyla vücuttan atılır.
Asetilsisteinin plazma yarılanma ömrü yaklaşık 2.27 saattir. Karaciğer fonksiyonlarındaki bir
bozukluk plazma yarı ömrünün 8 saate kadar uzamasına yol açar.
Ratlarda asetilsisteinin plasentayı geçtiği ve amniyotik sıvıda bulunduğu saptanmıştır. 100
mg/kg asetilsisteinin oral uygulamadan 0.5, 1, 2 ve 8 saat sonra L-sistein metabolitinin
konstrasyonu plasenta ve fötüsda maternal plazma konsantrasyonundan daha yüksektir.
MUKOSETİL 20 mg/ml şurup hazırlamak için granül 5İnsanlarda asetilsisteinin kan beyin engelini geçip geçmediğine dair bir bilgi
bulunmamaktadır.
5.3 Klinik öncesi güvenlik verileri
Kronik toksisite
Çeşitli hayvan türlerinde bir yıl süreyle yapılan çalışmalarda (ratlar, köpekler) herhangi bir
patolojik değişiklik görülmemiştir.
Mutojenik ve tümörojenik potansiyel
Asetilsisteinin mutojenik etki göstermesi beklenmez. Bakteriyel organizma testlerinde negatif
sonuçlar elde edilmiştir. Asetilsisteinin tümorojenik potansiyeli ile ilgili çalışmalar
yapılmamıştır.
Reprodüktif toksikoloji
Oral asetilsistein uygulanan gebe tavşan ve ratlarda organogenez periyodu süresince
embriyotoksik çalışmalar yürütülmüştür. Uygulanan dozlar tavşanlarda 250, 500 ve 750
mg/kg, ratlarda 500, 1000 ve 2000 mg/kg’dır. Hiçbir çalışmada deforme olmuş fetusa
rastlanmamıştır. Oral asetilsistein uygulanan ratlarla fertilite çalışmaları, perinatal ve postnatal
çalışmalar yürütülmüştür. Bu çalışmaların sonucunda asetilsisteinin, gonadal fonksiyonda,
fertilite oranında, doğum, emzirme veya yenidoğan hayvanların gelişiminde herhangi bir
bozukluğa yol açmadığı görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Metil hidroksibenzoat
Propil hidroksibenzoat
Sodyum sitrat
Sorbitol
Portakal aroması
Diyabetikler ve konjenital fruktoz intoleranslı hastalar için tavsiye:
10 ml (2 ölçek) kullanıma hazır şurup 3.7 g sorbitol (0.31 karbonhidrat değişim ünitesine
eşdeğer) içerir.
6.2 Geçimsizlikler
Bkz. bölüm 4.5 “Diğer tıbbi ürünlerle etkileşimler ve diğer etkileşim şekilleri”
6.3 Raf ömrü
36 ay
Hazırlanan şurup buzdolabında 12 gün süresince aktivitesini korur.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Kullanıma hazır şurubu buzdolabında saklayınız.
6.5 Ambalaj niteliği ve içeriği
Ambalaj içeriği
75 ml şurup hazırlamak için 30 g granül
150 ml şurup hazırlamak için 60 g granül
MUKOSETİL 20 mg/ml şurup hazırlamak için granül 66.6 Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
GEPOSB Atatürk Bulvarı
9. Cad. No:1 Gebze/Kocaeli
8. RUHSAT NUMARASI
126/29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.12.2008
Ruhsat yenileme tarihi:-
10.KÜB’ÜN YENİLENME TARİHİ
-
MUKOSETİL 20 mg/ml şurup hazırlamak için granül 7