KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ENSPRYNG 120 mg/ml enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her kullanıma hazır enjektör (PFS) 1 ml'de 120 mg satralizumab içerir.
Satralizumab, rekombinant DNA teknolojisi yoluyla (pH'a bağlı bir bağlanma teknolojisi dahil)
Çin hamsteri over hücreleriyle üretilen bir rekombinant hümanize immunoglobulin G2 (IgG2)
monoklonal antikordur.
Yardımcı maddeler:
Yardımcı maddeler için Bölüm 6.1'e bakınız.
3. FARMASÖTİK FORM
Kullanıma hazır enjektör içinde enjeksiyon çözeltisi
Renksiz ila hafif sarımsı sıvı. Çözeltinin pH değeri yaklaşık 6,0 ve ozmolalite değeri yaklaşık
310 mOsm/kg.
4. KLİNİK ÖZELLİKLER
4.1 Terapötik endikasyonlar
ENSPRYNG, erişkin ve 12 yaşından itibaren adolesan hastalarda anti-AQP4 antikoru pozitif
NMOSB (Nöromiyelitis optika spektrum bozuklukları) tedavisi için monoterapi olarak veya
immünosupresif tedavi ile kombine kullanıma endikedir. (bkz. Bölüm 5.1).
4.2 Pozoloji ve uygulama şekli
Tedavi nöromiyelitis optika (NMO) veya NMOSB tedavisinde deneyimli bir doktorun
gözetiminde başlatılmalıdır.
Pozoloji
ENSPRYNG, monoterapi olarak veya oral kortikosteroidler (OC), azatioprin (AZA) veya
mikofenolat mofetil (MMF) ile kombinasyon halinde kullanılabilir (bkz. Bölüm 5.1). ≥ 12 yaş
ve vücut ağırlığı ≥ 40 kg adolesan hastalarda ve yetişkin hastalarda pozoloji aynıdır.
Yükleme dozları
Önerilen yükleme dozu ilk üç uygulama için her iki haftada bir 120 mg subkutan (SC)
enjeksiyondur (ilk doz 0. haftada, ikinci doz 2. haftada ve üçüncü doz 4. haftada).
1İdame dozları
Önerilen idame dozu her dört haftada bir 120 mg SC enjeksiyondur.
Tedavi süresi
ENSPRYNG uzun süreli tedavi amaçlıdır.
Geciken ya da unutulan dozlar
Karaciğer enzimlerinde artış dışında herhangi bir nedenle bir enjeksiyon atlanırsa, tablo 1’de
açıklandığı gibi uygulanmalıdır.
Tablo 1: Geciken yada atlanan dozlar için önerilen dozlama
Uygulanan son doz Geciken veya atlanan dozlar için önerilen doz
İdame döneminde 8 haftadan az Mümkün olan en kısa sürede 120 mg subkutan
bir süre veya bir yükleme enjeksiyonla uygulayın ve bir sonraki planlanan doza kadar
dozunun atlanması beklemeyin.
Yükleme süresi
İkinci yükleme dozu gecikirse veya atlanırsa, mümkün
olan en kısa sürede uygulayın ve üçüncü ve son yükleme
dozunu 2 hafta sonra uygulayın.
Üçüncü yükleme dozu gecikirse veya atlanırsa, mümkün
olan en kısa sürede uygulayın ve ilk idame dozunu 4 hafta
sonra uygulayın.
Idame periyodu
Geciken veya unutulan doz uygulandıktan sonra, doz
programını her 4 haftada bir olacak şekilde sıfırlayın.
8 haftadan 12 haftaya kadar 0* ve 2 haftada, ardından her 4 haftada
12 hafta veya daha uzun 0*, 2 ve 4 haftada, ardından her 4 haftada.
* "0 hafta", unutulan yada atlanılan dozdan sonraki ilk uygulamanın süresini ifade eder.
Karaciğer enzimi anormallikleri için doz değişimi tavsiyesi
Alanin aminotransferaz (ALT) veya aspartat aminotransferaz (AST) yüksekliği >5x normalin
üst limitindeyse (NÜS) ve herhangi bir bilirubin yüksekliği ile ilişkiliyse, tedavi bırakılmalı, ve
yeniden başlama önerilmemektdir
Eğer ALT veya AST yüksekliği >5x NÜS ise ve herhangi bir bilirubin yüksekliği ile ilişkili
değilse, tedavi bırakılmalıdır. ALT veya AST düzeyleri normal aralığa döndüğünde ve hastanın
tedaviden fayda-risk değerlendirmesine dayalı olarak, tedavi her dört haftada bir 120 mg SC
enjeksiyon dozunda yeniden başlatılabilir. Eğer tedaviye yeniden başlama kararı alınırsa,
karaciğer parametreleri yakından takip edilmelidir ve sonradan ALT/AST ve/veya bilirubin
yüksekliği gözlemlenirse, tedavi bırakılmalı, ve yeniden başlama önerilmemektedir.
Tablo 2: Karaciğer transaminaz yükselmesinden sonra tedavinin yeniden başlatılması
için önerilen doz.
Uygulanan son doz Tedavinin yeniden başlatılması için önerilen doz
12 haftadan az Tedaviyi önerilen dozda başlatın ve her 4 haftada bir
uygulayın.
212 hafta yada daha uzun Tedavi 0*, 2 ve 4. haftalarda önerilen dozda yeniden
başlatın, ardından her 4 haftada bir uygulayın.
* "0 hafta", unutulan yada atlanılan dozdan sonraki ilk uygulamanın süresini ifade eder.
Nötropeni için önerilen doz modifikasyonu
Tekrarlanan testler ile konfirme edilmiş nötrofil sayısı < 1,0 x 109/L ise tedavi durdurulur ve
nötrofil sayısı > 1,0 x 109/L olana kadar başlatılmaz.
Düşük trombosit sayısı için önerilen doz modifikasyonu
Tekrarlanan testler ile konfirme edilmiş trombosit sayısı < 75 x 109/L ise tedavir durdurulur ve
trombosit sayısı ≥75 x 109/L olana kadar başlatılmaz.
Özel popülasyonlara ilişkin ek bilgiler
Böbrek yetmezliği
Satralizumabın böbrek fonksiyon bozukluğu olan hastalardaki güvenliliği ve etkililiği resmi
olarak araştırılmamıştır. Böbrek bozukluğu olan hastalar için doz ayarlaması önerilmemektedir
(bkz. Bölüm 5.2).
Karaciğer yetmezliği
Satralizumabın karaciğer fonksiyon bozukluğu olan hastalardaki güvenliliği ve etkililiği resmi
olarak araştırılmamıştır. Herhangi bir veri mevcut değildir (bkz. Bölüm 5.2). Satralizumab ile
tedavi sırasında karaciğer enzimlerinde artış gözlemlenmiştir (bkz. Bölüm 4.4 ve 4.8). Doz
ayarlaması için yukarıdaki yer alan karaciğer enzim anormallikler için doz modifikasyonu
bölümüne bakınız.
Pediyatrik popülasyon
12 yaşında ve daha büyük ve vücut ağırlığı ≥ 40 kg adolesan hastalarda ve erişkin hastalarda
pozoloji aynıdır (bkz. Bölüm 5.1 ve 5.2).
Vücut ağırlığı <40 kg olan çocuklarda satralizumabın güvenlilik ve etkililik henüz
belirlenememiştir. Veri bulunmamaktadır.
Geriyatrik popülasyon
65 yaş ve üzeri hastalarda doz ayarlaması gerekli değildir (bkz. Bölüm 5.2).
Uygulama Yöntemi
Satralizumab 120 mg bir tek dozluk kullanıma hazır enjektör kullanılarak SC enjeksiyon
yoluyla uygulanır. Kullanıma hazır enjektörün tüm içeriği (1 ml) uygulanmalıdır.
Önerilen enjeksiyon bölgeleri karın ve kalçadır. Enjeksiyon bölgeleri rotasyona tabi
tutulmalıdır ve enjeksiyonlar hiçbir zaman benlere, yaralara veya cildin narin, morarmış,
kızarmış, sertleşmiş veya hasarlı olduğu yerlere yapılmamalıdır.
Satralizumab uygulaması hakkında kapsamlı talimatlar kullanma talimatının sonunda
verilmiştir.,
Hasta ve/veya hasta yakını tarafından uygulama
İlk enjeksiyon yetkin bir sağlık profesyonelinin (HCP) gözetiminde uygulanmalıdır.
Enjeksiyonun nasıl hazırlanacağı ve gerçekleştirileceği konusunda yeterli eğitimden sonra,
tedavi eden doktor uygun olduğuna ve erişkin hastanın/hasta yakını enjeksiyon tekniğini
3uygulayabileceğine karar verirse, erişkin hasta/hasta yakını diğer tüm dozlarını evde
uygulayabilir.
Hasta ciddi alerjik reaksiyon semptomları geliştirirse hasta/hasta yakını tıbbi yardım çağırmalı
ve sağlık profesyonelleri ile tedavisine devam edip edilmeyeceği kararlaştırılmalıdır.
4.3 Kontrendikasyonlar
Etkin maddeye ya da bölüm 6.1'de sıralanan yardımcı maddelerden herhangi birine karşı aşırı
duyarlılık.
4.4 Özel kullanım uyarıları ve önlemleri
İzlenebilirlik
Biyoteknolojik tıbbi ürünlerin izlenebilirliğini geliştirmek için, uygulanan ürünün adı ve seri
numarası açık bir biçimde kaydedilmelidir.
Enfeksiyonlar
Aktif enfeksiyonu olan hastalarda, enfeksiyon durumu düzelene kadar satralizumab
uygulamasını erteleyiniz (bkz. Bölüm 4.2).
Satralizumab ile tedavi gören hastalarda enfeksiyonun zamanında tespiti ve teşhisi için dikkatli
olunması önerilir. Hastada ciddi veya fırsatçı enfeksiyon gelişmesi durumunda tedavi
ertelenmelidir ve uygun tedavi daha ileride izleme atlında başlatılmalıdır. Hastalar herhangi bir
enfeksiyon belirtisi yada bulgusu göstermeleri durumunda enfeksiyonların zamanında teşhisini
kolaylaştırmak adına erken tıbbi yardım alma konusunda bilgilendirilmelidir. Hastalara bir
hasta uyarı kartı verilmelidir.
Aşılar
Canlı ya da canlı-attenüe aşılar, klinik güvenliliği belirlenmemiş olduğundan satralizumab ile
eşzamanlı verilmemelidir. Canlı aşılama ile satralizumab tedavisinin başlangıcı arasındaki süre,
immünomodülatör ve immünsupresif ajanlara ilişkin güncel aşılama kılavuzlarına uygun olarak
belirlenmelidir.
Aşıların satralizumab kullanan hastalardaki etkilerine ilişkin herhangi bir veri mevcut değildir.
Satralizumab tedavisinin başlangıcından önce, tüm hastaların tüm aşılamalarının mevcut
aşılama kılavuzlarına uygun olarak güncel hale getirilmesi önerilmektedir.
Karaciğer enzimleri
Hafif ila orta şiddette karaciğer transaminaz yüksekliği satralizumab tedavisinde gözlenmiştir,
yüksekliklerin çoğu 5x NÜS seviyesinin altında (bkz. Bölüm 4.8).
ALT ve AST düzeyleri, tedavinin ilk üç ayında her dört haftada bir, sonra bir yıla kadar her üç
ayda bir, sonra klinik olarak gerektiğinde kontrol edilmelidir.
ALT veya AST >5x NÜS olan hastalarda satralizumab tedavisi bırakılmalıdır (bkz. Bölüm 4.2).
Nötrofil sayısı
Satralizumab tedavisi sonrasında nötrofil sayısında düşüş gözlemlenmiştir (bkz. Bölüm 4.8).
Nötrofil sayısı tedavinin başlamasından 4 ila 8 hafta sonra takip edilmelidir ve sonrasında klinik
olarak belirtildiği şeklinde izlenmelidir.
4.5 Diğer tıbbi ürünler ile etkileşim ve diğer etkileşim şekilleri
Etkileşim çalışmaları yapılmamıştır.
4Popülasyon farmakokinetik (FK) analizleri, AZA, OC'ler veya MMF'nin satralizumab klerensi
üzerinde herhangi bir etkisini saptamamıştır.
Hem in vitro hem de in vivo çalışmalar, spesifik hepatik CYP450 enzimlerinin ekspresyonunun
(CYP1A2, CYP2C9, CYP2C19 ve CYP3A4), IL-6 gibi sitokinler tarafından baskılandığını
göstermiştir.
Bu nedenle CYP450 3A4, 1A2, 2C9 veya 2C19 substratları ile tedavi alan hastalarda, özellikle
tedavi indeksi dar olanlarda (varfarin, karbamazepin, fenitoin ve teofilin gibi), satralizumab
tedavisine başlarken veya keserken dikkatli olunmalıdır ve doz gerekli olduğunda
ayarlanmalıdır.
Satralizumabın uzun süreli terminal yarılanma ömrü göz önüne alındığında, etkisi tedaviyi
bıraktıktan birkaç hafta sonraya kadar devam edebilir.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve kontrasepsiyon uygulayanlarda ilacın
kullanımı yönünden bir öneri bulunmamaktadır.
Gebelik dönemi
Satralizumabın gebe kadınlarda kullanımına ilişkin yeterli veri mevcut değildir. Hayvanlar
(maymunlar) üzerinde yapılan araştırmalar, üreme toksisitesiyle ilgili zararlı etkilerin
olmadığını göstermektedir (bk. Bölüm 5.3).
Önlem olarak, hamilelik sırasında ENSPRYNG kullanımından kaçınılması tercih edilir.
Laktasyon dönemi
Satralizumabın anne sütüne geçip geçmediği bilinmemektedir. Doğumdan sonraki ilk günlerde
IgG'nin anne sütüne geçtiği biliniyor, kısa süre sonra da düşük konsantrasyonlara düşer. Sonuç
olarak, bu kısa süre boyunca anne sütüyle beslenen bebekler için bu risk göz ardı edilemez. Bu
süre geçtikten sonra da Enspryng'in emzirme döneminde kullanımı ancak klinik olarak
gerekliyse düşünülebilir.
Üreme yeteneği/Fertilite
Satralizumabın insan fertilitesi üzerindeki etkilerine ilişkin klinik veriler mevcut değildir.
Hayvan çalışmaları, kadın ve erkek fertilitesi üzerinde bozulma göstermemiştir (bkz. Bölüm
5.3).
4.7 Araç ve makine kullanımı üzerindeki etkiler
ENSPRYNG'in araç ve makine kullanma yeteneği üzerinde etkisi ihmal edilebilir düzeydedir
veya hiç yoktur.
4.8 İstenmeyen etkiler
Güvenlilik profilinin özeti
5Gözlemlenen en sık bildirilen advers reaksiyonlar: baş ağrısı (%19,2), artralji (%13,5), beyaz
kan hücresi sayısında azalma (%13,5), hiperlipidemi (%13,5) ve enjeksiyonla ilgili reaksiyonlar
(%12,5).
Advers reaksiyonların tablo halinde özeti
Tablo 3'te klinik çalışmalarda satralizumabın monoterapi olarak veya IST ile kombine olarak
kullanımıyla ilişkili olarak bildirilen advers reaksiyonlar özetlenmektedir.
Klinik çalışmalarda saptanan advers reaksiyonlar (Tablo 3) MedDRA sistem organ sınıfına göre
listelenmiştir. Advers reaksiyonlar, her 100 hasta yılı başına advers olayların sayısı kullanılarak
ve sıklık şekilleriyle gösterilmiştir. Her advers ilaç reaksiyonu için karşılık gelen sıklık
kategorisi, sıklık şekillerine ve şu düzene dayanmaktadır: çok yaygın (≥1/10), yaygın (≥1/100
ila <1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000).
Tablo 3: Yan etkiler
Sistem Organ Sınıfı Sıklık
(MedDRA)
Çok yaygın Yaygın
Kan ve lenfatik sistem Hipofibrinojenemi
bozuklukları
Metabolizma ve beslenme Hiperlipidemi
bozuklukları
Psikiyatrik bozukluklar Insomnia
Sinir sistemi bozuklukları Baş ağırısı Migren
Kardiyak bozuklukları Bradikardi
Vasküler bozuklukları Yüksek kan basıncı
Solunum, torasik ve mediastinal Alerjik rinit
bozuklukları
Mide-bağırsak bozuklukları Gastrit
Deri ve deri altı doku Döküntü,
bozuklukları Kaşıntı
Kas iskelet ve bağ doku Atralji Kas-iskelet sertliği
bozuklukları
Genel bozukluklar ve uygulama Enjeksiyona bağlı Periferal ödem
bölgesine ilişkin koşullar reaksiyonlar
Laboratuvar bulguları Beyaz kan hücresinde Nötrofil sayısında düşüş,
düşüş Trombosit sayısında
düşüş,
Transaminaz
enzimlerinde artış,
kan bilirubin seviyesinde
artış,
vücut ağırlığında artış
Seçilmiş advers reaksiyonların açıklaması
Enjeksiyonla İlişkili Reaksiyonlar (IRRler)
Satralizumab ile monoterapi olarak veya IST ile kombine olarak tedavi edilen hastalarda
bildirilen IRR'ler ağırlıklı olarak hafif ya da orta şiddetteydi ve çoğunlukla enjeksiyondan
6sonraki 24 saat içinde gerçekleşmiştir. En yaygın olarak bildirilen sistemik semptomlar diyare
ve baş ağrısı olmuştur. En yaygın olarak bildirilen lokal enjeksiyon bölgesi reaksiyonları
kızarıklık, eritem, kaşıntı, döküntü ve ağrı olmuştur.
Vücut ağırlığı
Çift körlü satralizumab (monoterapi yada IST ile kombine olarak) tedavisi ile sadece plasebo
(veya plasebo artı IST) alan hastalar ile kıyaslandığında, hastalarda gözlemlenen ≥%15 vücut
ağırlığı artışı %2,7’den %3,8’e çıkmıştır.
Laboratuvar anormallikleri
Nötrofiller
Çift-kör tedavi döneminde, azalmış nötrofiller, plasebo (veya plasebo artı IST) alan hastaların
%21,6'sına kıyasla, satralizumab ile tedavi edilen (monoterapi olarak veya IST ile kombine
olarak) hastaların %31,7'sinde gözlemlenmiştir. Nötrofillerdeki azalmaların çoğunluğu geçici
veya aralıklı olmuştur.
Satralizumab alan hastaların %9,6'sının nötrofilleri, plasebo (veya plasebo artı IST) alanların
%5,4'üne kıyasla 1 x 109/l'den düşüktür.
Trombosit
Çift-kör tedavi döneminde, platelet sayısındaki azalma (< 150 x 109/l), plasebo (veya plasebo
artı IST) alan hastaların %9,5'ine kıyasla satralizumab ile tedavi edilen (monoterapi olarak veya
IST ile kombine olarak) hastaların %24,0'ünde gözlemlenmiştir. Azalmış platelet sayıları
kanama olayları ile bağlantılı değildir.
Trombosit düzeylerinin azalması çoğunlukla geçiciydi ve 75 × 109/l'nin altında değildi.
Karaciğer enzimleri
Çift-kör tedavi döneminde, AST veya ALT yüksekliği, plasebo veya plasebo artı IST alan
hastaların sırasıyla %12,2 ve %13,5'ine kıyasla satralizumab ile tedavi edilen (monoterapi
olarak veya IST ile kombine olarak) hastaların %27,9 ve %18,3'ünde gözlemlenmiştir.
Artışların çoğu 3x NÜS altındaydı, geçiciydi ve ENSPRYNG'e ara verilmeden iyileşmiştir.
ALT veya AST >3x NÜS yüksekliği satralizumab ile tedavi edilen (monoterapi olarak veya
IST ile kombine olarak) hastaların sırasıyla %2,9 ve %1,9'unda gerçekleşmiştir. Bu yükselişler,
total bilirubinde artış ile ilişkili değildir.
5x NÜS üzerinde ALT yüksekliği, IST ile kombine olarak satralizumab alan bir (%1) hastada
tedavi başlangıcından 4 hafta sonra gözlemlenmiştir, tedavi bırakılmasından sonra
normalleşmiş ve satralizumab ile bir daha tedaviye başlanmamıştır (bkz. Bölüm 4.2 ve 4.4).
Lipid parametreleri
Çift-kör tedavi döneminde, satralizumab alan hastaların (monoterapi olarak veya IST ile
kombine olarak) %10,6'sı, plasebo (veya plasebo artı IST) alan hastaların %1,4'üne kıyasla total
kolesterolde 7,75 mmol/l üzerinde yükselme deneyimlenmiştir; satralizumab alan hastaların
%20,2'ü plasebo alan hastaların %10,8'ine kıyasla trigliseridlerde 3,42 mmol/l üzerinde
yükselme deneyimlenmiştir.
Özel popülasyonlara ilişkin ek bilgiler
Pediyatrik popülasyon
7Satralizumabın güvenliliği ve etkililiği ≥12 yaşında olan 9 çocukta çalışılmıştır. 12 yaşından
itibaren çocuklardaki advers reaksiyonların sıklığı, tipi ve şiddetinin erişkinlerdekiyle aynı
olması beklenmektedir.
Şüpheli advers reaksiyonların bildirilmesi
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr: e-posta:
tufam@titck.gov.tr, tel: 0 800 314 00 08; faks: 0 312 218 35 99).
4.9 Doz aşımı
Doz aşımı durumunda, hasta yakın denetime alınmalı, semptomatik olarak tedavi edilmeli ve
gerekli durumlarda destekleyici önlemler alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmünosupresanlar, İnterlökin inhibitörleri
ATC kodu: L04AC19
Etki mekanizması
Satralizumab, çözünür ve hücre duvarına bağlı insan IL-6 reseptörüne (IL-6R) bağlanan ve
böylece bu reseptörlerden sinyal iletimini önleyen bir rekombinant hümanize IgG2 monoklonal
antikordur (mAb).
IL-6 seviyeleri, NMO ve NMOSB hastalarında, hastalık aktivitesi dönemlerinde serebrospinal
sıvıda ve serumda yükselmiştir. IL-6 fonksiyonları; NMO ve NMOSB patogenezinde temel
olarak B hücresi aktivasyonu, B hücrelerinin plazmablastlara farklılaşması ve merkezi sinir
sistemindeki (MSS) astrositler tarafından eksprese edilen bir su kanalı proteini olan Aquaporin-
4 (AQP4)'e karşı patolojik antikorların üretimi, Th17 hüresi aktivasyonu ve farklılaşması,
düzenleyici T hücre inhibisyonu ve kan beyin bariyeri geçirgenliği değişimi olarak
belirtilmiştir.
Farmakodinamik etkiler
NMO ve NMOSB'da satralizumab ile klinik çalışmalarda, C-reaktif protein (CRP), fibrinojen
ve komplemanda (C3, C4 ve CH50) azalmalar gözlemlenmiştir.
Klinik etkililik ve güvenlilik
Satralizumabın etkililiği ve güvenliliği, AQP4-IgG seropozitif veya seronegatif NMO tanısı
(Wingerchuck 2006 kriterleri) veya AQP4-IgG seropozitif NMOSB tanısı (Wingerchuk 2007
kriterleri) olan hastalarda iki faz III klinik çalışmasında değerlendirilmiştir.
BN40898 çalışmasına, stabil IST ilaç tedavisi gören, taramadan önceki son 2 yılda en az 2
relaps olan (taramadan önce 12 ay içerisinde en az 1 relaps olan) ve 0 ila 6,5 arasında
genişletilmiş engellilik durumu ölçeği (EDSS), 12-74 yaş arası yetişkin ve adolesan NMOSB
hastalar dahil edilmiştir. BN40900 çalışmasına ise, IST geçmişi olmayan, en az 1 relaps veya
ilk atak taramadan önce son 12 ay içerisinde olan ve EDSS 0 ila 6,5 arasında ölçülen, 18-74 yaş
arası yetişkin NMOSB hastaları dahil edilmiştir.
8Her iki çalışmaya da yaklaşık %30 AQP4-IgG seronegatif NMO hastaları dahil edilmiştir.
Her iki çalışmada birincil etkililik ölçütü, hasta tarafından semptomlar bildirildikten sonra
(doğrulanmış relaps) 7 gün içinde uygulanan EDSS ve Fonksiyonel Sistem Skorlarına (FSS)
değerlendirmesine dayanan ve bağımsız bir Klinik Sonlanım Noktası Komitesi ile (CEC)
tarafından doğrulanmış ilk relaps zamanına bağlı değerlendirilmiştir.
Çalışma BN40898 (SA-307JG veya SAkuraSky olarak da bilinmektedir)
Çalışma BN40898, stabil IST ile kombine olarak satralizumab etkisini değerlendiren
randomize, çok merkezli, çift kör, plasebo kontrollü bir klinik çalışmaydır (15 mg/güne kadar
OC [prednizolon eşdeğeri], 3 mg/kg/güne kadar AZA veya 3000 mg/güne kadar MMF;
adolesanlar AZA ve OC veya MMF ve OC kombinasyonu almıştır). Çalışmaya, 83 AQP4-IgG
seropozitif ve seronegatif erişkin hasta dahil edilmiştir (76 adolesan dahildir). Hastalar, ilk üç
ENSPRYNG 120 mg tek dozunu veya eşleşen plasebosunu karın ve femoral bölgeye SC
enjeksiyon olarak ilk 4 hafta her 2 haftada bir ve daha sonra her 4 haftada bir almışlardır.
Çalışma tasarımı ve çalışma popülasyonunun temel özellikleri Tablo 4'te sunulmaktadır.
Tablo 4: Çalışma BN40898 için Araştırma Tasarımı ve Başlangıçtaki Özellikler
Araştırmanın Adı Çalışma BN40898 (N=83)
(AQP4-IgG seropozitif: N=55; ITT*: N=83)
Araştırma tasarımı
Çalışma popülasyonu NMO veya NMOSB hastası adolesan veya erişkinler, stabil
IST ile tedavi edilmiş
12-74 yaş, taramadan önceki son 2 yılda ≥ 2 relaps
(taramadan önceki son 12 ayda en az 1 atak ile),
EDSS 0 - 6,5
Etkililik değerlendirmesi için Olaya dayalı** (26 CEC doğrulanmış protokolde
çalışma süresi tanımlanmış olan relaps)
Medyan takip süresi: Satralizumab 139,4 hafta, plasebo
40,2 hafta (ITT’de: 115,1 hafta ve 42,5 hafta sırasıyla)
Tedavi grupları, 1:1 oranında Grup A: Satralizumab120 mg SC
randomizasyon Grup B: Plasebo
Başlangıçtaki özellikler Satralizumab + IST (n=27) Plasebo + IST (n=28)
Tanı, n (%):
NMO 19 (70,4) 14 (50,0)
NMOSB 8 (29,6) 14 (50, 0)
Ortalama yaş, yıl (SD) 44,4 (15,7) 43,4 (12,9)
(Min-Maks) (13 – 73) (14 – 65)
Yaşlılar (≥65 yaş), n(%) 3 (11,1) 1 (3,6)
Adolesanlar (≥12 ile <18 yıl), 1 (937) 2 (7,1)
n (%)
Cinsiyet dağılımı, n (%) erkek/
n (%) kadın 0 / 27 (100) 0 / 28 (100)
9İmmünosupresif tedavi (IST),
n (%):
Oral kortikosteroidler (OC) 14 (51,9) 13 (46,4)
Azatioprin (AZA) 11 (40,7) 11 (39,3)
Mikofenolat mofetil (MMF) 1 (3,7) 3 (10,7)
AZA + OC*** 0 0
MMF + OC*** 1 (3,7) 1 (3,6)
* Tedavi amaçlı (ITT)
** Kurtarma tedavisi ile tedavi edilen ve doğrulanmış bir relaps olmayan hastaların, çalışmanın
OLE dönemine girmesine izin verildi ve birincil etkinlik analizinden muhaf tutuldu
***Adolesan hastalarda kombinasyona izin verilir.
Çalışma BN40900 (SA-309JG veya SAkuraStar olarak da bilinmektedir)
Çalışma BN40900, satralizumab monoterapisinin plaseboya kıyasla etkisini değerlendiren
randomize, çok merkezli, çift kör, plasebo kontrollü klinik bir çalışmadır. Çalışmaya, 95 AQP4-
IgG seropozitif ve seronegatif erişkin hasta dahil edilmiştir. Hastalar, ilk üç satralizumab 120
mg tek dozunu veya eşleşen plasebosunu karın ve femoral bölgeye SC enjeksiyon olarak ilk 4
hafta her 2 haftada bir ve daha sonra her 4 haftada bir almışlardır.
Çalışma tasarımı ve çalışma popülasyonunun temel özellikleri Tablo 5'te sunulmaktadır.
Tablo 5: Çalışma BN40900 için Araştırma Tasarımı ve Başlangıçtaki Özellikler
Çalışma BN40900 (N=95)
Araştırmanın Adı
(AQP4-IgG seropozitif: N=64; ITT*: N=95)
Araştırma tasarımı
Çalışma popülasyonu NMO veya NMOSB ile erişkin hastalar
18-74 yaş, taramadan önceki 12 ay içinde ≥ 1 relaps veya ilk
atak, EDSS 0 - 6,5. Hastalar ya NMOSB için önceden relaps
önleyici tedavi almıştır ya da tedavi görmemiştir.
Etkililik değerlendirmesi Olaya dayalı (44 CEC doğrulanmış protokolde tanımlanmış
için çalışma süresi olan relaps veya en son dahil edilen hastanın randomizasyon
tarihinden 1,5 yıl sonra, hangisi önce gerçekleşirse)
Medyan takip süresi: satralizumab 96,7 hafta,
plasebo 60,1 hafta (ITT’de: 95,4 hafta ve 60,5 hafta sırasıyla)
Tedavi grupları, 2:1 Monoterapi:
oranında randomizasyon Grup A: Satralizumab 120 mg SC
Grup B: plasebo
AQP4-IgG seropozitif
Satralizumab (n=41) Plasebo (n=23)
başlangıçtaki özellikler
Tanı, n (%):
NMO 26 (63,4) 15 (65,2)
NMOSB 15 (36,6) 8 (34,8)
Ortalama yaş, yıl (SD) 46,0 (12,0) 40,1 (11,5)
(Min-Maks) (22 – 70) (20 – 56)
Yaşlılar (≥65 yaş), n(%) 1 (2,4) 0
10Cinsiyet dağılımı, n (%)
erkek/ n (%) kadın 10 (24,4) / 31 (75,6) 1 (4,3) / 22 (95,7)
* Tedavi amaçlı (ITT)
Primer etkililik
AQP4-IgG seropozitif hastalarda doğrulanmış relaps deneyimleme bağıl riski, Çalışma
BN40898'de %79 (Tehlike Oranı HR [%95 GA]: 0,21 [0,06-0,75]), Çalışma BN40900'da %74
(HR [%95 GA]: 0,26 [0,11-0,63]) azalmıştır (Şekil 1 ve Şekil 2). BN40898 ve BN40900
çalışmalarının verileri toplandığında, IST ile birlikte veya monoterapi olarak satralizumab
tedavisi, AQP4-IgG seropozitif hastalarda %75 toplam risk azalmasına yol açmaktadır (HR
[%95 GA]; 0,25 (0,12-0,50]). 48 haftada, IST ile kombine olarak veya monoterapi olarak
satralizumab ile tedavi edilen AQP4-IgG seropozitif hastaların plasebo ile kıyaslandığında
sırasıyla %85,7 ve %58,7’si doğrulanmış relapssız olarak kalmıştır. 96 haftada, IST ile kombine
olarak veya monoterapi olarak satralizumab ile tedavi edilen AQP4-IgG seropozitif hastaların
plasebo ile kıyaslandığında sırasıyla %81,4 ve %47,2'i doğrulanmış relapssız olarak kalmıştır.
AQP4-IgG seronegatif hastalarda etkililik anlamlı bulunmamıştır.
Şekil 1: Çalışma BN40898 – AQP4-IgG seropozitif hastalarda çift kör tedavi döneminde
ilk doğrulanmış relapsın zamanı
11Şekil 2: Çalışma BN40900 – AQP4-IgG seropozitif hastalarda çift kör tedavi döneminde
ilk doğrulanmış relapsın zamanı
AQP4-IgG seropozitif hastalarda satralizumab ile tedavi yıllıklandırılmış doğrulanmış relaps
oranı (ARR) plasebo ile kıyaslandığında BN40898 çalışmasında %88 (olasılık oranı
[RR]=0,122, %95 GA: 0,027-0,546; p=0,0039), BN40900 çalışmasında ise %90 (RR=0,096,
%95 GA: 0,020-0,473; p=0,0086) azalmıştır.
Plasebo ile tedavi edilen hastalarla kısaylandığında, kurtarma tedavisi ihtiyacı (örn.
kortikosteroidler, intravenöz immünoglobulin ve/veya aferez [plazmaferez veya plazma
değişimi dahil]) satralizumab ile tedavi edilen AQP4-IgG seropozitif hastalarda BN40898
çalışmasında %61 (olasılık oranı [OR]= 0,3930, %95 GA:0,1343 -1,1502; p=0,0883) ve
BN40900 çalışmasında %74 (OR = 0,2617, %95 GA: 0,0862 - 0,7943; p=0,0180) azalmıştır.
Önemli sekonder sonlanım noktası
BN40898 ve BN40900 çalışmalarında ağrı veya yorgunlukta başlangıca göre 24. haftada
önemli bir değişim ile karşılanmamıştır.
Açık-etiketli uzatma
Açık-etiketli uzatma (OLE) dönemi de dahil olmak üzere daha uzun vadeli verilerin analizleri
(kurtarma tedavisi ile tedavi edilen relapsa dayalı) satralizumab ile ek tedavi olarak yada
monoteraip şeklinde tedavi edilen AQP4-IgG seropozitif hastaların %58 ve %73'ünün sırasıyla
120 haftalık tedaviden sonra relapssız olarak kalmıştır.
İmmünojenisite
Faz III BN40898 çalışmasında (IST ile kombine olarak) ve Faz III BN40900 çalışmasında
(monoterapi olarak), çift-kör dönemde satralizumab alan hastaların sırasıyla %41 ve %71'inde
anti-ilaç antikorları (ADA'lar) görülmüştür. ADA'ların satralizumab bağlanmasını nötralize
etme yetenekleri bilinmemektedir.
12Maruziyet, ADA pozitif hastalarda daha azdır ancak ADA'ların güvenlililiğe etkisi ve ne
etkililik üzerine net etkisi ne de hedef birleşimini belirten farmakodinamik belirteçler yoktur.
Satralizumab ile tedavi, bu çalışmalardaki ADA oranları farklılığına rağmen, faz III
çalışmalarındaki hastalardakine benzer bir doğrulanmış relaps riskinde düşüşe yol açmıştır.
Pediyatrik popülasyon
Çalışma BN40898'e, 7 adolesan hasta dahil edildi. Ortalama yaşları 15,4 yaş ve medyan vücut
ağırlığı 79,6 kg idir. Çoğunluk kadındı (n=6). Dört hasta Beyaz, 2'si Siyahi/Afrikalı Amerikalı
ve 1'i Asyalıydır. Üç (%42,9) adolesan hasta taramada AQP4-IgG seropozitifti (2'si plasebo
grubunda ve 1'i satralizumab grubunda). Çift kör dönemde, plasebo grubundaki 3 adolesanın
1'i ve satralizumab grubundaki 4 adolesanın 1'i doğrulanmış relaps deneyimledi. Küçük
örneklem boyutu nedeniyle, bu alt grupta ilk doğrulanmış relaps zamanının birincil sonlanım
noktası için tehlike oranı hesaplanmamıştır.
Avrupa İlaç Kurumu, NMO tedavisinde pediyatrik popülasyonun bir veya daha fazla alt setinde
ENSPRYNG ile çalışmaların sonuçlarının sunulması yükümlülüğünü ertelemiştir (pediyatrik
kullanım bilgisi için bkz. Bölüm 4.2).
5.2 Farmakokinetik özellikler
Genel özellikler
Satralizumabın farmakokinetiği, Japon ve Beyaz ırktan sağlıklı gönüllülerde ve NMO ve
NMOSB hastalarında karakterize edildi. Önerilen dozu kullanan NMO ve NMOSB hastalarının
farmakokinetiği 154 hastanın veri tabanına dayalı popülasyon FK analizi yöntemi kullanılarak
karakterize edilmiştir.
NMO veya NMOSB hastalarında satralizumabın konsantrasyon-zaman seyri paralel lineer ve
hedef aracılı (Michaelis-Menten) eliminasyon ve birinci derece SC emilim ile iki kompartmanlı
popülasyon FK modeli yoluyla doğru olarak tanımlanmıştır. Satralizumab klerensi ve hacim
parametreleri vücut ağırlığına göre allometrik olarak ölçeklendirilmiştir (sırasıyla, klerens ve
hacim parametreleri için sabit kuvvet katsayısı ile kuvvet fonksiyonu, 0,75 ve 1 ). 123 kg'dan
daha ağır (ağırlık dağılımının 97,5. persentili) hastaların klerens ve Vc değerlerinin, 60 kg bir
hastaya göre, sırasıyla %71,3 ve %105 yükselmesi ile vücut ağırlığının anlamlı bir kovaryant
olduğu gösterilmiştir.
Sabit durum farmakokinetiğine, yükleme döneminden (8 hafta) sonra, C , C ve EAA için
min maks
ulaşılmıştır (ortalama (±SS): C : 19,7 (12,2) mcg/ml, C : 31,5 (14,9) mcg/ml ve EEA: 737
min maks
(386) mcg.ml/gün.
Emilim
Satralizumabın emilim hızı sabiti 0,0104 /saat şeklinde bulunmultur, bu da önerilen dozda,
yaklaşık 3 gündeki absorpsiyon yarılanma ömrüne denktir (bkz. Bölüm 4.2). Biyoyararlanım
yüksek bulunmuştur (%85,4).
Dağılım
Satralizumab bifazik dağılım gösterir. Santral dağılım hacmi 3,46 L, periferik dağılım hacmi
2,07 L idi. Kompartmanlar arası klerens14 mL/saat.
Biyotransformasyon
13Satralizumab metabolizması monoklonal antikorlar temelde katabolizma ile temizlendiği için
direk olarak çalışılmamıştır.
Eliminasyon
Satralizumab toplam klerensi konsantrasyona bağımlıdır. Lineer klerens (NMO ve NMOSB
hastalarında önerilen doz kullanılarak sabit durumda total klerensin yaklaşık yarısını oluşturan)
2,5 mL/saatolarak tahmin edilmiştir. İlgili terminal t , faz 3 araştırmalardan toplanan verilere
1/2
dayalı olarak yaklaşık 30 gündür (22-37 gün aralığında).
Doğrusallık/Doğrusal olmayan durum
Doğrusallık/doğrusal olmayan durum ile ilgili veri bulunmamaktadır.
Özel popülasyonlar
NMO veya NMOSB erişkin hastalarının popülasyon farmakokinetik analizi yaş, cinsiyet ve
ırkın satralizumab farmakokinetiğini anlamlı olarak etkilemediğini göstermiştir. Vücut ağırlığı
satralizumab farmakokinetiğini etkilemesine rağmen, herhangi bir demografik için doz
ayarlaması önerilmememektedir.
Pediyatrik popülasyon
Erişkin doz rejimi alan 8 adolesan hastadan [13-17 yaş] elde edilen veriler, satralizumab için
popülasyon FK parametrelerinin erişkin popülasyondakinden anlamlı farklılığı olmadığını
gösterdi. Dolayısıyla, doz ayarlaması gerekmemektedir.
Geriyatrik popülasyon
65 ve üzeri yaştaki hastalarda satralizumab FK'sını araştırmak için çalışmalar yapılmamıştır
ancak 65 ve 74 yaş arasındaki NMO veya NMOSB hastaları BN40898 ve BN40900
çalışmalarına dahil edilmiştir.
Böbrek yetmezliği
Böbrek bozukluğunun satralizumab FK'sı üzerine etkisi ile ilgili resmi çalışma yapılmamıştır.
Ancak, hafif böbrek bozukluğu olan hastalar (kreatinin klerensi < 80 ml/dk ve ≥ 50 ml/dk)
BN40898 ve BN40900 klinik çalışmalarında dahil edilmiştir. Beklenildiği gibi, satralizumab
klerensinin bilinen mekanizmalarına dayalı olarak bu hastalardaki FK etkilenmemiştir ve
dolayısıyla doz ayarlaması gerekmemektedir.
Karaciğer yetmezliği
Karaciğer bozukluğunun satralizumab FK'sı üzerine etkisi ile ilgili resmi çalışma
yapılmamıştır.
5.3 Klinik öncesi güvenlilik verileri
Konvansiyonel güvenlilik farmakolojisi, tekrarlanan doz toksisitesi ve üreme ve gelişim
toksisitesine ilişkin çalışmalara dayanarak, klinik dışı verilerde insanlar için özel bir tehlike
ortaya çıkmamıştır.
Karsinojenite
Satralizumabın karsinojenik potansiyelini belirlemek için kemirgenlerde karsinojenisite
çalışması yapılmamıştır. Proliferatif lezyonlar sinomolgus maymununda 6 aylık kronik
toksisite çalışmasında gözlenmemiştir.
Genotoksisite
14Satralizumabın mutajenik potansiyelini belirlemek için herhangi bir çalışma yapılmadı.
Antikorların DNA üzerinde etkiye sebep olması beklenmemektedir.
Üreme Toksikolojisi
Gebe maymunlarda ve onların yavrularında satralizumab ile prenatal tedavi ve postnatal
maruziyet; maternal hayvanlar, fetal gelişim, gebelik sonucu veya infant sağ kalımı ve öğrenme
yeteneği de dahil gelişimi üzerinde herhangi bir advers reaksiyon ortaya çıkarmamıştır.
Anne sütünde satralizumab konsantrasyonları çok düşüktür (karşılık gelen maternal plazma
düzeyinin <%0,9'u).
Fertilite
Maymunlarda satralizumab kronik tedavisinin kadın ve erkek üreme organları üzerinde etkisi
görülmemiştir.
Sitokin salınım sendromu
İnsan kanıyla yapılan in vitro çalışmalara dayanarak, satralizumab ile proinflamatuvar
sitokinlerin salınımı riski, insidans ve sitokin artışı yönünden düşük olarak değerlendirilmiştir.
6. FARMASÖTİK ÖZELLİKLER
6.1 Yardımcı maddelerin listesi
L-Histidin
L-Aspartik Asit
L-Arjinin
Poloksamer 188
Enjeksiyonluk su
6.2 Geçimsizlikler
Uygunluk çalışmaları bulunmadığı takdirde bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
24 ay
6.4 Saklamaya yönelik özel tedbirler
Kullanıma hazır olana kadar buzdolabında (2°C – 8°C) saklayınız. Dondurmayınız. Donmuş
ise enjektörü kullanmayınız. Enjektörü her zaman kuru tutunuz.
Işıktan ve nemden korumak için kullanıma hazır enjektörleri kutusunun içinde tutunuz.
Eğer açılmamış ve dış kartonundan çıkarılmamış haldeyse, enjektör gerektiğinde
buzdolabından çıkarılıp geri konulabilir. Oda sıcaklığında saklanması durumunda, buzdolabı
dışında geçirebileceği toplam süre 30°C'yi aşmayan bir sıcaklıkta 8 günü aşmamalıdır.
6.5 Ambalajın niteliği ve içeriği
Kullanıma hazır enjektör (polimer) içinde klorine butil kauçuk polipropilen sert iğne kalkanı
bulunan destekli, paslanmaz çelik iğne ve klorine butil kauçuk piston tıpa ile mühürlenmiş 1 ml
solüsyon. Kullanıma hazır enjektör etiketlenmiştir ve iğne güvenlilik cihazı (NSD), piston
çubuğu ve uzatılmış parmak kenarlığı (EFF) ile birleştirilmiştir.
1 adet kullanıma hazır enjektör.
156.6 Beşeri tıbbi üründen arta kalan maddelerin imhası ve diğer özel önlemler
ENSPRYNG iğne güvenlilik cihazı ile birleştirilmiş tek dozluk kullanıma hazır enjektör
içerisinde tedarik edilmektedir. Kutuyu buzdolabından çıkardıktan sonra, mühürlü kutuyu
açınız ve kullanıma hazır enjektörü gövdesinden tutarak dikkatlice kutusundan çıkarınız.
Uygulama sürecini başlatmadan önce 30 dakika bekleyerek kullanıma hazır enjektörün oda
sıcaklığına ulaşmasına izin vermek önemlidir.
Sıvı bulanık, rengi bozulmuş veya gözle görülür partikül içeriyorsa veya kullanıma hazır
enjektörün herhangi bir parçası hasarlı görünüyorsa ilacı kullanmayınız.
Kapak çıkartıldıktan sonra, ilacın kuruyarak iğneyi tıkamasını engellemek için enjeksiyon 5
dakika içerisinde başlatılmalıdır. Kullanıma hazır enjektör kapak çıkartıldıktan sonra 5 dakika
içerisinde kullanılmazsa, delinmeye dayanıklı bir kaba atılmalı ve yeni bir kullanıma hazır
enjektör kullanılmalıdır.
ENSPRYNG uygulaması hakkında kapsamlı talimatlar kullanma talimatında verilmiştir .
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’ ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul
Ayazağa Cad. No:4, D/101
34396 Maslak, Sarıyer- İstanbul
8. RUHSAT NUMARASI
2022/269
9. İLK RUHSAT TARİHİ/RUHSAT YENİLEME TARİHİ
İlk ruhast tarihi: 12.05.2022
Ruhsat yenileme tarihi:
10. KÜB’ün YENİLENME TARİHİ
16