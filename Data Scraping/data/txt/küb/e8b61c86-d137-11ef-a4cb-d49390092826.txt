KISA ÜRÜN BİLGİSİ
1. BEŞERİ TIBBİ ÜRÜNÜN ADI
ULTRALAN® krem, 20g
2. KALİTATİF VE KANTİTATİF BİLEŞİM
Etkin maddeler: 1 g ULTRALAN, 2.5 mg (% 0.25) fluokortolon pivalat ve 2.5 mg (% 0.25)
fluokortolon kaproat içerir.
Yardımcı maddeler:
Metil paraben. 70 mg
Propil paraben 30 mg
Yardımcı maddeler için 6.1’e bakınız.
3. FARMASÖTİK FORM
Krem
4. KLİNİK ÖZELLİKLER
4.1 Terapötik endikasyonlar
Topikal kortikosteroid tedavisine cevap veren deri hastalıkları, örn.: kontakt dermatit, kontakt
ekzema, meslek ekzeması, vulger ekzema, numuler ekzema, dejeneratif ekzema, ve seboreik
ekzema, dishidrotik ekzema, variköz semptom kompleksinde ekzema (ancak, direkt alt ekstremite
ülserleri üzerine değil), anal ekzema, çocuklarda ekzema, atopik dermatit (endojen ekzema,
nörodermatit ),
psoriasis, lichen ruber planus ve verrucosus, kronik lupus erythematosus discoides, 1. derece
yanıklar, güneş yanıkları, böcek sokmaları.
4.2 Pozoloji ve uygulama şekli
Pozoloji/uygulama sıklığı ve süresi: Tedavi başlangıcında endikasyona uygun olarak
ULTRALAN, günde 2 defa, hastalığın daha çok etkilediği deri bölgelerine ise 3 defa kullanılır.
Hastalık tablosunda iyileşme olunca, sıklıkla günde 1 defa uygulama yeterlidir.
Uygulama şekli: Hastalıktan etkilenen bölgeye ince bir tabaka halinde sürülerek uygulanır.
Kapalı pansuman
Tedaviye dirençli olgularda bir kapalı pansuman ULTRALAN’ın etkinliğini artırmak için gerekli
olabilir.
Kapalı pansuman uygulanacak ise; tedavi edilecek alana ULTRALAN uygulandıktan sonra
bölge, plastik film tabaka ile örtülür ve filmin kenarları, sağlam deriye flasterle tutturulur. Ellerde
plastik eldivenler kullanılabilir.
Pansuman, 24 saatin üzerinde olmamak üzere, mümkün olduğu kadar uzun süre kalmalıdır.
Tedavinin uzun sürebileceği durumlarda, pansumanın 12 saatte bir değiştirilmesi önerilir.
1Pansuman altında enfeksiyon oluşursa, tedavi kesilmeli ve spesifik tedavi uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
ULTRALAN’ın böbrek ve karaciğer yetmezliği olan hastalarda kullanımı araştırılmamıştır.
Pediyatrik popülasyon:
Süt çocukları ve 4 yaşına kadar çocuklar, özellikle kundakla örtülü deri bölgelerinde, 3 haftadan
daha uzun süre tedavi edilmemelidirler.
Geriyatrik Popülasyon:
ULTRALAN’ın yaşlılarda kullanımı araştırılmamıştır.
ULTRALAN yüksek oranda su içeren, yağ oranı düşük bir formülasyondur. Bu özelliği nedeni
ile özellikle sulantılı ekzema evrelerinde sekresyonun drenajını kolaylaştırarak derinin hızla
uygun kuruluğa erişmesini sağlar. ULTRALAN, nemli, dış etkilere maruz kalan ve kıllı vücut
yüzeyleri için de uygundur
4.3 Kontrendikasyonlar
Tedavi alanında tüberkülotik veya luetik süreçler bulunduğunda; virozlarda (örn. varicella, herpes
zoster), rozasea, perioral dermatit ve tedavi edilecek bölgede aşı sonrası cilt reaksiyonları
olduğunda kontrendikedir.
Bileşiminde bulunan maddelerden herhangi birine karşı olduğu bilinen aşırı duyarlılık.
4.4 Özel kullanım uyarıları ve önlemleri
Enfekte deri hastalıklarında ve/veya mantar enfeksiyonlarında ek olarak spesifik bir tedavi
gereklidir.
Eğer uzun süreli ULTRALAN krem kullanımı deriyi fazla kurutursa, tedavi daha yüksek yağ
oranına sahip ULTRALAN pomat formuna çevrilmelidir.
Yüze uygulamalarda, ULTRALAN' ın göze kaçmamasına dikkat edilmelidir.
Topikal kortikosteroidlerin uzun süre geniş bir alana tatbik edilmeleri, özellikle kapalı pansuman
koşullarında yan etki riskini belirgin bir şekilde artırır.
Sistemik kortikoidlerde olduğu gibi, lokal kortikoidlerin kullanılması ile de (örn. uzun süre
yüksek doz veya geniş bir alana tatbik edilmeleri, kapalı pansuman veya göz çevresindeki deriye
uygulanmaları sonucu) glokom gelişebilir.
Kronik olarak topikal kortkosteroidlerle tedavi gören hastalar, hipotalamik-pitüiter-adrenal
(HPA) eksen baskılanması; Cushing sendromu, hiperglisemi ve glikozüri oluşma riskine karşı
izlenmelidir.
24.5 Diğer tıbbi ürünler ile etkileşim ve diğer etkileşim şekilleri
Bilinen bir etkileşimi yoktur.
4.6 Gebelik ve Laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Glukokortikoidlerin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan deneysel çalışmalar üreme toksiksisitesinin bulunduğunu göstermiştir(bkz. 5.3).
İnsanlara yönelik potansiyel risk bilinmemektedir.
Gebelik dönemi
Birçok epidemiyolojik çalışma gebeliklerinin ilk trimestrinde sistemik glukokortikoidler ile
tedavi edilen kadınların çocuklarında dudak yarığı görülme riskinde artış olabileceğini
düşündürmektedir. Dudak yarıkları nadir görülen bir oluşum bozukluğudur ve sistemik
glukokortikoidler teratojenik iseler bu, gebeliği esnasında tedavi edilen her 1000 kadın için bir
veya iki vaka artışı anlamına gelir. Gebelik esnasında topikal glukokortikoid kullanımı
hakkındaki veriler yetersizdir, bununla birlikte topikal glukokortikoidlerin sistemik etkileri çok
düşük olduğu için daha düşük bir oran beklenmelidir.
Genel bir kural olarak kortikoid içeren topikal preparatlar gebeliğin ilk trimestrinde
kullanılmamalıdırlar. ULTRALAN ile tedavinin klinik endikasyonu gebe ve süt veren kadınlarda
dikkatle gözden geçirilip, yarar ve riskleri bakımından özenle tartılmalıdır. Özellikle geniş
alanların tedavisinden ya da uzun süreli kullanımdan kaçınılmalıdır.
Laktasyon dönemi
Emziren kadınların memelerine tatbik edilmemelidir.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
ULTRALAN’ın araç veya makine kullanma becerisini etkiledigini gösteren hiçbir veri yoktur.
4.8 İstenmeyen etkiler
ULTRALAN ile tedavide nadir vakada kaşıntı, yanma, eritem veya veziküllenme gibi lokal
semptomlar oluşabilir.
Kortikoid içeren topikal preparatların geniş alanlara (vücut yüzeyinin % 10' u ve fazlası) veya
uzun süreli (4 haftadan uzun) uygulamalarda, aşağıdaki yan etkiler oluşabilir: deride atrofi,
teleanjiektaziler, striae, akne benzeri değişiklikler ve kortikoid'in absorbsiyonuna bağlı olarak
sistemik etkiler.
3Topikal uygulama için olan diğer kortikoidlerdeki gibi, nadir vakada follikülit, hipertrikoz,
perioral dermatit, deride renk değişikliği ve bileşenlere karşı alerjik reaksiyonlar oluşabilir.
ULTRALAN, kadında gebelik veya süt verme döneminde uzun süre veya geniş alanlarda
uygulandığında, yenidoğanlarda da bazı yan etkilerin oluşması mümkündür (örneğin, hamileliğin
son haftalarındaki uygulamalar sonucunda böbreküstü bezi fonksiyonlarında azalma ).
4.9 Doz aşımı ve tedavisi
Akut toksisite çalışmalarından elde edilen sonuçlar, ULTRALAN’ın deriye bir defalık fazla
dozun aşırı dozda uygulanması (emilime elverişli şartlarda geniş bir yüzeye uygulama) veya
yanlışlıkla ağızdan alınmasını takiben akut bir toksisite riskine işaret etmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: MTA (Topikal Harici Kremler)
ATC kodu: D01AC05
ULTRALAN, iltihabi ve allerjik deri hastalıklarında iltihabı önler, kaşıntı, yanma ya da ağrı gibi
subjektif şikayetleri hafifletir. Etkinin başlaması bakımından farklılık gösteren iki ayrı
kortikosteroid içeriği nedeni ile, ULTRALAN çabuk başlayan ve uzun süren bir tesir gösterir.
İltihabi bölgede kapiller dilatasyon, hücre içi ödem ve doku infiltrasyonu geriler, kapiller
proliferasyon baskılanır. Bu durum inflamasyon bulgularının gerilemesine yol açar.
5.2 Farmakokinetik özellikler
Genel özellikler
Emilim: Fluokortolon tüm formülasyonlardan cilde geçebilir.
Biyotrasformasyon: Diğer 21-esterli kortikosteroidler gibi flukortolon-21-monoesterleri de önce
büyük ölçüde deride, perkütan absorbsiyon sonrası ise hemen fluokortolon ve ilgili yağ asidine
hidrolize olurlar.
Fluokortolon vücutta bir seri redüksüyon, oksidasyon ve glukuronik ve sülfirik asitlerle
konjugasyon reaksiyonları yolu ile inaktive edilir.
Eliminasyon: Fluokortolon tüm sentetik kortikosteroidler içinde plazma yarılanma ömrü endojen
kortizol ile karşılaştırılabilecek şekilde en kısa olanıdır (i.v. uygulamayı takiben 75 – 90 dak.
kadar).
Fluokortolon metabolitleri esas olarak idrar ile vücuttan atılır.
Hastalardaki karakteristik özellikler
Sağlıklı gönüllüler ile ekzema ve psoriasis hastalarında uygulama sonrasında deri yüzeyindeki
ilaç ölçümleri, perkütan absorbsiyon miktarını olduğundan yüksek belirlediklerinden sistemik
ilaç yükü ve risk tayini için sınırlı değerleri bulunmaktadır. Sistemik etkilerin pituiter-adrenal
4eksen üzerine etkilerini araştıran farmakodinamik çalışmalar, uzun bir süre geniş vücut yüzeyi
tedavi edilmedi ise sadece küçük bir risk göstermektedirler.
Farmakokinetik/farmakodinamik ilişki(ler)
Dermatolojik bir preparatta iki kortikosteroidin kombinasyonu ile (steroid alkol ile steroid ester
ya da aynı steroidin iki farklı esterleri) tek bir kortikosteroide göre deride daha uzun süreli ve
yüksek bir kortikosteroid konsantrasyonuna ulaşılması farmakokinetik olarak anlamlıdır. İki
bileşiğin lipofilik özelliklerinin farklı olması nedeniyle stratum korneuma dağılımları değişkenlik
gösterir ve deriye farklı oranlarda difüze olurlar. Bu özellikler etkinin çabuk başlamasına ve uzun
sürmesine yol açar.
Gönüllülerde vazokonstruksiyonun zamanla değişimini incelemek için yapılan araştırmalarda ve
perkütan absorbsiyon çalışmalarında fluokortolon ve fluokortolon pivalatın insan derisine
fluokortolon kaproattan daha hızlı penetre olduğunu göstermiştir. Bu sonuçlar da yukarıda
belirtilen prensiplerin ULTRALAN dermatolojik preparatlar ile kanıtlandığını göstermiştir.
5.3 Klinik öncesi güvenlilik verileri
Tekrarlanan oral ve parenteral uygulamaları takiben yapılan sistemik tolerans çalışmalarında
flukortolon, flukortolon kaproat ve flukortolon pivalatın etkisi tipik glukokortikoidler gibi
bulunmuştur. Bu sonuçlara göre, ULTRALAN’ın geniş alanlara ve/veya kapalı pansuman
uygulamaları gibi aşırı terapötik kullanımını takiben dahi tipik glukokortikoid etkilerinden başka
yan etkiler görülmesi beklenmez.
ULTRALAN ile yapılmış embriyotoksisite çalışmaları glukokortikoidler için tipik olan sonuçları
vermiştir, yani uygun test sistemi kullanıldığında embriyoletal ve/veya teratojenik etkiler
oluştuğu gösterilmiştir. Bu bulgular ışığında ULTRALAN’ın gebelik esnasında reçetelenmesi
özel dikkat gerektirmektedir. Epidemiyolojik çalışmaların sonuçları “4.6 Gebelik ve laktasyon”
başlıklı bölümde özetlenmiştir.
Bakteri ve memeli hücrelerinde, gen mutasyonlarının in vitro, kromozom ve genom
mutasyonlarının ise in vitro ve in vivo araştırılması sonucunda, flukortolonun gerçek bir
mutajenik potansiyeli olduğuna dair bir veriye rastlanmamıştır. Bunun yanısıra flukortolon sıçan
hepatosit kültürlerinde DNA-tamirini indüklememiştir.
ULTRALAN’da bulunan aktif maddeler ile spesifik tümörijenisite çalışması yapılmamıştır.
Yapısal özellikler, farmakolojik etki paterni ve kronik uygulama ile sistemik tolerans
çalışmalarının sonucunda eldeki bilgiye göre tümörijenik potansiyele dair hiçbir şüphe
bulunmamaktadır. ULTRALAN’ın dermal uygulamasında sistemik etkili immünosupresif
dozlara ulaşılmadığından, tümör oluşumuna etkili olması beklenmez.
Flukortolon ve iki esterinin farklı kombinasyon ve preparasyonlarla tekrarlanan dermal
uygulanmalarında deride etkin maddelere bağlı bir değişim gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Polioksil 40 stearat (Myrj 52)
Stearil alkol
5Kalın parafin
Beyaz vazelin
Disodyum edetat dihidrat
Poliakrilik asit (Karbopol)
Sodyum hidroksit
Metil paraben
Propil paraben
Sitrus gülü parfüm yağı
Demineralize su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
25°C’nin altında oda sıcaklığında saklayınız.
6.5 Ambalajın niteliği ve içeriği
Plastik kapaklı aluminyum tüp.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Intendis İlaç Tic. Ltd. Şti. Kısıklı Cad. Sarkuysan-Ak İş Merkezi No: 4 Kat: 3 Büro: 11
34662 Altunizade / Üsküdar-İSTANBUL
Tel : 0216 651 77 17
Faks : 0216 651 77 37
8. RUHSAT NUMARASI
205/84
9. İLK RUHSAT TARİHİ / RUHSAT YENİLEME TARİHİ
Ilk ruhsatlandırma tarihi: 17.05.2005
10. KÜB’ÜN YENİLENME TARİHİ
KÜB Onay Tarihi:
6