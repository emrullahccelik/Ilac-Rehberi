KISA ÜRÜN BİLGİSİ
1. BEŞERİ TIBBİ ÜRÜNÜN ADI
FEXOFEN 180 mg film tablet
2. KALİTATİF VE KANTİTATİF BİLEŞİM
Etkin madde:
Feksofenadin hidroklorür 180 mg
Yardımcı maddeler:
Laktoz monohidrat 8.424 mg
Kroskarmellos sodyum 30 mg
Yardımcı maddeler için 6.1’e bakınız.
3. FARMASÖTİK FORM
Film tablet
Oblong pembe renkli film kaplı tabletler
4. KLİNİK ÖZELLİKLER
4.1. Terapötik endikasyonlar
Erişkinler ile 12 yaş ve üzerindeki çocuklarda, kronik idiyopatik ürtikerin ciltte kaşıntı ve
kızarıklık gibi semptomların giderilmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler ile 12 yaş ve üzerindeki çocuklar için önerilen feksofenadin hidroklorür dozu günde
tek doz 180 mg’dır.
Uygulama şekli:
FEXOFEN oral uygulanır.
FEXOFEN’den 15 dakika önce alüminyum ve magnezyum hidroksit jel içeren bir antiasidin
uygulanması, büyük olasılıkla gastrointestinal sistemde bağlanmaya bağlı olarak,
biyoyararlanımda bir azalmaya neden olmuştur. Bu nedenle, FEXOFEN uygulanması ile
alüminyum ve magnezyum hidroksit içeren antasitlerin uygulanması arasında 2 saatlik süre
bırakılması önerilmektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Özel risk gruplarını (yaşlılar, böbrek veya karaciğer bozukluğu olan hastalar) kapsayan
çalışmalar bu hastalarda feksofenadin hidroklorür dozunun ayarlanmasının gerekli olmadığını
göstermektedir.
Pediyatrik popülasyon:
Feksofenadin hidroklorürün etkililik ve güvenliliği 12 yaşın altındaki çocuklarda
araştırılmamıştır.
1Geriyatrik popülasyon:
Özel risk gruplarını (yaşlılar, böbrek veya karaciğer bozukluğu olan hastalar) kapsayan
çalışmalar bu hastalarda feksofenadin hidroklorür dozunun ayarlanmasının gerekli olmadığını
göstermektedir.
4.3. Kontrendikasyonlar
FEXOFEN bileşenlerinden herhangi birine karşı aşırı duyarlı olduğu bilinen hastalarda
kontrendikedir.
4.4. Özel kullanım uyarıları ve önlemleri
Pek çok yeni ilaçta olduğu gibi böbrek veya karaciğer yetmezliği olan yetişkinlerle ilgili
olarak sınırlı veri bulunmaktadır. Feksofenadin hidroklorür bu özel yetişkin gruba dikkatle
verilmelidir. Feksofenadinin böbrek veya karaciğer yetmezliği olan çocuklarda güvenliliği ve
etkililiği kanıtlanmamıştır.
Yaşlı hastalarda herhangi bir özel önleme ihtiyaç yoktur.
Tabletlerin içinde yardımcı madde olarak laktoz bulunur. Nadir kalıtımsal galaktoz
intoleransı, Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
Bu tıbbi ürün her dozunda 23 mg’dan daha az sodyum ihtiva eder. Dozu nedeni ile herhangi bir
uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Feksofenadin hepatik biyotransformasyondan geçmez ve bu nedenle hepatik mekanizmaları
yoluyla diğer ilaçlarla etkileşmez. Feksofenadin hidroklorürün eritromisin ya da ketokonazol
ile birlikte uygulanmasının feksofenadinin plazma düzeyinde 2-3 kat artışa yol açtığı
saptanmıştır. Bu değişikliklere QT aralığı üzerinde herhangi bir etki eşlik etmemiştir ve tek
başına verilen ilaçlara kıyasla istenmeyen olaylarda herhangi bir artışla ilişkili bulunmamıştır.
Hayvan çalışmaları, eritromisin ya da ketokonazol ile birlikte uygulama sonrasında
feksofenadinin plazma düzeylerinde görülen artışın gastrointestinal emilimde meydana gelen
bir artışa ve safra yoluyla atılımda ya da gastrointestinal sekresyonda meydana gelen bir
azalmaya bağlı olabileceğini gostermiştir.
Feksofenadin ile omeprazol arasında herhangi bir etkileşim gözlenmemiştir. Bununla birlikte,
feksofenadin hidroklorürden 15 dakika önce alüminyum ve magnezyum hidroksit jel içeren
bir antasidin uygulanması, büyük olasılıkla gastrointestinal sistemde bağlanmaya bağlı olarak,
biyoyararlanımda bir azalmaya neden olmuştur. Bu nedenle, feksofenadin hidroklorür
uygulanması ile alüminyum ve magnezyum hidroksit içeren antasitlerin uygulanması arasında
2 saatlik süre bırakılması önerilmektedir.
Greyfurt, portakal ve elma suyu gibi meyva suları feksofenadinin biyoyararlanımını ve
etkisini azaltabilir. Bu, histamin kullanılarak indüklenmiş cilt kabartıları ve kızarıklıklarından
oluşan 3 klinik çalışma ile ilişkilendirilmiş populasyon farmakokinetik analizi sonuçlarına
dayanmaktadır. Feksofenadin hidroklorürün greyfurt veya portakal suyu ile birlikte alımında,
su ile alınmasına kıyasla kabartı ve irritasyonun büyüklüğü önemli ölçüde artmaktadır.
Literatür raporlarına dayanılarak, elma suyu gibi diğer meyva suları için de aynı etkilerin
oluşması beklenebilir. Bu gözlemlerin klinik önemi bilinmemektedir. Ayrıca, greyfurt ve
2portakal suyu ile yapılan çalışmalar ile bir biyoeşdeğerlik çalışmasından oluşan kombine
verilerin popülasyon farmakokinetik analizleri esas alındığında feksofenadin biyoyararlanımı
% 36’ya düşmüştür. Bu nedenle, feksofenadinin maksimum etkisi için tabletlerin suyla
alınması tavsiye edilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Feksofenadin hidroklorürün gebe kadınlarda kullanımına ilişkin yeterli veri mevcut değildir.
Gebelik dönemi
Gebe kadınlarda feksofenadin hidroklorür ile herhangi bir deneyim yoktur. Diğer ilaçlarda
olduğu gibi, hasta için beklenen yararlar fetüs için olası riske daha ağır basmadıkça
feksofenadin hidroklorür gebelik süresince kullanılmamalıdır.
Laktasyon dönemi
Feksofenadin hidroklorürün anne sütüne geçip geçmediğine dair herhangi bir veri yoktur.
Bununla birlikte, emziren annelere terfenadin uygulandığında, feksofenadinin insan sütüne
geçtiği saptanmıştır. Bu nedenle, feksofenadin hidroklorür emziren anneler için
önerilmemektedir.
Üreme yeteneği /Fertilite
Farelerde yapılan kapsamlı üreme toksisite çalışmalarında, feksofenadinin fertiliteyi
bozmadığı, teratojenik olmadığı ve prenatal ve postnatal gelişimi olumsuz etkilemediği
gösterilmiştir.
4.7. Araç ve makine kullanımı üzerindeki etkiler
Farmakodinamik profil ve bildirilmiş olan istenmeyen olaylara dayanarak, feksofenadin
hidroklorür tabletlerinin araç ve makine kullanma yeteneği üzerinde bir etki yaratması olası
görünmemektedir. Objektif testlerde, feksofenadin hidroklorürün merkezi sinir sistemi
fonksiyonu üzerinde anlamlı herhangi bir etkisinin olmadığı gösterilmiştir. Bu, hastaların araç
kullanabilecekleri veya konsantrasyon gerektiren işler yapabilecekleri anlamına gelmektedir.
4.8. İstenmeyen etkiler
Plasebo kontrollü klinik çalışmalarda, plasebo ile tedavi edilen hastalarla feksofenadin ile
tedavi edilen hastalardaki advers etkiler karşılaştırılmıştır.
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları:
Seyrek: Kızarıklık, ürtiker, kaşıntı ve anjiyoödem, göğüste sıkışma, dispne, yanma hissi ve
sistemik anafilaksi gibi belirtileri olan hipersensitivite reaksiyonları.
Sinir sistemi hastalıkları:
Çok yaygın: Baş ağrısı (%3), uyuşukluk (%1-3), baş dönmesi (%1-3)
Yaygın: Uykusuzluk, sinirlilik, uyku bozuklukları veya paroniri
3Gastrointestinal hastalıklar:
Çok yaygın: Bulantı (%1-3)
Pazarlama sonrası deneyim:
Pazarlama sonrası deneyim sırasında seyrek olarak bildirilen advers etkiler: Uykusuzluk,
sinirlilik, uyku bozuklukları veya paroniri ve aşırı duyarlılık reaksiyonları olan anafilaksi,
ürtiker, anjiyoödem, göğüste sıkışma, dispne, yanma hissi, kaşıntı ve döküntüdür.
4.9. Doz aşımı ve tedavisi
Feksofenadin hidroklorür doz aşımı raporlarının çoğu sınırlı veriye sahiptir. Bununla birlikte
yorgunluk, baş dönmesi ve ağız kuruluğu rapor edilmiştir. Sağlıklı gönüllülerde bir ay
boyunca 800 mg’a kadar olan günde bir kere ve günde iki kere 690 mg’a kadar olan dozlarda
veya 1 yıl boyunca her gün 240 mg ile yapılan çalışmalarda, plaseboya kıyasla herhangi klinik
olarak belirli bir advers etki görülmemiştir. Feksofenadin hidroklorürün maksimum tolere
edilen dozu saptanmamıştır. Herhangi bir emilmemiş ilacı uzaklaştırmak için uygulanacak
standart önlemler düşünülmelidir. Semptomatik ve destekleyici tedavi tavsiye edilir.
Hemodiyaliz feksofenadin hidroklorürü kandan etkili biçimde uzaklaştırmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan diğer antihistaminikler
ATC Kodu: R06AX26
Feksofenadin, selektif periferal H1-reseptor antagonist aktivitesi olan bir antihistaminiktir.
Feksofenadin, antijen indükleyici kobaylarda duyarlı bronkospazmı ve ratlardaki peritoneal
mast hücrelerinden histamin salınımını inhibe etmiştir. Laboratuar hayvanlarında, hiçbir
antikolinerjik veya alfa-adrenerjik-reseptör bloke edici etki meydana gelmemiştir. Ayrıca
hiçbir sedatif veya diğer merkezi sinir sistem etkisi gözlenmemiştir. Farelerde yapılan radyo
işaretli dokuda dağılım çalışmaları feksofenadinin kan-beyin bariyerini geçmediğini gösterir.
Feksofenadin hidroklorür histamin enjeksiyonunun yol açtığı deri kabarcıkları ve kızarıklık
yanıtını inhibe eder. Tek doz ve günde iki kez alınan oral doz uygulamasının ardından bir saat
içinde antihistaminik etki oluşur, 2-3 saat içinde maksimum etki elde edilir ve minimum
12 saatte sona erer. Derideki kabarcıklı ve kızarmış bölgenin maksimum inhibisyonu
%80’den fazladır. Bu etkilere 28 günlük kullanımında tolerans gelişmemiştir. Primer bitiş
noktası olarak yansıtıcı toplam semptom skoru kullanılan mevsimler alerjik rinitin klinik
çalışmaları 120 mg/gün dozun etki için yeterli olduğu göstermiştir.
5.2. Farmakokinetik özellikler
Emilim: Oral yolla alınımını takiben feksofenadin hidroklorür vücut tarafından hemen
emilerek, dozu takip eden 1-3. saatlerde Tmax değerine ulaşır. Tek doz 60 mg uygulamasının
ardından ortalama Cmax yaklaşık 142 ng/ml, tek doz 120 mg uygulamasının ardından yaklaşık
289 ng/ml ve tek doz 180 mg uygulamasının ardından yaklaşık 494 ng/ml’dir.
Dağılım: Feksofenadin, plazma proteinlerine %60-70 oranında bağlanır.
Biyotransformasyon: Feksofenadin ihmal edilebilir düzeyde değişime uğrar.
4Eliminasyon: Tek doz 60 mg oral feksofenadin kullanımından sonra, toplam feksofenadinin
%80’i feçes yolu ile ve %11’i idrar ile atılır. Feksofenadinin terminal eliminasyon yarılanma
ömrü, çoklu dozu takiben 11-16 saattir. Alınan dozun %10’u hiç değişmeden idrar ile
atılırken, eliminasyonun esas olarak biliyer yolla olduğu düşünülmektedir.
Doğrusallık / Doğrusal olmayan durum:
Feksofenadin hidroklorür tek ve çoklu dozunun farmakokinetiği 20 mg’dan 120 mg’a kadar
doğrusaldır. Günde iki kez 240 mg’ın alımından sonra eğri altında kalan alanda orantılı olarak
artış (%8.8) olmuştur.
5.3. Klinik öncesi güvenlilik verileri
Köpekler 6 ay süreyle günde iki kez uygulanan 450 mg/kg dozu tolere etmiş ve nadir görülen
kusma dışında toksisite göstermemiştir. Ayrıca, tek dozluk köpek ve kemirgen çalışmalarında,
nekropside dozla ilişkili gözle görülür herhangi bir bulguya rastlanmamıştır.
Sıçanlarda doku dağılım çalışmalarında radyoişaretli feksofenadin hidroklorür feksofenadinin
kan beyin bariyerini geçmediğini göstermiştir.
Feksofenadin hidroklorürün çeşitli in vitro ve in vivo mutajeniklik çalışmalarında mutajenik
olmadığı saptanmıştır.
Feksofenadin hidroklorürün karsinojenik potansiyeli feksofenadin hidroklorür maruz
kalmasını gösteren (plazma AUC değerleri yoluyla) destekleyici farmakokinetik çalışmalarla
birlikte terfenadin çalışmaları kullanılarak değerlendirilmiştir. Terfenadin verilen
(150 mg/kg/gün’e kadar) sıçan ve farelerde hiçbir karsinojeniklik bulgusu gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Kroskarmellos sodyum
Mikrokristal selüloz
Prejelatinize nişasta
Kolloidal silikon dioksit
Polivinilpirolidon K-30
Magnezyum stearat
Laktoz monohidrat
Hidroksipropil metilselüloz
Titanyum dioksit (E171)
Polietilen glikol 4000
Kırmızı demir oksit (E172)
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
10 ve 20 film tablet içeren, PVDC/Al folyo blister ve karton kutu ambalaj
56.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye-İstanbul
Tel : (212) 362 18 00
Faks : (212) 362 17 38
8. RUHSAT NUMARASI
195/59
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 09.08.2000
Ruhsat yenileme tarihi : -
10. KÜB’ÜN YENİLENME TARİHİ
6