KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRONAT ADVANCE 100 mg+20 mg oral süspansiyon
2. KALİTATİF VE KANTİTATİF BİLEŞİM
Etkin madde: Her bir mL süspansiyon 100 mg sodyum aljinat ve 20 mg potasyum
bikarbonat içerir.
Yardımcı madde(ler):
Kalsiyum karbonat………..20 mg
Sodyum hidroksit………....2,67 mg
Sodyum sakarin…………..1,33 mg
Metil paraben (E218)……...4 mg
Propil paraben (E216)…….0,6 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon
Açık krem renkli, viskoz süspansiyon.
4. KLİNİK ÖZELLİKLER
4.1. Terapötik endikasyonlar
PRONAT ADVANCE, reflü özofajite bağlı belirtilere sahip hastalarda veya gebelik sırasında
ya da yemeği takiben oluşan mide yanması asit regürjitasyonu ve hazımsızlık (reflüye bağlı)
gibi gastroözofageal reflüye bağlı belirtilerin tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaşından büyük çocuklar: PRONAT ADVANCE’in kullanım dozu
yemeklerden sonra ve yatarken 5-10 ml likittir (1-2 tatlı kaşığı).
12 yaşından küçük çocuklar: Sadece doktor tavsiyesi üzerine verilmelidir.
1Uygulama şekli:
PRONAT ADVANCE, oral yolla kullanılır. Kullanmadan önce iyice çalkalanmalıdır.
Özel popülasyonlara ilişkin ek bilgiler:
Böbrek yetmezliği: PRONAT ADVANCE, kalsiyum karbonat içerdiğinden, hiperkalsemi,
nefrokalsinosis ve tekrarlayan böbrek kalsiyum taşı tedavisindeki hastalarda dikkatli
olunmalıdır. Sodyum ve potasyum içerdiğinden dolayı böbrek bozukluğu olan hastalarda
dikkatli olunmalıdır (Bkz. Bölüm 4.4).
Karaciğer yetmezliği: Doz ayarlaması gerekmemektedir.
Pediyatrik popülasyon: 12 yaşından büyük çocuklar için doz, yetişkinlerdeki gibi,
yemeklerden sonra ve yatarken 5-10 mL’dir. 12 yaşın altındaki çocuklarda, sadece doktor
tavsiyesi üzerine verilmelidir.
Geriyatrik popülasyon: Doz ayarlaması gerekmemektedir.
4.3. Kontrendikasyonlar
PRONAT ADVANCE içeriğinde bulunan etkin maddelerden ya da diğer yardımcı
maddelerden herhangi birine karşı, buna hidroksibenzoat esterleri de (parabenler) de dahildir,
aşırı duyarlılığı olduğu bilinen ya da şüphelenilen hastalarda kullanılmamalıdır (Bkz. Bölüm
4.4).
4.4. Özel kullanım uyarıları ve önlemleri
7 gün sonunda semptomlar düzelmediği veya kötüleştiği takdirde klinik durum tekrar gözden
geçirilmelidir.
Her bir 10 ml PRONAT ADVANCE; 106 mg (4,6 mmol) sodyum ve 78 mg (2 mmol)
potasyum içerir. Bu durum, böbrek bozukluğu veya konjestif kalp yetmezliğinden dolayı sıkı
bir tuz rejimi önerilen hastalar için ve ayrıca plazma potasyum seviyelerini yükselten ilaçların
kullanıldığı hastalarda hesaba katılmalıdır.
210 mL PRONAT ADVANCE; 200 mg (2 mmol) kalsiyum karbonat içerir. Bu yüzden
hiperkalsemi, nefrokalsinosis ve tekrarlayan böbrek kalsiyum taşı tedavisindeki hastalarda
dikkatli olunmalıdır.
Gastrik asit seviyesi çok düşük olan hastalarda ilacın etkinliğinin azalma olasılığı vardır.
Tıbbi tavsiye dışında, 12 yaşından küçük çocukların tedavisinde genellikle önerilmez.
Metil paraben (E218) ve propil paraben (E216) içerdiğinden alerjik reaksiyona (muhtemelen
gecikmiş) sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Levotroksin içeren ilaçların PRONAT ADVANCE ile birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: A
Çocuk doğurma potansiyeli bulunan kadınlar/Doğum kontrolü (Kontrasepsiyon)
PRONAT ADVANCE kullanımı sırasında ilave doğum kontrol yöntemi kullanılması
gerektiğine dair veri bulunmamaktadır.
PRONAT ADVANCE’in doğum kontrol yöntemlerini etkilediğine dair veri
bulunmamaktadır.
Gebelik dönemi
500’den fazla gebe kadın üzerinde yapılan klinik çalışmalar ve pazarlama sonrası deneyimler,
etkin maddelerin fetus/yeni doğanı zehirleyici veya şekil bozukluğuna yol açıcı etkisinin
olmadığını göstermiştir.
Klinik olarak gerekli olduğunda, PRONAT ADVANCE gebelik döneminde kullanılabilir.
3Laktasyon dönemi
PRONAT ADVANCE’in emzirme döneminde, çocuklar üzerine bilinen bir etkisi
bulunmamaktadır. PRONAT ADVANCE emzirme döneminde kullanılabilir.
Üreme yeteneği/Fertilite
Üreme yeteneği üzerinde etkisi bilinmemektedir.
4.7. Araç ve makine kullanımı üzerindeki etkiler
PRONAT ADVANCE’in araç ve makine kullanımı üzerine herhangi bir etkisi yoktur.
4.8. İstenmeyen etkiler
Sodyum aljinat ve potasyum bikarbonat içeren oral süspansiyonların kullanımı ile ilgili
gözlenen yan etkiler aşağıdaki görülme sıklık derecelerine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anaflaktik ve anaflaktoid reaksiyonlar, ürtiker gibi hipersensitivite reaksiyonları
Solunum, göğüs hastalıkları ve mediastinal hastalıklar
Çok seyrek: Bronkospazm gibi solunum ile ilgili belirtiler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda semptomatik tedavi uygulanmalıdır. Hastalar abdominal distansiyon
oluşabileceği bildirilmelidir.
45. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Peptik ülser ve gastroözofageal reflü hastalığında kullanılan diğer
ilaçlar
ATC kodu: A02BX13
PRONAT ADVANCE’in etkisi fizikseldir ve ilacın sistemik dolaşımına geçişinden
bağımsızdır.
Sodyum aljinat, alındıktan sonra mide asidi ile hemen reaksiyona girerek pH’ı nötre yakın
olan bir aljinik asit jeli meydana getirir. Bu jel mide içeriğinin üzerinde yüzeyde kalır ve hızlı
ve etkin bir şekilde 4 saate yakın bir süre boyunca gastro-özofageal reflüyü baskılar. Ciddi
durumlarda mide içeriğinin yerine jel özafagusa doğru geri gidebilir ve koruyucu bir etki
yaratır.
5.2. Farmakokinetik özellikler
Emilim:
PRONAT ADVANCE etkisini tamamen fiziksel olarak ve ilacın sistemik dolaşıma
geçişinden bağımsız olarak gösterir.
Dağılım:
Lif kaynağı besin gibi davranan aljinat, sindirime uygun olmayan bir polisakkarittir.
Alındıktan sonra hemen dağılır ve tüm sindirim sistemi boyunca ilerler.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık/doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Veri bulunmamaktadır.
56. FARMASÖTİK ÖZELLİKLER
6.1. Yardımcı maddelerin listesi
Kalsiyum karbonat
Karbomer (974 P)
Sodyum sakarin
Metil paraben (E218)
Propil paraben (E216)
Sodyum hidroksit
Nane aroması
Saf su
6.2. Geçimsizlikler
Geçerli değil.
6.3. Raf ömrü
24 ay
Açıldıktan sonra 6 ay içinde tüketilmelidir.
6.4. Saklamaya yönelik özel tedbirler
25˚C altındaki oda sıcaklığında saklayınız. Buzdolabına koymayınız.
Kullanmadan önce iyice çalkalayınız.
6.5. Ambalajın niteliği ve içeriği
200 ml süspansiyon içeren, 200 ml kapasiteli amber renkli, Tip III cam şişelerde kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
68. RUHSAT NUMARASI
2016/863
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29/11/2016
Ruhsat yenileme tarihi:
10. KÜB’ÜN YENİLENME TARİHİ
7