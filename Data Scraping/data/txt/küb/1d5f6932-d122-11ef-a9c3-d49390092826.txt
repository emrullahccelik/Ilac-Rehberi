KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİOCURE %1 krem
2. KALİTATİF VE KANTİTATİF BİLEŞİMİ
Etkin madde:
Her gramında,
Tiokonazol 10 mg
Yardımcı madde(ler):
Metil Paraben 0.030 g
Propil Paraben 0.010 g
Setostearil Alkol 2.000 g
Yardımcı maddeler için 6.1’e bakınız.
3. FARMASÖTİK FORM
Beyaz renkli deri kremi.
4. KLİNİK ÖZELLİKLER
4.1. Terapötik endikasyonlar
TİOCURE, duyarlı mantarların (dermatofit ve mayaların) sebep olduğu deri enfeksiyonlarının, bu
arada Candida’ya bağlı ya da Candida ile komplike çocuk bezi pişiklerinin tedavisinde, ayrıca
duyarlı gram-pozitif bakterilerle komplike olmuş vakalarda endikedir.
Tinea pedis, tinea cruris, tinea corporis, tinea versicolor ve tinea unguium gibi enfeksiyonlar
TİOCURE tedavisine iyi cevap verir.
4.2. Pozoloji ve uygulama şekli
Pozoloji/ uygulama sıklığı ve süresi
TİOCURE %1 Krem, sabah ve/veya akşam günde bir veya iki defa, hastalıklı deri alanına ve
bunun etrafına hafifçe masaj yapılarak sürülmelidir. İntertrigolu bölgelerde maserasyonu önlemek
için krem az miktarda ve iyice yedirilerek sürülmelidir.
Tedavi süresi genellikle en fazla 6 hafta olup klinik iyileşme sağlanmasından sonra yaklaşık 3-4
hafta devam edilmelidir.
Enfeksiyona neden olan organizmanın cinsine ve enfeksiyonun yerine bağlı olarak iyileşme için
gerekli tedavi süresi hastadan hastaya değişir.
1 / 6Uygulama şekli:
Topikal olarak uygulanır.
Özel popülasyonlara ilişkin ek bilgiler:
Böbrek yetmezliği:
Mevcut değil.
Karaciğer yetmezliği:
Mevcut değil.
Pediyatrik popülasyon:
Pediyatrik popülasyonda yapılmış klinik çalışma mevcut değildir.
Geriyatrik popülasyon:
Geriyatrik popülasyonda yapılmış klinik çalışma mevcut değildir.
4.3. Kontrendikasyonlar
TİOCURE, daha önce imidazol grubu antifungal ajanlara veya deri preparatlardaki diğer
maddelere karşı aşırı hassasiyet göstermiş kişilerde kontrendikedir.
4.4. Özel kullanım uyarıları ve önlemleri
TİOCURE deri kremi oftalmik olarak kullanılmaz. Candida’ya bağlı ya da Candida ile
komplike çocuk bezi pişiklerinin tedavisindeki kullanımı için doktor önerisi ve dozaj ayarlaması
gerekir.
TİOCURE metil paraben ve propil paraben içermektedir. Alerjik reaksiyonlara (muhtemelen
gecikmiş) neden olabilir.
Bu tıbbi ürün setostearil alkol içerir. Lokal deri reaksiyonlarına (örneğin, kontak dermatite) neden
olabilir.
4.5. Diğer tıbbi ürünler ile etkileşim ve diğer etkileşim şekilleri
Bilinen bir etkileşim mevcut değildir.
Özel popülasyonlara ilişkin ek bilgiler:
Mevcut değil.
Pediyatrik popülasyon:
Mevcut değil.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
2 / 6Gebelik dönemi
Dermal uygulamayı takiben sistemik absorbsiyonun ihmal edilebilecek kadar az olduğu
gösterilmiştir. Hamile kadınlarda yapılmış yeterli ve tam kontrollü çalışmalar bulunmamaktadır.
TİOCURE gerekli olmadıkça (eğer kremin yararı, fetüse olan potansiyel riskine göre üstün çıkmaz
ise) gebelik döneminde kullanılmamalıdır.
Laktasyon dönemi
Tiokonazolün insan sütü ile atılıp atılmadığı bilinmemektedir. TİOCURE ile tedavi sırasında
emzirme durdurulmalıdır.
Üreme yeteneği/Fertilite
Mevcut değil.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
TİOCURE lokal uygulamada çok iyi tolere edilir ve ilacın deri üzerindeki uygulamasında hiçbir
sistemik yan etki gözlenmemiştir. Bazı hastalarda lokal irritasyon semptomları bildirilmiştir.
Bunlar genellikle tedavinin ilk haftası içinde görülür, hafif ve geçicidirler.
Ancak TİOCURE kullanımı ile duyarlılık reaksiyonu meydana gelirse, tedavi kesilmeli ve
uygun terapi tatbik edilmelidir.
İstenmeyen etkiler aşağıdaki kategorilere göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Bilinmiyor: Alerjik reaksiyon (periferik ödem, periorbital ödem ve ürtiker dahil olmak üzere).
Sinir sistemi hastalıkları:
Bilinmiyor: Parestezi
Deri ve deri altı doku hastalıkları:
Yaygın olmayan: Dermatit, döküntü
Bilinmiyor: Büllöz erüpsiyon, kontakt dermatit, cilt kuruluğu, periorbital ödem, tırnak
bozuklukları (renk değişikliği, periungal inflamasyon ve tırnak ağrısı dahil olmak üzere), kaşıntı,
deride pullanma, deride irritasyon, ürtiker, yanma, deride kızarma.
Genel bozukluklar ve uygulama bölgesine ilişkin hastalıklar:
Yaygın: Periferik ödem
Bilinmiyor: Ağrı kaşıntı
3 / 6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İhmal edilecek kadar az düzeydeki sistemik absorbsiyon nedeniyle lokal uygulama ile doz aşımı
muhtemel değildir. Yanlışlıkla yutulursa gastrointestinal rahatsızlıklara neden olabileceğinden
gastrik lavaj uygulanması düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: İmidazol ve triazol türevi
ATC kodu: D01AC07
Tiokonazol, sentetik geniş spektrumlu imidazol türevi antifungal bir ajan olup ayrıca Stafilokok ve
Streptokok türleri dahil bir çok gram pozitif organizmalara karşı antibakteriyel aktivitesi de vardır.
İn vitro olarak, patojen dermofit, maya ve diğer mantarlara karşı fungisiddir.
Tiokonazolün sık rastlanan bütün antropofilik ve zoofilik dermatofit enfeksiyonları; özellikle
Trichophyton rubrum ve Trichophyton mentogrophytes, kandidiyazis, pitriasis versikolor ve
bakteriyel enfeksiyonlardan Corynebocterium minutissimum’un neden olduğu eritrasmada etkili
olduğu bulunmuştur. Tiokonazol kullanımı ile cilt enfeksiyonlarında semptomatik rahatlama /
azalma, tedavinin ilk birkaç gününde ortaya çıkar.
5.2. Farmakokinetik özellikler
Genel özellikler
Emilim:
Deriye tatbik edildikten sonra sistemik absorsiyonun ihmal edilecek kadar az olduğu
gösterilmiştir. Plazma konsantrasyonları tüm hastalarda 10 mcg/l altındadır.
Dağılım:
Veri mevcut değil.
Biyotransformasyon:
Veri mevcut değil.
Eliminasyon:
Veri mevcut değil.
Doğrusallık / doğrusal olmayan durum:
Veri mevcut değil.
4 / 65.3 Klinik öncesi güvenlilik verileri
Kronik toksisite:
Tavşan ve sıçanlara tiokonazol kremin dermal uygulamasıyla sistemik toksisite gözlenmemiştir.
Hafif derecede lokal reaksiyon oluşmuştur.
Mutajenisite ve karsinojenisite:
Tiokonazol in vitro olarak mutajenik değildir. İn vivo ve in vitro olarak klastojenik değildir.
Tiokonazolün karsinojenik potansiyeli değerlendirmek üzere uzun dönem hayvan çalışmaları
gerçekleştirilmemiştir.
Üreme toksisitesi:
Sıçanlar ve tavşanlarda yapılan oral çalışmalarda embriyotoksisite ve ciddi malformasyon
oluşmamıştır. Oral olarak tedavi edilen sıçan fetuslarının renal kavite ve üreter genişleme
insidansında az miktarda artış görülmüştür. Bu etki geçici geçici gözlenmektedir.
Oral tiokonazol uygulanması, erkek ve dişi sıçanların fertilitesi üzerine etki etmemiştir.
6. FARMASÖTİK ÖZELLİKLER
6.1. Yardımcı maddelerin listesi
Metil paraben
Propil paraben
Tween 60
Span 60
Oktildodekanol
Setostearil alkol
Deiyonize su
6.2. Geçimsizlikler
Geçerli değil.
6.3. Raf ömrü
24 Ay
6.4. Saklamaya yönelik özel tedbirler
250C’nin altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, ağzı plastik vida kapaklı metal tüp içerisinde 20 g krem olarak takdim edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelik"lerine uygun olarak imha edilmelidir.
5 / 67. RUHSAT SAHİBİ
İstanbul İlaç San.ve Tic. A.Ş.
Orhantepe Mah. Üsküdar Cad. No:155/79
Kartal / İstanbul
8.RUHSAT NUMARASI
2020/174
9.İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 10.08.2020
Ruhsat Yenileme Tarihi:
10.KÜB’ÜN YENİLENME TARİHİ
6 / 6