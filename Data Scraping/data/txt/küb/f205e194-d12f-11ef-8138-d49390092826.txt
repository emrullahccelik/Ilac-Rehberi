KISA ÜRÜN BİLGİLERİ
1. BEŞERİ TIBBİ ÜRÜNÜN ADI
FROLİX 100 mg Film Tablet
2. KALİTATİF VE KANTİTATİF BİLEŞİM
Etken Madde:
Her bir film tablet 100 mg flurbiprofen içerir.
Yardımcı maddeler:
Laktoz monohidrat 85 mg
Kroskarmeloz sodyum 6 mg
Sodyum nişasta glikolat 6 mg
“Yardımcı maddeler için 6.1’e bakınız.”
3. FARMASÖTİK FORM
Film Tablet
4. KLİNİK ÖZELLİKLER
4.1. Terapötik endikasyonlar
Romatoid artrit, osteoartrit ve ankilozan spondilit belirti ve bulgularının tedavisi ile akut
kas iskelet sistemi ağrıları, akut gut artriti ve dismenore tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Diğer nonsteroid antiinflamatuvar ilaçlarda (NSAİİ) olduğu gibi, istenmeyen etkileri en
aza indirebilmek için, her hastaya en düşük doz verilmeye çalışılmalıdır. Bu nedenle,
FROLİX ile yapılan başlangıç tedavisi gözlenerek doz ve sıklığı her bir hastanın
ihtiyaçlarına uyacak şekilde ayarlanmalıdır.
Tavsiye edilen günlük doz, bölünmüş dozlar halinde 150-200 mg’dır.
Semptomların şiddetine göre günlük doz toplam 300 mg’a çıkarılabilir.
Romatoid artrit veya osteoartrit belirti ve semptomlarının giderilmesi için FROLİX’in
tavsiye edilen dozu, günde iki, üç veya dört defaya bölünerek uygulanmak üzere günde
200 ila 300 mg’dır.
Adet sancılarında, semptomların başlangıcında 100 mg, bunu takiben 4-6 saatte bir 50 -
100 mg’dır. Maksimum günlük doz 300 mg’dır.
1Çoklu doz uygulamalarında tavsiye edilen en yüksek tek doz 100 mg’dır.
Yemeklerden hemen sonra, yeterli miktarda sıvı (bir bardak su) ile alınmalıdır.
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımına dair veri mevcut değildir.
Geriyatrik popülasyon:
65 yaş üzeri hastalarda dikkatli kullanılmalıdır. Diğer NSAİ ilaçlarda olduğu gibi yaşlı
hastalarda ülser, kanama, flatulans ve karın ağrısı gibi gastrointestinal komplikasyonları
genç hastalara göre daha fazla görülmektedir.
Karaciğer yetmezliği:
Karaciğer yetmezliğine işaret eden belirti ve/veya semptomlar gösteren veya karaciğer
test değerleri anormal olan bir hasta, FROLİX tedavisi sırasında daha şiddetli bir
karaciğer reaksiyonunun gelişmesine karşı değerlendirilmelidir (bkz. Özel kullanım
uyarıları ve önlemleri- Hepatik etkiler). İleri derecede karaciğer yetmezliği olanlarda
kullanılmamalıdır (bkz. Kontrendikasyonlar).
Böbrek yetmezliği:
Böbrek fonksiyonlarında önemli derecede azalma olan hastalarda, flurbiprofen
metabolitlerinin birikmesini önlemek için doz azaltılması gerekebilir. Bu gibi hastalar
yakından izlenmelidir (bkz. Özel kullanım uyarıları ve önlemleri- Renal etkiler). İleri
derecede böbrek yetmezliği olanlarda kullanılmamalıdır (bkz. Kontrendikasyonlar).
4.3. Kontrendikasyonlar:
FROLİX, flurbiprofene aşırı duyarlılığı olduğu bilinen hastalarda kontrendikedir.
FROLİX astım, ürtiker veya aspirin veya başka bir NSAİİ kullanımı sonrasında alerjik
tipte reaksiyonlar geçirmiş hastalarda kullanılmamalıdır. Bu gibi hastalarda NSAİİ’lere
karşı şiddetli, nadiren fatal, anafilaktik benzeri reaksiyonlar bildirilmiştir (bkz. Özel
kullanım uyarıları ve önlemleri-Anafilaktoid reaksiyonlar ve önceden var olan astım).
FROLİX, aspirin triadı olan hastalara verilmemelidir. Bu semptom kompleksi tipik olarak,
aspirin veya diğer nonsteroid antiinflamatuvar ilaçları aldıktan sonra nazal polipli veya
polipsiz rinit veya şiddetli, potansiyel olarak fatal bronkospazm geçiren astımlı hastalarda
meydana gelir.
Aktif peptik ülseri olan veya daha önce peptik ülser geçirmiş hastalarda flurbiprofenin
kullanımı kontrendikedir.
Daha önceki NSAİİ tedavisiyle ilişkili gastrointestinal kanama veya perforasyon öyküsü
olan hastalarda kontrendikedir.
Gastrointestinal kanamada, serebrovasküler kanama ve diğer kanamalarda kontrendikedir.
Şiddetli kalp yetmezliği, hepatik yetmezlik ve renal yetmezliği olan hastalarda
kontrendikedir.
2Koroner arter by-pass greft operasyonu geçirenlerde ameliyat öncesi ağrı kesici olarak
kullanılması kontrendikedir.
Hamileliğin son trimesterinde kontrendikedir.
4.4. Özel kullanım uyarılar ve önlemleri
FROLİX’in COX-2 inhibitörleri dahil, aspirin dışındaki diğer sistemik NSAİİ’lerle birlikte
kullanımından kaçınılmalıdır. Sistemik NSAİİ’ler ile diğer NSAİİ’lerin birlikte kullanımı
gastrointestinal (Gİ) ülser ve kanama sıklığında artışa neden olabilir.
Kardiyovasküler risk
 NSAİİ’ler, ciddi kardiyovasküler trombotik olaylar, miyokard enfarktüsü ve inme
risklerinde ölümcül olabilecek artışlara sebep olabilirler. Bu risk kullanım
süresiyle birlikte artabilir. Kardiyovasküler hastalığı olan veya kardiyovasküler
hastalıkla ilgili risk faktörü taşıyan hastalarda bu risk en yüksek düzeydedir.
 FROLİX’in, koroner arter by-pass greft operasyonu geçirenlerde ameliyat öncesi
ve sonrası ağrı kesici olarak kullanılması kontrendikedir.
Gastrointestinal risk
 NSAİİ’ler, kanama, ülser, mide ya da bağırsa k perforasyonu gibi ciddi
gastrointestinal advers etkilerle ilgili riskte ölümcül olabilecek artışlara sebep
olabilir. Bu etkiler, kullanım sırasında her an, uyarıcı semptomlar göstermeden
ortaya çıkabilir. Ciddi gastrointestinal etkiler için yaşlılar en büyük risk grubunu
oluşturur.
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif nonsteroid antiinflamatuvarlarla, 3 yıla
varan klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini göstermiştir.
Bilinen kardiyovasküler hastalığı olan hastalar daha büyük risk altında olabilir. FROLİX
ile tedavi edilen hastalarda kardiyovasküler advers olay riskini en aza indirmek için,
mümkün olan en kısa süreyle en düşük etkili doz kullanılmalıdır. Daha önce
kardiyovasküler semptomlar yaşanmamış olsa bile, hekimler ve hastalar bu tür olayların
ortaya çıkmasına karşı tetikte olmalıdır. Hastalara, ciddi kardiyovasküler toksisite belirti
ve/veya semptomları hakkında ve meydana geldikleri takdirde yapılması gerekenler
hakkında bilgi verilmelidir (bkz. bölüm 4.3 Kontrendikasyonlar)
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve FROLİX’in eşzamanlı
kullanımı ciddi gastrointestinal olay riskini arttırmaktadır (bkz. bölüm 4.4 Özel kullanım
uyarıları ve önlemleri, Gastrointestinal (Gİ) etkiler – Gİ ülserasyon, kanama ve
perforasyon riski).
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif nonsteroid
3antiinflamatuvar kullanımının miyokard enfarktüsü ve inme riskinde artışa neden olduğu
gözlemlenmiştir (bkz. bölüm 4.3 Kontrendikasyonlar).
Hipertansiyon:
Diğer tüm NSAİİ’lerde olduğu gibi, flurbiprofen de hipertansiyon oluşumuna veya daha
önce mevcut hipertansiyonun kötüleşmesine ve bu iki durum da kardiyovasküler olaylar
riskinin artmasına neden olabilir. Flurbiprofen de dahil, NSAİİ’ler hipertansiyonlu
hastalarda dikkatli kullanılmalıdır. Flurbiprofen tedavisi başlangıcında ve tedavi seyri
boyunca kan basıncı yakından izlenmelidir.
Gastrointestinal (Gİ) etkiler - Gİ ülserasyon, kanama veya perforasyon riski:
Nonsteroid antiinflamatuvar ilaçlar uygulanan hastalarda, semptomları olsun veya olmasın
herhangi bir zamanda mide, ince barsak veya kalın barsakta inflamasyon, kanama,
ülserasyon veya perforasyon gibi fatal olabilen ciddi Gİ toksisite meydana gelebilir.
Dispepsi gibi hafif üst Gİ sorunlar yaygındır ve tedavi sırasında herhangi bir zamanda
yaşanabilir. Bu yüzden, önceden Gİ semptomlar yaşanmamış olsa bile hekim ve hastalar
ülserasyon veya kanama durumuna karşı tetikte olmalıdır. Hastalara, ciddi Gİ toksisitesinin
belirti ve/veya semptomları ve meydana geldikleri takdirde yapmaları gerekenler hakkında
bilgi verilmelidir. Periyodik laboratuvar gözlemlerinin yararı henüz kanıtlanmamış
olmakla birlikte yeteri kadar değerlendirme de yapılmamıştır. Nonsteroid antiinflamatuvar
bir ilaçla tedavi sırasında ciddi bir Gİ advers olay geliştiren her beş hastadan yalnızca biri
semptomatiktir. Nonsteroid antiinflamatuvar ilaçlar nedeniyle üst Gİ ülser, büyük kanama
veya perforasyonların, 3 ila 6 ay süreyle tedavi edilen hastaların yaklaşık %1’inde, bir yıl
tedavi gören hastalarınsa yaklaşık %2 ila %4’ü arasında meydana geldiği görülmektedir.
Bu eğilimlerin zaman içinde sürmesi, hastanın tedavinin herhangi bir safhasında ciddi bir
Gİ olay geliştirme olasılığını artırmaktadır. Ne var ki, kısa süreli tedavi dahi risksiz
değildir.
Nonsteroid antiinflamatuvar ilaçlar, önceden ülser hastalığı veya Gİ kanaması hikayesine
sahip hastalara reçetelenirken son derece dikkatli olunmalıdır.
Fatal Gİ olaylar hakkındaki spontan raporların çoğu yaşlı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak
gerekir. Advers bir Gİ olayın potansiyel riskini en aza indirmek için, mümkün olan en
kısa süreyle en düşük etkili doz kullanılmalıdır. Yüksek risk grubundaki hastalarda,
nonsteroid antiinflamatuvar ilaçlar içermeyen alternatif tedaviler dikkate alınmalıdır.
Yapılan çalışmalar, nonsteroid antiinflamatuvar ilaç kullanan, önceden peptik ülser
ve/veya Gİ kanama hikayesine sahip hastaların, bu risk faktörlerine sahip olmayan
hastalara kıyasla Gİ kanama geliştirme riskinin 10 kat fazla olduğunu göstermiştir. Ülser
hikayesine ek olarak, yapılan farmakoepidemiyolojik çalışmalarda, Gİ kanama riskini
arttırabilecek aşağıdakiler gibi çok sayıda başka birlikte tedavi ve komorbiditeye yol
açabilecek durum tanımlanmıştır: oral kortikosteroidlerle tedavi, antikoagülanlarla tedavi,
nonsteroid antiinflamatuvar ilaçlarla tedavinin uzaması, sigara içmek, alkol bağımlılığı,
ilerlemiş yaş ve genel sağlık durumunun kötü olması.
Anafilaktoid reaksiyonlar:
Diğer nonsteroid antiinflamatuvar ilaçlarda olduğu gibi, FROLİX’e önceden bilinen bir
maruziyeti olmayan hastalarda anafilaktoid reaksiyonlar meydana gelebilir. Aspirin triadı
4olan hastalara flurbiprofen verilmemelidir. Bu semptom kompleksi tipik olarak, nazal
polipli ya da polipsiz rinit geçiren veya aspirin ya da diğer NSAİ ilaçları aldıktan sonra
şiddetli ve potansiyel olarak fatal olabilen bronkospazm sergileyen astımlı hastalarda
ortaya çıkar. (bkz. Kontrendikasyonları, Özel kullanım uyarıları ve önlemleri - Önceden
var olan astım). Anaflaktoid bir reaksiyon meydana geldiği takdirde, hastaya derhal acil
tedavi uygulanmalıdır.
Hepatik etkiler:
FROLİX de dahil olmak üzere nonsteroid antiinflamatuvar ilaç alan hastaların %15
kadarında bir veya daha fazla karaciğer testinde sınır seviyede yükselmeler meydana
gelebilir. Bu laboratuvar anomalileri ilerleyebilir, değişmeden kalabilir veya tedaviye
devam edildiğinde kendiliğinden geçebilir. Nonsteroid antiinflamatuvar ilaçlarla yapılan
klinik çalışmalarda, hastaların yaklaşık %1’inde ALT ve AST’de anlamlı yükselmeler
(normalin üst limitinin yaklaşık üç veya daha fazla katında) bildirilmiştir. Ayrıca, bazıları
ölümle sonuçlanmak üzere sarılık, fulminant hepatit, karaciğer nekrozu ve karaciğer
yetmezliği de dahil şiddetli karaciğer reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, FROLİX tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü,
vb.) meydana gelmesi halinde, FROLİX tedavisi kesilmelidir.
Renal etkiler:
NSAİ ilaçların uzun süreli kullanımı renal papiller nekroz ve diğer renal hasarlarla
sonuçlanmıştır. Diğer nonsteroid antiinflamatuvar ilaçlarda olduğu gibi, FROLİX’in uzun
süreli uygulanması renal papiller nekroz ve renal medullada diğer değişikliklere yol
açmıştır. Renal prostaglandinlerin renal perfüzyonun korunmasında telafi edici bir rol
oynadığı hastalarda ikinci bir renal toksisite şekli görülmüştür. Bu hastalarda bir nonsteroid
antiinflamatuvar ilacın uygulanması, prostaglandin oluşumunda ve ikincil olarak renal kan
akımında açık renal dekompansasyonu tetikleyebilecek doza bağımlı bir düşmeye neden
olabilir. Bu reaksiyon açısından en büyük risk altında bulunan hastalar böbrek yetmezliği,
kalp yetmezliği veya karaciğer yetmezliği olanların yanı sıra diüretik veya ADE
inhibitörleri kullananlar ve yaşlılardır. Nonsteroid antiinflamatuvar ilaç tedavisinin
kesilmesinden sonra, genelde tedavi öncesindeki duruma geri dönülür.
Klinik çalışmalarda, böbrek yetmezliği olan hastalarda flurbiprofen eliminasyonun yarı
ömründe değişiklik olmamıştır. Flurbiprofen metabolitlerinin başlıca eliminasyon yolu
böbreklerdir. Orta ila şiddetli böbrek yetmezliği olan hastalarda 4’-hidroksi-flurbiprofenin
eliminasyonunda azalma meydana gelmiştir. Bu nedenle, böbrek fonksiyonlarında önemli
derecede azalma olan hastalarda, flurbiprofen metabolitlerinin birikmesini önlemek için
doz azaltımı gerekebilir. Bu gibi hastalar yakından izlenmelidir.
İlerlemiş böbrek hastalığı:
İlerlemiş böbrek hastalığına sahip hastalarda FROLİX tedavisi önerilmez. Ancak,
nonsteroid antiinflamatuvar bir ilaçla tedaviye başlamak zorunluysa, hastanın böbrek
5fonksiyonlarının yakından takip edilmesi tavsiye edilir (bkz. Özel Uyarılar ve Özel
Kullanım Tedbirleri- Renal Etkiler).
Hematolojik etkiler:
FROLİX de dahil olmak üzere nonsteroid antiinflamatuvar ilaç alan hastalarda bazen
anemi görülür. Bunun nedeni sıvı retansiyonu, Gİ kan kaybı veya eritropoez üzerindeki
tam olarak tanımlanamayan bir etki olabilir. FROLİX de dahil olmak üzere nonsteroid
antiinflamatuvar ilaçlarla uzun süreli tedavi gören hastalar, herhangi bir anemi belirti veya
semptomu göstermeseler bile hemoglobin ve hematokrit seviyelerini düzenli olarak kontrol
ettirmelidirler.
Nonsteroid antiinflamatuvar ilaçların bazı hastalarda trombosit agregasyonunu inhibe eden
kanama süresini uzattıkları gösterilmiştir. Aspirinin tersine, bunların trombosit fonksiyonu
üzerindeki etkileri kalitatif açıdan daha az, daha kısa süreli ve geri dönüşümlüdür.
FROLİX genel olarak trombosit sayısı, protrombin zamanı (PT) veya parsiyel
tromboplastin zamanını (PTT) etkilemez. Önceden koagülasyon bozukluğu olan ya da
antikoagülan kullanan ve trombosit fonksiyon değişikliklerinden advers şekilde
etkilenebilecek hastalar FROLİX kullanımında dikkatle izlenmelidir.
Konjestif kalp yetmezliği ve ödem:
Prostaglandin sentezini inhibe ettiği bilinen diğer ilaçlarla olduğu gibi, FROLİX dahil
nonsteroid antiinflamatuvar ilaçlar alan bazı hastalarda sıvı retansiyonu ve ödem
gözlenmiştir. Bu nedenle, FROLİX sıvı retansiyonu, hipertansiyon veya kalp yetmezliği
olan hastalarda dikkatle kullanılmalıdır.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında
aspirin kullanımı, fatal olabilecek derecede şiddetli bronkospazma yol açabilir. Bu gibi
aspirine duyarlı hastalarda aspirin ve diğer nonsteroid antiinflamatuvar ilaçlar arasında
bronkospazm da dahil olmak üzere çapraz reaksiyonlar bildirildiği için, aspirine bu çeşit
bir duyarlılığa sahip hastalar FROLİX kullanmamalı ve önceden var olan astımı olan
hastalarda dikkatli kullanılmalıdır. ( bkz. bölüm 4.3 Kontrendikasyonlar)
Görme değişiklikleri:
FROLİX ve diğer nonsteroid antiinflamatuvar ilaçların kullanımı sırasında görmede
bulanıklık ve/veya görmede azalma olan vakalar bildirilmiştir. Göz şikayetleri olan
hastalar göz muayenesinden geçmelidir.
Deri etkileri
Flurbiprofen dahil nonsteroid antiinflamatuvarların kullanımına ilişkin çok seyrek olarak,
bazıları ölümcül olmak üzere, eksfoliyatif dermatit, Stevens-Johnson sendromu ve toksik
epidermal nekroliz gibi ciddi deri reaksiyonları rapor edilmiştir. Bu ciddi olaylar uyarı
olmaksızın oluşabilir. Hastalar ciddi deri reaksiyonlarının işaret ve semptomları konusunda
bilgilendirilmelidirler ve deri kızarıklığı ya da herhangi bir aşırı duyarlılık belirtisi ilk
meydana geldiğinde flurbiprofen kullanımı durdurulmalıdır.
6Sistemik lupus eritematozus (SLE) ve diğer bağ dokusu hastalıkları:
SLE ve karışık bağ dokusu hastalığı olan hastalarda, aseptik menenjit riski artmıştır.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİ ilaç tedavisi gören hastaların tam kan sayımı ve
biyokimya profilleri periyodik olarak kontrol edilmelidir. Eğer karaciğer ya da renal
rahatsızlıkla uyumlu klinik belirti ve semptomlar gelişirse ya da sistemik belirtiler (ör.
eozinofili, döküntü, vb.) ortaya çıkarsa flurbiprofen kesilmelidir.
Bozulmuş kadın fertilitesi:
Flurbiprofen kadın fertilitesini bozabilir. Bu nedenle gebe kalmak isteyen kadınlara
önerilmez.
Oral antikoagülan ilaçlarla birlikte kullanımı:
Flurbiprofen dahil NSAİİ’ler ile oral antikoagülanların birlikte kullanımı Gİ veya Gİ
olmayan kanama riskini arttırdığından dolayı dikkat edilerek verilmelidir. Oral
antikoagülanlar, varfarin/kumarin tipi ve yeni geliştirilen oral antikoagülanları (ör:
apiksaban, dabigatran, rivaroksaban) içerir. Varfarin/kumarin tipi antikoagülan kullanan
hastalarda antikoagülan/INR izlenmelidir (bkz.Bölüm 4.5).
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımına dair veri yoktur.
Geriyatrik popülasyon:
Diğer nonsteroid inflamatuvarlarla olduğu gibi, yaşlıların (65 yaş ve üstü) tedavisi
sırasında dikkatli olunmalıdır. Yaşlı hastalarda ülserasyon, kanama, gaz, şişkinlik ve
abdominal ağrı gibi gastrointestinal şikayet daha fazladır. Gastrointestinal olayların
potansiyel riskini en aza indirmek için, mümkün olan en kısa süreyle en düşük etkili doz
kullanılmalıdır ( bkz. bölüm 4.4- Özel kullanım uyarıları ve önlemleri- Gastrointestinal
(Gİ) etkiler). Aynı şekilde, yaşlı hastalar renal dekompansasyon gelişme riski açısından
daha yüksek risk altındadırlar. ( bkz. bölüm 4.4- Özel kullanım uyarıları ve önlemleri-
Renal etkiler)
Böbrek ve karaciğer yetmezliğinde kullanım:
Veri mevcut değildir.
FROLİX 80.7 mg laktoz ihtiva eder. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Bu tıbbi ürün her tablette, 1 mmol (23 mg)’dan daha az sodyum ihtiva eder; içerdiği
sodyum miktarı göz önüne alındığında herhangi bir yan etki beklenmez.
74.5. Diğer ilaçlarla etkileşim ve diğer etkileşim türleri:
Anjiyotensin dönüştürücü enzim (ADE) inhibitörleri ve anjiyotensin II reseptör blokerleri
(ARB): Mevcut raporlarda NSAİİ’lerin; diüretiklerin ve ADE inhibitörleri, ARB ve beta
blokerleri içeren diğer antihipertansif ilaçların etkililiğini azaltabileceği belirtilmektedir.
Böbrek fonksiyonu zayıf olan hastalarda (örn. susuz kalan hastalar ya da böbrek
fonksiyonu azalmış yaşlılar), bir ADE inhibitörünün ya da bir ARB’nin ve/veya
diüretiklerin siklooksijenaz inhibitörü ile birlikte kullanımı genelde geri dönüşümlü olan
akut böbrek yetmezliği olasılığı dahil böbrek fonksiyonlarının bozulmasını artırabilir. ADE
inhibitörü ya da ARB ve/veya diüretikler ile birlikte flurbiprofen alan hastalarda bu
etkileşimlerin oluşumları dikkate alınmalıdır.
Bu nedenle, bu ilaçların birlikte kullanımında, özellikle yaşlı hastalarda, dikkatli
olunmalıdır. Hastalar yeterli su almalı ve birlikte kullanım tedavisi başlangıcında ve
sonrasında periyodik olarak böbrek fonksiyonları izlenmelidir.
Antikoagülanlar:
Nonsteroid antiinflamatuvar ilaçlarla birlikte varfarin alan hastalar, sadece her iki ilaçtan
birini kullananlara oranla daha büyük bir ciddi klinik kanama riski altındadır. Doktorlar,
varfarin veya diğer antikoagülanları kullanan hastalara FROLİX verirken dikkatli
olunmalıdır.
Aspirin:
Aspirinin eşzamanlı uygulanması, serum flurbiprofen konsantrasyonlarını düşürür. Bu
etkileşimin klinik önemi bilinmemektedir; ancak, diğer nonsteroid antiinflamatuvar
ilaçlarda olduğu gibi, FROLİX ve aspirinin birlikte uygulanması önerilmemektedir.
Beta-adrenerjik blokör ajanlar:
Flurbiprofen propranololün hipotansif etkisini azaltmasına karşın atenololde böyle bir etki
görülmemiştir. Bu etkileşimin altında yatan mekanizma bilinmemektedir. Hem
flurbiprofen hem de bir beta-blokör alan hastalar, yeterli seviyede bir hipotansif etkinin
elde edilmesi açısından takip edilmelidir.
Diüretikler:
Nonsteroid antiinflamatuvar ilaçlar bazı hastalarda furosemid ve tiyazidlerin natriüretik
etkisini azaltabilmektedir. Bu etki, renal prostaglandin sentezinin inhibisyonuna
dayandırılmıştır. FROLİX ile birlikte diuüretik ilaçlar alan hastalar, böbrek yetmezliği
belirtileri açısından (bkz. Özel kullanım uyarıları ve önlemleri -Renal etkiler) ve istenen
diüretik etkinin elde edildiğinden emin olmak amacıyla yakından izlenmelidir.
Lityum:
Nonsteroid antiinflamatuvar ilaçlar plazma lityum düzeylerinde artışa, renal lityum
klirensinde ise azalmaya yol açmıştır. Minimum lityum konsantrasyonu %15 artmış ve
renal klerens %20 oranında azalmıştır. Bu etkiler, renal prostaglandin sentezinin nonsteroid
antiinflamatuvar ilaç tarafından inhibisyonuna dayandırılmıştır. Bu nedenle, nonsteroid
8antiinflamatuvar ilaçlarla lityum birlikte uygulandığında, hastalar lityum toksisitesine karşı
yakından izlenmelidir.
Metotreksat: NSAİİ’lerin, tavşan böbrek kesitlerinde metotreksat birikimini kompetitif bir
şekilde inhibe ettikleri rapor edilmiştir. Bu durum, bu ilaçların metotreksatın toksisitesini
artırabileceğine işaret ediyor olabilir. Özellikle yüksek doz metotreksat alan hastalarda,
NSAİİ kullanımı metotreksatın plazma düzeyinde artışa yol açabileceğinden NSAİİ’ler ile
metotreksat birlikte uygulandığında dikkatli olunmalıdır.
Kortikosteroidler:
Gastrointestinal ülserasyon veya kanama riskinde artma görülür.
Antiplatelet ajanlar ve selektif serotonin geri alım inhibitörleri (SSRI’ler):
Gastrointestinal kanama riskinde artış
Simetidin, Ranitidin: Küçük fakat istatistiksel açıdan önemli bir artışın dışında,
flurbiprofenin farmakokinetiğini etkilememiştir.
Digoksin: Flurbiprofen ile digoksinin birlikte kullanılması her iki ilacın da kararlı durum
serum konsantrasyonlarını değiştirmemiştir. Ancak NSAİİ’ler kalp yetmezliğini
alevlendirebilir, GFR’i azaltabilir ve glikozitlerin plazma düzeylerini arttırabilir.
Oral hipoglisemik ajanlar: Flurbiprofen ile hipoglisemik ajanların birlikte uygulanması
sırasında kan şekeri konsantrasyonlarında hafif bir düşme yaşanmış olsa da, hipoglisemiye
dair herhangi bir belirti veya semptoma rastlanmamıştır.
Kinolon grubu antibiyotikler: Flurbiprofen ile birlikte alındığında konvülziyon riskini
arttırabilirler.
Nonsteroid antiinflamatuvar ilaçlar zidovudin, tiklopidin, takrolimus ve siklosporin ile
birlikte uygulandığında dikkatli olunmalıdır.
Takrolimus: NSAİ ilaçlarla takrolimus beraber kullanıldığında nefrotoksisite riskinde artış
izlenebilir.
Siklosporin: Flurbiprofen gibi COX inhibitörleri, renal prostaglandinler üzerindeki
etkilerinden ötürü siklosporinin nefrotoksisite riskini artırırlar.
Özel popülasyonlara ilişkin ek bilgiler
Pediyatrik popülasyon:
Veri mevcut değildir.
Geriyatrik popülasyon:
Antiasitler: Antiasit süspansiyonlar, geriyatrik deneklerde kullanıldığında flurbiprofen
absorpsiyonunun miktarında değil ancak absorpsiyon hızında azalmaya neden olmuştur.
94.6. Gebelik ve laktasyon
Genel tavsiye
Gebelik Kategorisi 1. ve 2. trimester: C; 3. Trimester. D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri mevcut değildir.
Gebelik dönemi
Fare ve tavşanlarda yapılan üreme çalışmalarında herhangi bir gelişimsel anomaliye
rastlanmamıştır. Ancak, hayvan üreme çalışmaları insanlarda meydana gelecek etkilerin
önceden görülmesi için her zaman yeterli olmayabilir. Gebe kadınlar üzerinde yapılmış
yeterli ve iyi kontrollü çalışma bulunmamaktadır. FROLİX’in sağlayacağı potansiyel
yarar, fetüs üzerindeki potansiyel riski karşılayabiliyor ise kullanılabilir.
Prostaglandin sentezinin inhibisyonu hamileliği olumsuz etkileyebilir. Epidemiyolojik
çalışmalardan elde edilen veriler hamileliğin erken dönemlerinde kullanılan prostaglandin
sentez inhibitörlerinin spontan düşük riskinde artışa sebep olduğunu göstermektedir.
Hayvanlarda prostaglandin sentez inhibitörü uygulanması sonucunda implantasyon öncesi
ve sonrası kayıplarda artış gösterilmiştir.
Nonsteroid antiinflamatuvar ilaçların fetal kardiyovasküler sistem (ductus arteriosus’un
kapanması) üzerindeki bilinen etkilerinden dolayı, gebeliğin geç safhalarında (6.aydan
itibaren) kullanımından kaçınılmalıdır.
Üreme yeteneği/fertilite
Nonsteroid antiinflamatuvar ilaçlarla sıçanlar üzerinde yürütülen çalışmalarda,
prostaglandin sentezini inhibe ettiği bilinen diğer ilaçlarda olduğu gibi, distosi, doğumda
gecikme ve hayatta kalan yavru oranında düşme meydana gelmiştir. FROLİX’in gebe
kadınlardaki gebelik sonu ve doğum üzerindeki etkileri bilinmemektedir.
Etki mekanizması nedeniyle NSAİİ kullanımı bazı kadınlarda geri dönüşümlü infertilite ile
ilişkilendirilen ovarian foliküllerin rüptürünü geciktirebilir ya da engelleyebilir. Hamile
kalma zorluğu yaşayan veya infertilite sebebi ile araştırma yapılan kadınlarda
flurbiprofenin de dahil olduğu NSAİİ’lerin kesilmesi düşünülmelidir.
Laktasyon dönemi
Anne sütü ve plazmasındaki flurbiprofen konsantrasyonları, günde 200 mg flurbiprofen
kullanmakta olan bir annenin sütünü alan bebeğin günde yaklaşık olarak 0.10 mg
flurbiprofen alabileceğini göstermektedir. Prostaglandini inhibe eden ilaçların bebekler
üzerindeki olası advers etkileri nedeniyle, anneye olan yararı da hesaba katılarak
emzirmeye son verme veya ilacı kesme arasında bir karar verilmelidir.
104.7. Araç ve makine kullanımı üzerindeki etkiler:
NSAİİ kullananlarda ilaç alımından sonra halsizlik, uyuklama, huzursuzluk ve görme
bozuklukları gibi yan tesirler görülebilir. Bu nedenle, bu tür etkiler oluştuğunda araç ve
makine kullanılmamalıdır.
4.8. İstenmeyen etkiler:
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100),
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor).
FROLİX veya diğer nonsteroid antiinflamatuvar ilaçları kullanan hastalarda görülen advers
olaylar:
Flurbiprofen kullanan hastalarda bildirilen olaylar
Yaygın Yaygın olmayan Seyrek Bilinmiyor
Enfeksiyonlar ve Rinit,
enfestasyonlar İdrar yolu
enfeksiyonu
belirti ve
bulguları
Kan ve lenf Demir eksikliği Trombos
sistemi hastalıkları anemisi it
agregasy
onu
Bağışıklık Anafilakt inhibisy
sistemi ik onu
hastalıkları reaksiyon
Metabolizma ve Vücut Hiperürisemi lar
beslenme ağırlığında
,Sıvı
sistemi değişiklikler
hastalıkları retansiyonu
Psikiyatrik Anksiyete, Konfüzyon
hastalıklar Depresyon,
Uykusuzluk,
Sinirlilik
11Sinir sistemi Amnezi, Ataksi,
hastalıkları Baş dönmesi, Serebrovasküler
Baş ağrısı, iskemi, Parestezi,
Reflekslerde Parosmi
artma,
Somnolans,
Titreme
Göz hastalıkları Görmede Konjunktivit
değişiklikler
Kulak ve iç Tinnitus
kulak
hastalıkları
Kardiyak Kalp yetmezliği Miyoka
hastalıklar rd
enfarktü
sü
Vasküler Vasküler
hastalıklar hastalıklar,
Vazodilatasyon,
Solunum, HAisptıemrt ansiyon
göğüs Epitak
bozuklukları ve sis
mediastinal
hastalıklar
Gastrointestina Abdominal Kanlı ishal, Gastrointesti
l hastalıklar ağrı, Kabızlık, Özofagus nal
İshal, hastalığı, perforasyon
Dispepsi, Gaz, Gastrit,
Gİ kanama, Hematemez,
Bulantı, Peptik ülser
Kusma hastalığı,
Stomatit,
Gastrointestinal
ülser
Hepatobiliyer Hepatit
hastalıklar
Deri ve deri Döküntü Anjiyoöde
altı doku m,
hastalıkları Egzema,
Kaşıntı,
Ürtiker
12Kas iskelet Seğirme
bozuklukları, bağ
doku ve kemik
hastalıkları
Böbrek ve idrar Hematüri, Glomerulonefr
hastalıkları Böbrek yetmezliği it,Renal
papiller
nekroz,
Nefrotik
sendrom
Genel bozukluklar Asteni, Ürperm
Ödem, e,Ateş
Halsizlik
Araştırmalar Yükselmiş Hemoglobin ve
karaciğer hemotokrit
enzimleri düzeylerinde
azalma
Aşağıdaki yan etkiler temel olarak dünya genelindeki pazarlama sonrası deneyimlerden ve
literatürlerden elde edilmiştir. Kesin sıklık tahmini genellikle mümkün değildir.
Yan etkiler
Kan ve lenf sistemi hastalıkları Aplastik anemi, hemolitik anemi,
tormbositopeni
Bağışıklık sistemi hastalıkları Anafilaksi
Gastrointestinal hastalıklar Kolit, iltihabi barsak hastalığı
şiddetlenmesi, kan ve protein kaybı ile
birlikte ince barsak inflamasyonu
Hepatobiliyer hastalıklar Kolestatik ve kolestatik olmayan sarılık
Deri ve deri altı doku hastalıkları Eksfoliyatif dermatit, fotosensitivite,
Stevens-Johnson sendromu, toksik
epidermal nekroz
Sinir sistemi hastalıkları Aseptik menenjit
Böbrek ve idrar hastalıkları Interstisyel nefrit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
134.9. Doz aşımı ve tedavisi
Nonsteroid antiinflamatuvar ilaçlarla akut doz aşımı sonrasında beliren semptomlar
genellikle letarji, uyuşukluk, bulantı, kusma ve epigastrik ağrıyla sınırlı olup, destekleyici
tedaviyle geri dönüşlüdür. Gastrointestinal kanama meydana gelebilir. Hipertansiyon, akut
böbrek yetmezliği, solunum depresyonu ve koma da meydana gelebilir, ancak nadirdir.
Nonsteroid antiinflamatuvar ilaçların tedavide kullanımı sonrasında anafilaktoid
reaksiyonlar bildirilmiş olup, bunlar doz aşımı sonrasında da meydana gelebilir.
Aşırı dozda bir nonsteroid antiinflamatuvar ilaç alan bir hastaya semptomatik ve
destekleyici tedavi uygulanmalıdır. Spesifik antidotu yoktur. Semptomları olan veya çok
yüksek derecede bir doz alan (normal dozun 5 ila 10 katı) hastalarda, ilacın alımından
sonraki 4 saat içinde emezis ve/veya aktif kömür (yetişkinlerde 60 ila 100 g arası,
çocuklarda 1 ila 2 g/kg) ve/veya ozmotik katartik endike olabilir. Proteinlere yüksek
bağlanma oranı nedeniyle, zorlu diürez, idrar alkalileştirmesi, hemodiyaliz veya
hemoperfüzyon yararlı olmayabilir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Antiinflamatuvar ve Antiromatizmal Ürünler
ATC kodu: M01AE09
FROLİX Tablet, antiinflamatuvar, analjezik ve antipiretik etki gösteren nonsteroid bir
antiinflamatuvar ilaç olan flurbiprofen içerir. FROLİX’in etki mekanizması, diğer
nonsteroid antiinflamatuvar ilaçlarda olduğu gibi, tamamen anlaşılamamış olup,
prostaglandin sentetaz inhibisyonuyla ilgili olduğu düşünülmektedir.
5.2. Farmakokinetik Özellikler
Genel özellikler
Emilim:
Flurbiprofenin ortalama oral biyoyararlanımı oral çözeltiye nazaran %96’dır. Flurbiprofen
çabuk ve nonstereoselektif olarak absorbe edilir ve pik plazma konsantrasyonlarına
yaklaşık 2 saatte ulaşılır. Gıda veya antasitlerle birlikte alınması flurbiprofenin absorpsiyon
hızını değiştirebilse de absorpsiyon oranını değiştirmez. Ranitidinin, flurbiprofenin
absorpsiyon hızında ve oranında hiçbir etkisi yoktur.
Dağılım:
Hem R- hem de S-flurbiprofenin sanal dağılım hacmi (Vz/F) yaklaşık 0.12 L/Kg’dır. Her
iki flurbiprofen enansiyomeri de %99’un üzerinde bir oranla albumin başta olmak üzere
plazma proteinlerine bağlanır. Plazma proteinlerine bağlanma, tavsiye edilen dozlarla elde
edilen tipik ortalama kararlı durum konsantrasyonlarında (≤10 µg/ml) nispeten sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu
metabolitler arasında 4'-hidroksi-flurbiprofen, 3',4'-dihidroksi-flurbiprofen, 3'-hidroksi-4'-
metoksi-flurbiprofen, bunların konjugatları ve konjüge flurbiprofen yer almaktadır. Diğer
14arilpropiyonik asit türevlerinin (örneğin, ibuprofen) aksine, R-flurbiprofenin S-
flurbiprofene metabolize olması minimal düzeyde gerçekleşmektedir. Yapılan in vitro
çalışmalar, sitokrom P450 2C9’un flurbiprofenin ana metaboliti olan 4'-
hidroksiflurbiprofen’in metabolizmasında önemli bir rol oynadığını göstermiştir. 4'-
hidroksiflurbiprofen metaboliti, havyan inflamasyon modellerinde çok az antiinflamatuvar
aktivite göstermiştir. Flurbiprofen, metabolizmasını değiştiren enzimleri
indüklememektedir. Bağlanmamış durumdaki flurbiprofenin toplam plazma klirensi
stereoselektif olmayıp, terapötik aralıkta kullanıldığında flurbiprofenin klirensi dozdan
bağımsızdır.
Flurbiprofen biyotransformasyonu karaciğerde ağırlıklı olarak sitokrom P450 2C9 ile
sağlanır. Diğer sitokrom P450 2C9 substratlarına daha önceki maruziyetleri
doğrultusunda, yavaş sitokrom P450 2C9 metabolizörü olduğu bilinen ya da olduğu
düşünülen hastalarda flurbiprofen dikkatli kullanılmalıdır. Çünkü bu hastalar düşük
metabolik klirens nedeniyle anormal plazma seviyelerine sahip olabilirler.
Eliminasyon:
Flurbiprofenin %3’ten azı değişmeden idrarla atılır ve idrarda elimine olan dozun yaklaşık
%70’ini ana ilaç ve metabolitleri oluşturur. Renal eliminasyon flurbiprofen
metabolitlerinin önemli bir eliminasyon yolu olduğu için, orta ila şiddetli böbrek
yetmezliği bulunan hastalarda, flurbiprofen metabolitlerinin birikimini önlemek amacıyla
doz ayarlaması yapmak gerekebilir. R- ve S-flurbiprofenin ortalama terminal yarı ömürleri
(t ) sırasıyla 4.7 ve 5.7 saat olup, birbirleriyle benzerdir. Çoklu flurbiprofen doz
1/2
uygulaması sonrasında flurbiprofen birikimi çok az olmuştur.
Doğrusallık/ Doğrusal olmayan durum:
Doz oransallığı değerlendirilmemiştir.
Hastalardaki karakteristik özellikler
Karaciğer yetmezliği:
Flurbiprofen eliminasyonu >%90 oranında karaciğerden metabolize olarak gerçekleşir, bu
yüzden karaciğer hastalığı olan hastalarda karaciğer fonksiyonları normal olan hastalara
göre dozların azaltılması gerekebilir. Ancak, R- ve S- flurbiprofenin tek seferde 200 mg
dozu uygulanması sonrasındaki farmakokinetiği, alkolik siroz hastaları (N = 8) ve genç
sağlıklı gönüllülerde (N = 8) benzer olmuştur.
Flurbiprofenin plazma proteinlerine bağlanışı, karaciğer hastalığı olan ve serum albumin
konsantrasyonları 3.1 g/dL’nin altında olan hastalarda azalabilir.
Böbrek yetmezliği:
Renal klerens flurbiprofen metabolitlerinin önemli bir atılım yolu olmasına rağmen,
değişmemiş flurbiprofen için zayıf bir atılım yoludur (toplam klerensin ≤%3’ü)
bağlanmamış R- ve S-flurbiprofenin klirensleri normal sağlıklı gönüllüler (N=6, 50 mg tek
doz) ile böbrek yetmezliği olan hastalar (N=8, insulin klirensleri 11 ila 43 mL/dak arasında
değişen, 50 mg çoklu doz) arasında önemli bir farklılık göstermemiştir.
15Flurbiprofenin plazma proteinlerine bağlanışı, böbrek yetmezliği olan ve serum albumin
konsantrasyonları 3.9 g/dL’nin altında olan hastalarda azalabilir. Flurbiprofen
metabolitlerinin eliminasyonu böbrek yetmezliği olan hastalarda azalabilir.
Flurbiprofen, sürekli ambülatuvar peritoneal diyalize giren hastalarda kandan ayrılarak
diyalizata önemli seviyede geçmez.
Pediyatrik popülasyon:
Flurbiprofen’in pediyatrik hastalardaki farmakokinetiği araştırılmamıştır.
Geriyatrik popülasyon:
Tek ya da çoklu doz şeklinde flurbiprofen uygulanan geriyatrik artrit, genç artrit hastaları
ve sağlıklı bireylerde ilacın farmakokinetiği benzer bulunmuştur.
5.3. Klinik öncesi güvenlilik verileri
Karsinojenisite, reprodüktif ve teratoloji çalışmaları yapılmıştır. Klinik öncesi çalışmalarda,
flurbiprofenin her ne kadar karsinojenik, teratojenik veya olumsuz reprodüktif etkileri
bulunmamış olsa da üreme yeteneği/fertilite üzerindeki etkileri için Bölüm 4.6’ ya
bakınız.
6. FARMASÖTİK ÖZELLİKLER
6.1 Yardımcı maddelerin listesi
Ödrajit E 100
Nişasta 1500
Laktoz monohidrat
Kroskarmeloz sodyum
Talk
Sodyum nişasta glikolat
Magnezyum stearat
Etil alkonil alkol
Sheffcoat Blue Lv 1252b80
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 0C nin altındaki oda sıcaklığında saklayınız.
6.5. Ambalajın niteliği ve içeriği
PVDC/ Al
16Her bölünebilir film tablette 100mg flurbiprofen içeren 15 ve 30 tabletlik blister
ambalajlarda sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
ALİ RAİF İLAÇ SAN. A.Ş.
Yeşilce Mahallesi
Doğa Sokak No: 4
34418 Kağıthane / İSTANBUL
8. RUHSAT NUMARASI
Ruhsat No: 217/79
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.12.2008
Ruhsat yenileme tarihi:
10. KÜB’ÜN YENİLENME TARİHİ
17