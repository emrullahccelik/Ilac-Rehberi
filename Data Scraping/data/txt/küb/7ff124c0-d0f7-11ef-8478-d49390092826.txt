KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEPO-PROVERA 150 mg/mL IM Enjeksiyonluk Süspansiyon
Steril
2. KALİTATİF VE KANTİTATİF BİLEŞİM
Etkin madde:
Medroksiprogesteron asetat 150 mg/ml
Yardımcı maddeler:
Metilparaben (E218) 1,35mg
Propilparaben (E216) 0,15mg
Sodyum klorür 8,567mg
Yardımcı maddelerin tam listesi için bölüm 6.1’e bakınız
3. FARMASÖTİK FORM
Süspansiyon
Beyaz renkli, enjeksiyonluk steril süspansiyon.
4. KLİNİK ÖZELLİKLER
4.1. Terapötik endikasyonlar
Progestojen: Doğum kontrolü için.
DEPO-PROVERA, uzun dönemli kontraseptif ajan olup, menstrüel bozukluk ihtimali
açısından uygun şekilde gözden geçirilmiş kadınlarda, tam fertiliteye geçişin geciktirilme
potansiyeli için kullanılır.
DEPO-PROVERA aşağıdaki durumlarda kısa dönemli doğum kontrolü için de kullanılabilir:
1) Vazektomiye giren erkeklerin partnerlerinde, vazektomi etki gösterene dek koruma
sağlamak için.
2) Kızamıkçığa karşı aşı yapılan kadınlarda, virüsün etkin olduğu sürece gebeliğin önlenmesi
için.
3) Sterilizasyon bekleyen kadınlarda.
DEPO-PROVERA enjeksiyonunu uzun dönemli kullanan her yaştaki kadında kemik mineral
yoğunluğu (KMD) azalabileceğinden (bakınız Bölüm 4.4), gebelik ve/veya emzirme sırasında
oluşan KMD azalmasını da hesaba katan bir risk/fayda değerlendirmesi DEPO-PROVERA
enjeksiyonu verilmeden önce dikkate alınmalıdır.
Sayfa 1 / 17Pediyatrik popülasyon (12-18 yaş)
Gençlerde, sadece diğer doğum kontrol yöntemleri doktorunuz tarafından uygun veya kabul
edilebilir bulunmadığında, (ebeveynleri ile konuşularak) DEPO-PROVERA kullanılabilir.
Ürünün uzun dönemli doğasının, olası yan etkilerinin ve her enjeksiyonun etkilerinin hemen
tersine dönmesinin imkansızlığının potansiyel kullanıcılara yeterince anlatılması, her hastanın
bu açıklamaları tam olarak anladığından emin olunması için tüm çabaların gerçekleştirilmesi
çok önemlidir. Hastalara yönelik kullanma talimatları üretici tarafından sağlanmaktadır.
Doktorun DEPO-PROVERA enjeksiyon uygulamadan önce bu kullanma talimatlarını anlaması
konusunda hastaya yardımcı olması önerilmektedir.
İyi klinik uygulama doğrultusunda, DEPO-PROVERA uygulamasından önce ve daha
sonrasında düzenli aralıklarla genel tıbbi ve jinekolojik muayene gerçekleştirilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Steril aköz DEPO-PROVERA süspansiyonu, DEPO-PROVERA süspansiyon dozunun eşit
dağılımını sağlamak için kullanımdan hemen önce iyice çalkalanmalıdır.
Yetişkinler:
İlk enjeksiyon: İlk kullanım döngüsünde kontraseptif etki sağlamak için, 150 mg IM enjeksiyon
normal menstrüel döngünün ilk beş gününde verilmelidir. Enjeksiyon bu talimatlara göre
yapıldığında hiçbir ek kontraseptif yöntem gerekmemektedir.
Post Partum: İlk uygulama sırasında hastanın hamile olmadığından iyice emin olmak için bu
enjeksiyon emzirmeyen kadına post partum 5 gün içinde verilmelidir.
Erken puerperium döneminde DEPO-PROVERA reçete edilmiş kadınların uzun süreli ve ağır
kanama yaşayabileceğine dair kanıtlar vardır. Bu nedenle ilaç puerperiumda dikkatli
kullanılmalıdır. Doğum veya gebeliğin sonlanmasının hemen ardından ürünü kullanmayı
düşünen kadınlara ağır veya uzun süreli kanama riskinin yükselebileceği bildirilmelidir.
Doktorlar aklında tutmalıdır ki emzirmeyen post partum hastada ovülasyon 4. hafta gibi erken
dönemde olabilir.
Eğer puerperal kadın emzirecekse, başlangıç enjeksiyonu bebeğin enzim sisteminin tam olarak
geliştiği post partum 6 haftadan sonra uygulanmalıdır. Sonraki dozlar 12 haftalık aralıklarla
verilmelidir.
Sonraki dozlar: 12 haftalık aralıklarla verilmelidir, bununla birlikte, enjeksiyon ilk beş gün
içinde uygulandıysa hiçbir ek kontraseptif önlem (örneğin bariyer) gerekmemektedir
(Vazektomi gerçekleştirilen erkeklerin eşleri için, partnerin sperm sayısının sıfıra düşmediği
hastaların az bir kısmında ilkinden 12 hafta sonra ikinci 150 mg IM enjeksiyon gerekli olabilir).
Eğer önceki enjeksiyondan sonraki aralık herhangi bir nedenle 89 günden (12 hafta ve beş gün)
daha fazlaysa, sonraki enjeksiyon verilmeden önce gebelik ekarte edilmelidir ve hasta bu
ardışık enjeksiyon sonrasındaki 14 gün boyunca ek kontraseptif önlem (örneğin bariyer)
kullanmalıdır.
Sayfa 2 / 17Diğer doğum kontrol yöntemlerinden geçiş
DEPO-PROVERA sürekli kontraseptif etkinlik sağlayacak şekilde verilmelidir. Bu, diğer
yöntemlerin etki mekanizmasına dayanmalıdır (örneğin oral kontraseptiflerden geçiş yapan
hastalar son aktif haplarını aldıktan sonra 7 gün içinde ilk DEPO-PROVERA enjeksiyonunu
uygulamalıdır).
Uygulama şekli:
Enjeksiyon öncesinde standart yöntemler kullanılarak enjeksiyon bölgesi temizlenmelidir.
Dozlar derin kas içi enjeksiyonla verilmelidir. Depot enjeksiyonun kas dokularına, tercihen
gluteus maksimusa yapılmasını sağlamak için dikkat edilmelidir, fakat deltoid gibi diğer kas
dokuları kullanılabilir.
Özel popülasyonlara ilişkin ek bilgiler:
Karaciğer yetmezliği:
Hepatik hastalığın DEPO-PROVERA farmakokinetiği üzerindeki etkisi bilinmemektedir.
DEPO-PROVERA büyük oranda hepatik eliminasyona uğradığından, şiddetli karaciğer
yetmezliği hastalarında yetersiz şekilde metabolize olabilir (Bkz. Bölüm 4.3).
Böbrek yetmezliği:
Renal hastalığın DEPO-PROVERA farmakokinetiği üzerindeki etkisi bilinmemektedir. Renal
yetmezliği olan kadınlarda hiçbir doz ayarı gerekmeyecektir, çünkü DEPO-PROVERA
neredeyse tamamen hepatik metabolizma ile elimine edilmektedir.
Pediyatrik popülasyon:
DEPO-PROVERA menarş öncesi kullanılmaz (Bkz. Bölüm 4.1).
Hasta ile diğer kontraseptif yöntemlerin konuşulduğu ancak bu yöntemlerin uygun olmadığı
veya kabul edilmediği ergen kadın hastalarda (12-18 yaş) kullanılabilir (bakınız Bölüm 4.4).
KMD kaybı hakkındaki endişeler dışında, DEPO-PROVERA güvenlik ve etkinliğinin menarş
sonrası ergenler ve yetişkin kadınlarda aynı olması beklenmektedir.
Geriyatrik popülasyon:
Yaşlılarda kullanımı uygun değildir.
4.3. Kontrendikasyonlar
DEPO-PROVERA, medroksiprogesteron asetat (MPA) veya bu ilacın bölüm 6.1'de listelenen
herhangi bir bileşenine hassasiyeti olduğu bilinen hastalarda kontrendikedir.
DEPO-PROVERA, gebelikte kontrendikedir, gebelik sırasında teşhis veya tedavi amacıyla
kullanılmamalıdır.
DEPO-PROVERA, meme veya genital organlarında hormona bağlı olduğu bilinen veya
şüphelenilen malignansilerde kontraseptif olarak belirtilen dozajda kontrendikedir.
DEPO-PROVERA, karaciğer fonksiyon testleri normale dönmeyen şiddetli hepatik hastalık
mevcudiyeti veya öyküsü olan hastalarda kontrendikedir.
Sayfa 3 / 17DEPO-PROVERA ister tek başına ister östrojen ile kombinasyonda, anormal uterin kanaması
olan hastalarda kesin tanı saptanana ve genital sistem malignansisi ihtimali ortadan kaldırılana
dek kullanılmamalıdır.
4.4. Özel kullanım uyarıları ve önlemleri
Hormonal kontraseptif kullanımına başlayacak her bir kadının, kullanım öncesinde (ve düzenli
olarak belirli aralıklarla) kişisel ve ailesel medikal öyküsü değerlendirilmedir. Bunlar ve
DEPO-PROVERA’nın kontrendikasyonları (Bkz. Bölüm 4.3) ve uyarıları (Bkz. Bölüm 4.4)
doğrultusunda hastanın fiziksel muayenesi yapılmalıdır. Bu değerlendirmelerin sıklığı ve
yapılışı kılavuzlar doğrultusunda kişinin kan basıncı ölçümünü ve gerekliyse ilgili uzman
tarafından göğüs, batın ve serviks sitolojisi dahil pelvik incelemelerini de kapsamak üzere
hastaya özel olmalıdır.
Kemik Mineral yoğunluğu kaybı:
DEPO-PROVERA kullanımı serum östrojen seviyelerini düşürmektedir ve östrojen
eksikliğinin kemik yeniden modelleme sistemi üzerindeki bilinen etkisi nedeniyle KMD'nin
önemli derecede kaybı ile ilişkilidir. Kullanım süresi uzadıkça kemik kaybı artar; bununla
birlikte DEPO-PROVERA kesildikten ve ovaryen östrojen üretimi arttıktan sonra KMD artış
göstermektedir.
KMD'nin bu kaybı kemik gelişimi için kritik bir periyot olan ergenlik ve erken yetişkinlik
sırasında önemli bir sorundur. Daha genç kadınlarda DEPO-PROVERA kullanımının pik
kemik kütlesini azaltıp azaltmadığı ve daha ileri yaşta, mesela menopozdan sonra, kırık riskini
yükseltip yükseltmediği bilinmemektedir.
Ergen kadınlarda medroksiprogesteron asetat IM (DEPO-PROVERA, DMPA) uygulamasının
KMD etkilerini değerlendiren bir çalışmaya göre, kullanımı başlangıca göre KMD'de
istatistiksel olarak anlamlı bir düşüş ile ilişkilidir. Ergenlerde medroksiprogesteron asetat IM
kullanımı kesildikten sonra KMD değerinde başlangıç seviyesine dönüş için lumbar omurgada
1,2 yıl, total kalçada 4,6 yıl ve femoral boyunda 4,6 yıl gereklidir (Bkz. Bölüm 5.1). Gene de
takip edilen bazı hastalarda KMD tam olarak başlangıç seviyesine dönmemiştir ve bu gruptaki
uzun dönem sonucu bilinmemektedir. Ergenlerde, DEPO-PROVERA sadece diğer doğum
kontrol yöntemleri hastalarla konuşulduktan ve uygunsuz veya kabul edilemez olarak
değerlendirildikten sonra kullanılabilir.
Ağırlıklı olarak kontraseptif kullanıcısı yetişkin kadınlar üzerinde yapılan geniş bir gözlemsel
çalışma, DMPA-IM kullanımının kemik kırığı riskini artırmadığını göstermiştir. Önemli olarak,
bu çalışma DMPA kullanımının yaşamın sonraki dönemindeki kırık oranı üzerine etkisini
değerlendirmemektedir (Bkz. Bölüm 5.1 - Doğurgan Kadınlardaki DEPO-PROVERA
Kullanımı ve Kırılma İnsidansı Arasındaki İlişki).
Her yaştan kadında, 2 yıldan uzun süreli kullanım isteyenlerde tedavinin risk ve faydaları
dikkatli bir şekilde yeniden değerlendirilmelidir. Özellikle, osteoporoz için önemli yaşam tarzı
ve/veya tıbbi risk faktörlerine sahip kadınlarda DEPO-PROVERA kullanımı öncesi diğer
doğum kontrolü yöntemleri değerlendirilmelidir.
Sayfa 4 / 17Osteoporoz için önemli risk faktörleri şunlardır:
• Alkol suistimali ve/veya tütün kullanımı
• Antikonvülsanlar veya kortikosteroidler gibi kemik kütlesi azaltabilecek ilaçların kronik
kullanımı
• Anoreksiya nervoza veya bulimia gibi yeme bozuklukları veya düşük vücut kitle endeksi
• Önceki düşük travma kırığı
• Osteoporoz aile öyküsü
Yetişkin ve ergen kadınlarda KMD değişimleri hakkında daha fazla bilgi için bölüm 5.1'e
bakınız.
Diyetten ve takviyelerden yeterli kalsiyum ve D vitamini alımı her yaşta kadında kemik sağlığı
için önemlidir.
Menstrüel düzensizlik: DEPO-PROVERA uygulaması genellikle normal menstrüel döngünün
bozulmasına neden olmaktadır. Kanama kalıpları arasında amenore (ilk 3 ayda kadınların %30
kadarında mevcut iken 12. ayda %55 ve 24. ayda %68'e yükselmiştir); düzensiz kanama ve
lekelenme; uzun süreli (>10 gün) kanama epizotları (ilk 3 ayda kadınların %33 kadarında
mevcut iken 12. ayda %12'ye düşmüştür) yer almaktadır. Nadiren, ağır kanama ortaya çıkabilir.
Kanıtlara göre, tedavi gerektiren uzun süreli veya ağır kanama her yıl 100 kadında 0,5-4
oranındadır. Eğer anormal kanama inatçıysa veya ağırsa, organik patoloji ihtimalini dışlamak
için uygun tetkikler yapılmalıdır ve gerek duyulursa uygun tedavi başlatılmalıdır. Aşırı veya
uzun süreli kanama eşzamanlı östrojen uygulamasıyla kontrol altına alınabilir. Oral kontraseptif
ile kombinasyonda düşük doz uygulanabileceği gibi (30 mikrogram östrojen) östrojen
replasman tedavisi, örneğin konjuge ekuin östrojen (0,625-1,25 mg her gün) şeklinde de
uygulanabilir. Östrojen tedavisinin 1-2 döngü tekrarlanması gerekebilir. Östrojen ile uzun
dönemli eş zamanlı uygulama önerilmez.
Fertiliteye dönmesi: DEPO-PROVERA'nın kalıcı kısırlığa neden olduğuna dair kanıt yoktur.
Bir önceki enjeksiyon sonrasında 14 hafta gibi erken bir tarihte hamilelikler görülmüştür,
bununla birlikte, klinik çalışmalarda, ovülasyon dönüşünün ortalama süresi önceki enjeksiyonu
takiben 5,3 aydır. Kadınlar, kullanım süresinden bağımsız olarak, yöntem kullanımını takiben
tam fertiliteye dönüşte gecikme potansiyeli konusunda bilgilendirilmelidir, bununla birlikte
kadınların %83 kadarının ilk “atlanan” enjeksiyonu takiben 12 ay içinde döllenmesi
beklenebilir (örneğin uygulanan son enjeksiyondan 15 ay sonra). Döllenmeye kadar geçen
ortalama süre son enjeksiyondan 10 ay sonrasıdır (aralık 4-31).
Kanser Riskleri: DEPO-PROVERA kullanıcılarının uzun dönemli vaka kontrollü sürveyansı
over, karaciğer veya servikal kanser genel riskinin arttığını göstermemiştir ve kullanıcı
popülasyonunda endometriyal kanser riskini düşürmek açısından uzun dönemli, koruyucu etki
bulunmamıştır.
40 yaş altı kadınlarda meme kanseri hormonal kontraseptifler kullanılsa da kullanılmasa da
seyrektir.
Bazı epidemiyolojik çalışmaların sonuçları, hiç kullanmayanlara kıyasla şu anda ve yakın
tarihte kullananlarda hastalık riskinde ufak bir fark göstermiştir. Mevcut veya yakın tarihte
DMPA kullanıcılarında, özellikle genç kadınlarda (aşağıya bakınız) meme kanseri genel riski
azdır ve son kullanımdan 10 yıl sonra saptanmamıştır. Kullanım süresi önemli
gözükmemektedir.
Sayfa 5 / 17Enjeksiyonluk progestojenlerin kesilmesinden sonraki 10 yıla dek teşhis edilmiş ek
meme kanseri vakalarının olası sayısı*
DMPA son kullanım yaşı Hiç kullanmayan 10.000 kadın 10.000 DMPA
başına vaka sayısı kullanıcısı başına olası
ek vakalar
20 1'den az 1'den çok az
30 44 2-3
40 160 10
* 5 yıl boyunca kullanıma dayalı”
Menenjiyom: Medroksiprogesteron asetat da dahil olmak üzere progestojenlerin uzun süreli
kullanımını takiben menenjiyomlar bildirilmiştir. Menenjiyom teşhisi konulması durumunda
Depo-Provera kesilmelidir. Menenjiyom öyküsü olan hastalara Depo-Provera önerilirken
dikkatli olunması tavsiye edilir.
Kilo Artışı: DEPO-PROVERA tedavisinde iken kadınlarda kilo artışı eğilim vardır.
Çalışmalara göre, ilk 1-2 yıllık kullanımda ortalama kilo artışı 2,27-3,63 kg kadardır. Tedavinin
4-6 yılını tamamlayan kadınlarda ağırlık ortalama 6,35-7,48 kg artmıştır. Ağırlığın yağ artışı
sonucu arttığı ve anabolik etki veya sıvı retansiyonuna bağlı olmadığına dair kanıtlar mevcuttur.
Anafilaksi: Anafilaktik yanıt raporları (anafilaktik reaksiyonlar, anafilaktik şok, anafilaktoid
reaksiyonlar) alınmıştır.
Tromboembolik Bozukluklar: DEPO-PROVERA alırken hastada pulmoner embolizm,
serebrovasküler hastalık veya retinal tromboz ortaya çıkarsa ilaç tekrar verilmemelidir.
Psikiyatrik Bozukluklar: Endojen depresyon öyküsüne sahip hastalar dikkatlice takip
edilmelidir. Bazı hastalar DEPO-PROVERA tedavisi sırasında premenstrüel-tip depresyondan
şikayetçi olabilirler. Depresif ruh hali ve depresyon, hormonal kontraseptif kullanımının
istenmeyen yan etkileridir (bkz. Bölüm 4.8). Depresyon ciddi olabilir ve intihar davranışı ve
intihar için iyi bilinen bir risk faktörüdür. Kadınların, duygu durum değişiklikleri ve tedaviye
başladıktan kısa bir süre sonra da dahil olmak üzere depresif belirtileri yaşamaları durumunda
doktorlarına başvurmaları önerilir.
Apse oluşumu: Herhangi bir kas içi enjeksiyon sırasında, özellikle doğru uygulanmamışsa,
enjeksiyon bölgesinde tıbbi ve/veya cerrahi müdahale gerektirebilen apse oluşumu riski
mevcuttur.
Tedbirler:
Aşağıdaki rahatsızlıkların öyküsü veya mevcudiyeti dikkatlice değerlendirme ve uygun
araştırma gerektirmektedir: migren veya alışılmadık şiddette baş ağrısı, her tip akut görsel
bozukluklar, karaciğer fonksiyonu ve hormon seviyelerinde patolojik değişiklikler.
Tromboembolik veya koroner vasküler hastalığı olanlar DEPO-PROVERA kullanımından
önce dikkatlice değerlendirilmelidir.
Progestojenler ile tedavi edilen bazı hastalarda glikoz toleransında azalma görülmüştür. Bu
azalmanın mekanizması belirsizdir. Bu nedenle, diyabetik hastaları progestojen tedavisi
altındayken dikkatlice takip edilmelidir.
Sayfa 6 / 17DEPO-PROVERA kullanımı ile seyrek tromboembolizm vakaları bildirilmiştir, fakat
nedensellik bulunmamıştır.
Lipid metabolizma üzerinde medroksiprogesteron asetatın etkileri incelenmiş ve hiçbir belirgin
etki görülmemiştir. Çalışmalarda toplam kolesterol, trigliserid ve düşük yoğunluklu lipoprotein
(LDL) kolesterolde artışlar ve düşüşler gözlemlenmiştir.
DEPO-PROVERA kullanımı, kadınları kardiyovasküler hastalıklardan koruyabilecek serum
yüksek yoğunluklu lipoprotein (HDL) kolesterol seviyelerinde %15-20 azalma ile ilişkili
gözükmektedir. Bu gözlemin klinik sonuçları bilinmemektedir. Kullanım öncesi koroner
hastalık risk artışı potansiyeli değerlendirilmelidir.
Doktorlar yakın tarihli trofoblastik hastalarında insan koryonik gonadotropin seviyeleri
normale dönmeden önce DEPO-PROVERA kullanımını dikkatlice değerlendirmelidir.
Eğer muayene için endometrial veya endoservikal doku alınacaksa, doktorlar hastanın DEPO-
PROVERA kullanımı hakkında patologları bilgilendirmelidir.
Bazı laboratuvar test sonuçları DEPO-PROVERA kullanımından etkilenebilir. Bunlar arasında
gonadotropin seviyeleri (azalmış), plazma progesteron seviyeleri (azalmış), üriner pregnanediol
seviyeleri (azalmış), plazma östrojen seviyeleri (azalmış), plazma kortizol seviyeleri (azalmış),
glikoz tolerans test, metiparon test, karaciğer fonksiyon testleri (artabilir), tiroit fonksiyon
testleri (protein bağlı iyot seviyeleri artabilir ve T3 alım seviyeleri azalabilir) yer almaktadır.
Protrombin (Faktör II), ve Faktör VII, VIII, IX ve X için koagülasyon test değerleri yükselebilir.
Kadınlar, DEPO-PROVERA 'nın HIV enfeksiyonu (AIDS) dahil cinsel yolla bulaşan
enfeksiyonlara (CYBE) karşı koruma sağlamadığı konusunda bilgilendirilmelidir.
Prezervatiflerin doğru bir şekilde ve düzenli olarak kullanımı dahil olmak üzere, daha güvenli
cinsel birleşme, cinsel yolla bulaşan hastalıkların (HIV enfeksiyonu dahil) bulaşmasını
azaltmaktadır.
Kontraseptif seçeneklerinin riskleri ve yararları, her kadın için ayrı ayrı değerlendirilmelidir.
Belirtilen durumlardan veya risk faktörlerinden herhangi biri varsa, DEPO-PROVERA
kullanma kararı vermeden önce her kadın için risk ve yararlar ayrı ayrı değerlendirilmeli ve
ilacın uygun olup olmadığı kadın ile tartışılmalıdır. Bu durumlardan veya risk faktörlerinden
herhangi birinin şiddetlenmesi, alevlenmesi veya ilk defa ortaya çıkması halinde, kadın,
doktoru ile iletişime geçmelidir. Doktor DEPO-PROVERA kullanımının sonlandırılmasının
gerekli olup olmadığına karar verecektir.
DEPO-PROVERA yardımcı madde olarak metilparaben (E218) ve propilparaben (E216)
içerdiğinden alerjik reaksiyonlara (muhtemelen gecikmiş) ve istisnai olarak bronkospazma
sebebiyet verebilir.
DEPO-PROVERA her 1 ml’sinde 1 mmol (23 mg)’dan daha az sodyum ihtiva eder; yani
esasında “sodyum içermez”.
Sayfa 7 / 174.5. Diğer tıbbi ürünler ile etkileşimler ve diğer etkileşim şekilleri
DEPO-PROVERA ile eş zamanlı uygulanan aminoglutetimid DEPO-PROVERA
biyoyararlanımını önemli oranda baskılayabilir.
Diğer tıbbi tedavilerle (oral antikoagülasyon gibi) etkileşimler nadiren bildirilmiştir, fakat
nedensellik saptanmamıştır. Diğer ilaçlarla eş zamanlı tedavi alan hastalarda etkileşim ihtimali
akılda tutulmalıdır.
Medroksiprogesteron asetat (MPA) klirensi yaklaşık olarak hepatik kan akışı hızına eşittir. Bu
nedenle, hepatik enzimleri indükleyen ilaçların medroksiprogesteron asetat kinetiğini önemli
oranda etkilemesi olasılık dışıdır. Bu nedenle, hepatik metabolize edici enzimleri etkilediği
bilinen ilaçları alan hastalarda doz ayarlaması önerilmemektedir.
MPA, CYP3A4 aracılığıyla öncelikle hidroksilasyon ile in vitro metabolize edilmektedir. MPA
üzerinde CYP3A4 indükleyicileri veya inhibitörlerinin klinik etkilerini değerlendiren özel ilaç-
ilaç etkileşim çalışmaları gerçekleştirilmemiştir ve bu nedenle CYP3A4 indükleyicileri veya
inhibitörlerin klinik etkileri bilinmemektedir.
Özel popülasyonlara ilişkin ek bilgiler:
Pediyatrik popülasyon:
DEPO-PROVERA menarş öncesi kullanılmaz (bkz Bölüm 4.1).
4.6. Gebelik ve laktasyon
Genel tavsiye
Gebelik Kategorisi : X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doktorlar, DEPO-PROVERA başlangıç enjeksiyonu öncesi hastaların hamile olup olmadığını
veya ardışık bir enjeksiyon uygulamasının 89 gün (12 hafta ve beş gün) sonrasına ayarlanıp
ayarlanmadığını kontrol etmelidirler.
Gebelik dönemi
DEPO-PROVERA gebelik döneminde kontrendikedir (bkz. Bölüm 4.3).
DEPO-PROVERA gebelik döneminde uygulandığı takdirde ciddi doğum kusurlarına yol
açmaktadır.
Bazı bildirimler, gebeliğin ilk trimesterinde progestasyonel ilaçlara rahim içi maruziyet ile
fetüste hipospadias dahil olmak üzere genital anomali gelişimi arasında ilişki olduğunu
belirtmektedir.
DEPO-PROVERA enjeksiyonundan 1-2 ay sonra saptanan istenmeyen gebelikler, düşük
doğum ağırlığı riski, dolayısıyla artmış yenidoğan ölüm riski taşıyabilir. Bu hamilelikler yaygın
olmadığından bu risk düşüktür.
Sayfa 8 / 17Medroksiprogesteron asetata in utero maruz kalan ve ergenlikte takip edilen çocuklarda
fiziksel, zihinsel, cinsel ve sosyal gelişimler dahil sağlıkları üzerinde advers etkiye dair hiç kanıt
görülmemiştir.
Laktasyon dönemi
Medroksiprogesteron asetat ve/veya metabolitleri anne sütü ile atılmaktadır. Anne sütü ile
medroksiprogesteron asetata maruz kalan çocuklarda gelişimsel ve davranışsal puberte etkileri
incelenmiştir. Hiçbir advers etki bildirilmemiştir. Bununla birlikte, altı haftadan daha küçük
anne sütüyle beslenen bebeklerde MPA'nın etkilerine ilişkin verilerin kısıtlı olması nedeniyle
DEPO-PROVERA, bebeğin enzim sisteminin daha gelişmiş olduğu doğumdan sonraki altıncı
haftadan önce verilmemelidir.
Üreme yeteneği/Fertilite
DEPO-PROVERA, gebeliğin önlenmesinde endikedir.
DEPO-PROVERA kullanımının kesilmesinin ardından kadınlar fertiliteye (konsepsiyon)
dönüşte gecikme yaşayabilir (bkz. Bölüm 4.4).
4.7. Araç ve makine kullanımı üzerindeki etkiler
DEPO-PROVERA baş ağrısı ve baş dönmesine neden olabilir. Etkilenen hastaların araç veya
makine kullanmamaları tavsiye edilmektedir.
4.8. İstenmeyen etkiler
DEPO-PROVERA ile 7 yıla kadar tedavi olan 4200'den fazla kadınla gerçekleştirilen geniş
çaplı bir klinik çalışmada aşağıdaki advers etkiler bildirilmiştir.
DEPO-PROVERA kullanan gönüllülerde en sık bildirilen (>%5) advers etkiler: kilo artışı
(%69), kilo düşüşü (%25), baş ağrısı (%16), sinirlilik (%11), abdominal ağrı ya da rahatsızlık
(%11), baş dönmesi (%6), libido azalması (%6).
Advers etkiler aşağıdaki kategorilere göre listelenmiştir:
Çok yaygın (≥ 1/10), yaygın (> 1/100 ila< 1/10), yaygın olmayan ( > 1/1000 ila < 1/100) ,
seyrek (> 1/10.000 ila < 1/1000) , çok seyrek (< 1/10.000 ), bilinmiyor (eldeki verilerden
hareketle tahmin edilemiyor).
Kist ve polipler de dahil olmak üzere iyi huylu ve kötü huylu neoplazmalar:
Seyrek : Meme kanseri
Kan ve lenf sistemi hastalıkları:
Seyrek : Anemi, kan hastalıkları
Bağışıklık sistemi hastalıkları:
Yaygın olmayan : İlaç hipersensitivitesi reaksiyonları
Seyrek : Anafilaktik ve anafilaktoid reaksiyonlar, anjiyoödem
Sayfa 9 / 17Metabolizma ve beslenme hastalıkları:
Yaygın olmayan : İştah azalması, iştah artması
Psikiyatrik hastalıklar:
Çok Yaygın : Sinirlilik
Yaygın : Depresyon, libido azalması,
Yaygın olmayan : Insomnia
Seyrek : Anorgazmi, duygudurum bozukluğu, duygusal bozukluklar,
irritabilite, anksiyete
Sinir sistemi hastalıkları:
Çok yaygın : Baş ağrısı
Yaygın : Baş dönmesi
Yaygın olmayan : Nöbet, paraestezi,somnolans
Seyrek : Migren, paralizi, senkop
Kulak ve iç kulak hastalıkları:
Seyrek : Vertigo
Kardiyak hastalıklar:
Seyrek : Taşikardi
Vasküler hastalıklar:
Yaygın olmayan : Sıcak basması,
Seyrek : Embolizm ve trombozis, tromboflebit, hipertansiyon, varisli
damarlar, derin ven trombozu
Solunum, göğüs bozuklukları ve mediastinal hastalıklar:
Yaygın olmayan : Dispne
Seyrek : Pulmoner emboli
Gastrointestinal hastalıklar:
Çok yaygın : Abdominal ağrı, abdominal rahatsızlık
Yaygın : Abdominal şişkinlik, bulantı
Seyrek : Rektal kanama, gastrointestinal bozukluklar
Hepato-bilier hastalıklar:
Yaygın olmayan : Anormal hepatik fonksiyonlar
Seyrek : Sarılık, anormal karaciğer enzimleri
Deri ve derialtı doku hastalıkları:
Yaygın : Akne, alopesi, döküntü
Yaygın olmayan : Kloazma, hirsutizm, pruritus, ürtiker,
Seyrek : Edinilmiş lipodistrofi*, dermatit, ekimoz, deride çatlaklar,
skleroderma
Kas-iskelet bozuklukları, bağ doku ve kemik hastalıkları:
Yaygın : Sırt ağrısı, ekstremite ağrısı
Seyrek : Artralji, kas krampları, osteoporotik kırıklar, osteoporoz
Sayfa 10 / 17Üreme sistemi ve meme hastalıkları:
Yaygın : Vajinal akıntı, dismenore, memelerde hassasiyet, genitoüriner sistem
enfeksiyonu
Yaygın olmayan : Disfonksiyonel uterus kanaması (düzensiz artış, azalma, lekelenme),
galaktore, pelvis ağrısı, disparüni, bastırılmış laktasyon
Seyrek : Vajinit, amenore, meme ağrısı, metroraji, menometroraji, menoraji
vulvovajinal kuruluk, meme atrofisi, over kisti, premenstural
sendrom, endometriyal hiperplazi, memede kitle, meme başında
kanama, vajinal kist, meme büyümesi, üreme yeteneğinin geri
kazanılmasında eksiklik, gebelik hissi
Genel bozukluklar ve uygulama bölgesine ilişkin hastalıklar:
Yaygın : Ödem, sıvı tutulumu, asteni
Yaygın olmayan : Göğüs ağrısı
Seyrek : Yüksek ateş, yorgunluk, enjeksiyon bölgesi reaksiyonu*,
enjeksiyon bölgesi persistan atrofi/girinti/çukurlaşma*, enjeksiyon
bölgesi nodülü/yumru*, enjeksiyon bölgesi ağrı/hassasiyet*
susuzluk, ses kısıklığı, VII. sinir paralizi (fasiyel sinir paralizi),
aksiller şişme
Araştırmalar:
Çok yaygın : Kilo artışı, kilo azalması
Seyrek : Kemik yoğunluğu azalması, azalmış glukoz toleransı, anormal
servikal smear
*ADR pazarlama sonrası tespit edilen Advers İlaç Reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Tedavi kesilmesi dışında hiçbir pozitif tedbir gerekmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik Hormonal Kontraseptifler, Progestojenler
ATC kodu: G03AC06
Medroksiprogesteron asetat anti-östrojenik, anti-androjenik ve antigonadotrofik etkiler
göstermektedir.
Sayfa 11 / 17Etki mekanizması
Kadınlara önerilen dozda parenteral olarak uygulandığında DMPA gonadotropin sekresyonunu
inhibe etmektedir, neticesinde foliküler olgunlaşma ve ovülasyonu engellemekte, uterusa sperm
girişini inhibe eden servikal mukusun kalınlaşmasına neden olmaktadır.
Yetişkin Kadınlarda KMD Değişimleri
DEPO-PROVERA kullanan kadınlarda KMD'deki değişikliklerini medroksiprogesteron asetat
enjeksiyon (150 mg IM) kullanan kadınlarla karşılaştıran bir çalışma iki yıllık tedavi sonrası iki
grup arasında KMD kaybı açısından benzerdir. DEPO-PROVERA grupta KMD'deki ortalama
yüzde değişimi Tablo 1 içinde listelenmektedir.
Tablo 1. İskelet bölgesine göre DEPO-PROVERA Kullanan Kadınlarda KMD'de
Başlangıçtan itibaren Ortalama Yüzde Değişimi (%95 güven aralığı ile)
Lumbar omurga Total kalça Femoral boyun
Tedavi N Ortalama % N Ortalama % N Ortalama %
Süresi Değişimi Değişimi Değişimi
(%95 CI*) (%95 CI*) (%95 CI*)
1 yıl 166 -2,7 166 -1,7 166 -1,9
(-3,1 ila -2,3) (-2,1 ila -1,3) (-2,5 ila -1,4)
2 yıl 106 - 4,1 106 -3,5 106 -3,5
(-4,6 ila -3,5) (-4,2 ila -2,7) (-4,3 ila -2,6)
*CI: Güven aralığı
Başka bir kontrollü, klinik çalışmada 5 yıla dek medroksiprogesteron asetat enjeksiyon (150
mg IM) kullanan yetişkin kadınlar %5-6 oranında omurga ve kalça ortalama KMD düşüşü
göstermiştir, kontrol grubundaki KMD'de hiçbir önemli değişim olmamıştır. KMD'de düşüş
kullanımın ilk iki yılında daha belirgindir, sonraki yıllarda daha düşük düşmüştür. 1, 2, 3, 4 ve
5 yıl sonra lumbar omurga KMD'de sırasıyla %–2,9, -4,1, -4, 9, -4,9 ve –5,4 ortalama değişim
gözlemlenmiştir. Total kalça ve femoral boyun KMD'de ortalama düşüşler benzerdir. Daha
fazla detay için lütfen aşağıdaki Tablo 2'ye bakınız.
Medroksiprogesteron asetat enjeksiyon (150 mg IM) kullanımının kesilmesinden itibaren KMD
tedavi sonrası periyot süresince başlangıç değerlerine artmıştır. Tedavinin daha uzun olması
daha yavaş KMD onarımı ile ilişkilidir.
Aynı çalışmada 5 yıldır medroksiprogesteron asetat enjeksiyon kullanan ve enjeksiyonu
kestikten sonra 2 yıl takip edilen az sayıda kadın mevcuttur. Tedavi kesildikten sonraki 2 yıllık
dönemde KMD, başlangıç değerlerine doğru yükselmişti. Medroksiprogesteron asetat
enjeksiyon kullanımının kesilmesinden 2 sene sonra, 3 iskelet bölgesinde de ortalama KMD
değeri artış göstermesine rağmen KMD’de azalma devam etmiştir (Bkz. Tablo 2).
Sayfa 12 / 17Tablo 2. Yetişkinlerde 5 yıllık medroksiprogesteron asetat 150 mg IM tedavisi sonrası
iskelet bölgesine ve kohorta göre KMD'de başlangıçtan itibaren ortalama yüzde değişimi
(%95 güven aralığı ile) ve tedavi sonrası 2 yıl veya 7 yıllık gözlem değerleri (kontrol)
Çalışma Omurga Total Kalça Femoral Boyun
Süresi
Medroksip Kontrol Medroksipr Kontrol Medroksipr Kontrol
ro- o-gesteron o-gesteron
gesteron asetat asetat
asetat
5 yıl* 33 105 21 65 34 106
Ortalama -%5,4 %0,4 -%5,2 %0,2 -%6,1 -%0,3
(SD) (3,57) (3,27) (3,60) (3,18) (4,68) (5,22)
%95 CI -6,65; - -0,20; 1,06 -6,80; -3,52 -0,60; 0,98 -7,75; -4,49 -1,27;
4,11 0,73
7 yıl** 12 60 7 39 13 63
Ortalama -%3,1 %0,5 -%1,3 %0,9 -%5,4 -%0,0
(SD) (3,15) (3,65) (4,95) (3,81) (2,73) (5,88)
%95 CI -5,13; - -0,39; 1,49 -5,92; 3,23 -0,29; 2,17 -7,03; -3,73 -1,51;
1,13 1,45
* Tedavi grubu 5 yıl boyunca medroksiprogesteron asetat enjeksiyon (150 mg IM) alan kadınlar
ve bu zaman periyodu süresince hormonal doğum kontrolü kullanmayan kontrol grubu
kadınlardan oluşmaktadır.
** Tedavi grubu 5 yıl boyunca medroksiprogesteron asetat enjeksiyonu (150 mg IM) alan ve
kullanım sonrası 2 yıl takip edilen kadınlar ve 7 yıl boyunca hormonal kontraseptif kullanmayan
kontrol grubu kadınlardan oluşmaktadır.
SD: Standart sapma
CI: Güven aralığı
Ergen Kadınlarda KMD Değişimleri (12-18 yaş)
Ergen kadınlarda (12-18 yaş) medroksiprogesteron asetat enjeksiyon (150 mg IM 12 haftada
bir, 240 hafta boyunca (4,6 yıl), ardından tedavi sonu ölçümler) ile açık etiketli, randomize
olmayan, klinik çalışmadan elde edilen sonuçlara göre, medroksiprogesteron asetat IM
kullanımı başlangıçtan itibaren KMD'de önemli bir düşüşle ilişkilidir. ≥ 4 enjeksiyon/60 hafta
boyunca alan gönüllüler arasında, lumbar omurga KMD'de ortalama düşüş 240 hafta (4,6 yıl)
sonra %2,1, total kalça ve femoral boyun için sırasıyla %-6,4 ve -5,4 kadardır (Bkz Tablo 3).
Tam tersine DMPA kullanıcılarından farklı başlangıç kemik parametrelerine sahip eşleşmemiş,
tedavi edilmemiş gönüllülerin karşılaştırılamayan bir kohortu lumbar omurga, total kalça ve
femoral boyun için 240 haftada sırasıyla %6,4, 1,7 ve 1,9 ortalama KMD artışları göstermiştir.
Sayfa 13 / 17Tablo 3. İskelet bölgesine göre 60 hafta boyunca günde 4 ve daha fazla DEPO-
PROVERA enjeksiyonu kullanan ergenlerde KMD'de başlangıçtan itibaren ortalama
yüzde değişim (%95 güven aralığı ile)
Tedavi süresi Medroksiprogesteron asetat
N Ortalama % Değişim [% 95
CI]
Total kalça KMD
60 hafta (1,2 yıl) 113 -2,7 [-3,27; -2,12]
120 hafta (2,3 yıl) 73 -5,4 [-6,16; -4,64]
180 hafta (3,5 yıl) 45 -6,4 [-7,38; -5,37]
240 hafta (4,6 yıl) 28 -6,4 [-8,56; -4,24]
Femoral boyun KMD
60 hafta 113 -2,9 [-3,72; -2,15]
120 hafta 73 -5,3 [-6,23; -4,37]
180 hafta 45 -6,0 [-7,31; -4,59]
240 hafta 28 -5,4 [-7,81; -3,00]
Lumbar omurga KMD
60 hafta 114 -2,5 [-2,95; -1,98]
120 hafta 73 -2,7 [-3,57; -1,91]
180 hafta 44 -2,7 [-3,99; -1,35]
240 hafta 27 -2,1 [-4,16; -0,07]
CI: Güven aralığı
Aynı çalışmada yer alan, en az 1 doz medroksiprogesteron asetat enjeksiyonu olan ve bu
enjeksiyondan sonra en az 1 defa KMD’si ölçülen ergenlerde yapılan bir tedavi sonrası takibin
sonuçları Tablo 4’te gösterilmiştir. Kohortun tedavi fazında uygulanan enjeksiyon ortalaması
9’du. Bu kohortta final medroksiprogesteron asetat IM kullanımından sonra omurga, total kalça
ve femoral boyun KMD’sinde başlangıçtan itibaren olan değişiklik sırasıyla %-2,7, %-4,1 ve
%-3,9’du. Zamanla bu ortalama KMD düşüklüğü DPMA-IM bırakıldıktan sonra başlangıç
seviyesine geri dönmüştür. Başlangıç seviyesine dönüş için düzelme için lumbar omurgada 1,2
yıl, total kalçada 4,6 yıl ve femoral boyunda 4,6 yıl gereklidir. Ancak çalışmada çok sayıda
hastanın çalışmayı bıraktığı göz önünde bulundurulmalıdır. Bu sebeple, bu sonuçlar küçük
sayıdaki hasta gruplarını baz almaktadır ve bazı hastaların 240 hafta sonrasında hala total kalça
KMD’sinde azalma mevcuttur. Daha yavaş iyileşme, daha uzun tedavi süresi ve sigara içme ile
ilişkilidir. (Bkz Tablo 4).
Sayfa 14 / 17Tablo 4. Ergenlerde DEPO-PROVERA Kullanımının Sonlandırılması Ardından
KMD'de Başlangıçtan itibaren Ortalama Yüzde Değişim (%95 güven aralığı ile)
Tedavi Başlangıçtan
Tedavi
Enjeksi başlangıcınd itibaren son
kesildi
yonları an sonuna DEPO-
kten
n kadar % 95 CI PROVERA % 95 CI
sonrak N
ortalam ortalama % enjeksiyonuna
i hafta
a sayısı değişim kadar ortalama
sayısı
(SE) % değişim
Total Kalça KMD
0 98 9 -4,1 (0,43) [ -4,95; -3,25] N/A
24 74 9 -4,1 (0,53) [ -5,15; -3,04] -4,0 (0,61) [ -5,25; -2,80]
60 71 8 -3,6 (0,46) [ -4,48; -2,66] -2,8 (0,56) [ -3,97; -1,72]
120 52 10 -4,3 (0,64) [ -5,56; -2,98] -1,7 (0,72) [ -3,14; -0,26]
180 39 7 -4,1 (0,72) [ -5,55; -2,63] -1,2 (0,85) [ -2,96; 0,46]
240 25 9 -3,4 (0,67) [ -4,73; -1,98] 0,1 (0,98) [ -1,95; 2,11]
Femoral Boyun KMD
0 98 9 -3,9 (0,50) [ -4,92; -2,92] N/A
24 74 9 -3,8 (0,60) [ -5,01; -2,62] -4,0 (0,71) [ -5,40; -2,55]
60 71 8 -3,3 (0,56) [ -4,41; -2,18] -3,6 (0,70) [ -4,99; -2,18]
120 52 10 -3,8 (0,74) [ -5,25; -2,28] -1,8 (0,82) [ -3,43; -0,13]
180 39 7 -3,9 (0,85) [ -5,62; -2,17] -1,0 (0,98) [ -3,00; 0,97]
240 25 9 -3,4 (0,80) [ -5,07; -1,78] -0,7 (1,19) [ -3,20; 1,72]
Lumbar Omurga KMD
0 98 9 -2,7 (0,39) [ -3,45; -1,91] N/A
24 74 9 -2,6 (0,43) [ -3,42; -1,69] -2,5 (0,51) [ -3,52; -1,48]
60 70 8 -2,8 (0,43) [ -3,66; -1,96] -0,2 (0,60) [ -1,41; 1,01]
120 52 10 -2,7 (0,61) [ -3,96; -1,50] 2,2 (0,73) [ 0,74; 3,67]
180 39 7 -3,0 (0,67) [ -4,35; -1,66] 2,8 (0,79) [ 1,16; 4,35]
240 25 9 -2,6 (0,80) [ -4,28; -0,99] 4,5 (1,03) [ 2,35; 6,61]
SE: Standart hata
CI: Güven aralığı
Doğurgan Kadınlardaki DEPO-PROVERA Kullanımı ve Kırık İnsidansı Arasındaki İlişki
Genel Uygulama Veri Tabanı (GPRD)’nındaki bilgileri kullanan, geniş geriye dönük bir
kohorta, kontrasepsiyon için DEPO-PROVERA kullanan ve ilk DEPO-PROVERA
kullanımının 6-24 ay öncesi ve 5,5 yıl sonrası döneme ait bilgileri bulunan 41.876 kadın dahil
edildi. DMPA-IM kullanımı öncesi ve sonrası değerlendirildiğinde, kırık riski tüm DMPA
kohortunda, kullanmayanlara göre daha yüksek gözlenmiştir. İlk DMPA enjeksiyonu sonrası
ve ilk enjeksiyon öncesi dönemdeki kırık riskleri karşılaştırıldı. DMPA’nın kemik kırığı riskini
arttırmadığını göstermiştir: Riski Oranı=1,01 (95% CI: 0,92, 1,11).
Bu çalışmada maksimum takip süresi 15 yıl olduğu için, DEPO-PROVERA’nın 15 yıl sonraki
yan etkileri öngörülememektedir. Ayrıca, bu çalışma, DEPO-PROVERA tedavisi sonrasındaki
yaşam süresinde karşılaşılabilecek kırıklar (örn. menopoz sonrası) üzerine etkisini
değerlendirmemektedir.
Sayfa 15 / 175.2. Farmakokinetik özellikler
Genel özellikler
Emilim:
Parenteral medroksiprogesteron asetat uzun etkili progestasyonel steroiddir. Uzun etki süresi
enjeksiyon bölgesindeki yavaş emiliminden kaynaklanmaktadır.
Dağılım:
150 mg/ml MPA enjeksiyonun hemen ardından, plazma seviyeleri 1,7 ± 0,3 nmol/l kadardır.
İki hafta sonra, seviyeler 6,8 ± 0,8 nmol/l kadardır. Konsantrasyonlar 12 hafta sonunda
başlangıç seviyelerine düşmüştür. Daha düşük dozlarda MPA plazma seviyeleri uygulanan
dozla doğrudan ilişkilidir. Zamanla serum birikimi gösterilmemiştir.
Biyotransformasyon:
En az 11 metabolit bildirilmiştir. Tümü idrar ile atılmıştır, bazısı konjuge olmuştur.
Eliminasyon:
Medroksiprogesteron asetat fekal ve üriner atılım ile elimine edilmektedir. Plazma yarı ömrü
tek bir kas içi enjeksiyon sonrası yaklaşık altı haftadır.
Doğrusallık/doğrusal olmayan durum:
Veri yoktur.
5.3. Klinik öncesi güvenlilik verileri
Klinik dışı veriler, güvenlilik farmakolojisi, tekrarlanan doz toksisitesi, genotoksisite ve
karsinojenik potansiyele ilişkin geleneksel çalışmalara dayanarak insanlar için özel bir tehlike
ortaya koymamaktadır. Medroksiprogesteron asetatın hayvanlarda üreme üzerinde olumsuz
etkileri olduğu gösterilmiştir ve hamilelik sırasında kullanılması kontrendikedir.
6. FARMASÖTİK ÖZELLİKLER
6.1. Yardımcı maddelerin listesi
Metilparaben (E218)
Polietilen glikol 3350
Polisorbat 80
Propilparaben (E216)
Sodyum klorür
Enjeksiyonluk su
6.2. Geçimsizlikler
Bilinen bir geçimsizliği yoktur.
6.3. Raf ömrü
60 ay
Sayfa 16 / 176.4. Saklamaya yönelik özel tedbirler
25 ºC’nin altındaki oda sıcaklığında saklayınız. Flakonu dik bir şekilde muhafaza ediniz.
Soğutmayın veya dondurmayın.
6.5. Ambalajın niteliği ve içeriği
1 ml tıpalı ve uç kapaklı flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
136/99
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.11.2013
Ruhsat yenileme tarihi:
10. KÜB’ÜN YENİLENME TARİHİ
Sayfa 17 / 17