KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOFRANIL® 10 mg Draje
2. KALİTATİF VE KANTİFATİF BİLEŞİM
Etken madde:
İmipramin hidroklorür 10 mg
Yardımcı maddeler:
Laktoz 32.25 mg
Sukroz 28.234 mg
Yardımcı maddeler için 6.1’e bakınız.
3. FARMASÖTİK FORM
Draje
Kırmızımsı - kahverengi, üçgen, konveks drajeler şeklindedir.
4. KLİNİK ÖZELLİKLER
4.1. Terapötik Endikasyonlar
Erişkinler
• Depresyonun tüm şekilleri; endojen, organik ve psikojenik şekiller ve kişilik bozuklukları
veya kronik alkolizme eşlik eden depresyon dahil.
• Panik ataklar.
• Kronik ağrılı durumlar.
• Gece korkusu.
Çocuklar ve ergenler
Enürezis nokturna (sadece 5 yaşındaki veya daha büyük çocuklarda ve sadece organik nedenlerin
olmadığı durumlarda).
TOFRANIL’in 5 yaşından küçük çocuklardaki nokturnal enüreziste kullanımıyla ilgili deneyim
bulunmamaktadır.
Çocuklarda ve adolesanlarda, TOFRANIL’in endojen, organik ve psikojenik formları da dahil
olmak üzere tüm depresyon formlarında ve kişilik bozuklukları ya da kronik alkolizm, panik
ataklar, kronik ağrılı durumlar ve pavor nokturnus (gece korkusu) ile ilişkili depresyon
tedavisindeki etkililik ve güvenliliği ile ilgili yeterli kanıt yoktur. Bu nedenle, çocuklarda ve
adolesanlarda (0-17 yaşlar arası) bu endikasyonlarda TOFRANIL kullanımı önerilmez.
4.2. Pozoloji ve uygulama şekli
Pozoloji / Uygulama sıklığı ve süresi:
Dozaj ve uygulama yöntemi, her hastanın durumuna göre düzenlenmelidir. Amaç, mümkün olan
en düşük dozlarla optimal etki elde etmek ve doz artırımını, özellikle TOFRANIL’e, orta yaş
gruplarına kıyasla daha güçlü tepki gösteren adolesans çağındaki gençlerde ve yaşlılarda olmak
üzere dikkatle gerçekleştirmektir.
1 / 13Doktor tarafından başka bir şekilde tavsiye edilmediği takdirde aşağıdaki dozlar uygulanır:
Erişkinler:
Depresyon ve depresif sendromlar:
Ayaktan tedavi gören hastalarda: Tedaviye günde 1-3 defa 25 mg’la başlanır. Günlük dozajı
yavaş yavaş 150-200 mg’a yükseltilir. Bu dozaja ilk haftanın sonunda ulaşılmalı ve belirgin
düzelme sağlanıncaya kadar kullanılmalıdır. Dozun dikkatle azaltılması yoluyla her hastada ayrı
ayrı belirlenmesi gereken idame dozu, genellikle günde 50 -100 mg arasındadır.
Hastanede tedavi gören hastalarda: Tedaviye günde 3 defa 25 mg ile başlanır. Dozaj her gün 25
mg artışlarla günlük doz 200 mg’a çıkıncaya kadar artırılır ve bu dozaja, hastanın durumu
düzelinceye kadar devam edilir. Ağır vakalarda doz, günde 3 defa 100 mg’a yükseltilebilir.
Açıkça düzelme elde edildikten sonra idame dozu, hastanın gereksinimine göre belirlenmelidir
(genellikle günde 100 mg).
Panik ataklar:
Başlangıçta hergün 10 mg’lık 1 draje. Tolere edilme durumuna göre dozaj, istenilen cevap
alınıncaya kadar yükseltilir. İhtiyaç duyulan günlük dozaj, hastadan hastaya büyük değişiklikler
gösterebilir ve 75-150 mg arasında değişebilir. Gerekirse 200 mg’a yükseltilebilir. Tedavinin 6 ay
devam ettirilmesi önerilir. Bu zaman içerisinde idame dozu yavaş yavaş azaltılmalıdır.
Kronik ağrılı durumlar:
Doz hastaya göre ayarlanmalıdır (günde 25-300 mg). Günde 25-75 mg, genellikle yeterli
olmaktadır.
Uygulama şekli:
Ağızdan kullanım içindir.
Özel popülasyonlara ilişkin ek bilgiler
Böbrek / Karaciğer yetmezliği: Trisiklik antidepresanların, ileri derecede karaciğer veya böbrek
hastalığı olan hastalarda kullanımları sırasında dikkatli olmak gerekir.
Geriyatrik popülasyon: Tedaviye günde 1 defa 10 mg’lık draje ile başlanır. Daha sonra bu
dozaj, 10 gün içerisinde yavaş yavaş artırılarak optimal düzey olan günde 30 - 50 mg’ a
yükseltilir ve tedavinin sonuna kadar bu dozaj kullanılır.
Pediyatrik popülasyon:
Enürezis nokturna (sadece 5 yaşındaki veya daha büyük çocuklarda alternatif tedavilerin yeterli
olmadığı durumda):
Önerilen doz, günde 1.7 mg/kg’dır. Başlangıç dozları 5-8 yaşındaki çocuklarda günde 10 mg’lık
2-3 draje, 9 -12 yaşındaki çocuklarda günde 25 mg’lık 1-2 draje, daha büyük çocuklarda günde 1-
3 defa 25 mg’lık draje şeklindedir. Daha yüksek dozlar, tedaviye 1 hafta içerisinde tam cevap
alınamayan hastalarda kullanılır. Drajeler akşam yemeğinden sonra tek bir doz şeklinde
alınmalıdır, ama geceleri yatağını erken ıslatan çocuklarda dozun bir bölümü daha erken saatlerde
(öğleden sonra saat 4’te) verilir. İstenilen cevap alındıktan sonra tedaviye 1-3 ay devam edilmeli
ve doz yavaş yavaş idame dozuna düşürülmelidir.
5 yaşından küçük çocuklarda bu konuda deneyim yoktur.
2 / 134.3. Kontrendikasyonlar
İmipramin veya içerdiği herhangi bir maddeye karşı bilinen aşırı duyarlık veya dibenzazepin
grubu trisiklik antidepresanlara karşı çapraz duyarlılık. TOFRANIL, bir MAO inhibitörüyle
birlikte veya MAO inhibitörü tedavisinden 14 gün önce veya sonra kullanılmamalıdır (Bkz.
Bölüm 4.5. Diğer tıbbi ürünler ile etkileşimler ve diğer etkileşim şekilleri). Moklobemid gibi
selektif, reversibl MAO-A inhibitörüyle birlikte de kullanılmamalıdır. Yakın zamanda geçirilmiş
miyokard enfarktüsü.
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının,
intihar düşünce ya da davranışlarını artırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun artırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın
gerek ailesi gerekse tedavi edicilerce yakinen izlenmesi gereklidir.
Enürezis nokturna’da 5 yaşın üzerindeki hastalarda endikedir.
Çocuklarda ve adolesanlarda, TOFRANIL’in endojen, organik ve psikojenik formları
da dahil olmak üzere tüm depresyon formlarında ve kişilik bozuklukları ya da kronik
alkolizm, panik ataklar, kronik ağrılı durumlar ve pavor nokturnus (gece korkusu) ile
ilişkili depresyon tedavisindeki etkinlik ve güvenilirliği ile ilgili yeterli kanıt yoktur.
Bu nedenle, çocuklarda ve adolesanlarda (0-17 yaşlar arası) bu endikasyonlarda
TOFRANIL kullanımı önerilmez.
İntihar riski:
Şiddetli depresyonun yapısında intihar riski bulunur ve anlamlı bir düzelme oluşuncaya kadar bu
risk devam eder. Depresif bozuklukları olan erişkin ve pediyatrik hastalarda, antidepresan ilaç
alsın ya da almasınlar depresyon ve/veya intihar eğilimi ya da diğer psikiyatrik semptomlarda
kötüleşme oluşabilir. Antidepresanlar, depresif bozukluklar ve başka psikiyatrik bozuklukları
olan çocuk, adolesanlar ve 25 yaş altı genç erişkinlerde yapılan kısa vadeli çalışmalarda intihar
düşünce ve davranışını (intihar eğilimi) artırmıştır.
Herhangi bir endikasyon için TOFRANIL ile tedavi edilen hastalar, özellikle tedavinin başlangıç
döneminde ya da doz değişikliği yapıldığı zaman klinik kötüleşme, intihar eğilimi ve diğer
psikiyatrik semptomlar (Bkz. Bölüm 4.8. İstenmeyen etkiler) açısından yakından takip
edilmelidir.
Eğer bu değişiklikler özellikle de şiddetli, ani başlangıçlı ya da hastanın sunduğu semptomların
bir parçası değil ise bu hastalarda ilacın bırakılması da dahil olmak üzere tedavi rejiminin
değiştirilmesi düşünülmelidir. (Bkz. Bölüm 4.4 Özel kullanım uyarıları ve önlemleri)
Psikiyatrik ve nonpsikiyatrik endikasyonlar nedeniyle antidepresanlarla tedavi edilen pediyatrik
ve erişkin hastaların aileleri ve bakıcıları, başka psikiyatrik semptomların (Bkz. Bölüm 4.8.
İstenmeyen etkiler) ortaya çıkışı, intihar eğilimi oluşumu açısından hastaların takibi ve bu
semptomların derhal tedaviyi uygulayanlara bildirilmesi konusunda uyarılmalıdır.
3 / 13Doz aşımı riskini azaltmak amacıyla “İyi hasta tedavisine” uygun olarak TOFRANIL reçetesi en
küçük miktarda yazılmalıdır.
Diğer psikiyatrik etkiler:
Panik bozukluğu olan birçok hastada trisiklik antidepresan tedavisinin başlangıcında daha
belirgin bir anksiyete görülür. Anksiyete düzeyindeki bu yanıltıcı artış en çok, tedavinin ilk
birkaç günü görülür ve 2 hafta içerisinde genellikle ortadan kalkar.
Trisiklik antidepresanlar alan bazı şizofrenik hastalarda psikozun aktif duruma geçebildiği
gözlenmiştir.
İki uçlu duygudurum bozukluklarının depresif döneminde trisiklik antidepresan kullanan
hastalarda mani veya hipomani atakları da bildirilmiştir. Bu gibi vakalarda; TOFRANIL
dozajının azaltılması veya TOFRANIL kullanımına son vererek antipsikotik bir ilaç verilmesi
gerekebilir. Bu tür ataklar yatıştıktan sonra gerekirse, düşük doz TOFRANIL tedavisine tekrar
başlanabilir.
Durumları elverişli olan hastalar ve ileri yaştaki hastalarda, trisiklik antidepresanlar özellikle
geceleri olmak üzere farmakojenik (delirium tipi) psikozlara neden olabilir. Bunlar, ilacın
kesilmesinden sonraki birkaç gün içerisinde kaybolur.
Kardiyak ve vasküler hastalıklar: Kardiyovasküler bozukluğu olan hastalarda ve özellikle de
kardiyovasküler yetmezliği, iletim bozuklukları (örneğin I-III. derece atrioventriküler blok) veya
aritmileri olanlarda dikkat etmek gerekir. Bu gibi hastalarda ve ayrıca ileri yaştaki hastalarda kalp
fonksiyonları ve EKG izlenmelidir.
Öncelikle aşırı dozla ilişkili olmak üzere TOFRANILin supra-terapötik dozlarıyla izole QTc
uzaması vakaları ve çok nadir olarak da ventriküler taşikardi ve açıklanamayan ani ölüm ortaya
çıkmıştır, ancak az sayıda olmak üzere birlikte uygulanan ilacın da (örn. tioridazin) QTc
aralığında uzamaya neden olduğu bildirilmiştir.
Uzun QT Sendromu/ Torsades de Pointes’e neden olabilen ilaçlar ile birlikte kullanıldığında uzun
QT sendromu veya Torsades de Pointes oluşma riskini arttırabilir. Bu nedenle bu tür ilaçlarla
birlikte kullanılmamalıdır.
Postural hipotansiyonu veya labil bir dolaşımı olan hastalarda kan basıncı düşebileceğinden,
TOFRANIL tedavisine başlanmadan önce kan basıncının kontrol edilmesi önerilir.
Serotonin sendromu:
Serotonerjik toksisite riski nedeniyle önerilen dozlara bağlı kalınması ve eş zamanlı olarak başka
serotonerjik ajanların uygulanması durumunda doz artırımlarının dikkatle yapılması önerilir.
İmipraminin selektif serotonin geri alım inhibitörleri (SSRI), serotonin ve noradrenalin geri alım
inhibitörleri (SNRI), trisiklik antidepresanlar veya lityum gibi diğer serotonerjik ilaçlarla eş
zamanlı uygulandığı durumlarda hiperpireksi, miyoklonus, ajitasyon, nöbetler, delirium ve koma
gibi semptomlarla serotonin sendromu ortaya çıkabilir (Bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri).
4 / 13Konvülsiyonlar:
Trisiklik antidepresanların konvülsiyon eşiğini düşürdükleri bilinmektedir ve bu nedenle
TOFRANIL, epilepsi hastalarında veya konvülsiyonlara zemin hazırladığı bilinen diğer
faktörlerin bulunduğu hastalarda, örneğin çeşitli etiyolojilere bağlı beyin hasarı olanlarda,
nöroleptiklerle birlikte kullanıldığı durumlarda, alkolün veya antikonvülsif özelliklere sahip
ilaçların (örneğin benzodiazepinler) kullanılmasına son verildiği durumlarda son derece dikkatle
kullanılmalıdır. Nöbetlerin ortaya çıkması, doza bağımlı gözükmektedir. Bu nedenle, önerilen
toplam günlük TOFRANIL dozu aşılmamalıdır.
Benzer trisiklik antidepresanlar gibi, TOFRANIL de elektrokonvülsif tedaviyle birlikte ancak
dikkatli bir gözetim altında uygulanmalıdır.
Antikolinerjik etkiler:
Antikolinerjik özellikleri nedeniyle TOFRANIL, geçmişlerinde göz-içi basıncının yükselmesi,
dar-açılı glokom veya idrar retansiyonu (örneğin prostat hastalıkları) bulunan hastalarda dikkatle
kullanılmalıdır.
Trisiklik antidepresanların antikolinerjik etkisi nedeniyle gözyaşı miktarının azalması ve mükoid
salgıların birikmesi, kontakt lens takan hastaların kornea epitelinde hasar meydana gelmesine yol
açabilir.
Özel hasta grupları:
Trisiklik antidepresanların, ileri derecede karaciğer veya böbrek hastalığı olan hastalarda ve
hipertansif krizlere neden olabileceği için adrenal medulla tümörleri (feokromositoma,
nöroblastoma) olan hastalarda kullanımları sırasında dikkatli olmak gerekir.
İstenmeyen kardiyak etkilerin gelişmesi olasılığı nedeniyle hipertiroidizmi olanlarda veya tiroid
preparatlarını kullananlarda dikkatli olmak gerekir.
Karaciğer hastalığı olan hastalarda karaciğer enzim düzeylerinin belirli aralıklarla izlenmesi
önerilir.
Kronik kabızlık vakalarında dikkatli olmak gerekir. Trisiklik antidepresanlar, özellikle yaşlılarda
ve yatalak hastalarda olmak üzere paralitik ileusa yol açabilir.
Uzun süreli trisiklik antidepresan tedavisi sırasında diş çürüklerinde artış bildirilmiştir. Bu
nedenle, uzun süreli tedaviler sırasında düzenli aralıklarla diş kontrolleri yapılmalıdır.
Beyaz kan hücresi sayımı:
TOFRANIL ile sadece çok ender vakalarda lökosit sayısında değişiklikler bildirilmiş olmasına
rağmen, özellikle tedavinin ilk birkaç ayı boyunca ve uzun süreli tedaviler sırasında belirli
aralıklarla kan sayımı yapılmalı ve hasta ateş, boğaz ağrısı gibi semptomlar açısından
izlenmelidir.
Anestezi:
Genel veya lokal anestezi öncesinde anestezi uzmanı, hastanın TOFRANIL kullanmakta olduğu
konusunda uyarılmalıdır (Bkz. Bölüm 4.5. Diğer tıbbi ürünler ile etkileşimler ve diğer etkileşim
şekilleri”).
5 / 13Tedaviye son verilmesi:
Olası advers reaksiyonlar nedeniyle ilacın aniden bırakılmasından kaçınılmalıdır. Tedavinin
bırakılmasına karar verilirse ilaç mümkün olduğunca hızlı azaltılmalı, ancak ani bırakmanın bazı
semptomlara yol açabileceği dikkate alınmalıdır (Bkz. Bölüm 4.8. İstenmeyen etkiler).
Laktoz ve sukroz:
TOFRANIL laktoz ve sukroz içerirler. Nadir kalıtsal galaktoz intoleransı, fruktoz intoleransı, ağır
laktaz eksikliği, sukraz-izomaltaz yetmezliği ya da gluktozgalaktoz malabsorpsiyonu problemleri
olan hastalar TOFRANIL kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
MAO inhibitörleri: TOFRANIL, MAO inhibitörü tedavisinin kesilmesinden en az 2 hafta sonra
verilmelidir (hipertansif kriz, hiperpireksi, ve serotonin sendromuyla uyumlu semptomlar,
örneğin miyoklonus, ajitasyon, nöbetler, deliryum ve koma). TOFRANIL tedavisinden sonra
MAO inhibitörü kullanmaya başlamadan önce de aradan aynı süre geçmelidir. Her iki durumda
da TOFRANIL veya MAO inhibitörü başlangıçta düşük dozlarda kullanılmalı ve dozlar yavaş
yavaş artırılarak etkileri izlenmelidir ( Bkz. Bölüm 4.3. Kontrendikasyonlar).
Trisiklik antidepresanların, moklobemid gibi reversibl MAO-A inhibitörü tedavisinin sona
ermesinden 24 saat sonra verilebileceği izlenimini doğuran kanıtlar vardır ama trisiklik bir
antidepresandan sonra MAO-A inhibitörü kullanılacaksa, arada en az 2 haftalık bir ilaçtan arınma
dönemi bırakılmalıdır.
Selektif serotonin geri-alım inhibitörleri: Fluoksetin, paroksetin, sertralin veya sitalopram gibi
SSRI’lar potent CYP2D6 inhibitörlerdir. Fluvoksamin potent bir CYP1A2 inhibitörü ve orta
düzeyde bir CYP2D6 inhibitörüdür. Dolayısıyla SSRI’lar ile TOFRANIL’in bir arada kullanımı
imipramin ve desipramine artmış maruziyete yol açabilir ve bu ajanların birikimini artırabilir. Bu
nedenle TOFRANIL için doz ayarlaması gerekli olabilir.
Diğer serotonerjik ajanlar: Eş zamanlı uygulamalar serotonerjik sistemde aditif etkilere yol
açabilir. İmipraminin SSRI’lar, SNRI’lar, trisiklik antidepresanlar veya lityum gibi serotonerjik
ilaçlarla eş zamanlı uygulandığı durumlarda serotonin sendromu ortaya çıkabilir (Bkz. Bölüm 4.4
Özel kullanım uyarıları ve önlemleri).
Merkezi sinir sistemi depresanları: Trisiklik antidepresanlar alkolün ve merkezi sinir sisteminde
depresyon yapan ilaçların (örn: barbitüratlar, benzodiazepinler veya genel anestetikler) etkilerini
güçlendirebilir.
Nöroleptikler: Nöroleptiklerin birlikte alınması, trisiklik antidepresanların plazma düzeylerini
yükseltebilir, konvülsiyon eşiğini düşürebilir ve nöbetlere neden olabilir. Tiyoridazinle birlikte
kullanım, şiddetli kardiyak aritmilerle sonuçlanabilir.
Oral antifungal terbinafin: TOFRANIL’in potent bir CYP2D6 inhibitörü olan terbinafin ile eş
zamanlı olarak verilmesi imipramin ve desipramin maruziyetinde ve birikiminde artışa neden
olabilir. Bu nedenle terbinafin ile birlikte uygulandığında TOFRANIL için doz ayarlaması gerekli
olabilir.
6 / 13Adrenerjik nöron blokerleri: TOFRANIL guanetidin, betanidin, rezerpin, klonidin ve alfa-
metildopa gibi adrenerjik nöron blokerlerinin antihipertansif etkisini azaltabilir veya tamamen
ortadan kaldırabilir. Hipertansiyon nedeniyle ilaç kullanılması gereken ve TOFRANIL alan
depresyon vakalarında, farklı bir tip antihipertansif (diüretik, vazodilatör veya beta bloker)
kullanılmalıdır.
Antikoagülanlar: Trisiklik antidepresanlar kumarin grubu ilaçların antikoagülan etkilerini, bu
ilaçların karaciğerdeki metabolizmalarını inhibe ederek artırabilir. Bu nedenle plazma trombin
düzeyinin dikkatle izlenmesi önerilir. Antikolinerjik ilaçlar: Trisiklik antidepresanlar fenotiyazin,
antiparkinson ilaçlar, antihistaminler, atropin ve biperiden gibi antikolinerjik ilaçların gözdeki,
merkezi sinir sistemindeki, barsaktaki ve mesanedeki etkilerini artırabilir.
Sempatomimetik ilaçlar: TOFRANIL adrenalin, noradrenalin, izoprenalin, efedrin ve fenilefrin
(örneğin lokal anestetikler) gibi ilaçların kardiyovasküler etkilerini şiddetlendirebilir.
Kinidin: Trisiklik antidepresanlar, kinidin tipi antiaritmiklerle birlikte kullanılmamalıdır.
Karaciğer enzim indüksiyonuna yol açan ilaçlar: Karaciğerdeki mono-oksijenaz sistemini aktive
eden barbitüratlar, karbamazepin, fenitoin, nikotin ve doğum kontrol hapları gibi ilaçlar
imipramin metabolizmasını hızlandırıp plazma düzeylerini azaltarak etki azalmasına yol açabilir.
Plazmadaki fenitoin ve karbamazepin düzeyleri yükselebilir ve buna bağlı advers etkiler
görülebilir. Bu ilaçların dozajının ayarlanmasına ihtiyaç duyulabilir.
Simetidin, metilfenidat: Bu ilaçlar trisiklik antidepresanların plazma konsantrasyonlarını
yükseltebildiğinden, söz konusu antidepresanların dozlarını azaltmak gerekir.
Estrojenler: Estrojenlerin bazen TOFRANIL’in etkisini çelişkili olarak azalttığını, ancak bazen de
TOFRANIL toksisitesine neden olduğunu gösteren kanıtlar vardır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve-veya embriyonel/fetal gelişim veveya doğum
ve-veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Gerekli olmadıkça kullanılmamalıdır.
Gebelik dönemi
Trisiklik antidepresanların kullanılmasıyla fetustaki advers etkiler (gelişme kusurları) arasında
olası bir bağlantı kuran izole raporlar olduğundan, beklenen faydaların fetusta meydana
gelebilecek zararlarından açıkça daha fazla olmadığı sürece gebelik sırasında TOFRANIL
kullanılmamalıdır.
Anneleri doğuma kadar trisiklik antidepresan kullanmış olan yenidoğanlarda doğumu izleyen ilk
birkaç saat veya gün boyunca dispne, letarji, kolik, iritabilite, hipotansiyon veya hipertansiyon ve
tremor veya spazmlar gibi ilaç bırakma semptomları görüldüğü bildirilmiştir. Bu gibi
semptomlara meydan vermemek için hesaplanan doğum tarihinden en az 7 hafta önce
TOFRANIL tedavisine, eğer mümkünse son verilmelidir.
7 / 13Laktasyon dönemi
İmipramin ve metaboliti desmetilimipramin anne sütünde TOFRANIL’in terapötik dozları
emziren kadınlara uygulandığı takdirde memedeki çocuk üzerinde etkiye neden olabilecek ölçüde
atılmaktadır.
İmipramin ve metaboliti desmetilimipramin anne sütüne az miktarda geçtiğinden, bebeğini
emziren annelerde TOFRANIL tedavisine yavaş yavaş son verilmeli ya da bebeğin anne sütüyle
beslenmesinden vazgeçilmelidir.
Üreme yeteneği / Fertilite
Bilgi bulunmamaktadır.
4.7. Araç ve makine kullanımı üzerindeki etkiler
TOFRANIL kullanan hastalar bulanık görme, uyuşukluk ve diğer merkezi sinir sistemi
semptomlarının (Bkz. Bölüm 4.8. İstenmeyen etkiler) görülebileceği konusunda uyarılmalı ve
kendilerine bu durumda araç ya da makine kullanmamaları, dikkat ve uyanıklık gerektiren
herhangi bir iş yapmamaları söylenmelidir. Alkolün veya diğer ilaçların bu gibi etkileri
şiddetlendirebileceği, hastalara anlatılmalıdır (Bkz. Bölüm 4.5. Diğer tıbbi ürünler ile etkileşimler
ve diğer etkileşim şekilleri).
4.8. İstenmeyen etkiler
İstenmeyen etkiler genellikle hafif ve geçici olup, tedaviye devam edildiğinde ya da dozajın
azaltılmasıyla ortadan kalkar. Bunlar, plazmadaki ilaç düzeyleriyle veya dozla her zaman
bağlantılı değildir. İstenmeyen belirli etkilerin yorgunluk, uyku bozuklukları, ajitasyon,
anksiyete, kabızlık ve ağız kuruması gibi depresyon semptomlarından ayırt edilmesi çoğu zaman
zordur.
Şiddetli nörolojik veya psişik reaksiyonlar gelişirse, TOFRANIL tedavisi durdurulmalıdır.
İleri yaştaki hastalar antikolinerjik, nörolojik, psişik ve kardiyovasküler etkilere karşı özellikle
duyarlıdır. Bu hastaların ilacı metabolize etme ve vücuttan uzaklaştırma yeteneklerinin azalmış
olması, plazma konsantrasyonlarının terapötik dozlarda yükselmesi şeklinde bir risk yaratır.
Advers reaksiyonlar, en sık görüleni birincisi olmak üzere, aşağıdaki değerlere uygun olarak
sıklık başlığı altında derecelendirilmişlerdir: Çok yaygın (≥1/10); yaygın (1≥100, <1/10); yaygın
olmayan (≥1/1,000,<1/100); seyrek (≥1/10,000,<1/1,000) ve çok seyrek (<1/10,000); izole
bildirimler dahildir.
Enfeksiyonlar ve enfestasyonlar
Çok seyrek: Diş çürükleri
Kan ve lenf sistemi bozuklukları
Çok seyrek: Lökopeni, agranülositoz, eozinofili, trombositopeni
Bağışıklık sistemi bozuklukları
Çok seyrek: Anaflaktik reaksiyon
8 / 13Endokrin bozuklukları
Çok seyrek: Uygun olmayan antidiüretik hormon sekresyonu
Metabolizma ve beslenme bozuklukları
Çok yaygın: Kilo alımı
Yaygın: Anoreksi
Çok seyrek: Kan glukozu artışı, kan glukozunda azalma, kilo kaybı
Psikiyatrik bozukluklar
Yaygın: Yorgunluk, konfüzyon, deliryum, halüsinasyonlar, anksiyete, ajitasyon, mani, hipomani,
libido bozukluğu, uyku bozukluğu, dezoryantasyon
Seyrek: Psikotik bozukluk
Çok seyrek: Agresyon
Sinir sistemi bozuklukları
Çok yaygın: Tremor
Yaygın: Baş dönmesi, baş ağrısı, uyuklama hali, parestezi
Seyrek: Konvülsiyonlar
Çok seyrek: Myoklonus, ekstrapiramidal bozukluk, ataksi, konuşma bozuklukları, anormal
elektroensefalogram
Göz bozuklukları
Yaygın: Bulanık görme, görmede akomodasyon bozuklukları, gözyaşı azalması
Çok seyrek: Midriyazis, glokom
Kulak ve iç kulak bozuklukları
Çok seyrek: Kulak çınlaması
Kardiyak bozukluklar
Çok yaygın: Sinüs taşikardisi, elektrokardiyogram anormallikleri (örn. ST ve T dalgası
değişiklikleri)
Yaygın: Aritmiler, çarpıntılar, ileti bozuklukları (örn. QRS kompleksinde genişleme, dal bloğu,
PQ değişiklikleri)
Çok seyrek: Kalp yetmezliği, QT aralığında uzama, ventriküler aritmi, ventriküler taşikardi,
ventriküler fibrilasyon, torsades de pointes
Vasküler bozukluklar
Çok yaygın: Sıcak basmaları, ortostatik hipotansiyon
Çok seyrek: Purpura, peteşi, vazospazm, kan basıncı artışı
Solunum, göğüs bozuklukları ve mediastinal bozukluklar
Çok seyrek: Alerjik alveolit (eozinofiliyle birlikte olan ya da olmayan)
Gastrointestinal bozukluklar
Çok yaygın: Ağız kuruluğu, konstipasyon
Yaygın: Bulantı, kusma
Çok seyrek: Paralitik ileus, stomatit, abdominal bozukluklar, dil ülseri
9 / 13Hepato-bilier bozukluklar
Yaygın: Karaciğer fonksiyon testi anormalliği
Çok seyrek: Hepatit (sarılık ile birlikte olan ya da olmayan)
Deri ve deri altı doku bozuklukları
Çok yaygın: Hiperhidroz
Yaygın: Alerjik dermatit, döküntü, ürtiker
Çok seyrek: Kaşıntı, ışığa duyarlılık reaksiyonları, saç dökülmesi, cilt hiperpigmentasyonu
Böbrek ve idrar bozuklukları
Yaygın: İdrar yapma bozuklukları
Çok seyrek: Üriner retansiyon
Üreme sistemi ve meme bozuklukları
Çok seyrek: Memede hipertrofi, galaktore
Genel ve uygulama bölgesine ilişkin bozukluklar
Yaygın: Bitkinlik
Çok seyrek: Asteni, ödem (lokal ya da genel), pireksi, ani ölüm
İlacı bırakma semptomları
Kullanımın birdenbire sona erdirilmesi veya dozun birdenbire azaltılması sonucu bazen şu
semptomlar görülebilir: Bulantı, kusma, karın ağrısı, ishal, uykusuzluk, baş ağrısı, sinirlilik ve
anksiyete (Bkz. Bölüm 4.4. Özel kullanım uyarıları ve önlemleri)
Kemik Kırıkları
Özellikle 50 yaş ve üzeri hastalarda yapılan epidemiyolojik çalışmalarda, SSRI veya trisiklik
antidepresan kullanan hastalarda kemik kırığı riskinde artış gözlenmiştir. Bu riske yol açan
mekanizma bilinmemektedir.
4.9. Doz aşımı ve tedavisi
TOFRANIL’in aşırı dozlarda alınmasının belirti ve semptomları, diğer trisiklik antidepresanlarda
görülenlere benzerdir. Kardiyak anormallikler ve nörolojik bozukluklar, başlıca
komplikasyonlardır. Çocuklarda ne miktarda olursa olsun kazara TOFRANIL alınması, ağır ve
ölümle sonuçlanabilecek bir olay olarak değerlendirilmelidir.
Belirti ve semptomlar:
Semptomlar, aşırı dozun alınmasını izleyen 4 saat içerisinde ortaya çıkar ve 24 saat sonra
maksimal şiddet derecesine ulaşır. Emilimdeki gecikme (aşırı doza bağlı antikolinerjik etkinin
artması), yarılanma ömrünün uzun olması ve ilacın enterohepatik dolaşıma girmesi hasta için
yarattığı riskin 4-6 gün kadar devam etmesine yol açabilir.
Şu semptomlar ve belirtiler görülebilir:
Merkezi sinir sistemi: Uyuşukluk, stupor, koma, ataksi, huzursuzluk, ajitasyon, reflekslerde
şiddetlenme, kaslarda rijidite ve koreoatetoid hareketler, konvülsiyonlar, serotonin sendrom.
Kardiyovasküler sistem: Hipotansiyon, taşikardi, aritmiler, ileti bozuklukları, şok, kalp
yetmezliği, çok ender olarak kardiyak arrest.
10 / 13Doz aşımında izole QT uzaması, torsades de pointes, ve ölüm vakaları bildirilmiştir.
Diğer: Solunum depresyonu, siyanoz, kusma, ateş, midriyazis, terleme, oligüri veya anüri
oluşabilir.
Tedavi:
Spesifik antidot mevcut olmadığından tedavi temelde semptomatik ve destek tedavisi şeklindedir.
Aşırı doz TOFRANIL alındığından şüphe edilen herhangi bir kişi ve özellikle de çocuk hastaneye
yatırılmalı ve en az 72 saat boyunca yakın gözetim altında tutulmalıdır.
Hastanın bilinci tam olarak yerindeyse, mümkün olan en kısa zamanda midesi yıkanmalı veya
kusturulmalıdır. Hastanın bilinci yerinde değilse hava yolu, lavaja başlamadan önce balonlu bir
endotrakeal tüple güvence altına alınmalı ve hasta kusturulmamalıdır. İlacın antikolinerjik etkileri
midenin boşalmasını geciktirebileceğinden, bu önlemlerin aşırı dozun alınmasından sonra 12
saate kadar hatta daha uzun süre devam ettirilmesi gerekir. Aktif kömür verilmesi, ilacın
emilimini azaltabilir.
Semptomların tedavisinde modern yoğun bakım yöntemleri kullanılır; kalp fonksiyonu, kan
gazları ve elektrolitler aralıksız izlenir; gerekirse antikonvülsif tedavi, suni solunum, geçici olarak
kalp pili takılması, plazma hacminin genişletilmesi, intravenöz damla yöntemiyle dopamin veya
dobutamin kullanılması ve reanimasyon önlemleri gibi acil önlemler alınır. Fizostigminin şiddetli
bradikardi, asistol ve nöbetler yapabildiği bildirildiğinden, aşırı doz TOFRANIL alındığında
bunun kullanılması önerilmez. TOFRANIL plazma konsantrasyonlarının düşük olması nedeniyle
hemodiyaliz ve periton diyalizi etkisizdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Seçisi olmayan monoamin geri alım inhibitörleri
ATC kodu: N06A A02
Etki mekanizması
İmipramin bir trisiklik antidepresan olup alfa-adrenolitik, antihistaminik, antikolinerjik ve 5-HT-
reseptör blokajı gibi çeşitli farmakolojik özelliklere sahiptir. Ancak başlıca terapötik aktivitenin
nöronlardaki noradrenalin ve serotonin (5-HT) geri-alımının inhibisyonu şeklinde olduğuna
inanılmaktadır.
İmipramin “karma” bir geri-alım inhibitörüdür; örn. noradrenalin ve serotonin gerialımını aynı
derecede inhibe eder.
5.2. Farmakokinetik özellikler
Emilim:
İmipramin hidroklorür, gastrointestinal kanaldan hızla ve hemen hemen tamamen emilir.
Besinler, emilimi veya biyoyararlanımı etkilemez. Oral yoldan alınan imipramin karaciğerden ilk
geçişi sırasında kısmen, yine antidepresif aktiviteye sahip bir metabolit olan desmetilimipramine
dönüşür. 10 gün boyunca günde 3 defa 50 mg kullanılmasından sonra imipramin ve
desmetilimipraminin ortalama kararlı durum plazma konsantrasyonları, sırasıyla 33-85 ng/ml ve
43-109 ng/ml olarak bulunmuştur.
11 / 13Dağılım:
İmipraminin % 86 kadarı plazma proteinlerine bağlanır. Beyin-omurilik sıvısındaki ve
plazmadaki imipramin konsantrasyonları arasında yakın bağlantı vardır. İmipraminin sanal
dağılım hacmi, 21 litre/kg civarındadır. İmipramin ve metaboliti desmetilimipramin, plazmada
bulunanla benzer konsantrasyonlarda anne sütüne geçer.
Biyotransformasyon:
İmipramin, karaciğerde geniş kapsamlı olarak metabolize edilir. Metabolizması daha çok
CYP3A4, CYP2C19 ve CYP1A2 enzimleri ile demetilasyon, daha az olarak da CYP2D6 enzimi
ile hidroksilasyon yoluyladır. Her iki metabolik yol da genetik kontrol altındadır.
Eliminasyon:
İmipramin plazmadan, ortalama yarı-ömrü 19 saat olacak şekilde uzaklaştırılır. Verilen dozun %
80’ i idrarla ve %20’si dışkıyla, inaktif metabolitler şeklinde vücuttan atılır. İdrardaki
değişmemiş imipramin ve aktif metaboliti olan desmetilimipramin oranları, dozun yaklaşık
sırasıyla % 5 ve % 6’sı kadardır. Sadece küçük miktarlar feçesle atılır.
Hastalardaki karakteristik özellikler
Geriyatrik:
Yaşlı hastalardaki imipramin plazma konsantrasyonları, metabolik klirensin azalmış olması
nedeniyle gençlerdekinden daha yüksektir.
Pediyatrik:
Çocuklardaki ortalama klirens ve eliminasyon yarı-ömrü, erişkin kontrollerdekinden anlamlı
şekilde farklı değildir ama bu bakımdan hastadan hastaya büyük değişiklikler gösterir.
Böbrek yetmezliği:
İleri derecede böbrek bozukluğu olan hastalarda imipramin ve konjuge olmayan, aktif
metabolitlerinin renal atılımında değişiklik olmaz. Ancak, biyolojik bakımdan inaktif oldukları
kabul edilen konjuge metabolitlerin kararlı durum plazma konsantrasyonları yükselir. Bu bilginin
klinik önemi bilinmemektedir.
5.3. Klinik öncesi güvenlilik verileri
İmipraminin mutajenik veya karsinojenik potansiyeli yoktur. Dört türde (fare, sıçan, tavşan ve
maymun) yapılan çalışmalarda oral uygulanan TOFRANIL’in herhangi bir teratojenik potansiyeli
olmadığı sonucuna varılmıştır. TOFRANIL’in yüksek dozları ile parenteral olarak uygulanan,
literatürde tarif edilen ve başlıca şiddetli maternal ve embriyotoksik etkilerle sonuçlanan
deneylerde teratojenik etkiler açısından bir sonuca varılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Gliserol %85
Magnezyum stearat
Stearik asit
Aerosil 200 V
Mısır nişastası
Talk
Laktoz
12 / 13Titanyum dioksit PH (E171)
Selüloz HP-M-603
Kollodyon VA 64
Dispersed red 15881 anstead
Polietilen glikol 8000 flakes
Avisel PH 101
Polivinilpirolidon K 30
Kristalize sukroz
6.2. Geçimsizlikler
Bilinen geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
30°C’nin altındaki oda sıcaklığında saklayınız. Nemden koruyunuz.
6.5. Ambalajın niteliği ve içeriği
PVC - Alu folyo blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
Ümraniye 34773, İstanbul
Tel: 0 216 612 9191
Faks: 0 216 912 9192
8. RUHSAT NUMARASI
20.07.2011, 233/48
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 20.07.2011, 233/48
Ruhsat yenileme tarihi: ……….
10. KÜB’ÜN YENİLENME TARİHİ:
-
13 / 13