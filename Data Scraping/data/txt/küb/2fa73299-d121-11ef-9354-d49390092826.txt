1. KISA ÜRÜN BİLGİSİ
1. 1. Ürünün İsmi
ZADE VİTAL CORVİTAL 625 mg Yumuşak Kapsül
1. 2. Kalitatif ve Kantitatif Bileşimi
Etkin madde:
Her bir yumuşak kapsül 625 mg keten (Linum usitatissimum L.) tohumu yağı (Oleum Lini) içerir.
Yardımcı maddeler:
Gliserin 0,161 g
Yardımcı maddelerin tam listesi için bölüm 6.1’e bakınız.
1. 3. Farmasötik Form
Yumuşak kapsül
Şeffaf sarımsı renkte, oblong yumuşak kapsüller
1. 4. Klinik Özellikler
1.4.1. Terapötik Endikasyonları
ZADE VİTAL CORVİTAL, bitkisel kaynaklı Omega 3 yağ asidi olan alfa-linolenik asit
(ALA) açısından zengindir. Kronik konstipasyonu olan hastalarda tedaviye yardımcıdır. Ayrıca,
kalp-damar sistemi hastalıklarında, bazı kan lipid (yağ) seviyelerinin düzenlenmesinde ve hafif
gastrointestinal rahatsızlıklarda tedaviye yardımcıdır. ZADE VİTAL CORVİTAL, balık yağı
kullanamayan kişilerde özellikle vejetaryenlerde bitkisel omega 3 (ALA) kaynağı olarak
kullanılabilir.
1.4.2. Dozaj ve Uygulama Yöntemi
Hekim tarafından başka bir şekilde tavsiye edilmediği takdirde; ZADE VİTAL CORVİTAL
erişkinlerde (18 yaş üzeri) günde 2-4 kapsül (1250- 2500 mg/gün dozda) oral yolla alınır. ZADE
VİTAL CORVİTAL 12 yaş üstü çocuklarda günde 1-2 kapsül (625-1250 mg/gün) alınır.
Kapsüller ağızda ezilmeden veya çiğnenmeden yeterli miktarda su ile tercihen tok karnına
yutulmalıdır.
1Özelpopülasyonlara ilişkin ek bilgiler
Böbrek/karaciğer yetmezliği
Böbrek ve karaciğer hastalarında yapılmış yeterli güvenlilik çalışması olmadığından bu hasta
gruplarında kullanılmamalıdır.
Pediyatrik popülasyon
ZADE VİTAL CORVİTAL, 12 yaşın altındaki çocuklarda kullanılmamalıdır.
Geriatrik popülasyon
Yaşlılarda yapılmış yeterli güvenlilik çalışması bulunmamaktadır. Ancak doz ayarlamasına gerek
olmadığı düşünülmektedir.
1.4.3. Kontrendikasyonlar
- Etkin maddeye veya ZADE VİTAL CORVİTAL’in herhangi bir bileşenine alerjisi
olanlarda
- Gebelikte ve laktasyonda
- Karaciğer ve böbrek yetmezliği olan hastalarda
- Tanısı konmamış rektal kanaması olanlarda
- Laksatif kullanımı sonrası defekasyon bozukluğu olanlarda
- Barsak alışkanlığında 2 haftadan daha uzun süredir ani değişim gözlenen hastalarda
- Barsak paralizisi, megakolonu, ileusu olan hastalarda kullanılmamalıdır.
1.4.4. Kullanım için Özel Uyarılar ve Önlemler
Her bir kapsül 0,161 g gliserin içermektedir. Ancak bu dozda gliserine bağlı herhangi bir yan etki
beklenmemektedir.
Oral antikoagülan ilaç kullanan hastalarda ZADE VİTAL CORVİTAL’in günlük dozunun 3 g’ı
aşmaması gerekmektedir.
Östrojenik etkisinden dolayı hormona bağlı tümörlerin tedavisi esnasında dikkatli kullanılmalıdır.
Barsak paralizisi ve ileusu olan hastalarda hekim kontrolünde kullanılmalıdır.
ZADE VİTAL CORVİTAL’in 1 haftadan daha uzun süreli kullanımının hekime danışılarak
sürdürülmesi önerilmektedir.
1.4.5. Diğer Tıbbi Ürünler ile Etkileşimler ve Diğer Etkileşim Şekilleri
Oral antikoagülan ilaç kullanan hastalarda ZADE VİTAL CORVİTAL’in günlük alınan dozu 3
g/günü aşmaması gerekmektedir.
2Diğer ilaçlar veya tıbbi ürünlerle yapılmış etkileşim çalışması bulunmamaktadır.
Özelpopülasyonlara ilişkin ek bilgiler
Özel popülasyona ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
1.4.6. Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü
Konuyla ilgili herhangi bir çalışma bulunmadığından kullanılmamalıdır.
Gebelik dönemi
Keten tohumu yağına gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar gebelik ve/veya embriyonel/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Oral kontraseptif ilaçlarla birlikte kullanımı ile ilgili yeterli bilgi mevcut değildir.
Gebelikte güvenliliği gösterilmediğinden ZADE VİTAL CORVİTAL’in gebelikte kullanılması
önerilmemektedir.
Laktasyon dönemi
Laktasyonda güvenliliği gösterilmediğinden ZADE VİTAL CORVİTAL’in laktasyonda
kullanılması önerilmemektedir.
Üreme yeteneği (fertilite)
Yeterince güvenlilik bilgisi bulunmamaktadır.
1.4.7. Araç ve Makine Kullanma Yeteneği Üzerindeki Etkiler
Araç ve makine kullanma yeteneği üzerinde yapılmış bir çalışma bulunmamaktadır.
31.4.8. İstenmeyen Etkiler
Gastrointestinal hastalıklar
Yaygın: Meteorizm.
Çok seyrek: Anaflaksiye benzeyen aşırı duyarlılık reaksiyonları.
Bilinmiyor: Bulantı, kusma, ishal.
Bunların dışında herhangi bir istenmeyen etki bildirilmemiştir.
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
1.4.9. Doz Aşımı
Keten tohumu yağı ile ilgili olarak hiç doz aşımı bildirilmemiştir. Oral olarak kullanılan keten
tohumu yağı iyi tolere edilebilir. Fakat keten tohumunun kendisinin oral olarak kullanımında aşırı
doza bağlı gaz, şişkinlik gibi abdominal rahatsızlıklara sebep olabileceği bildirilmiştir. Aşırı doz
alımı sonrası herhangi bir bulgu ortaya çıkarsa tedavi semptomatik ve destekleyici olmalıdır.
Spesifik bir antidotu ve eliminasyonunu arttırıcı bir yöntem yoktur.
1.5. Farmakolojik Özellikleri
Farmakoterapotik grup (ATC kodu) henüz belirlenmemiştir.
1.5.1 Farmakodinamik Özellikleri
Keten tohumu içerisinde omega-3 açısından zengin yağ, sindirilebilir proteinler ve lignanlar
bulunmaktadır. Tohumlardan elde edilen yağlar arasında keten tohumu yağı yüksek oranda
a-linolenik asit (ALA, 18:3n-3) ve lignan bulundurmasından dolayı ön plana çıkmaktadır. Keten
tohumunda %35-45 oranında yağ bulunmakta, bunun da %45-52 arasında değişen oranı ALA’dan
oluşmaktadır. ALA, omega-3 grubu yağ asidi olarak sınıflandırılmaktadır.
Keten tohumu yağı bileşimindeki ALA nedeniyle pek çok farklı farmakolojik etki göstermektedir.
Keten tohumu yağının, genelde % 15 oranında serum total kolesterol düzeylerinde azalmaya
neden olduğu gösterilmiştir. Yine yapılan bir çalışmada; yüksek oranda ALA taşıyan keten
4tohumu yağı kullanımın hiperlipidemik kişilerde serum total kolesterol, LDL (düşük dansiteli
lipoprotein) düzeyini azalttığı bildirilmiştir. Postmenopozal kadınlarda da LDL kolesterol
düzeylerinde aynı şekilde azalma görülmüştür. Bu etkiye keten tohumundan izole edilen,
memelilerde bulunan enterodiol ve enterolakton adlı lignanların öncü maddeleri olan SDG
(sekoizolarisiresinol diglukozid) bileşiğinin neden olduğu bildirilmiştir ve serum total kolesterol
miktarında %33, aterosklerotik plaklarda %73 oranında azalma meydana gelmiştir. Keten tohumu
yağının bu etkileri ateroskleroz gelişimini engelleyebileceği ve kan lipid seviyelerini düzenleyici
etkilerini açıklamaktadır.
Yapılan çalışmalarda keten tohumu yağının antitrombotik etkileri ve trombositlerin
agregasyonunu azaltıcı etkilerinin olduğu ve buna bağlı olarak tromboz insidansını azaltabileceği
bildirilmiştir.
Keten tohumu yağı içeriğindeki ALA nedeniyle antioksidan etki göstermektedir. Ayrıca ALA’nın
İnterlökin, TNF (Tümör nekrozis faktör), lökotrien B4 ve polimorfonükleer lökositler üzerine
supresör etkileri vardır. Bu etkileri keten tohumu yağının inflamasyonun gelişimini inhibe edici
etkilerini açıklamaktadır.
Keten tohumu yağının kalsiyum emilimini arttırdığı bilinmektedir. Bu etkisi ile birlikte kemik
sağlığına yardımcı etkileri olduğu bildirilmiştir.
Keten tohumu içeriğindeki lifli yapılar nedeniyle iyi bir besin kaynağı olmasının yanı sıra,
yetişkinlerde barsak hareketlerini de artırdığı bilinmektedir. Yapılan çalışmalarda keten tohumu
yağı kullananlarda dışkılama sıklığı ve sürekliliğinin düzene girdiği gösterilmiştir.
Ayrıca balık yağı kullanamayan yetişkinler özellikle vejetaryenler için keten tohumu yağı, bitkisel
Omega 3 desteği olması bakımından önemlidir.
1.5.2. Farmakokinetik Özellikleri
Keten tohumu yağının emilim, dağılım, metabolizma ve eliminasyonu konusunda bilgi yoktur.
51.5.3. Klinik Öncesi Güvenlik Verileri
Keten tohumu yağının akut toksisitesi fareler ve sıçanlar üzerinde çalışılmıştır. Farede LD50
değerleri tek doz olarak 32 ml/kg p.o., 2.6 ml/kg intraperitoneal’dır. Sıçanlarda 12 hafta 2 ml/kg
dozda keten tohumu verildiğinde AST, ALT ve GGT gibi karaciğer enzim düzeylerinde
değişiklikler gözlenmemiştir. Sıçanlarda yapılan çalışmalarda keten tohumu yağının oldukça
güvenli olduğu görülmüştür.
Östrojenik etki içerdiğinden östrojen metabolizması ve aktivitesi ile etkileşebilir.
Üreme, genotoksisite ve kanserojenik testleri yapılmamıştır.
1.6. Farmasötik Özellikleri
1.6.1. Yardımcı Maddelerin Listesi
dl a-tokoferol
dl a-tokoferil asetat
Jelatin
Gliserin
Saf su
1.6.2. Geçimsizlikler
Bilinmemektedir.
1.6.3. Raf ömrü
24 ay
1.6.4. Özel Saklama Önlemleri
°
25 C’nin altındaki oda sıcaklığında saklayınız.
1.6.5. Ambalajın Yapısı ve İçeriği
Karton kutu içerisinde kullanma talimatı ile birlikte, 60 kapsül içeren PVC/Al blister ambalajda
satışa sunulmuştur.
1.6.6. Kullanılmış Bir Ürünün veya Böyle Bir Üründen Kaynaklanan Atık Maddelerin İmha
Talimatları
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
61.7. Ruhsat Sahibi
ZADE VİTAL İLAÇ KİMYA GIDA SAN. ve TİC. AŞ
Büyükkayacık OSB Mahallesi,
Güzelkonak Sok. 8B-1
Selçuklu KONYA/TÜRKİYE
Tel : (332) 239 03 69-72
e-mail: zade@zade.com.tr
1.8. Ruhsat Numarası
2018/503
1.9. İlk Ruhsat Tarihi veya Ruhsatın Yenilenme Tarihi
İlk ruhsat tarihi : 02.12.2016
Ruhsat yenileme tarihi : 15.09.2018
1.10. KÜB Yenileme Tarihi
20.11.2020
7