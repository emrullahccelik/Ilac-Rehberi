KISA ÜRÜN BİLGİSİ  
 
 
1. Ürünün İsmi  
SİNUPRET® EXTRACT  Kaplı Tablet  
 
2. Kalitatif ve Kantitatif Bileşimi  
Etkin madde (ler): 
1 kaplı tablet  şunları içerir:  
Centiyan (Gentiana lutea L.) kökü , Çuha çiçeği (Primula veris  L.) çiçekleri , Kuzukulağı  (Rumex 
crispus  L.) toprak üstü kısımları , Kara m ürver  (Sambucus nigra  L.) çiçekleri , Mine çiçeği  
(Verbena officinalis  L.) toprak üstü kısımları  karışımından (1:3:3:3:3) elde edilen 160 ,00 mg kuru 
ekstre (3-6:1). 
Ekstraksiyon çözücüsü : %51 Etanol (a/a) 
 
Yardımcı maddeler:  
Sıvı glukoz  (kuru madde ) 3.1 mg  
Sukroz (sakkaroz)  133.7 mg  
 
Yardımcı maddelerin tam listesi için Bölüm 6.1'e bakınız.  
 
3. Farmasötik Form  
Kapl ı tablet . 
Kapl ı tablet ler yeşil, yuvarlak, iki yüzü dışbükey  pürüzsüz bir yüzeye sahiptir . 
 
4. Klinik Özellikler  
4.1 Terap ötik Endikasyonlar ı 
Paranazal sinüslerdeki akut enflamasyonların (akut, komplike olmayan rinosinüzit) tedavisi için 
endikedir.  
 
SİNUPRET® EXTRACT yetişkinlerde ve 12 yaş üstü ergenlerde kullanılır.  
 
4.2 Dozaj ve Uygulama Yöntemi   
Yetişkinlerde ve 12 yaşından büyük ergenlerde günlük doz günde 3 defa 1 kaplı tablettir (bir günde 
en fazla 3 tablet).  
 
Kapl ı tabletler çiğnenmeden, tercihen bir miktar sıvı  (örn. bir bardak  su) ile alınmalıdır . 
 
Aksi belirtilmedikçe, tıbbi ürün 7  ila 14 gün lük bi r süre boyunca  alınmalıdır. Lütfen 4.4 “ Kullanım 
için Özel Uyarılar ve Önlemler ” bölümündeki bilgilere bakınız.  
 
Özel popülasyonlar a ilişkin ek  bilgiler:  
 
Böbrek/karaciğer yetmezliği  
Böbrek/karaciğer fonksiyon bozukluğuna ilişkin spesifik doz önerileri için yeterli veri yoktur.  
 
Pediyatri k popülasyon  
SİNUPRET® EXTRACT 12 yaşın altındaki çocuklarda kullanılmamalıdır.  
 4.3 Kontrendikasyonlar  
Etkin veya yardımcı maddelerden herhangi birisine karşı aşırı duyarlılığı olan hastalarda 
kontrendikedir.  
Peptik ülser i olanlar kullanmamalıdır.  
 
4.4 Kullanım için Özel U yarıla r ve Önlemler  
Hasta burun kanaması, ateş, şiddetli ağrı, iltihaplı burun akıntısı, görme bozukluğu, orta yüzde 
veya gözlerde asimetri veya yüzde uyuşma yaşarsa , ayırıcı tanı ve tıbbi tedavi gerekir.  
Eğer semptomlar 7 ila 14 günden uzun sürerse, kötüleşirse ya da periyodik  olarak  tekrarlarsa, 
hastanın bir hekime  danışması önerilir.  
Bilinen gastriti ve mide hassasiyeti olan hastalarda bu tıbbi ürün dikkatli kullanılmalıdır. 
SİNUPRET® EXTRACT tercihen yemeklerden sonra bir bardak su ile alınmalıdır.  
Bu tıbbi ürün sukroz ve sıvı glukoz içerir.  
Nadir kalıtımsal  fruktoz intoleransı, glukoz -galaktoz malabsorpsiyonu veya sukraz -izomaltaz 
problemi  olan hastalar ın SİNUPRET® EXTRACT’ı kullanmamaları gerekir . 
 
Yeterli veri olmadığından dolayı, SİNUPRET® EXTRACT  12 yaşın altındaki çocuklarda 
kullanılmamalıdır.  
 
4.5 Diğer Tıbbi Ürünler ile Etkileşimler ve Diğer Etkileşim Şekilleri  
SİNUPRET® EXTRACT  ile ilgili tıbbi açıdan herhangi bir etkileşim bilinmemektedir. Bununla 
birlikte h erhangi bir etkileşim çalışması yapılmamıştır. Bu nedenle diğer ilaçların etkisinin 
artabileceği veya azalabileceği göz ardı edil emez . Dar bir terapötik aralığa sahip diğer tıbbi 
ürünlerin eşzamanlı kullanımına vaka bazında karar verilmelidir.  
 
4.6  Gebelik ve Laktasyon   
Genel tavsiye  
 
Çocuk doğurma potansiyeli bulunan kadınlar/Doğum kontrolü  
Bu konuda herhangi bir çalışma yapılmamıştır.  
 
Gebelik dönemi  
SİNUPRET® EXTRACT’ın  hamile kadınlarda kullanımına ilişkin veri bulunmamaktadır. 
Hayvanlar üzerinde yapılan çalışmalar üreme toksisitesi ile ilgili doğrudan veya dolaylı zararlı 
etkiler göstermemiştir. Güvenlilik nedeniyle hamilelik sırasında SİNUPRET® EXTRACT 
kullanımından kaçınılmalıdır.  
 
Laktasyon dönemi  
SİNUPRET® EXTRACT’ın etkin maddelerinin anne sütüne geçip geçmediği bilinmemektedir. 
Süt emen bebek için risk göz ardı edilemez. SİNUPRET® EXTRACT emzirme döneminde 
kullanılmamalıdır.  
 
Üreme yeteneği (f ertilit e) 
SİNUPRET® EXTRACT’ın  insan doğurganlığı üzerindeki etkilerine ilişkin veri mevcut değildir.  
 
4.7 Araç ve Makine Kullan ma Yeteneği Üz erindeki Etkiler  
SİNUPRET® EXTRAC T, “baş dönmesi” olası istenmeyen etkisini yaşayan hastalarda araç ve 
makine kullanma yeteneği üzerinde minör  bir etkiye sahip olabilir.   
4.8  İstenmeyen Etkiler  
Tüm ilaçlar gibi SİNUPRET® EXTRACT da yan etkilere neden olabilir.  
 
İstenmeyen etkiler aşağıdaki sıklık derecelerine göre sınıflandırılmaktadır:  
Çok yaygın (≥1/10)  
Yaygın (≥1/100 il a <1/10)  
Yaygın olmayan (≥1/1,000 il a <1/100)  
Seyrek (≥1/10,000 il a <1/1,000)  
Çok seyrek (<1/10,000)  
Bilinmiyor (eldeki verilerden hareketle tahmin edilemiyor)  
 
Gastrointestinal bozukluklar  
Yaygın (≥ 1/100 il a < 1/10): Karın ağrısı, bulantı, ishal, gaz, kusma gibi gastrointestinal 
bozukluklar  
 
Bağışıklık sistemi bozuklukları  
Yaygın olmayan (≥ 1/1,000 il a < 1/100): Ekzantem, eritem, ciltte veya gözlerde kaşıntı gibi lokal 
aşırı duyarlılık reaksiyonları ve anjiyoödem, dispne, yüzde şişlik gibi sistemik alerjik reaksiyonlar  
 
Sinir sistemi bozuklukları  
Yaygın olmayan (≥ 1/1,000 il a < 1/100): Baş dönmesi  
 
Şüpheli Advers Reaksiyonların Raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiy onu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e - posta: 
tufam@titck.gov.tr; tel: 0 800 314 00 08; faks: 0 312 218 35 99)  
 
4.9  Doz Aşımı  
Bugüne kadar SİNUPRET® EXTRACT ile ilgili herhangi bir zehirlenme vakası bildirilmemiştir.  
 
Doz aşımı durumunda yukarıda listelenen istenmeyen etkiler (örn. bulantı, karın ağrısı, ishal) 
daha yoğun olabilir.  
Zehirlenme veya doz aşımı  belirtileri durumunda semptomatik tedavi gerek lidir. 
 
5 Farmakolojik Özellikleri  
5.1 Farmakodinamik Özellikler i  
Farmakoterapötik grup: Diğer soğuk algınlığı preparatları  
ATC kodu : R05X  
 
Etki mekanizması   
SİNUPRET® EXTRACT , bir dizi farmakodinamik etki gösterir. SİNUPRET® EXTRACT ’ın 
sekretolitik aktivitesine  kısmen  “kistik fibrozis transmembran iletkenlik düzenleyici (CFTR) ” 
aktivasyonu yoluyla klorür sekresyonunun uyarılması nın aracılık ettiği  görünmektedir.  
 
Farmakodinamik etkiler  Klinik dışı veriler,  SİNUPRET® EXTRACT’ın etkin maddesi  olan kuru ekstre , sırasıyla  artan 
klorür salgısı ve siliyer atım frekansının uyarılması yoluyla hava yolu yüzeyi sıvı hidrasyonunu 
artırarak sekretolitik ve sekretomotorik etki göstermiştir.  
 
Ayrıca birçok in vivo  enflamasyon  modelinde hücre akışı ve ödem oluşumu kuru ekstre tarafından 
azaltılmıştır . 
 
Kuru ekstre , in vitro  olarak da rinovirüs, adenovirüs, parainfluenza, solunum sinsityal virüsü ve  
ayrıca  nöraminidaz aktiviteyi engelleyerek influenza A gibi virüslerin çoğalmasını inhibe edip 
antiviral etki göstermiştir.  
 
SİNUPRET® EXTRACT’ın etkin maddesi olan kuru ekstre  ile yapılan in vitro  deneyler de, 
ekstrenin solunum yolu bakterilerine (örn. Staphylococcus aureus , Streptococcus pneumoniae ) 
karşı antibakteriyel etkinliği gösterilmiştir . 
 
Klinik etkililik  ve güvenlilik  
SİNUPRET® EXTRACT’ın etkinliği, randomize, plasebo kontrollü bir klinik çalışmada akut viral 
rinosinüziti olan hastalarda değerlendirilmiştir. Birincil etkililik  sonlanım noktası, tedavinin 
sonundaki ortalama majör semptom skoru (MSS) olmuştur. SİNUPRET® EXTRACT ile tedavi, 
plaseboya karşı SİNUPRET® EXTRACT için ortalama MSS'de klinik olarak önemli ve 
istatistiksel olarak anlamlı farklılıklar sağlamıştır.  SİNUPRET® EXTRACT , semptomlarda 
plasebodan iki gün daha erken hafifleme sağlamıştır. SİNUPRET® EXTRACT iyi tolere edilmiş 
ve güvenlilik profili plasebo ile karşılaştırılabilir olmuştur.  
 
5.2  Farmakokinetik Özellikler i  
Farmakokinetik ve biyoyararlanım konusunda herhangi bir çalışma yoktur.  
 
5.3  Klinik Öncesi Güvenlilik Verileri  
Güvenlilik farmakolojisi, tekrarlı doz toksisitesi, genotoksisite, üreme toksisitesi ve gelişimsel 
toksisite ile ilgili geleneksel çalışmalara dayalı klinik dışı veriler, insanlar için özel bir tehlike 
göstermemiştir.  
 
Karsinojenite ve fototoksisite ile ilgili çalışma bulunmamaktadır.  
 
6.  Farmasötik Özellikleri  
6.1 Yardımcı Maddelerin Listesi  
-Püskürterek  kurutulmuş arap zamkı , 
-Kalsiyum karbonat  (E170)  
-Karnauba mumu  
-Toz selüloz  
-Mikrokristalin selüloz  
-Klorofil tozu %25 (%25  klorofilin  bakır kompleksleri  (E141) ve % 75 sıvı glukoz ) 
-Dekstrin (mısır nişastasından)  
-Sıvı glukoz  (kuru madde)  
-Hipromelloz  
-İndigo karmin alüminyum lake (%7 indigo karmin (E132)  ve %93 alüminyum hidroksit)  
-Magnezyum stearat (bitkisel)  
-Maltodekstrin  
-Riboflavin (E101)  -Kolloidal susuz silika,  
-Hidrofobik kolloidal silika  
-Stearik asit  
-Sukroz  
-Talk 
-Titanyum dioksit (E171).  
 
6.2  Geçimsizlikler  
Bilinmiyor.  
 
6.3  Raf Ömrü  
24 ay  
 
6.4  Özel Saklama Önlemleri  
25ºC'nin altındaki oda sıcaklığında saklayınız.  
Orijinal ambalajında saklayınız.  
 
6.5  Ambalajın Yapısı ve İçeriği  
SİNUPRET® EXTRACT , alüminyum folyo ile kapatılmış bir PVC/PVDC folyo blister içine 
konulur ve kullanma talimatı ile birlikte kartondan yapılmış kutular içinde ambalajlanır . 
 
Her blister 10 kaplı tablet içerir.  
Ambalaj boyutu 20 kaplı tablettir.  
 
6.6  Kullanılmış Bir Ürünün veya Böyle Bir Üründen Kaynaklanan Atık Maddelerin 
İmha Talimatları  
Özel bir gereklilik yoktur.  
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve 
"Ambalaj Atıklarının Kontrolü Yönetmeliği"ne uygun olarak imha edilmelidir.  
 
7. Ruhsat Sahibi  
Bionorica İlaç Ticaret A.Ş.  
Kavacık Mahallesi Ruhi Esmer Sk.  
Nart Plaza Apt. No:1/1  
34810 Beykoz/İstanbul  
 
Tel: 0216 227 41 45  
Faks: 0216 693 15 46  
e-mail: info@bionorica.com.tr  
 
8. Ruhsat Numarası  
2024/187  – 14.06.2024  
 
9. İlk Ruhsat Tarihi veya Ruhsatın Yenilenme Tarihi  
Ruhsat tarihi : 14.06.2024  
Son yenileme tarihi : 
 
10. KÜB Yenileme Tarihi  
 