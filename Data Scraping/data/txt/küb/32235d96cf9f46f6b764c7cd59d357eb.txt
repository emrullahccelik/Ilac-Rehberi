1 / 16 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
ZADOSS 10 mg/10 ml İ.V. enjeksiyonluk çözelti içeren flakon  
 
2. KALİTATİF VE KANTİTATİF BİLEŞİM  
Etkin madde:  
İdarubisin hidroklorür  10.0 mg  
Yardımcı madde(ler):  
Yardımcı maddeler için 6.1 ’e bakınız.  
 
3. FARMASOTİK FORM  
Enjeksiyonluk çözelti.  
Kırmızı -turuncu renkli, berrak, gözle görünür partikül içermeyen çözelti.  
 
4. KLİNİK ÖZELLİKLER  
4.1 Terapötik endikasyonlar  
Bir antimitotik ve sitotoksik ajan olan idarubisin, çoğunlukla diğer sitotoksik ajanlarla  
birlikte,  kombine  kemoter apide  kullanılır.  İdarubisin,  aşağıda  belirtilen  kanserlerin  
tedavisinde endikedir:  
 
 Akut miyeloid lösemi -AML (Akut non -lenfositik lösemi -ANLL): Fransız - Amerikan - 
İngiliz  (FAB) sınıflamasındaki  M1’den M7’ye kadar  bütün  olgular dahildir.  
Erişkinlerde remisyon indüksiyonunda ilk basamak tedavide veya tekrarlanmış veya inatçı  
olguların remisyon indüksiyonunda endikedir.  
 Akut lenfositik lösemi (ALL): Erişkinlerde ve çocuklarda ikinci basamak tedavide  
endikedir.  
 
4.2 Pozoloji ve uygulama şekli  
Pozoloji  
ZADOSS  tedavisi uygulanırken hastanın hematolojik durumu; diğer sitotoksikler ile birlikte  
kullanıldığında, bu ilaçların dozları göz önüne alınmalıdır.  
 
Uygulama sıklığı ve süresi:  
Akut miyeloid lösemi -AML (Akut non -lenfositik lösemi -ANLL):  
AML/ANLL için önerilen doz sitarabin ile kombine olarak 3 gün süre ile günde 12  mg/m2’dir 
(İV). 
 
AML/ANLL ’de tek başına veya kombine olarak kullanıldığında önerilen başka bir doz 
tablosu ise 5 gün süre ile günde 8 mg/m2’dir (İ V). 
 
Akut lenfositik lösemi  (ALL) 
Erişkinlerde  
Tek başına kullanıldığında ALL ’de önerilen doz 3 gün süre ile günde 12 mg/m2 (İV); 2 / 16 
 İkinci kürün uygulanması, şiddetli mukozit durumunda bu toksisite geçene kadar  
ertelenmelidir ve %25 doz azaltılması önerilir.  
 
Uygulama şekli:  
Sadece intravenöz kullanım içindir.  
 
İdarubisine bağlı deri reaksiyonları meydana gelebileceğinden, çözeltinin hazırlanmasında 
dikkatli olmak gerekir. Kaza ile idarubisine  maruz kalan deri, su ve sabun ile iyice yıkanmalı 
ve ilaç gözlere temas ederse hemen standart irigasyon teknikleri kullanılmalıdır. İlacın 
hazırlanması ve uygulanmasında koruyucu gözlük, eldiven ve önlük kullanımı önerilmektedir.  
 
İdarubisin uygulamasında  dikkatli olmak, perivenöz infiltrasyon riskini azaltacaktır. Aynı 
zamanda ürtiker ve eritematöz lezyonlar gibi lokal reaksiyonların riski de azalacaktır. 
İntravenöz uygulama sırasında infüzyon iğnesinin aspirasyonunda iğneye rahatlıkla kan gelse 
bile, ber aberinde bir yanma ya da batma hissi ile veya bu his olmadan ekstravazasyon 
meydana gelebilir. Ekstravazasyon belirti ve bulguları oluşursa, injeksiyon ya da infüzyon 
hemen durdurulmalı ve uygulama için başka bir damara geçilmelidir. Subkütanöz 
ekstravazas yon meydana geldiği bilinir ya da bundan şüphe edilirse, buz torbasının aralıklı 
olarak (hemen ½ saat ve sonra da 3 gün süreyle günde 4 kez ½ saat) ekstravazasyon 
bölgesinin üstüne konulması ve etkilenen ekstremitenin yüksekte tutulması önerilmiştir. 
Ekstr avazasyon reaksiyonlarının ilerleme eğilimi bulunduğundan injeksiyon bölgesi sık 
muayene edilmeli ve ağrı, eritem, ödem ya da vezikasyon gibi herhangi bir lokal reaksiyon 
belirtisi varsa, plastik cerrahi konsültasyonu yapılmalıdır. Ekstravazasyon bölgesind e şiddetli 
kalıcı ağrı varsa ya da ülserasyon başlarsa, etkilenen alanın erken dönemde geniş olarak 
eksizyonu düşünülmelidir.  
 
İdarubisin % 0.9 sodyum klorür veya % 5 dekstroz intravenöz infüzyonu setinin tüpü içine 
yavaşca (10 -15 dakika içinde) uygulanmal ıdır. Bu tüp bir kateter iğnesi veya başka uygun bir 
alete bağlı olmalı ve uygulama için tercihen büyük bir damar seçilmiş olmalıdır.  
 
Geçimsizlikler: Spesifik geçimlilik verileri bulunmadığı sürece ZADOSS başka ilaçlar ile 
karıştırılmamalıdır. Heparin ile  çökeltiler oluşmaktadır. Alkalen pH’lı herhangi bir çöz elti ile  
uzun süreli temas ilacın bozunmasına neden olacaktır.  
 
Çözelti ve kabı uygun ise parenteral ilaç ürünleri uygulamadan önce gözle partikül ve renk 
değişimi bakımından incelenmelidir.  
 
Özel pop ülasyonlara ilişkin ek bilgiler:  
Böbrek/Karaciğer  yetmezliği:  
Karaciğer  ve/veya  böbrek  yetmezliği  olan hastalarda mevcut verilerin sınırlı olması nedeniyle 
spesifik doz önerisi yapılamadığından, bilirubin ve/veya kreatinin serum düzeyleri 2.0 mg ’dan 
daha büyük olan hastalarda dozun azaltılması düşünülmelidir (bkz. Bölüm 4.4).  
 3 / 16 
 ZADOSS  ağır karaciğer ve/veya böbrek yetmezliği olan hastalara verilmemelidir (bkz. Bölüm  
4.3). 
 
Pediyatrik popülasyon:  
Tek başına kullanıldığında 3 gün süre ile 10 mg/m2’dir (İV). 
 
Geriyatrik popülasyon:  
60 yaşın üzerindeki hastalarda indüksiyon tedavisinde konjestif kalp yetmezliği, şiddetli  
aritmiler,  göğüs  ağrısı,  miyokard  enfarktüsü  ve sol ventrikül  ejeksiyon  fraksiyonunda  (LVEF) 
asemptomatik  düşüşler genç hastalara kıyasla daha sık görülmüştür (bkz . Bölüm  4.8). 
 
4.3 Kontrendikasyonlar  
 İdarubisin ’e veya ZADOSS ’un diğer herhangi bir bileşenine, diğer antrasiklinlere veya  
antrasenedionlara karşı bilinen aşırı duyarlılık  
 Ağır karaciğer yetmezliği  
 Ağır böbrek yetmezliği  
 Tedavi edilmemiş enfeksiyon  
 Ağır miyokart yetmezliği  
 Son zamanlarda geçirilmiş miyokard enfarktüsü  
 Ciddi aritmi  
 Süreklilik gösteren miyelosüpresyon  
 Daha önce idarubisinle ve/veya diğer antrasiklinlerle ve antrasenedionlarla maksimum  
kümülatif dozlarla tedavi (bkz. Bölüm 4.4)  
 İlaç ile tedavi esnasında emzirme durdurulmalıdır (bkz . Bölüm 4.6)  
 
4.4 Özel kullanım uyarıları ve önlemleri  
UYARILAR  
1. ZADOSS serbestçe akan intravenöz infüzyon  şeklinde hastaya enjekte edilmelidir. 
Asla kas içine veya subkütan olarak verilmemelidir. Beyin zarı içine (intratekal) 
uygulanmaz. Kullanım esnasında ekstravazasyon varsa ağır lokal doku nekrozu 
oluşabilir.  
2. ZADOSS diğer antrasiklinler ile birlikte kullan ıldığında konjestif kalp yetmezliğine 
varan miyokardiyal toksisiteye neden olabilir. Kardiyotoksisite önceden antrasiklin 
kullanmış veya önceden kalp hastalığı olan kişilerde daha yaygındır.  
3. Genellikle antilösemik ajanlarda olduğu gibi, ZADOSS etkin terapö tik dozlarda 
kullanıldığında ağır miyelosüpresyon oluşur.  
4. ZADOSS lösemi kemoterapisinde deneyimli bir doktor gözetimi altında, ilacın 
toleransının izlenebileceği, ilacın toksisite riskine karşı hastayı koruyacak ve bu 
durumun sürekliliğini sağlayabilecek laboratuvarı ve destekleyici olanakları yeterli 
olan merkezlerde hastaya uygulanmalıdır. Doktor ağır kanama koşullarında ve/veya 
çok şiddetli enfeksiyon durumunda tam ve hızlı davranma yeteneğine sahip 
olmalıdır.  Karaciğer ve böbrek fonksiyon bozukluğu ola n hastalarda doz azaltılabilir 
(bkz. Bölüm 4.2).  4 / 16 
 Genel  
ZADOSS  sitotoksik kemoterapide uzmanlaşmış deneyimli doktorların denetimi altında  
uygulanmalıdır.  
 
Hastalığın ve/veya tedavisinin ağır komplikasyonlarının (kanama, çok şiddetli enfeksiyon  
gibi) etkin ve acil tedavisinin gerçekleştirildiğinden emin olunmalıdır.  
 
İdarubisin ile tedaviye başlamadan önce hastaların, önceki sitotoksik tedaviye bağlı akut 
toksisitelerinin  (stomatit, nötropeni,  trombositopeni  ve yaygın  enfeksiyon  gibi) ortadan 
kaldırılması gerekir.  
 
Hematolojik toksisite  
İdarubisin kemik iliği aktivitesini güçlü bir biçimde baskılar. Terapötik dozlarda bütün  
hastalarda, ciddi miyelosüpresyon görülür.  
 
İdarubisinle her bir tedavi siklusu öncesinde ve sırasında detaylı beyaz kan hücre sayımlar ı 
dahil hematolojik profil değerlendirilmelidir.  
 
Doza bağlı, geri dönüşümü olan lökopeni ve/veya granülositopeni (nötropeni) idarubisin ’in 
belirgin olarak hematolojik toksisite belirtisidir ve bu ilacın en yaygın akut doz kısıtlayıcı 
toksisitesidir. Lökop eni ve nötropeni genellikle şiddetlidir; trombositopeni ve anemi de 
görülebilir.  Nötrofil ve trombosit sayıları genellikle ilacın verilmesinden 10 ila 14 gün sonra 
en düşük düzeylerine ulaşır; ancak üçüncü hafta esnasında normale döner. Ciddi 
miyelosüpresy on klinik olarak ateş, enfeksiyonlar, sepsis/septisemi, septik şok, kanama, 
dokuda hipoksi veya ölümle sonuçlanır.  
 
Sekonder Lösemi  
İdarubisin dahil antrasiklinlerle tedavi edilen hastalarda, prelösemik faz ile veya olmaksızın 
sekonder lösemi bildirilmişti r. Bu tür ilaçlar DNA ’ya hasar veren antineoplastik ajanlarla 
kombinasyon olarak verildiğinde, hastalar daha önce sitotoksik ilaçlarla yoğun tedavi 
edildiğinde veya antrasiklin dozları yükseltildiğinde sekonder lösemi oluşumu daha yaygındır.  
Bu lösemilerde  1 ila 3 yıllık gecikme periyodu olabilir.  
 
Kardiyak Fonksiyon  
Kardiyotoksisite antrasiklin tedavisinin bir riski olup, erken (akut) veya geç (gecikmiş)  
olaylar olarak belirtilebilir.  
 
Erken (akut) Olaylar: İdarubisin ’in erken kardiyotoksisitesi , başlıca sinüs taşikardisi ve/veya 
non-spesifik ST -T dalga değişiklikleri gibi elektrokardiyogram (EKG) anomalileridir. 
Prematüre ventriküler kontraksiyonlar ve ventriküler taşikardiyi içeren taşiaritmiler, 
bradikardi, bunun yanında atriyoventriküler ve d al bloğu da rapor edilmiştir.  Bu etkiler, 
sonradan gelişecek olan gecikmiş kardiyotoksisitenin genellikle habercisi değildir, klinik 
önemi nadirdir ve idarubisin tedavisinin kesilmesi için genellikle bir neden değildir.  5 / 16 
 Geç (gecikmiş) olaylar:  Gecikmiş kar diyotoksisite genellikle tedavinin geç döneminde veya 
tedavinin sonlandırılmasından sonra 2 ila 3 ay içinde gelişir. Ancak daha geç olaylar  tedavinin 
tamamlanmasından sonraki aylarda/yıllarda da rapor edilmiştir.  Gecikmiş kardiyomiyopati sol  
ventrikül ejek siyon fraksiyonunda (LVEF) azalma ve/veya dispne, pulmoner  ödem,  ödem,  
kardiyomegali,  hepatomegali,  oligüri,  asit, plevral  efüzyon  ve gallop ritmi gibi konjestif kalp 
yetmezliğinin belirti ve semptomları ile ortaya çıkar. Perikardit/miyokardit gibi subakut  
etkileri de rapor edilmiştir. Hayatı tehdit eden konjestif kalp yetmezliği antrasikline bağlı 
kardiyomiyopatinin en ağır şeklidir ve ilacın kümülatif doz kısıtlayıcı toksisitesidir.  
 
ZADOSS  için kümülatif doz limiti henüz belirlenememişse de, 150 -290 mg/m2 kümülatif 
intravenöz doz alan hastaların % 5 ’inde idarubisinle ilişkili kardiyomiyopati bildirilmiştir.  
 
ZADOSS  ile tedaviye başlamadan önce ciddi kardiyak  yetmezliğe  yakalanma riskini 
minimize  etmek  için hastaların  kardiyak  fonksiyonları  değerlendirilm elidir.  Tedavi sırasında 
LVEF ’nin düzenli olarak izlenmesi ve fonksiyon bozukluğuna dair ilk belirtide ZADOSS ’un 
hemen  kesilmesi  riski azaltabilir.  Kardiyak  fonksiyonun  (LVEF değerlendirilmesi)  
tekrarlayan  değerlendirilmesi  için uygun  kantitatif  metod,  MUGA taraması veya 
ekokardiyografidir (ECHO).  Özellikle artmış kardiyotoksisite risk faktörleri olan hastalarda, 
başlangıçta kardiyak değerlendirme yapılması, EKG ve MUGA taraması ya da ECHO ile 
önerilir.  Özellikle daha yüksek, kümülatif antrasiklin dozlar ı ile MUGA veya ECHO 
tekrarlanarak LVEF tayinleri yapılmalıdır. Değerlendirme için kullanılan teknik, takip 
boyunca tutarlı olmalıdır.  
 
Kardiyak toksisite risk faktörlerine, aktif veya gizli kardiyovasküler hastalık,  
perikardiyal/mediyastinal  bölgeye  eşzam anlı uygulanan  veya  daha önceden  uygulanmış  
radyoterapi, daha önceden diğer antrasiklinlerle veya antrasenedionlarla tedavi ve kardiyak  
kontraktiliteyi baskılayabilen ilaçların veya kardiyotoksik ilaçların (trastuzumab gibi)  
eşzamanlı kullanımı dahildir.  İdarubisin ’i içeren antrasiklinler, hastanın kardiyak 
fonksiyonları yakından izlenmedikçe diğer kardiyotoksik ajanlar ile birlikte 
kullanılmamalıdır. Özellikle trastuzumab gibi uzun  yarı ömrü olan diğer kardiyotoksik ajanlar 
ile tedavinin durdurulmasından s onra, antrasiklin kullanan hastalarda kardiyotoksisiste 
gelişme riski daha yüksektir. Trastuzumab ’ın yaklaşık yarı ömrü 28,5 gündür ve dolaşımda 24 
haftaya kadar kalabilir. Bu sebeple, doktorlar mümkün olduğunda trastuzumab kesildikten 
sonra 24 haftaya kad ar antrasiklin temelli tedaviden kaçınmalıdır. Eğer bu zamandan önce 
antrasiklin kullanıldıysa, kardiyak fonksiyonların dikkatli takibi önerilmektedir.  
 
Yüksek  kümülatif dozları  alan ve risk  faktörleri  olan hastalarda kardiyak  fonksiyonlar  
dikkatle izlenme lidir. Ancak, kardiyak risk faktörleri olsun veya olmasın daha düşük  
kümülatif dozlarda idarubisin ’le kardiyotoksisite görülebilir.  
 
Bebeklerde ve çocuklarda antrasiklin ’e bağlı kardiyak toksisiteye hassasiyet daha yüksektir ve 
kardiyak fonksiyonlar uzun s üreli olarak değerlendirilmelidir.  
 6 / 16 
 İdarubisin  ve diğer  antrasiklinler  veya  antrasenedionların  toksisitesinin  aditif  olması  
muhtemeldir.  
 
Karaciğer ve Böbrek Fonksiyonları  
Karaciğer ve/veya böbrek fonksiyon bozuklukları idarubisin ’in itrahını  etkileyebileceğinden, 
tedaviden  önce  ve tedavi  sırasında  karaciğer  ve böbrek  fonksiyonları  alışılmış  klinik  
laboratuvar testleri ile (serum bilirubin ve serum kreatinin esas alınarak) tayin edilmelidir. 
Birçok faz III klinik çalışmada bilir ubin ve/veya kr eatinin serum düzeyi % 2 mg ’ı aştığında 
tedavi kontrendike olmuştur. Diğer antrasiklinlerle tedavi sırasında bilirubin düzeyi 
% 1.2 - 2.0 mg arasında bulunduğunda doz genellikle %50 oranında azaltılır.  
 
Gastrointestinal  
İdarubisin emetojeniktir. Mukozit (b aşlıca stomatit, daha az sıklıkta özefajit) genellikle ilaç 
alımından sonra erken dönemde görülür ve eğer ağır ise, birkaç gün içinde mukoza l ülser 
gelişebilir.  Hastaların çoğunda tedavinin üçüncü haftasında bu advers olay iyileşir (bkz. 
Bölüm 4.2).  Akut l ösemisi olan veya diğer patolojik hikayesi olan  veya  gastrointestinal  
komplikasyona  neden  olabilecek  ilaç öyküsü  olan,  oral idarubisin  alan hastalarda,  bazen  ciddi  
gastrointestinal  yan etkiler  (kanama  veya perforasyon) gözlemlenmiştir. Kanama ve/veya 
perforasyon riski taşıyan aktif gastrointestinal hastalığa sahip hastalarda doktorunuz 
idarubisin kullanımının faydasını riskine karşı dengelemelidir.  
 
Enjeksiyon yerindeki etkiler  
Küçük damarın içine enjeksiyon veya aynı damarın içine daha önce yapılmış e njeksiyonlar 
sonucunda fleboskleroz gelişebilir. Uygulamanın önerilen şekilde yapılması ile enjeksiyon 
bölgesinde flebit/ tromboflebit riski minimuma indirilebilir (bkz. Bölüm 4.2).  
 
Ekstravazasyon  
İdarubisin ’in damar dışına çıkması (ekstravazasyonu) lokal  ağrıya, ciddi doku lezyonlarına  
(vesikasyon, ciddi selülit) ve nekroza yol açabilir.  
 
ZADOSS ’un intravenöz  kullanımı  esnasında  ekstravazasyon  ile ilgili  belirtiler  ve bulgular 
görüldüğünde infüzyon kesilmelidir.  
 
Böyle bir durumda başka bir damardan yeni bir uygulamaya başlanmalıdır.  
 
Tümör lizis sendromu  
Neoplastik hücrelerin ilaca bağlı hızlı lizisin eşlik ettiği yaygın pürin katabolizmasının 
neticesi olarak idarubisin hiperürisemiyi indükleyebilir (tümör lizis sendromu). Tedaviye 
başladıktan sonra kan ü rik asid düzeyi, potasyum, kalsiyum fosfat ve kreatinin düzeyi 
değerlendirilmelidir.  Hiperürisemiyi önlemek için hidrasyon, idrar alkalizasyonu ve 
alopurinol ile profilaksi, tümör lizis sendromunun potansiyel komplikasyonlarını minimize 
edebilir.  
 
 7 / 16 
 İmmünos üpresan etkiler / enfeksiyonlara duyarlılığın artışı  
İdarubisin dahil kemoterapötik ajanlarla bağışıklığı ileri derecede azalan hastalarda canlı veya 
canlılığı azaltılmış aşıların uygulanması, ciddi veya ölümcül enfeksiyonlarla sonuçlanabilir.  
ZADOSS  alan hastaları canlı aşı ile aşılamaktan kaçınılmalıdır.  Cansız veya inaktive aşılar 
uygulanabilir; ancak bu tür aşılara yanıt azalabilir.  
 
Üreme sistemi  
ZADOSS  ile tedavi edilen erkeklere tedavi esnasında kontraseptif tedbirlerin alınması tavsiye 
edilir. Uygun  ve mevcut ise, tedavinin neden olduğu geri dönüşümsüz infertilite  ihtimalinden 
dolayı sperm dondurulması hakkında tavsiyede bulunulmalıdır.  
 
Diğer  
Diğer sitotoksik ajanlarla olduğu gibi, idarubisin kullanımıyla, pulmoner embolizm dahil  
trombofilebit ve tr omboembolik olaylar tesadüfen bildirilmiştir.  
 
Laboratuvar testleri  
Sık kan sayımının yapılması ve karaciğer ile böbrek fonksiyon testlerinin izlenmesi tavsiye 
edilir.  
 
4.5 Diğer tıbbi ürünler ile etkileşimler ve diğer etkileşim şekilleri  
ZADOSS  güçlü bir miye losüpresandır ve benzer etkiye sahip başka ilaçlarla kombine  
kemoterapi uygulaması, aditif miyelosüpresan etkilere yol açabilir (bkz. Bölüm 4.4) . 
Eşzamanlı tedavilere bağlı karaciğer veya böbrek fonksiyon değişiklikleri, ZADOSS ’un 
metabolizmasını, farmakokinetiğini ve terapötik etkinliğini ve/veya toksisitesini etkileyebilir. 
(bkz. Bölüm 4.4)  
 
İdarubisin ’in, diğer  kardiyoaktif  bileşiklerle  (örn.  Kalsiyum  kanal  blokörleri)  eşzamanlı 
kullanımı, tedavi boyunca kardiyak fonksiyonun izlenmesini gerektirir.  
 
Eşzamanlı olarak veya ZADOSS  ile tedaviden 2 -3 hafta önce radyoterapi yapıldığında 
miyelosüpresan etkide artış olabilir.  
 
Alkali solüsyonlar uzun dönemde ilacın degradasyonuna yol açar.  
Tortu oluşabileceğinden ZADOSS , heparin ile karıştırılmam alıdır.  
Başka ilaçlarla karıştırılmaması tavsiye edilir.  
 
Özel popülasyonlara ilişkin ek bilgiler  
Böbrek/Karaciğer yetmezliği:  
İlaç etkileşim çalışması yapılmamıştır.  
 
Pediyatrik popülasyon:  
İlaç etkileşim çalışması yapılmamıştır.  
 
 8 / 16 
 4.6 Gebelik ve laktasyon  
Genel tavsiye  
Gebelik kategorisi: D  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk  doğurma potansiyeli  olan kadınların  tedavi  sırasında  gebelikten  kaçınmaları  ve uygun 
kontraseptif önlemleri almaları tavsiye edilmelidir . 
 
Gebelik dönemi  
İdarubisin ’in gebelik  ve/veya  fetüs/yeni  doğan  üzerinde  zararlı  farmakolojik  etkileri  
bulunmaktadır.  Hem  in vitro  hem de in vivo çalışmalarda  idarubisin ’in embriyotoksik olduğu 
gösterilmiştir.  Ancak, gebe kadınlarda yeterli ve kontrollü çalışma mevcut değildir. 
ZADOSS ’un potansiyel  faydası,  fetüse  olan potansiyel  zararından  fazla  olmadıkça gebelik 
sırasında kullanılmamalıdır. Böyle hallerde ilacı kullanıp kullanmamak kararını doktor ve 
hasta birlikte vermelidir. Gebe kadına fetüse yönelik potansiyel risklere ilişkin bilgi verilmesi 
gereklidir. Tedavinin tamamlanmasından sonra çocuk sahibi olmak isteyen hastaların, 
uygunsa ve mevcutsa ilk olarak genetik danışmanlık almaları tavsiye edilir.  
 
ZADOSS ’un insanda teratojenik etkiye yol açıp açmadığı ve fertilite üzerinde olumsuz etkiye  
sahip olup olmadığı konusunda bilgi yoktur. İkinci trimester sırasında ZADOSS ’a maternal  
maruziyet sonrasında bir fetal ölüm bildirilmiştir.  
 
Laktasyon dönemi  
ZADOS S veya metabolitlerinin anne sütüne geçip geçmediği bilinmemektedir. Anneler  
ZADOSS  ile kemoterapi uygulanırken emzirmemeleri konusunda uyarılmalıdır. Pek çok 
ilacın anne sütüne geçtiği bilindiğinden ve anne sütü ile beslenen bebekler üzerinde 
ZADOSS ’un po tansiyel olarak ciddi yan etki yapma riski bulunduğu için, anneler ZADOSS  
ile tedaviye başlamadan önce emzirmeyi bırakmalıdırlar. ZADOSS  emzirme döneminde 
kontrendikedir (bkz . Bölüm 4.3) . 
 
Üreme yeteneği/Fertilite  
ZADOSS insan  sperm  hücrelerinde  kromozomda  hasara  neden  olabilir.  Bu sebeple,  ZADOSS 
ile tedaviye  başlayacak  olan erkekler  etkili  kontraseptif  yöntemleri  kullanmalıdır (bkz . Bölüm 
4.4). 
 
4.7 Araç ve makine kullanımı üzerindeki etkiler  
ZADOSS ’un araç veya makine kullanma yeteneği üzerindeki etkisi sistematik olarak  
değerlendirilmemiştir.  Araç ve makine kullanımı sırasında dikkatli olunmalıdır.  
 
4.8 İstenmeyen etkiler  
İstenmeyen etkilerin sıklığı aşağıdaki gibi kategorize edilir:  
Çok yaygın (≥1/10); y aygın (≥1/100 ila <1/10); yaygın olmayan (≥1/1000 ila <1/100); seyrek 
(≥1/10000 ila <1/1000); çok seyrek ( <1/10000), bilinmiyor (eldeki verilerden hareketle 
tahmin edilemiyor).  9 / 16 
 Enfeksiyon ve enfestasyonlar  
Çok yaygın : Enfeksiyonlar  
Yaygın olmayan:  Sepsis, septisemi  
 
(Kistler ve polipler de dahil olmak üzere) iyi huylu ve kötü huylu neoplazmalar  
Yaygın olmayan:  Sekonder lösemi (akut miyeloid lösemi ve miyelodisplastik sendrom)  
 
Kan ve lenf sistemi hastalıkları  
Çok yaygın:  Anemi, ağır lökopeni ve nötropeni, t rombositopeni  
 
Bağışıklık sistemi hastalıkları  
Çok seyrek:  Anafilaksi  
 
Endokrin hastalıkları  
Çok yaygın:  Anoreksi  
Yaygın olmayan:  Hiperürisemi  
 
Sinir sistemi hastalıkları  
Seyrek:  Beyin kanaması  
 
Kardiyak hastalıklar  
Yaygın:  Bradikardi, sinus taşikardisi, taşiaritmi, sol ventrikül ejeksiyon  
fraksiyonunda asemptomatik azalma, konjestif kalp yetmezliği  
Yaygın  olmayan:  EKG  anomalileri  (non spesifik  ST segment  değişiklikleri  gibi)  
miyokardiyal enfarktüs  
Çok seyrek:  Perikardit, miyokardit, atriyoventriküler ve d al blokları  
 
Vasküler hastalıklar  
Yaygın:  Lokal filebit, trombofilebit  
Yaygın olmayan:  Şok 
Çok seyrek:  Tromboembolizm, yüz kızarması  
 
Gastrointestinal hastalıklar  
Çok yaygın:  Bulantı, kusma, mukozit/stomatit, diyare, karın ağrısı veya yanma hissi  
Yaygın:  Gastrointestinal kanama, karın ağrısı  
Yaygın  olmayan:  Özofajit,  kolit (ciddi  enterokolit/perforasyonlu  nötropenik  enterokolit  
dahil)  
Çok seyrek:  Gastrik erozyonlar veya ülserasyonlar  
 
Hepatobiliyer hastalıklar  
Yaygın:  Bilirubin  ve karaciğer enzimlerinde yükselme  
 
Deri ve deri altı doku hastalıkları  
Çok yaygın:  Alopesi  10 / 16 
 Yaygın:  Döküntü, kaşıntı, radyasyona maruz kalan deride hassasiyet  
Yaygın olmayan:  Deri ve tırnak hiperpigmentasyonu, ürtiker  
Çok seyrek:  Akral eritem  
 
Böbrek ve i drar yolu hastalıkları  
Çok yaygın:  Uygulamadan sonraki 1 -2 gün boyunca idrarda kırmızı renk  
 
Genel bozukluklar ve uygulama bölgesine ilişkin hastalıklar  
Çok yaygın:  Ateş 
Yaygın:  Kanamalar  
Yaygın olmayan:  Dehidrasyon  
 
Hematopoetik sistem  
ZADOSS  tedavisinin en önemli istenmeyen etkisi belirgin miyelosüpresyondur. Bununla  
beraber, bu tedavi lösemi hücrelerinin tamamen ortadan kaldırılması için gereklidir (bkz . 
Bölüm 4.4)  
 
Genellikle ZADOSS  kullanımından yaklaşık 10 - 14 gün sonra lökosit ve trombos it sayımları  
en düşük  seviyeye  ulaşır.  Hücre sayımları  genellikle  üçüncü  haftada normal seviyelerine 
döner. Ağır  miyelosüpresyon  evresinde enfeksiyondan  ve/veya  kanamadan dolayı ölümler 
rapor edilmiştir.  
 
Miyelosüpresyonun klinik sonuçları ölüme neden olab ilen ateş, enfeksiyon, sepsis, septik şok, 
kanamalar ve doku hipoksisidir. Febril nötropeni oluşursa, İV antibiyotik ile tedavi önerilir.  
 
Kardiyotoksisite  
Yaşamı  tehdit  eden  konjestif  kalp yetmezliği  (CHF)  antrasiklinle  indüklenmiş  
kardiyomiyopatinin  en ağır formudur ve ilacın kümülatif doz kısıtlayıcı toksisitesini 
oluşturmaktadır (bkz . Bölüm 4.4).  
 
Özel popülasyona ilişkin ek bilgiler:  
Böbrek/Karaciğer yetmezliği  
Karaciğer ve böbrek fonksiyon testlerinde değişiklikler gözlenmiştir. Bu değişiklikler 
genellikle geçici niteliktedir ve sepsis durumundaki hastaların hepatotoksik ve nefrotoksik 
potansiyeli olan antibiyotikler ve antifungal ilaçları almaları halinde görülür. Böbrek 
fonksiyonlarında şiddetli değişiklikler (WHO evre 4), hastaların en fazla %1 ’inde görülürken,  
karaciğer  fonksiyonlarında  şiddetli  değişiklikler  (WHO  evre 4) hastaların  %5’inden daha 
azında görülmüştür.  
 
Geriyatrik popülasyon  
60 yaşın üzerindeki hastalarda indüksiyon tedavisinde konjestif  kalp yetmezliği, şiddetli 
aritmiler, göğüs ağrısı, miyokard enfarktüsü ve sol ventrikül ejeksiyon fraksiyonunda (LVEF)  
asemptomatik düşüşler genç hastalara kıyasla daha sık görülmüştür (bkz . Bölüm 4.8).  
Kardiyak  olaylar,  60 yaşın  üzerinde  ve önceden  kalp hastalığı olanlarda daha sık bildirilmiştir.  11 / 16 
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlen mesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;          
e-posta: tufam@titck.gov.tr; tel: 0 800 314 00 08; faks: 0 312 218 35 99)  
 
4.9 Doz aşımı ve tedavisi  
ZADOSS ’un çok yüksek dozlarının 24 saat içinde akut miyokard toksisitesine ve 1 – 2 hafta 
içinde ağır miyelosüpresyona yol açması beklenebilir.  
 
ZADOSS  ile tedavi edilen hastalar muhtemel gastrointestinal kanama ve ciddi mukozal hasar 
için gözlenmelidir. ZADOSS  ile doz aşımının şiddetli ve uzun süreli bir miyelosüpresyon ile 
sonuçlanacağı ve muhtemelen gastrointestinal toksisite şiddetinin artacağı  öngörülebilir.  
Trombosit  transfüzyonunu,  antibiyotikleri  ve mukozitin sempt omatik tedavisini de içeren 
yeterli destekleyici bakım gereklidir.  
 
Antrasiklinlerin aşırı dozda alınmasından sonraki birkaç ay içinde gecikmiş kalp yetmezliği 
görülmüştür. ZADOSS ’un çok yüksek dozlarının akut kardiyak toksisiteye  neden olabileceği 
ve bu durumun daha yüksek oranlarda gecikmiş kalp yetersizliği ile ilgili olabileceği  
öngörülebilir.   
 
Akut  doz aşımının  kardiyak  fonksiyonlar  üzerine  etkisi  tam olarak bilinmemektedir, ancak 
bildirilen iki hastanın birinde şiddetli arit miler görülmüştür.  
 
Diyalize  girecek  hastalarda  idarubisinin  atılımı  incelenmemiştir.  Vücut kompartmanlarındaki 
dağılım özellikleri, yaygın damar dışı dağılımı, dokulara bağlanması ve plazmada 
bağlanmamış fraksiyonlar halinde az bulunabilmesi nedeniyle; ZADOSS ’un terapötik  
etkinliği  ve toksisitesi  geleneksel  peritoneal  diyaliz  veya hemodiyaliz  ile değişikliğe 
uğramayacakmış gibi görünmektedir.  
 
ZADOSS ’un bilinen bir antidotu yoktur. AML nedeniyle tedavi gören iki fatal doz aşımı 
vakası bildirilmiştir. Bu olgularda, 3 günün üzerinde 135 mg/m2 idarubisin ve 3 günün 
üzerinde 45 mg/m2 idarubisin ile 90 mg/m2 daunorubisin dozları kullanılmıştır.  
 
5. FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik grup: Antrasiklinler ve ilgili bileşikler  
ATC kodu:  L01DB06  
 
Etki mekanizması  
İdarubisin topoizomeraz II enzimi ile etkileşen ve nükleik asit sentezi üzerinde inhibe edici bir 
etkisi olan, DNA ’ya nüfuz eden  bir antrasiklindir. Antrasiklin yapısının 4. pozisyonundaki 12 / 16 
 modifikasyon ile bileşiğin yüksek l ipofil özellik kazanması sağlanmıştır. Bu özelliği nedeni 
ile idarubisin, doksorubisin ’e ve daunorubisin ’e oranla hücre içine daha yüksek oranda alınır.  
 
Etkililik ve güvenlilik  
İdarubisin ’in daunorubisine kıyasla daha etkili olduğu ve fare lösemi ve lenfo malarında hem 
İV hem oral yoldan etkili bir ajan olduğu kanıtlanmıştır. Antrasiklinlere dirençli insan ve fare 
hücreleri üzerindeki in -vitro çalışmalar idarubisin ile doksorubisin ve daunorubisin ’e kıyasla 
daha düşük düzeyde çapraz dirençle karşılaşıldığını göstermiştir. Hayvanlardaki 
kardiyotoksisite çalışmaları, idarubisin ’in dunorubisin ve doksorubisin ’den daha iyi bir 
terapötik indeksi olduğunu göstermiştir. Ana metaboliti, idarubisinol de hem in vitro hem de 
in vivo deneysel modellerde antitümoral aktivite sergilemiştir. İdarubisinol ’ün ana ilaç olan 
idarubisinle aynı dozlarda sıçanlara uygulandığında belirgin olarak daha az kardiyotoksik 
olduğu görülmüştür.  
 
Bu ürün için in vitro çalışmalar, pl azma proteinlerine bağlanmanın en az % 95 olduğunu 
göstermiştir. Bu gerçek, diğer ilaçlar ile birlikte kullanıldığında akılda tutulmalıdır.  
 
5.2 Farmakokinetik özellikler  
Genel özellikler  
Emilim:  
Lösemi  hastalarındaki  hücresel  ilaç konsantrasyonu  çalışmalarında  (çekirdekli  kan ve kemik 
iliği hücreleri) pik hücresel idarubisin konsantrasyonlarına enjeksiyondan birkaç dakika sonra 
ulaşıldığı gösterilmiştir. İdarubisin ve idarubisinol çekirdekli kan ve kemik  iliği hücrelerinde 
plazma konsantrasyonları nın 100 katından daha yüksek konsantrasyonlara erişirler.  
 
Dağılım:  
İdarubisin ’in farmakokinetik özellikleri, lösemi tanısı konmuş, böbrek ve karaciğer  
fonksiyonları normal olan erişkin hastalara, tek başına veya sitarabin ile kombine olarak,  
günde 10 - 12 mg/m2 intravenöz dozlarının, 3 -4 gün boyunca uygulanması ile incelenmiştir.  
İdarubisin ’in plazma konsantrasyonları, en iyi iki veya üç kompartımanlı açık modelde  
tanımlanabilir.  
 
Atılım profili çok yüksek bir dağılım hacmi ile beraber hızlı bir dağılım fazı göstermektedir 
ve bu durum muhtemelen çok yüksek oranda dokulara bağlanmayı yansıtmaktadır.  
 
Lösemili hastalarda ilk dozun verilmesinden sonraki ikinci ve üçüncü gün için, ilaç ve 
metabolitin  birikme  düzeyinin,  ilk doz sonrası  ortalama  plazma  seviyele ri ve yarı ömürlerine 
dayanarak sırasıyla 1.7 ve 2.3 katı olduğu tahmin edilmekte ve günlük üç doz rejimi  sonrası  
farmakokinetikte  bir değişim  belirlenmemektedir.  İdarubisin  ve i darubisinol ’ün plazma 
proteinlerine bağlanma oranı, farmakokinetik  çalışmalarda saptanan en yüksek plazma 
konsantrasyon düzeylerine yakın konsantrasyonlarda, sırasıyla; %97 ve  %94’dür. Bağlanma 
oranları, konsantrasyon düzeylerinden bağımsızdır. Plazma klirensinin, beklenilen hepatik 
plazma akımının iki katı olması, ilacı n karaciğer dışında da yaygın bir şekilde metabolize 
olduğunu gösterir . 13 / 16 
 Biyotransformasyon:  
Primer aktif metabolit idarubisinol ’dür. İdarubisinol ’ün de sitotoksik aktivite göstermesi, bu  
maddenin idarubisin ’in etkisine eşlik ettiğini düşündürmektedir.  
 
Eliminasyon:  
İ.V. uygulamayı takiben, idarubisin, renal ve hepatik fonksiyonları normal olan hastalarda 
sistemik dolaşımla (terminal plazma t1/2 11-25 saat) atılır ve çoğunlukla aktif metaboliti olan 
idarubisinol ’e (plazma t1/2 41-69) metabolize olur. İdarubisin çoğunlukla idarubisinol 
formunda safra ve idrar yolu ile itrah edilir.  
 
İdarubisin ’in hücrelerden ve plazmadan atılma hızı 15 saatlik bir terminal yarı ömür ile 
karşılaştırılabilir. İdarubisinol ’ün hücrelerdeki yarılanma ömrü 72 saat civarındadı r. 
 
Doğrusallık/Doğrusal olmayan durum:  
Yeterli veri bulunmamaktadır.  
 
Hastalardaki karakteristik özellikler  
Pediyatrik hastalar:  
Lösemi tanısı konmuş pediyatrik hastalarda, üç gün süreyle 4.2 ila 13.3 mg/m2 dozlarının 
uygulanması  ile yapılan  idarubisin  çalışmaları,  farmakokinetiğin  uygulanan  dozdan bağımsız 
olduğunu göstermiştir. Günde üç doz veya haftada üç doz uygulamadan sonra, ilacın yarı 
ömründe fark gözlenmemiştir. İdarubisin ve idarubisinol ’ün beyin omurilik sıvısı (BOS)  
düzeyleri,  intravenöz  idarubisin  ile tedavi  edilen  pediyatrik  lösemik  hastalarda ölçülmüştür. 
Dozlamadan 18 ila 30 saat sonra, idarubisin, 21 BOS örneğinin 2 ’sinde (0.14 ve 1.57 ng/mL) 
saptanırken, idarubisinol, bu 21 BOS örneğinin 20 ’sinde saptanmıştır (ortalama= 0.51 ng/mL; 
değişim aralığı, 0.22 ila 1.05 ng /mL). Bu bulguların klinik ile alakası bilinmemektedir.  
 
Karaciğer ve Böbrek Bozukluğu:  
İdarubisin ’in farmakokinetik özellikleri, karaciğer bozukluğu olan lösemi hastalarında 
değerlendirilmemiştir. Orta derecede ve şiddetli  karaciğer fonksiyon bozukluğu olan 
hastalarda idarubisin ’in metabolize edilmesi bozulabilir ve bu da daha yüksek sistemik ilaç 
düzeyleri ile sonuçlanabilir. İdarubisin ’in dağılımı böbrek bozukluğundan da etkilenebilir. Bu 
nedenle, karaciğer ve/veya böbrek  bozukluğu olan hastalarda doz azaltımı düşünülmelidir 
(bkz. Bölüm 4.2 ve 4.4). İdarubisin ağır karaciğer ve/veya böbrek bozukluğu olan hastalarda 
kontrendikedir (bkz . Bölüm 4.3).  
 
5.3 Klinik öncesi güvenlilik verileri  
İdarubisin mutajenik  özelliklere sahiptir ve sıçanlarda karsinojeniktir.  
 
Hayvanlarda  yapılan  üreme  çalışmaları,  idarubisin ’in sıçanlarda  embriyotoksik  ve teratojenik 
olduğunu ancak tavşanlarda olmadığını göstermiştir.  
 
İdarubisin  hayvanlar üzerinde toksik  etki göstermeyen, insan dozunun onda biri olan 
1.2 mg/m2/gün dozunda sıçanlar üzerinde embriyotoksik ve teratojenik etki göstermiştir. 14 / 16 
 Hayvanlar üzerinde toksik etki gösteren, insan dozunun onda ikisi olan veya  2.4 mg/m2/ gün 
dozunda olsa bile tavşan üzer inde embriyotoksiktir fakat teratojenik değildir.  
 
Erkek köpeklere 1.8 mg/m2 günlük dozun 13 hafta süreyle, haftada 3 kez (mg/m2 temelinde, 
yaklaşık olarak bir haftalık insan dozunun yedide biri) veya insan dozunun üç katının 
uygulanması ile, spermatogenez in inhibisyonu ve az sayıda görülebilen spermlerde matürite 
azalması veya hiç matür sperme rastlanmaması ile birlikte testiküler atrofi gözlenmiştir. Bu 
etkiler 8 haftalık iyileşme döneminin sonunda tam olarak geçmemiştir.  
 
6. FARMASÖTİK ÖZELLİKLER  
6.1 Yardımcı m addelerin listesi  
Gliserin  
Hidroklorik asit  
Enjeksiyonluk su  
 
6.2 Geçimsizlikler  
Spesifik uyumluluk verileri mevcut değilse, ZADOSS diğer ilaçlar ile karıştırılmamalıdır.  
Heparin ile çökelme oluşur. Alkali pH ’daki herhangi bir çözelti ile uzun süreli temas ilacın 
bozunmasına neden olacaktır . 
 
Çözelti ve kabı uygun ise parenteral ilaç ürünleri uygulamadan önce gözle partikül ve renk 
değişimi bakımından incelenmelidir.   
 
6.3 Raf ömrü  
24 ay.  
 
6.4 Saklamaya yönelik özel tedbir ler 
Enjeksiyonluk çözelti 2 – 8 °C’de saklanmalıdır.  
 
ZADOSS herhangi bir antibakteriyel koruyucu içermez. Bu nedenle, aseptik hazırlık garanti 
edilemez, ürün kullanımdan hemen önce hazırlanmalı ve kullanılmayan ürün atılmalıdır (bkz 
Bölüm 6.6).  
 
6.5 Ambalajın  niteliği ve içeriği  
Gri renkli bromobutil kauçuk tıpa ve eflatun renkli flip -off kapak ile kapa tılmış,  15 cc, renksiz 
Tip I cam flakon  içerisinde  sunulmaktadır. Kutu içerisinde bir adet flakon ve kullanma 
talimatı bulunmaktadır.  
 
6.6 Beşeri tıbbi üründen arta  kalan maddelerin imhası ve diğer özel önlemler  
Kullanılmamış olan ürünler ya da atık materyaller ‘Tıbbi atıkların kontrolü yönetmeliği ’ ve 
‘Ambalaj ve Ambalaj Atıklarının Kontrolü Yönetmelikleri ’ne uygun olarak imha edilmelidir.  
 
 
 15 / 16 
 Solüsyonun hazırlanması  ve uygulanması konusunda personele iyi bir teknik eğitim 
verilmelidir. Hamile personelin ilaçla temas etmemesi sağlanmalıdır.  
 
İdarubisine bağlı deri reaksiyonları meydana gelebileceğinden, çözeltinin hazırlanmasında 
dikkatli olmak gerekir. Kaza ile idaru bisine maruz kalan deri, hemen bol su, veya su ve sabun, 
veya sodyum bikarbonat çözeltisi ile iyice yıkanmalı ve ilaç gözlere temas ederse hemen 
standart irigasyon teknikleri kullanılmalıdır. İlacın hazırlanması ve uygulanmasında koruyucu 
gözlük, eldiven v e önlük kullanımı önerilmektedir. Eldivenler çıkarıldıktan sonra eller 
yıkanmalıdır.  
 
İdarubisin uygulamasında dikkatli olmak, perivenöz infiltrasyon riskini azaltacaktır. Aynı 
zamanda ürtiker ve eritematöz  lezyonlar gibi lokal reaksiyonların riski de azalacaktır. 
İntravenöz uygulama sırasında infüzyon iğnesinin aspirasyonunda iğneye rahatlıkla kan gelse 
bile, beraberinde bir yanma ya da batma hissi ile veya bu his olmadan ekstravazasyon 
meydana gelebilir. E kstravazasyon belirti ve bulguları oluşursa, injeksiyon ya da infüzyon 
hemen durdurulmalı ve uygulama için başka bir damara geçilmelidir. Subkütanöz 
ekstravazasyon meydana geldiği bilinir ya da bundan şüphe edilirse, buz torbasının aralıklı 
olarak (hemen ½  saat ve sonra da 3 gün süreyle günde 4 kez ½ saat) ekstravazasyon 
bölgesinin üstüne konulması ve etkilenen ekstremitenin yüksekte tutulması önerilmiştir. 
Ekstravazasyon reaksiyonlarının ilerleme eğilimi bulunduğundan injeksiyon bölgesi sık 
muayene edilmel i ve ağrı, eritem, ödem ya da vezikasyon gibi herhangi bir lokal reaksiyon 
belirtisi varsa, plastik cerrahi konsültasyonu yapılmalıdır. Ekstravazasyon bölgesinde şiddetli 
kalıcı ağrı varsa ya da ülserasyon başlarsa, etkilenen alanın erken dönemde geniş ola rak 
eksizyonu düşünülmelidir.  
 
ZADOSS %0.9 sodyum klorür veya %5 dekstroz intravenöz infüzyonu setinin tüpü içine 
enjekte edilerek yavaşca (10 -15 dakika içinde) uygulanmalıdır. Bu tüp bir kateter iğnesi veya 
başka uygun bir alete bağlı olmalı ve uygulama i çin tercihen büyük bir damar seçilmiş 
olmalıdır.  
 
Kullanılmayan çözeltiler atılmalıdır.  
 
Spesifik geçimlilik verileri bulunmadığı sürece ZADOSS  başka ilaçlar ile karıştırılmamalıdır.  
Heparin ile çökeltiler oluşmaktadır. Alkalen pH’lı  herhangi bir çözelti ile uzun süreli temas  
ilacın bozunmasına neden olacaktır.  
 
Çözelti ve kabı uygun ise parenteral ilaç ürünleri uygulamadan önce gözle partikül ve renk  
değişimi bakımından incelenmelidir.  
  
7. RUHSAT SAHİBİ  
SABA İlaç San. ve Tic. A.Ş.  
Halkalı Merkez Mah. Basın Ekspres Cad.  
No:1 Kat: 1 34303 Küçükçekmece /İSTANBUL  
Tel: 0212  692 92 92  16 / 16 
 Faks: 0212 697 00 24  
 
8. RUHSAT NUMARASI(LARI)  
2017/210  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi:  07.04.2017  
Ruhsat yenileme tarihi : 
 
10. KÜB ’ÜN YENİLENME TARİHİ  
 