KISA ÜRÜN BİLGİSİ
1. BEŞERİ TIBBİ ÜRÜNÜN ADI
CAFERGOT® Tablet
2. KALİTATİF VE KANTİTATİF BİLEŞİM
Etkin maddeler:
Ergotamin tartarat 1 mg
Kafein 100 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Sarımsı, beyaz damalı, yuvarlak, düz, kenarı eğimli, bir yüzde bölme çentiği bulunan tabletler.
4. KLİNİK ÖZELLİKLER
4.1. Terapötik endikasyonlar
Akut migren ataklarının tedavisinde ve hafif ağrı kesicilere yanıt vermeyen migren
çeşitlerinin tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:

CAFERGOT , migren atağının ilk semptomları ortaya çıkar çıkmaz alınmalıdır.
Erişkinler
 
CAFERGOT ilk defa kullanıldığında başlangıç dozu olarak 2 adet CAFERGOT tablet
önerilir. Eğer atak ilk yarım saat içerisinde sona ermezse, bir tablet daha kullanılmalıdır; bu
uygulamaya yarım saatlik aralarla devam edilebilir. Daha sonraki ataklarda başlangıç dozu,
önceki ataklarda etkili olan toplam doz göz önünde tutularak 3 tablete yükseltilebilir. Ağrı
devam ederse, yine günlük en yüksek doz aşılmamak koşuluyla yarım saat aralıklarla 1 tablet
kullanılmaya devam edilebilir. Ancak günlük kullanım 4 tableti aşmamalıdır. Haftalık
kullanım ise 8 tableti (8 mg ergotamin) aşmamalıdır.
Uygulama şekli:
Tabletler bir miktar su ile çiğnenmeden yutulmalıdır.
Özel popülasyonlara ilişkin ek bilgiler:

Böbrek/Karaciğer yetmezliği: CAFERGOT şiddetli böbrek veya karaciğer yetmezliği olan
hastalarda kullanılmamalıdır. (Bkz: Bölüm 4.3 Kontrendikasyonlar).
Hafif ila orta şiddette karaciğer bozukluğu ve özellikle de kolestazı olan hastalar uygun
şekilde izlenmelidir. (Bkz: Bölüm 4.4 Özel kullanım uyarıları ve önlemleri)
1/8Pediyatrik popülasyon: 12 yaş altındaki çocuklarda kullanılmamalıdır.
Geriyatrik popülasyon: Yaşlı hastalarda doz ayarlaması gerekli değildir.
4.3. Kontrendikasyonlar
• Ergot alkaloidlerine, kafeine veya formülasyondaki yardımcı maddelerden herhangi
birine karşı bilinen aşırı duyarlıkta
• Gebelik ve laktasyon döneminde
• Periferik dolaşım bozukluğu, obliteratif damar hastalıkları, koroner kalp
hastalığıyeterince kontrol altında olmayan hipertansiyon, septik durumlar ve şokda
• Şiddetli böbrek veya karaciğer yetmezliğinde
• Temporal arterit
• Hemiplejik veya baziler migren
• Makrolid sınıfı antibiyotikler, HIV proteaz veya revers transkriptaz inhibitörleri, azol
sınıfı antifungal ilaçlar ile birlikte kullanımında
• Vazokonstriktör ajanlarla (ergot alkaloidleri, sumatriptan ve diğer 5-HT reseptör
1
agonistleri dahil) ile birlikte kullanımında
4.4. Özel kullanım uyarıları ve önlemleri

CAFERGOT , yalnızca akut migren ataklarının tedavisinde endikedir, atakları önlemede
endike değildir.

Vazospazma yol açabileceğinden, CAFERGOT ’un devamlı olarak her gün veya önerilenden
daha yüksek dozlarda kullanılmasından kaçınılmalıdır.
Erişkinlerde; ilave antimigren ilaçlar kullanılması gerekiyorsa bunların ergotamin içeren
herhangi bir preparat, intranazal veya parenteral dihidroergotamin veya sumatriptan ya da
diğer 5HT -reseptör agonisti olmamasına dikkat edilmelidir. (Bkz: bölüm 4.3
1
Kontrendikasyonlar).
Ergotamin, vazokonstriktör etkileri nedeniyle koroner kalp hastalığı öyküsü olduğu
bilinmeyen hastalarda bile miyokard iskemisine ya da seyrek vakalarda miyokard
infarktüsüne neden olabilir.

CAFERGOT ile tedavi edilmekte olan hastalar, izin verilen en yüksek dozlar ve doz aşımını
haber veren ilk belirtiler hakkında bilgilendirilmelidir. Bunlar; el ve ayak parmaklarında
hipoestezi, paresteziler (uyuşma, karıncalanma), migrenle ilişkisi olmayan bulantı ve kusma
ve miyokard iskemisi belirtileri (prekordiyal ağrı gibi)’dir. Eğer el veya ayak parmaklarında
karıncalanma gibi semptomlar ortaya çıkarsa, ilacın kullanımına derhal son verilmeli ve
doktora danışılmalıdır.

CAFERGOT dahil ergotamin içeren ilaçlar, önerilerin aksine yıllar boyunca aşırı kullanılırsa,
özellikle plevrada ve retroperitonda olmak üzere fibrotik değişikliklere neden olabilir. Kalp
kapakçıklarında da fibrotik değişikliklerin görülebildiği, seyrek olarak bildirilmiştir.
Hafif ila orta şiddette karaciğer bozukluğu ve özellikle de kolestazı olan hastalar uygun
şekilde izlenmelidir.
CAFERGOT
ile uzun süre aralıksız tedavi esnasında, ilaca bağlı baş ağrısı geliştiği
bildirilmiştir.
2/84.5. Diğer tıbbi ürünler ile etkileşimler ve diğer etkileşim şekilleri

CAFERGOT ’un, makrolid sınıfı antibiyotikler (troleandomisin, eritromisin, klaritromisin),
kuinupristin/dalfopristin, tetrasiklin antibiyotikleri, HIV proteaz ya da revers transkriptaz
inhibitörleri (ritonavir, indinavir, nelfinavir, delavirdin), triazol sınıfı antifungal ilaçlar
(ketokonazol, itrakonazol, vorikonazol) gibi sitokrom P450 3A (CYP3A) enzimini inhibe
eden ilaçlar ile birlikte kullanılmasından; ergotamine maruziyetin artmasına ve ergot
toksisitesine (ekstremitelerde ve diğer dokularda vazospazm ve iskemi) yol açabilmeleri
nedeniyle kaçınılmalıdır (Bkz: Bölüm 4.3 Kontrendikasyonlar). Ergot alkaloidlerinin,
CYP3A’nın hem inhibitörleri, hem de substratları olduğu gösterilmiştir. Diğer sitokrom P450
izoenzimlerinin de dahil olduğu herhangi bir farmakokinetik etkileşim bilinmemektedir.
Ergotamin içeren preparatlarla propranololü birlikte kullanan hastaların çok azında
vazospastik reaksiyonlar bildirilmiştir.
Ergot alkaloidleri, sumatriptan ve diğer 5HT reseptör agonistleri dahil vazokonstriktör
1

ilaçların ve nikotinin (çok fazla sigara içilmesi) CAFERGOT ile birlikte kullanılmasından,
vazokonstriksiyonun şiddetlenme olasılığı nedeniyle kaçınılmalıdır (Bkz: Bölüm 4.3
Kontrendikasyonlar).
Simetidin, sempatomimetik ajanlar, halotan, reboksetin ile birlikte kullanımından
kaçınılmalıdır.

CAFERGOT kullanılırken greyfurt suyu içmekten kaçınılmalıdır.

Greyfurt suyu CAFERGOT ’un vücuttaki etkilerine engel olabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel Tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
Ergotamin gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
Ergotaminin plasenta ve göbek bağı üzerindeki oksitosik ve vazokonstriktör etkileri nedeniyle

CAFERGOT gebelik döneminde kontrendikedir. (Bkz: Bölüm 4.3 Kontrendikasyonlar)
Laktasyon dönemi

CAFERGOT ’un terapötik dozları emziren kadınlara uygulandığı takdirde ergotamin anne sütü
alan çocuk üzerinde etkiye neden olabilecek ölçüde anne sütüne geçmektedir. Bebeklerde kusma,
3/8ishal, zayıf nabız ve kan basıncında instabilite gibi etkilere yol açabilir. Bu nedenle

CAFERGOT , emziren annelerde kontrendikedir.
Üreme yeteneği / Fertilite
Erkek sıçanlardaki bir üreme performansı çalışmasında fertilitenin etkilenmediği görülmüştür
Dişi sıçanlardaki üreme performansı çalışmasında ve bir peri-/post-natal çalışmada, ölü doğan
yavru sayısında ve/veya peri-/post-natal mortalitede artış gözlenmiştir (Bkz: Bölüm 5.3).
İnsanlardaki üreme yeteneği üzerine kontrollü bir çalışma bulunmamaktadır.
4.7. Araç ve makine kullanımı üzerindeki etkiler
Baş dönmesi hisseden hastalar araç ya da makine kullanmamalıdır.
4.8. İstenmeyen etkiler
En yaygın görülen yan etkiler bulantı ve kusmadır. Ergotamin dozuna bağlı olarak,
vazokonstriksiyon bulgu ve belirtileri ortaya çıkabilir.
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
[Çok yaygın (≥ 1/10); Yaygın (≥ 1/100, < 1/10); Yaygın olmayan (≥ 1/1000, < 1/100); Seyrek
(≥ 1/10.000, <1/1.000); Çok seyrek (< 1/10.000), bilinmiyor (eldeki verilerden hareketle
tahmin edilemiyor)]
Bağışıklık sistemi hastalıkları
Seyrek: Aşırı duyarlık reaksiyonları (deri döküntüsü, yüzde ödem, dispne gibi reaksiyonlar)
Sinir sistemi hastalıkları
Yaygın: Baş dönmesi.
Yaygın olmayan: Parestezi (örn. karıncalanma), hipoestezi (örn. uyuşma).
Kulak ve iç kulak hastalıkları
Seyrek: Vertigo.
Kardiyak hastalıkları
Yaygın olmayan: Siyanoz.
Seyrek: Bradikardi, taşikardi, kalp kapakçıklarında fibrotik değişiklikler.
Çok seyrek: Miyokard iskemisi, miyokard enfarktüsü.
Vasküler hastalıkları
Yaygın olmayan: Periferik vazokonstriksiyon.
Seyrek: Kan basıncında artış.
Çok seyrek: Gangren.
Solunum, göğüs bozuklukları ve mediastinal hastalıklar
Seyrek: Dispne.
Gastrointestinal hastalıklar
Yaygın: Bulantı ve kusma (migrene bağlı olmayan), karın ağrısı.
Yaygın olmayan: İshal.
4/8Deri ve deri altı doku hastalıkları
Seyrek: Döküntü, yüzde ödem, ürtiker.
Kas-iskelet bozukluklar, bağ doku ve kemik hastalıkları
Yaygın olmayan: Ekstremitelerde ağrı.
Seyrek: Miyalji.
Genel bozukluklar ve uygulama bölgesine ilişkin hastalıklar
Yaygın olmayan: Ekstremitelerde güçsüzlük.
Araştırmalar
Seyrek: Nabız yokluğu.
Yaralanma ve zehirlenme
Seyrek: Ergotizm (ekstremitelerin ve diğer dokuların -renal ya da serebral vazospazm gibi- vasküler
iskemik bulgu ve belirtilerini oluşturan yoğun bir arteriyel vazokonstriksiyon olarak tanımlanır).
Ergotamin içeren ilaçlar, uzun yıllar boyunca aşırı miktarda kullanıldıkları takdirde özellikle
plevrada ve retroperitonda olmak üzere bağ doku değişikliklerinin oluşumuna neden olabilir
(Bkz: Bölüm 4.4)
CAFERGOT

’ ile uzun süre aralıksız tedavi esnasında ilaca bağlı baş ağrısı oluşumu
bildirilmiştir (Bkz: Bölüm 4.4).
4.9. Doz aşımı ve tedavisi
Semptomlar:
Bulantı, kusma, sersemlik, konfüzyon, taşikardi, baş dönmesi, solunum depresyonu, koma,
hipotansiyon, konvülsiyon, şok, ergotizm belirtileri ve komplikasyonları.
Ergotizm, ekstremitelerde uyuşma, karıncalanma ve ağrı, siyanoz, nabız yokluğu gibi
ekstremitelerin vasküler iskemisine ait bulgu ve belirtiler oluşturan yoğun bir arteriyel
vazokonstriksiyon olarak tanımlanır ve tedavi uygulanmadığı takdirde kangrene neden
olabilir. Ayrıca, ergotizm renal ve serebral vazospazm gibi diğer dokuların vasküler iskemik
belirti ve işaretlerini de içerebilir. Ergotizm vakalarının çoğu kronik zehirlenme ve/veya doz
aşımıyla ilişkilidir.
Tedavi:
Ağızdan ilaç alımı ile doz aşımında aktif kömür uygulaması önerilir. İlacın ağızdan
alınmasından sonra çok kısa bir süre geçmişse mide yıkanması düşünülebilir.
Tedavi, semptomatik olmalıdır. Şiddetli vazospastik reaksiyonlar gelişirse; nitroprussid,
fentolamin veya dihidralazin gibi periferik bir vazodilatörün intravenöz olarak uygulanması
etkilenen alana lokal olarak sıcak tatbik edilmesi ve doku hasarının önlenmesine yönelik
önlemler önerilir. Koroner daralma gelişirse, nitrogliserin gibi uygun bir tedaviyi
başlanmalıdır.
5/85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antimigren preparatları/Ergot Alkoloidleri
ATC kodu: NO2CA52
Ergotamin, auralı veya aurasız migren ataklarını, genişlemiş durumdaki kafa-dışı arterlerde
meydana getirdiği spesifik vazotonik etkiyle durdurur. Kafein, ergotaminin bağırsaklardan
emilimini hızlandırır ve arttırır.
5.2. Farmakokinetik özellikler
Genel özellikler
Emilim:
Trityumla [3H] işaretlenmiş ergotamin kullanılarak yapılan çalışmalar, oral dozun % 62’sinin
gastrointestinal kanaldan emildiğini göstermektedir. Kafein, hızla ve hemen hemen tamamen
emilir.
Dağılım:
Ergotaminin doruk plazma düzeylerine, oral dozun alınmasından yaklaşık 2 saat sonra ulaşılır.
Ergotaminin proteinlere bağlanma oranı yaklaşık % 98, Kafeinin plazma proteinlerine
bağlanma oranı ise % 35’dir.
Biyotransformasyon:
Ergotamin, karaciğerde geniş kapsamlı olarak metabolize edilir. Değişmemiş ergotaminin
mutlak biyoyararlanımı oral dozlarda yaklaşık % 2 kadardır. Ergotaminin terapötik etkilerinin
kısmen, aktif metabolitlerine bağlı olduğu öne sürülmüştür. Kafein ise büyük oranda
metabolize edilir.
Eliminasyon:
Ana ilaç ergotamin ve metabolitleri çoğunlukla safraya salgılanarak vücuttan uzaklaştırılır.
Bunların plazmadan eliminasyonu bifaziktir ve yarı-ömürleri sırasıyla 2.7 ve 21 saattir.
Kafeinin meydana gelen metabolitleri vücuttan çoğunlukla idrarla atılır. Kafeinin plazma
eliminasyon yarı-ömrü ise yaklaşık 3.5 saattir.
5.3. Klinik öncesi güvenlilik verileri
Akut toksisite

İntravenöz olarak tek CAFERGOT (ergotamin/kafein 1:50) dozu kullanıldığında LD
50
(deney hayvanlarının yarısının ölümüne yol açan) değerler; tavşanlarda 40 mg/kg, sıçanlarda
124 mg/kg ve farelerde 111 mg/kg olarak hesaplanmıştır. Farelere tek bir oral doz kullanıldığı
zamanki LD değeri, 474 mg/kg olarak bulunmuştur.
50
Kronik ve subkronik toksisite
6/8Beagle cinsi köpekler üzerinde yapılan ve 26 hafta devam eden bir oral güvenlilik
çalışmasında, ergotamin kusmaya, salivasyona ve kalp hızının azalmasına neden olmuştur.
Ayrıca, sarkık - kulaklı köpeklerde sık görülen ve ilacın vazokonstriktör etkisinden
kaynaklanan, kulak kenarında yüzeysel nekrozlar gözlenmiştir.
Karsinojenite
Ergotaminin karsinojenik potansiyeli hakkında herhangi bir veri bulunmamaktadır.
Üreme toksisitesi
Ergotamin, tavşanlarda günde 1, 3 ve 10 mg/kg ve sıçanlarda günde 3 mg/kg’a varan dozlarda
uygulandığında, embriyo mortalitesi veya teratojen etki ile ilgili hiçbir kanıt bulunmamıştır.
Ancak, günde 10 mg/kg ergotamin verilmesi sıçanlarda annenin vücut ağırlığındaki artışı
engellemiş, fetusun ossifikasyonunu geciktirmiş ve prenatal mortaliteyi yükseltmiştir. Yüksek
ergotamin dozları, uterus damarlarını daraltarak fetusa ulaşan kan miktarını azaltıp, fetusteki
teratojenik etkilerden sorumlu olduğu bilinen hipoksiye yol açmıştır.
Ergotamin + kafein (1:100) kombinasyonu sıçanlarda ve tavşanlarda herhangi bir teratojenik
potansiyel sergilememiştir. Erkek sıçanlardaki bir üreme performansı çalışmasında fertilitenin
etkilenmediği görülmüştür. Dişi sıçanlardaki üreme performansı çalışmasında ve bir peri-
/post-natal çalışmada, ölü doğan yavru sayısında ve/veya peri-/post-natal mortalitede artış
gözlenmiştir.
Hayvanlarda yapılan çalışmalar sırasında kafeinin ancak çok yüksek dozlarda teratojenik
etkiye sahip olduğu görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Tartarik asit
Magnezyum stearat
Talk
Mısır nişastası, modifiye edilmiş
Mikrokristalin selüloz
Sarı demir oksit (E172)
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel uyarılar

CAFERGOT , 25°C’nin altındaki oda sıcaklığında saklanmalıdır. Işıktan koruyunuz.
6.5. Ambalajın niteliği ve içeriği

CAFERGOT , ısı ile kapatılmış lak ile kaplı alüminyum folyo ve PVC ve PVDC iki kat
filmden oluşan blister ambalajlarda 20 adet tablet olarak sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7/87. RUHSAT SAHİBİ
Assos İlaç, Kimya, Gıda Ürünleri Üretim ve Tic. A.Ş.
34773 Ümraniye, İstanbul
Tel: 0 216 612 91 91
Faks: 0 216 612 91 92
8. RUHSAT NUMARASI
21.07.2011, 232/61
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 21.07.2011
Ruhsat yenileme tarihi:
10. KÜB’ÜN YENİLENME TARİHİ
8/8