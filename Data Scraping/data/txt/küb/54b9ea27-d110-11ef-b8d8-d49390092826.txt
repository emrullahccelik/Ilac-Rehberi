KISA ÜRÜN BİLGİSİ
1. BEŞERİ TIBBİ ÜRÜNÜN ADI
ULTRACAİN® D-S 40 mg/mL+6 mcg/mL enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
1 mL’de
Artikain hidroklorür 40 mg
Epinefrin hidroklorür 0,006 mg
Yardımcı maddeler:
1 mL’de
Sodyum metabisülfit 0,5 mg
Sodyum klorür 1 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz, partikülsüz çözelti
4. KLİNİK ÖZELLİKLER
4.1 Terapötik endikasyonlar
ULTRACAİN D-S komplikasyonsuz tek veya birden fazla diş çekiminde ve kavite ve kron
preparasyonları gibi rutin müdahalelerde kullanılır.
4.2 Pozoloji ve uygulama şekli
Pozoloji/uygulama sıklığı ve süresi
Üst çenede iltihabi olmayan bir safhada komplikasyonsuz bir diş çekimi yapılabilmesi için diş
başına 1,7 ml vestibüler enjeksiyon yeterlidir. İzole vakalarda tam bir anesteziye ulaşılması için
vestibüler enjeksiyonlara 1-1,7 ml ilave edilmesi gerekebilir. Ağrılı palatinal yoluyla
enjeksiyon normalde gerekli değildir.
Damağa bir ensizyon yapılması veya bir sütür konulması gerekirse, her pikür için yaklaşık 0,1
mL’lik bir palatinal depo teşkili yeterlidir.
Yan yana bulunan birkaç dişin çoklu çekimi gerekli olduğunda, gerekli olan vestibüler
enjeksiyon sayısını çoğu vakada azaltmak mümkündür.
Alt çenedeki küçük premoler dişlerin iltihabi olmayan safhada komplikasyonsuz forseps
çekiminde diş başına 1,7 mL enjeksiyon genellikle yeterlidir. Bununla birlikte, anestezi yeterli
gelmezse 1-1,7 mL’lik ek vestibüler enjeksiyon önerilir. Konvansiyonel mandibüler anestezi
yalnızca yukarıda belirtilen işlemin yeterli anesteziyi sağlamadığı durumlarda endikedir.
Kavite preparasyonları ve kron geçirilecek uçlar için spesifik doz tedavinin kapsamına ve
süresine göre -alt çenedeki molar dişler hariç olmak üzere- diş başına 0,5-1,7 mL ULTRACAİN
D-S vestibüler enjeksiyon endikedir.
1Yetişkinlere bir müdahale sırasında kilogram vücut ağırlığı başına 7 mg’a kadar artikain
uygulanabilir. Aspirasyon kontrolleri yapılmak koşulu ile 500 mg’a varan dozlar (12,5 mL
enjeksiyonluk çözeltiye eşdeğer) iyi tolere edilmiştir.
Uygulama şekli
ULTRACAİN D-S oral mukozada kullanılır.
Bu tıbbi ürün bulanık veya rengi bozulmuşsa kullanılmamalıdır.
Enfeksiyon riskini önlemek için (örn. hepatit bulaşması), çözeltiyi hazırlamak için kullanılan
enjektör ve iğneler her zaman yeni ve steril olmalıdır.
Damar içine enjeksiyonun önlenmesi için her enjeksiyondan önce mutlaka bir aspirasyon
denemesi yapılmalıdır. Aspirasyon iki aşamada, yani iğne dönüşü 90° veya daha iyisi 180°’ye
kadar yapılmalıdır. Kartuşlar kullanılıyorsa, Uniject® K veya Uniject® K vario enjeksiyon
enjektörleri bu amaç için özellikle uygundur.
Kazara intravasküler enjeksiyonun bir sonucu olarak gelişen büyük sistemik reaksiyonlar çoğu
vakada bir enjeksiyon tekniği (aspirasyondan sonra, 0,1 – 0,2 mL'lik yavaş enjeksiyon ve geri
kalanın yavaş uygulanması [20 – 30 saniyeden erken olmayacak şekilde) ile önlenebilir.
Enjeksiyon basıncı dokunun hassasiyetine göre ayarlanmalıdır.
Uygun enjektörün kullanılması (infiltrasyon anestezisi: Uniject® K veya Uniject® K vario;
intraligamentöz anestezi: Ultraject®) cam kırılmasına karşı maksimum koruma sağlar ve
fonksiyonun düzgün olmasını sağlar. Hasarlı kartuşlar enjeksiyon için kullanılmamalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Şiddetli karaciğer ve böbrek disfonksiyonu olan hastalarda plazma artikain seviyeleri artabilir.
Bu tür hastalarda, yeterli anestezi derinliği elde etmek için gereken minimum dozun
kullanılmasına özellikle dikkat edilmelidir.
Pediyatrik popülasyon:
ULTRACAİN D-S’in çocuklarda kullanımı esnasında yeterli anesteziyi sağlayan minimum
hacim kullanılmalı, enjeksiyon miktarı çocuğun yaşına ve kilosuna göre kişisel olarak
ayarlanmalıdır. Maksimum artikain dozu olan 7 mg/kg vücut ağırlığı aşılmamalıdır. Bu ürün 1
yaşın altındaki çocuklarda araştırılmamıştır.
Geriyatrik popülasyon:
Yaşlı hastalarda plazma artikain seviyeleri artabilir. Yaşlı hastalarda, yeterli anestezi derinliği
elde etmek için gereken minimum dozun kullanılmasına özellikle dikkat edilmelidir.
4.3 Kontrendikasyonlar
ULTRACAİN D-S’nin intravenöz kullanımı kontrendikedir.
ULTRACAİN D-S;
- Artikaine (veya amid tipi diğer lokal anesteziklere), epinefrine (adrenalin), sodyum
metabisülfite (Avr. Farm.) (E 223) veya yardımcı maddelerden herhangi birine karşı
aşırı duyarlığı olan hastalarda kullanılmamalıdır. (bkz. Bölüm 6.1)
- Tedavi ile yeterli olarak kontrol edilemeyen epilepsi hastalarında kullanılmamalıdır.
2Sülfitlere aşırı duyarlılığı olan bronşiyal astım hastalarında ULTRACAİN D-S
kullanılmamalıdır. Sülfitlere alerjisi olan bireylerde, anafilaktik semptomların (örn.
bronkospazm) eşlik ettiği akut alerjik reaksiyonlara neden olabilir.
Artikain içeriğinin etkisi nedeniyle, ULTRACAİN D-S aşağıdaki durumlarda
kullanılmamalıdır:
− Şiddetli kardiyak impuls oluşumu ve ileti bozuklukları (örn. 2. veya 3. derece AV blok,
belirgin bradikardi)
− Akut dekompanse kalp yetmezliği (akut konjestif kalp yetmezliği)
− Şiddetli hipotansiyon.
Epinefrin içeriğinin etkisi nedeniyle, ULTRACAİN D-S aşağıdaki durumlarda
kullanılmamalıdır:
Paroksismal taşikardisi veya hızlı kalp hızı ile mutlak aritmisi olan hastalarda,
-
Son zamanlarda (3 ile 6 ay içinde) miyokard enfarktüsü olan hastalarda,
-
Son zamanlarda (3 ay içinde) koroner arter bypass ameliyatı olan hastalarda,
-
Feokromositomalı hastalarda,
-
Kardiyoselektif olmayan beta-bloker (örneğin, propranolol) alan hastalarda hipertansif kriz
-
veya ciddi bradikardi oluşturma riskinden dolayı,
Hipertiroidizmi olan hastalarda,
-
Dar açı glokomu olan hastalarda,
-
Ciddi hipertansiyonu olan hastalarda
-
Trisiklik antidepresan veya monoamin oksidaz inhibitörleri (MAO inhibitörleri)
-
epinefrinin kardiyovasküler etkilerini yoğunlaştırabileceğinden bu etkin maddeler ile
birlikte kullanıldığında kontrendikedir. Bu durum, MAO inhibitörü tedavisinin sona
ermesinden 14 gün sonrasına kadar ortaya çıkabilir.
ULTRACAİN D-S epinefrin içerdiğinden, iskemi riski nedeniyle ekstremitelerin (örneğin
parmaklar) anestezisinde endike değildir.
4.4 Özel kullanım uyarıları ve önlemleri
ULTRACAİN D-S'i kullanmadan önce aşağıdaki önlemler alınmalıdır:
− Hastanın mevcut kullandığı ilaçlar ve tıbbi geçmişi hakkında bilgi alınmalıdır;
− Hastayla sözlü temas sürdürülmelidir;
− Alerji riski varsa, planlanan dozun %5 veya %10'u ile test enjeksiyonu yapılmalıdır;
− Resüsitasyon ekipmanı bulundurulmalıdır (bkz. Bölüm 4.9).
Özel uyarılar
ULTRACAİN D-S, aşağıdaki rahatsızlıkları olan hastalarda özel bir dikkatle kullanılmalıdır ve
ciddi rahatsızlıklarda ve/veya hastanın genel durumu stabil değilse diş cerrahisinin ertelenmesi
düşünülmelidir.
Kardiyovasküler bozukluğu olan hastalar:
Aşağıdaki durumlarda etkili anestezi sağlayacak en düşük doz kullanılmalıdır:
− Hipotansiyon,
− Anstabil anjinası olan hastalar.
Aşağıdaki durumlarda ULTRACAİN D-S yalnızca özel dikkatle kullanılmalıdır:
Epilepsi hastaları (bkz. Bölüm 4.8):
Konvülsif etkileri nedeniyle tüm lokal anestezikler özel bir dikkatle kullanılmalıdır.
3Plazma kolinesteraz eksikliği olan hastalar:
Kolinesteraz eksikliği olan hastalarda, ULTRACAİN D-S’in etkisi uzayabileceğinden ve bazen
artabileceğinden, sadece zorunlu endikasyonlarda kullanılmalıdır.
Eğer anestetiğin tipik bir dozunda klinik doz aşımı belirtileri ortaya çıkar ve bir kan damarına
enjeksiyon olasılığı dışlanabilirse, plazma kolinesteraz eksikliğinden şüphelenilebilir. Bu
durumda, bir sonraki enjeksiyon dikkatle ve azaltılmış dozda yapılmalıdır.
Asetilkolinesteraz inhibitörleri ile tedavi edilen myastenia gravis hastaları:
Etkili anestezi sağlayacak en düşük doz kullanılmalıdır.
Porfiri hastaları:
ULTRACAİN D-S, yalnızca daha güvenli bir alternatifin bulunmadığı akut porfirili hastalarda
kullanılmalıdır. ULTRACAİN D-S porfiriyi tetikleyebileceğinden, porfirisi olan tüm
hastalarda uygun önlemler alınmalıdır.
Halojenli inhalasyon anestezikleri ile eş zamanlı tedavi alan hastalar:
Etkili anestezi sağlayacak en düşük doz kullanılmalıdır (bkz. Bölüm 4.5).
Antiplatelet ajanlar/antikoagülanlar ile tedavi gören veya kan pıhtılaşma bozuklukları olan
hastalar:
ULTRACAİN D-S, daha yüksek kanama riski olduğundan, antiplatelet ajanlar/ antikoagülanlar
ile tedavi edilen veya pıhtılaşma bozukluğu olan hastalarda dikkatli kullanılmalıdır. Daha
yüksek kanama riski, tıbbi üründen çok uygulamayla ilişkilidir.
Böbrek hastalığı olan hastalar:
Etkili anestezi sağlayacak en düşük doz kullanılmalıdır.
Şiddetli karaciğer hastalığı olan hastalar:
Artikainin %90'ını ilk önce doku ve kandaki spesifik olmayan plazma esterazları inaktive
etmesine rağmen, ULTRACAİN D-S şiddetli karaciğer hastalığı olan hastalarda dikkatli
kullanılmalıdır.
Yaşlı hastalar:
Yaşlı hastalarda, özellikle tekrarlanan kullanımdan sonra, ULTRACAİN D-S'in plazma
seviyeleri yükselebilir. Bir enjeksiyonun tekrarlanması gerekiyorsa, hasta herhangi bir rölatif
doz aşımı belirtisini tanımlamak için yakından izlenmelidir (bkz. Bölüm 4.9).
Bu nedenle etkili anestezi sağlayacak en düşük doz kullanılmalıdır.
Pediyatrik popülasyon
Küçük çocukların bakıcıları, uzun süreli yumuşak doku uyuşması sebebiyle kendi kendini
ısırma sonucu kazara yumuşak doku yaralanması riskine karşı uyarılmalıdır.
6 mcg/mL'lik daha düşük adrenalin hidroklorür içeriği nedeniyle, mümkün olduğunda
aşağıdaki durumlarda ULTRACAİN D-S Forte (40 mg/mL artikain hidroklorür + 0,012 mg/mL
adrenalin hidroklorür içeren enjeksiyonluk çözelti) yerine ULTRACAİN D-S (40 mg/mL
artikain hidroklorür + 0,006 mg/mL adrenalin hidroklorür içeren enjeksiyonluk çözelti)’nin
kullanılması düşünülmelidir:
− Kardiyovasküler hastalığı olan hastalar (örn. kalp yetmezliği, koroner kalp hastalığı,
anjina, kalp krizi öyküsü, kardiyak aritmiler, hipertansiyon),
− Ateroskleroz,
4− Serebral dolaşım bozuklukları, felç öyküsü olan hastalar: Artikain/adrenalin ile diş
tedavisinin inme sonrası tekrarlayan inme riskinin artması nedeniyle 6 ay ertelenmesi
önerilmektedir.
− Kronik bronşit,
− Amfizem,
− Diabetes mellitus hastaları: ULTRACAİN D-S, adrenalinin hiperglisemik etkisinden
dolayı dikkatli kullanılmalıdır.
− Şiddetli anksiyete,
− Akut açı kapanması glokomuna duyarlı hastalar.
Bu tıbbi ürün adrenalin varlığından dolayı dikkatli kullanılmalıdır.
Etkili anestezi sağlayacak en düşük doz kullanılmalıdır.
Bu tıbbi ürün, uygun koşullar altında güvenli ve etkili bir şekilde kullanılmalıdır:
Adrenalin diş etlerindeki kan akışını bozar ve potansiyel olarak lokal doku nekrozuna neden
olur. Mandibular blok analjezisinden sonra çok seyrek olarak uzun süreli veya geri dönüşümlü
olmayan sinir hasarı ve tat alma kaybı vakaları bildirilmiştir.
ULTRACAİN D-S, iltihaplı veya enfekte bir bölgeye enjekte edilmemelidir (azalan etkililik ile
ULTRACAİN D-S’in alımında artış).
Hipoksi, hiperkalemi ve metabolik asidoz durumunda da doz azaltılmalıdır.
Advers etkilerin ortaya çıkmasını önlemek için aşağıdakiler dikkate alınmalıdır:
− Mümkün olan en düşük dozu seçilmelidir.
− Enjeksiyon öncesi, iki aşamalı aspirasyon (istenmeyen intravasküler enjeksiyondan
kaçınmak için).
Lokal anestezi etkisi geçene kadar hasta hiçbir şey yememelidir. Özellikle çocuklarda ısırma
(dudak, yanak, mukoza veya dil) travması riski vardır; hastalara normal duyu geri gelene kadar
sakız çiğnemekten veya yemek yemekten kaçınmaları söylenmelidir.
Kullanım için önlemler
Kazara intravasküler enjeksiyonla ilişkili risk:
Kazara intravasküler enjeksiyon, adrenalin ve artikainin sistemik dolaşımda ani yükselmesine
neden olabilir. Bu durum nöbetler, ardından merkezi sinir sistemi (MSS) ve kardiyorespiratuvar
depresyon ve koma gibi solunum ve kalp durmasına kadar ilerleyen şiddetli advers
reaksiyonlarla ilişkili olabilir. Bu nedenle enjeksiyon sırasında iğnenin kan damarına
girmemesini sağlamak için bu lokal anestezik enjekte edilmeden önce aspirasyon yapılmalıdır.
Bununla birlikte, enjeksiyonda kan olmaması, intravasküler enjeksiyondan kaçınıldığını garanti
etmez.
İntranöral enjeksiyonla ilişkili risk:
Kazara intranöral enjeksiyon, bu ULTRACAİN D-S’in sinir boyunca geriye doğru hareket
etmesine neden olabilir. İntranöral enjeksiyondan kaçınmak ve sinir bloklarıyla ilişkili sinir
yaralanmalarını önlemek için, hasta enjeksiyon sırasında elektrik çarpması hissi hissederse
veya enjeksiyon özellikle ağrılıysa iğne her zaman hafifçe geri çekilmelidir. İğne sinir hasarına
neden olursa, nörotoksik etki artikainin potansiyel kimyasal nörotoksisitesi ile şiddetlenebilir.
Adrenalin, perinöral kan akışını bozduğu ve artikainin lokal dağılımını engellediği için bu,
adrenalinin varlığı ile daha da kötüleşir.
5Herhangi bir alerjik reaksiyon riski varsa, farklı bir anestetik seçiniz (bkz. Bölüm 4.3).
Bu tıbbi ürün her dozunda (mL’sinde) 1 mmol (23 mg)’dan daha az sodyum ihtiva eder, yani
esasen "sodyum içermez".
Bu tıbbi ürün sodyum metabisülfit içerir. Nadir olarak şiddetli aşırı duyarlılık reaksiyonlarına
ve bronkospazma neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Artikain ile etkileşimler
Kullanım önlemi gerektiren etkileşimler:
Diğer lokal anestezikler:
Farklı lokal anesteziklerin kombinasyonlarının kardiyovasküler sistem ve MSS üzerinde additif
etkileri vardır. Lokal anesteziklerin toksisitesi additiftir. Kullanılan tüm lokal anesteziklerin
toplam dozu, kullanılan tıbbi ürünlerin önerilen maksimum dozunu geçmemelidir.
Sedatifler (merkezi sinir sistemi depresanları, örneğin benzodiazepinler, opioidler):
Hastanın anksiyetesini azaltmak için sedatifler kullanılıyorsa, sedatifler gibi lokal anestezikler
merkezi sinir sistemi depresanları olduğundan ve kombinasyon halinde kullanıldıklarında
additif bir etkiye sahip olabileceğinden, anestezik dozu azaltılmalıdır (bkz. Bölüm 4.2).
Adrenalin ile etkileşimler
Kullanım önlemi gerektiren etkileşimler:
Bazı inhalasyon anestezikleri (örn. halotan):
Kalbin katekolaminlerin aritmojenik etkilerine karşı hassaslaşması ve şiddetli ventriküler aritmi
riskinden dolayı ULTRACAİN D-S’in azaltılmış dozu kullanılmalıdır. Genel anestezi sırasında
lokal anestezik kullanılmadan önce anestezi uzmanı ile görüşülmesi önerilmektedir.
Postganglionik adrenerjik bloke edici ajanlar (örn. guanadrel, guanetidin ve Rauvolfia
alkaloidleri):
Adrenerjik vazokonstriktörlere olası artan yanıt nedeniyle ULTRACAİN D-S’in azaltılmış bir
dozu, hipertansiyon ve diğer kardiyovasküler etkiler riski nedeniyle dikkatli aspirasyonun yanı
sıra sıkı tıbbi gözetim altında kullanılmalıdır.
Trisiklik antidepresanlar ve MAO inhibitörleri:
Sempatomimetik tip vazokonstriktörlerin (epinefrin gibi) kan basıncını arttırıcı etkileri, trisiklik
antidepresanlar veya MAO inhibitörleri tarafından yoğunlaştırılabilir ve bu nedenle bunlar
kontrendikedir (bkz. Bölüm 4.3).
Kardiyoselektif olmayan beta blokerler (örn. propranolol):
ULTRACAİN D-S, kardiyoselektif olmayan beta blokerler (örn. propranolol) alan hastalarda
kullanılmamalıdır (bkz. Bölüm 4.3).
Katekol-O-metiltransferaz inhibitörleri (KOMT inhibitörleri) (örn. entakapon, tolkapon):
Aritmiler, artmış kalp hızı ve kan basıncı dalgalanmaları meydana gelebilir. Dental anestezide,
KOMT inhibitörleri alan hastalarda azaltılmış miktarda adrenalin kullanılmalıdır.
Aritmilere neden olan tıbbi ürünler (örn. dijitalis, kinidin gibi antiaritmikler):
Adrenalin ve dijitalis glikozitlerin eşzamanlı kullanımı ile artan aritmi riski göz önüne
alındığında, ULTRACAİN D-S'in dozu azaltılmalıdır. Uygulamadan önce dikkatli aspirasyon
önerilir.
6Ergot tipi oksitosik ajanlar (örn. metisergit, ergotamin, ergometrin):
Kan basıncında ve/veya iskemik yanıtta additif veya sinerjistik artış göz önüne alındığında,
ULTRACAİN D-S sıkı tıbbi gözetim altında kullanılmalıdır.
Sempatomimetik vazopresörler (örn. öncelikle kokain, aynı zamanda amfetaminler, fenilefrin,
psödoefedrin, oksimetazolin):
Adrenerjik toksisite riski vardır. Son 24 saat içinde herhangi bir sempatomimetik vazopressör
kullanılmışsa planlanan diş tedavisi ertelenmelidir.
Fenotiyazinler (ve diğer nöroleptikler):
Adrenalinin etkisinin olası inhibisyonundan kaynaklanan hipotansiyon riski nedeniyle
fenotiyazin alan hastalarda dikkatli kullanılmalıdır.
Oral antidiyabetikler:
Epinefrin pankreasta insülin salınımını engelleyerek oral antidiyabetiklerin etkisini azaltabilir.
Antikoagülanlar (örn. heparin veya asetilsalisilik asit):
Antikoagülasyon tedavisi (örn. heparin veya asetilsalisilik asit) alan hastalarda lokal anestezi
sırasında yanlışlıkla damar delinmesinin ciddi kanamalara yol açabileceği ve bu hastalarda
genellikle kanama eğiliminin arttığı unutulmamalıdır.
Özel popülasyonlara ilişkin ek bilgiler
Özel popülasyonlara yönelik etkileşim çalışması verisi bulunmamaktadır.
Pediyatrik popülasyon:
Pediyatrik popülasyona yönelik etkileşim çalışması verisi bulunmamaktadır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
ULTRACAİN D-S Forte'nin doğurganlık üzerindeki etkisine ilişkin hiçbir insan verisi mevcut
değildir. Sıçanlarda ULTRACAİN D-S Forte tedavisinin çiftleşme veya doğurganlık üzerinde
herhangi bir etkisi olmamıştır (bkz. Bölüm 5.3)
ULTRACAİN D-S Forte'nin oral kontraseptifler üzerindeki etkisi hakkında veri yoktur.
Gebelik dönemi
Artikainin doğum sırasında kullanımı dışında gebe kadınlarda kullanımı ile ilgili deneyim
bulunmamaktadır. Hayvanlar üzerinde yapılan çalışmalarda, artikainin gebelik,
embriyonal/fötal gelişim, doğum veya doğum sonrası gelişim üzerinde doğrudan veya dolaylı
olumsuz bir etkisi gösterilmemiştir.
Hayvan çalışmaları, önerilen maksimum dozdan daha yüksek dozlarda epinefrinin üreme için
toksik olduğunu göstermiştir (bkz. Bölüm 5.3). Epinefrin ve artikain plasenta bariyerinden
geçer, ancak artikain diğer lokal anesteziklere göre daha az geçer. Yeni doğan bebeklerde
ölçülen artikainin serum konsantrasyonu, maternal seviyelerin yaklaşık %30'u olmuştur. Gebe
kadının tedavisi sırasında yanlışlıkla intravenöz olarak uygulanması halinde, epinefrin üterin
perfüzyonu azaltabilir.
7Gebelik sırasında ULTRACAİN D-S ile tedavi ancak dikkatli bir risk/yarar değerlendirmesi
yapıldıktan sonra yürütülmelidir. ULTRACAİN D-S Forte (40 mg/mL artikain hidroklorür +
0,012 mg/mL adrenalin hidroklorür içeren enjeksiyonluk çözelti) yerine, mevcut olduğunda
daha düşük epinefrin içeriğine sahip olan ULTRACAİN D-S (40 mg/mL artikain hidroklorür
+ 0,006 mg/mL adrenalin hidroklorür içeren enjeksiyonluk çözelti)’nin uygulanması tercih
edilmelidir.
Gerekli olmadıkça gebelik potansiyeli olan kadınlarda kullanılmamalıdır.
Laktasyon dönemi
Serum seviyelerindeki hızlı düşüş ve hızlı eliminasyon nedeniyle, insan sütünde klinik olarak
anlamlı miktarlarda artikain bulunmamıştır. Adrenalin, kısa bir yarılanma ömrüne sahip
olmasına rağmen insan sütüne geçer. Kısa süreli kullanımda emzirmeyi bırakmak genellikle
gerekli değildir; emzirme, anesteziden 5 saat sonra yeniden başlayabilir.
Üreme yeteneği/Fertilite
Artikain 40 mg/ml + epinefrin 0,01 mg/mL ile yapılan hayvan çalışmaları fertilite üzerinde etki
göstermemiştir (bkz. Bölüm 5.3). Terapötik dozlarda, insan fertilitesi üzerinde advers etkiler
beklenmemektedir.
4.7 Araç ve makine kullanımı üzerindeki etkiler
Enjeksiyonluk bir çözelti olarak artikain hidroklorür ve adrenalin hidroklorür
kombinasyonunun araç ve makine kullanma yeteneği üzerinde küçük bir etkisi olabilir.
ULTRACAİN D-S kullanımından sonra baş dönmesi (vertigo, görme bozuklukları ve
yorgunluk dahil) meydana gelebilir (bkz. Bölüm 4.8). Bu nedenle hastalar, diş hekimliği
prosedüründen sonra bu semptomlar geçene kadar (genellikle 30 dakika içinde) diş hekimliğini
terk etmemelidir.
4.8 İstenmeyen etkiler
a) Güvenlilik profilinin özeti
Artikain/adrenalin kullanımını izleyen advers reaksiyonlar, diğer amid lokal anestezikler/
vazokonstriktörlerle gözlemlenenlere benzerdir. Bu advers reaksiyonlar, genel olarak doza
bağımlıdır. Ayrıca bu advers reaksiyonlar hastada aşırı duyarlılık, idyosenkrazi veya azalmış
toleranstan da kaynaklanabilirler. Sinir sistemi bozuklukları, lokal enjeksiyon bölgesi
reaksiyonları, aşırı duyarlılık ve kardiyovasküler bozukluklar en sık görülen advers
reaksiyonlardır.
Ciddi advers reaksiyonlar genellikle sistemiktir.
b) Advers reaksiyonların listesi
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Diş eti iltihabı (gingivit)
Bağışıklık sistemi hastalıkları
Seyrek: Alerjik1 ya da alerji benzeri anafilaktik/anafilaktoid hipersensitivite reaksiyonları. Bu
reaksiyonlar, enjeksiyon bölgesinde ödematöz şişlik ve/veya enflamasyonun yanı sıra,
enjeksiyon bölgesinden bağımsız olarak kızarıklık, kaşıntı, konjunktivit, rinit, üst ve/veya alt
dudağın ve/veya yanakların şişmesi ile yüz şişmesi (anjiyoödem); boğazda yumru hissi (globus)
8ve yutma güçlüğü ile birlikte glottis ödemi; ürtiker ve solunum semptomlarından anafilaktik
şoka kadar birçok durumla kendilerini gösterirler.
Psikiyatrik hastalıklar
Seyrek: Sinirlilik/anksiyete4
Bilinmiyor: Öforik duygudurum
Sinir sistemi hastalıkları
Yaygın: Nöropati: nevralji (nöropatik ağrı), hipoestezi/uyuşma (oral ve perioral), hiperestezi,
disestezi (oral ve perioral), disguzi (örn. metalik tat, tat bozukluğu), agözi, allodini,
termohiperestezi, baş ağrısı dahil; parestezi
Yaygın olmayan: Yanma hissi, baş dönmesi.
Seyrek: Fasiyal sinir bozukluğu2 (paraliz ve parezi), Horner sendromu (göz kapağı pitozu,
enoftalmi, miyoz), somnolans (uyuşukluk), nistagmus
Çok seyrek: Mandibular veya inferior alveolar sinir bloğundan sonra parestezi3 (kalıcı hipestezi
ve tat alma kaybı)
Bilinmiyor: Doza bağlı (özellikle de çok yüksek dozlarda ve yanlışlıkla intravasküler
enjeksiyon yapılması halinde) merkezi sinir sistemi bozuklukları ortaya çıkabilir: ajitasyon,
sinirlilik, (bazen bilinç kaybına kadar ilerleyebilen) uyuşukluk hali; koma, bazen yaşamı tehdit
edici solunum durmasına kadar ilerleyebilen solunum bozuklukları; bazen jeneralize
konvülsiyonlara kadar ilerleyebilen kaslarda titreme ve seğirmeler.
Herhangi bir diş müdahalesinde, enjeksiyon bölgesinin anatomik durumuna veya yanlış
enjeksiyon tekniğine bağlı olarak sinir lezyonlarının ortaya çıkması teorik olarak mümkündür.
Bu durumlarda fasiyal sinir hasar görebilir ve fasiyal sinir parezi meydana gelebilir. Bu, tat
alma hassasiyetinin azalmasına neden olabilir.
Göz hastalıkları
Seyrek: Ptozis, miyozis, enoftalmus. Görme bozuklukları (bulanık görüş, diplopi [göz
kaslarının paralizi]4, midriyazis, körlük), lokal anestetiklerin baş bölgesine uygulanması
sırasında veya kısa süre sonrasında meydana gelir. Bunlar genellikle geçicidir.
Kulak ve iç kulak hastalıkları
Seyrek: hiperakuzi, kulak çınlaması4
Kardiyak hastalıklar
Yaygın: Bradikardi, taşikardi, hipotansiyon (yere yığılma riski ile)
Yaygın olmayan: Hipertansiyon
Seyrek: Palpitasyon, sıcak basması
Bilinmiyor: Aritmi, ileti bozuklukları (AV blok), kalp yetmezliği ve (yaşamı tehdit edebilen)
şok, lokal/bölgesel hiperemi, vazodilatasyon, vazokonstriksiyon
Solunum, göğüs bozuklukları ve mediastinal hastalıkları
Seyrek: Bronkospazm/astım, dispne2
Bilinmiyor: Disfoni (ses kısıklığı)1
Gastrointestinal hastalıklar
Yaygın: Bulantı, kusma, dilin, dudakların ve dişetlerinin şişmesi
Yaygın olmayan: Stomatit, glossit, diyare
Seyrek: Gingival/oral mukozal eksfoliasyon (dökülme), ülserasyon
Bilinmiyor: Disfaji, yanaklarda şişme, glossodini
Deri ve deri altı doku hastalıkları
Yaygın olmayan: Döküntü, kaşıntı
9Seyrek: Anjiyoödem (yüz/dil/dudak/boğaz/larenks/periorbital ödem), ürtiker
Bilinmiyor: Eritem, hiperhidroz
Kas-iskelet bozukluklar, bağ doku ve kemik hastalıkları
Yaygın olmayan: Boyun ağrısı
Seyrek: Kas seğirmesi4
Bilinmiyor: Kearns-Sayre sendromunda nöromüsküler semptomların şiddetlenmesi, trismus
Genel bozukluklar ve uygulama bölgesine ilişkin hastalıklar
Yaygın olmayan: Enjeksiyon bölgesinde ağrı
Seyrek: Enjeksiyon bölgesinde nekroz/eksfoliasyon, yorgunluk, asteni (zayıflık)/üşüme
Bilinmiyor: Lokal şişlik, sıcak hissi, üşüme hissi. Yanlışlıkla intravasküler enjeksiyon,
enjeksiyon yerinde doku nekrozuna kadar gidebilen iskemik bölgelere neden olabilir (ayrıca
bkz. Bölüm 4.2).
Özel uyarılar:
Sodyum metabisülfit aşırı duyarlılık reaksiyonlarına ve bronkospazma neden olabilir.
Hipersensitivite reaksiyonları kusma, diyare, hırıltılı solunum, akut astım atağı, bilinçte
bozulma veya şokla kendini gösterebilir.
c) Seçilmiş advers reaksiyonların tanımı
1 Alerjik reaksiyonlar senkop (adrenalinin neden olduğu palpitasyon) ile karıştırılmamalıdır.
2 Artikain ile adrenalin kombinasyonunun kullanılmasının ardından yüz felcinin başlangıcında
2 haftalık bir gecikme tarif edilmiştir. Durum 6 ay sonra değişmemişti.
3 Bu nöral patolojiler, anormal duyumun çeşitli semptomlarıyla ortaya çıkabilir. Parestezi,
beklenen anestezi süresinden fazla spontan, anormal, genellikle ağrısız (örn. yanma,
karıncalanma, sızlama veya kaşıntı) duyum olarak tanımlanabilir. Diş tedavisini takiben
bildirilen parestezi vakalarının çoğu geçicidir ve günler, haftalar veya aylar sonra düzelir. Kalıcı
parestezi, çoğunlukla mandibuladaki sinir bloklarını takiben, yavaş iyileşme, tam olmayan
iyileşme veya iyileşme olmaması ile karakterizedir.
4 Ajitasyon (huzursuzluk), anksiyete/sinirlilik, titreme, konuşma bozuklukları gibi bazı advers
reaksiyonlar, yeni başlayan MSS depresyonunun uyarı işaretleri olabilir. Bu belirtiler ortaya
çıkarsa, hastadan derin nefes alması (hiperventilasyon) istenmeli ve uygun izlem başlatılmalıdır
(bkz. Bölüm 4.9).
Özel popülasyonlara ilişkin ek bilgiler:
Pediyatrik popülasyon:
Yayımlanan çalışmalarda güvenlilik profili, 4 -18 yaş arası çocuklarda ve adolesanlarda,
erişkinlerle karşılaştırıldığında benzer bulunmuştur. Bununla birlikte, yumuşak doku anestezisi
süresinin uzamasına bağlı olarak, kazara oluşan yumuşak doku hasarı özellikle 3-7 yaş
arasındaki çocuklarda daha sık gözlenmiştir (çocukların %16’sına kadar). Yaşları 1-4 arasında
değişen 211 çocuğun dahil edildiği retrospektif bir çalışmada, diş tedavisi 4,2 mL
ULTRACAİN D-S veya ULTRACAİN D-S Forte kullanılarak uygulanmış ve yan etki
bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
104.9. Doz aşımı ve tedavisi:
Doz aşımı türleri
En geniş anlamıyla lokal anestezik doz aşımı genellikle şu şekilde tanımlanır:
− Mutlak aşırı doz,
− Göreceli doz aşımı, örneğin:
− Yanlışlıkla intravasküler enjeksiyon veya,
− Dolaşım sistemine anormal derecede hızlı emilim veya,
− Etkin maddelerin gecikmiş metabolizması ve eliminasyonu.
Göreceli doz aşımı durumunda, hastalar genellikle ilk birkaç dakika sonra semptom
gösterirken, mutlak doz aşımı durumunda, enjeksiyon bölgesine bağlı olarak enjeksiyondan
sonra toksisite belirtileri ortaya çıkar.
Doz aşımı semptomları:
Doz aşımı durumunda (mutlak veya göreceli), ajitasyon geçici olabilir veya olmayabilir. Bu
nedenle ilk belirtiler bilinçsizliğe kadar ilerleyen uyuşukluk ve solunum durması olabilir.
Artikainden kaynaklananlar:
Semptomlar doza bağımlıdır ve nörolojik belirtiler (presenkop, senkop, baş ağrısı, huzursuzluk,
eksitasyon, konfüzyon, oryantasyon bozukluğu, baş dönmesi hissi, tremor, stupor, şiddetli MSS
depresyonu, bilinç kaybı, koma, nöbetler [tonik-klonik nöbetler]), konuşma bozuklukları (örn.
dizartri, logore), baş dönmesi, denge bozuklukları (dengesizlik), oküler belirtiler (midriyazis,
bulanık görme, akomodasyon bozuklukları), ardından vasküler (solgunluk [lokal, bölgesel,
genel]), solunum (apne [solunum durması], bradipne, takipne, esneme, solunum depresyonu)
ve son olarak kardiyak (kalp durması, miyokardiyal depresyon) toksisitesi açısından artan
şiddettedir.
Asidoz, lokal anesteziklerin toksik etkilerini şiddetlendirir.
Adrenalinden kaynaklananlar:
Semptomlar doza bağımlıdır ve nörolojik belirtiler (huzursuzluk, eksitasyon, presenkop,
senkop), ardından vasküler (solgunluk [lokal, bölgesel, genel]), solunum (apne [solunum
durması], bradipne, takipne, solunum depresyonu) ve kardiyak (kalp durması, miyokardiyal
depresyon) toksisitesi açısından artan şiddettedir.
Doz aşımı tedavisi:
Herhangi bir solunum ve kardiyovasküler acil durumun hemen tedavisine olanak sağlamak için
lokal anestezik kullanılmadan önce uygun resüsitasyon ekipmanının ve ilaçların mevcudiyeti
sağlanmalıdır.
Doz aşımı semptomlarının şiddeti nedeniyle, doktorlar/diş hekimleri, hava yolunu derhal
güvence altına alma ve destekli ventilasyon sağlama gerekliliğini ana hatlarıyla belirten
protokolleri uygulamalıdır.
Her lokal anestezi enjeksiyonundan sonra hastanın bilinç durumu izlenmelidir. Akut sistemik
toksisite belirtileri ortaya çıkarsa, lokal anestezi derhal durdurulmalıdır.
Gerekirse hasta supin pozisyonda yatırılmalıdır.
MSS semptomları (nöbetler, MSS depresyonu), uygun hava girişi/ventilasyon desteği ve
antikonvülzanların uygulanması yoluyla derhal tedavi edilmelidir. Oksijen ile optimal kan
11temini, yeterli hava girişi, dolaşım sistemi desteği ve asidoz tedavisi hayati önlemlerdir ve kalp
durmasını önleyebilir.
Kardiyovasküler depresyon (hipotansiyon, bradikardi) durumunda, intravenöz sıvılar, bir
vazopresör ve/veya bir inotropik ajan uygulaması yoluyla uygun tedavi düşünülmelidir.
Çocuklara yaşlarına ve kilolarına uygun bir doz verilmelidir.
Kardiyak arrest durumunda hemen resüsitasyon önlemleri (kardiyopulmoner resüsitasyon)
başlatılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lokal anestezikler; Amidler
ATC kodu: N01BB58
ULTRACAİN D-S, terminal ve sinir bloğu anestezisi için diş hekimliğinde kullanılan amid tipi
lokal anesteziktir.
Güçlü bir analjezik etkiye ve iyi doku toleransına sahip olup hızlı etki gösterirler (latens süresi
1-3 dakika). Etkili anestezi süresi ULTRACAİN D-S için yaklaşık 45 dakika ve ULTRACAİN
D-S Forte için yaklaşık 75 dakikadır..
Artikainin etki mekanizmasının, hücre membranındaki voltaja bağlı Na+ kanallarının bloke
edilmesi nedeniyle sinir liflerindeki iletimin inhibisyonuna dayandığı varsayılmaktadır.
Pediyatrik popülasyon:
3,5-16 yaş arasındaki çocuklardan oluşan 210 hastanın dahil edildiği klinik çalışmalarda,
(mandibüler) infiltrasyon veya (maksiler) sinir bloğu yoluyla uygulanması halinde,
ULTRACAİN D-S’in 5 mg/kg dozlarına kadar ve ULTRACAİN D-S Forte’nin 7 mg/kg
dozlarına kadar, başarılı lokal anestezi sağladığı gösterilmiştir. Anestezinin süresi bütün yaş
gruplarında benzer olup, uygulanan miktara bağlı olarak değişmiştir.
5.2. Farmakokinetik özellikler
Genel özellikler
Emilim:
Veri bulunmamaktadır.
Dağılım:
Artikain serumda plazma proteinlerine yaklaşık %95 oranında bağlanır.
Biyotransformasyon:
Artikainin %10'u karaciğerde esas olarak plazma ve doku esterazları tarafından metabolize
edilir.
Eliminasyon:
İntraoral submukozal enjeksiyon sonrasındaki eliminasyon yarılanma ömrü 25,3 ± 3,3
dakikadır. Artikain esas olarak artikainik asit şeklinde renal yoldan atılır.
Doğrusallık/ Doğrusal Olmayan Durum:
Veri bulunmamaktadır.
12Hastalardaki karakteristik özellikler
Pediyatrik popülasyon:
Çocuklarda, vestibüler infiltrasyondan sonraki genel maruziyet yetişkinlerdekine benzer, ancak
maksimum serum konsantrasyonuna daha hızlı ulaşılır.
5.3 Klinik öncesi güvenlilik verileri
Terapötik dozlarda, güvenlilik farmakolojisi, kronik toksisite, üreme toksisitesi ve
genotoksisite ile ilgili konvansiyonel çalışmalara dayanan klinik olmayan veriler, insanlar için
özel bir tehlike ortaya koymamaktadır. Supraterapötik dozlarda artikain, kardiyodepresan
özelliklere sahiptir ve vazodilatör etkiler gösterebilir. Adrenalin sempatomimetik etkiler
gösterir. Adrenalin ile birlikte subkütan artikain enjeksiyonları, 4 haftalık günlük tekrarlanan
uygulamadan sonra sıçanlarda 50 mg/kg/gün ve köpeklerde 80 mg/kg/gün advers reaksiyonlara
neden olmuştur. Bununla birlikte, bu bulguların akut uygulamada klinik kullanımıyla çok az
ilgisi vardır.
Artikain ile yapılan embriyotoksisite çalışmalarında, 20 mg/kg'a (sıçanlar) ve 12,5 mg/kg'a
(tavşanlar) kadar olan günlük IV dozlarında fetal ölüm hızında veya malformasyonlarda artış
gözlenmemiştir. Epinefrin 0,1-5 mg/kg arasındaki dozlarda (ULTRACAİN D-S uygulamasında
epinefrinin maksimum dozunun birkaç katı dozlarda) hayvanlarda konjenital malformasyonlar
ve uteroplasental perfüzyonda bozulma ile üreme toksisitesi göstermiştir. Teratojenite, yalnızca
adrenalin ile tedavi edilen hayvanlarda, maksimum insan maruziyetini yeterince aştığı
düşünülen maruziyetlerde gözlenmiştir, bu da klinik kullanımla çok az ilgili olduğunu
göstermektedir.
Artikain ve epinefrin ile yapılan embroyofetotoksisite çalışmalarında, 80 mg/kg’a (sıçanlarda)
ve 40 mg/kg’a (tavşanlarda) ulaşan dozlarda, malformasyonlarda artış gözlenmemiştir.
Sıçanlarda gerçekleştirilen bir üreme ve erken embriyonik gelişim çalışmasında, parental
toksisiteye neden olan dozlarda, erkek veya dişi sıçanların üreme yeteneği üzerinde advers etki
saptanmamıştır.
80 mg/kg/gün'e kadar dozlarda subkütan olarak uygulanan artikain 40 mg/mL + adrenalin 0,01
mg/mL ile yürütülen üreme toksisitesi çalışmaları, fertilite, embriyonal/fetal gelişim veya
doğum öncesi ve sonrası gelişim üzerinde hiçbir advers etki göstermemiştir.
Tek başına artikain ile yürütülen in vitro ve in vivo çalışmalar sırasında veya adrenalin ile
kombinasyon halinde artikain ile yapılan bir in vivo çalışma sırasında hiçbir genotoksik etki
gözlemlenmemiştir. Adrenalin ile yapılan in vitro ve in vivo genotoksisite çalışmaları çelişkili
bulgular göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum metabisülfit
Sodyum klorür
Enjeksiyonluk su
1 N Hidroklorik asit
6.2 Geçimsizlikler
Geçerli değildir.
6.3 Raf ömrü
24 ay
136.4 Saklamaya yönelik özel tedbirler
25°C'nin altındaki oda sıcaklığında ve ambalajında saklayınız. Işıktan koruyunuz.
6.5 Ambalajın niteliği ve içeriği
ULTRACAİN D-S; 2 ml'lik 20 ampul içeren ambalajlarda kullanıma sunulmuştur.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Septodont İlaç Sanayi ve Ticaret A.Ş.
Sarıyer/İstanbul
8. RUHSAT NUMARASI:
23.12.2022 – 2022/793
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 15.10.2001
Ruhsat yenileme tarihi: 13.01.2020
10. KÜB’ÜN YENİLENME TARİHİ:
30.12.2022
14