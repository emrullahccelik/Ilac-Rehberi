KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİVAZOL 500 mg ovül
2. KALİTATİF VE KANTİTATİF BİLEŞİM
Etkin madde:
Her ovül 500 mg metronidazol içerir.
Yardımcı madde(ler):
Metil paraben (E218) 2,1 mg/ovül
Propil paraben (E216) 0,9 mg/ovül
Butilhidroksi toluen (E321) 0,3 mg/ovül
Yardımcı maddeler için 6.1’e bakınız.
3. FARMASÖTİK FORM
Ovül
Sarımsı beyaz ovül.
4. KLİNİK ÖZELLİKLER
4.1 Terapötik endikasyonlar
Kadınlardaki semptomatik trikomoniyazis tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktora danışılmadan kullanılmamalıdır.
Doktor tarafından başka şekilde tavsiye edilmediği takdirde:
Akşamları 1 veya 2 ovül vajina derinliğine uygulanır.
Eş zamanlı oral tedavi yapılacak ise metronidazol günlük dozu 2 gramı geçmemelidir.
Nüksleri önlemek amacı ile topikal uygulama tamamlayıcı tedavi olarak tercih edilebilir.
Menstrüasyon döneminde kullanıldığında etkisi azalabileceğinden veya kullanım zorluğu
meydana gelebileceğinden bu dönemde kullanılması önerilmemektedir.
Uygulama şekli:
Yalnız intravajinal kullanım içindir. Sırtüstü yatar pozisyonda vajina derinliğine uygulanır.
Yutulmamalı veya başka yoldan uygulanmamalıdır.
1/11Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur. Ancak bu hastalarda metronidazol
metabolitleri kalır. Bu durumun klinik önemi bilinmemektedir (ayrıca bkz bölüm 4.4)
Ciddi karaciğer yetmezliğinde metronidazol klirensi zorlaşır, bu hastalarda yetmezlik derecesi
ve metronidazolün serum seviyelerine göre doz ve uygulama sıklığı ayarlanmalıdır. Hepatik
ensefalopatili hastalarda metronidazol plazma konsantrasyonu yükselerek ensefalopati
semptomlarını artırabileceğinden, bu hastalarda dikkatle kullanılmalıdır. Metronidazolün
günlük dozu, hepatik ensefalopatili hastalarda üçte birine azaltılmalıdır.
Pediyatrik popülasyon:
Metronidazolün mens dönemi öncesindeki kadınlardaki etkililiği ve güvenliliği
çalışılmamıştır. Bu yaş grubunda uygulanmaz.
Geriyatrik popülasyon:
Yaşlılarda dikkatli kullanılması tavsiye edilir. Özellikle yüksek dozlarda dikkatli olunmalıdır.
4.3 Kontrendikasyonlar
• NİVAZOL, metronidazol, diğer nitroimidazol türevleri veya içeriğindeki yardımcı
maddelerden herhangi birine aşırı duyarlılığı olan hastalarda kontrendikedir.
• Gebeliğin ilk trimesterinde kullanılmamalıdır.
• Bununla birlikte, metronidazole bağlı hemodiskrazi klinik öyküsü bulunan ve merkezi sinir
sisteminin aktif organik hastalıkları bulunan kişilerde kullanılması önerilmemektedir.
• Disülfiram: Disülfiram ve oral metronidazol birlikte kullanıldığında psikotik reaksiyonlar
ortaya çıktığı bildirilmiştir; bu ilaçların uygulanması arasında en az 2 hafta olmalıdır.
• Alkol: Oral metronidazol kullanımı sırasında alkole karşı disülfiram-benzeri reaksiyonlar
bildirilmiştir; metronidazol tedavisi sırasında ve tedaviden üç gün sonrasına kadar alkol
tüketilmemelidir.
4.4 Özel kullanım uyarıları ve önlemleri
Oral ya da intravenöz metronidazol konvulsif nöbetler, ensefalopati, aseptik menenjit, optik
ve periferik nöropati ile ilişkilendirilmektedir; periferik nöropati esas olarak bir ekstremitede
uyuşma ya da parestezi şeklinde ortaya çıkmaktadır. Vajinal metronidazol santral sinir sistemi
hastalığı olan bireylere dikkatle uygulanmalıdır. Hasta anormal nörolojik belirtiler gösterdiği
takdirde (ataksi, vertigo, halüsinasyon ya da konfüzyon gibi) NİVAZOL hemen kesilmelidir.
Nörolojik belirtilerde şiddetlenme riski nedeniyle, aktif ya da kronik periferik veya merkezi
nörolojik bozukluğu olan hastalarda dikkatle kullanılmalıdır.
Kan diskrazisi bulguları veya anamnezi olan hastalarda dikkatle kullanılmalıdır. Tedavi
öncesi ve sonrası lökosit sayımı yapılmalıdır. Kan diskrazisi olan ya da yüksek dozla ve/veya
2/11uzun süreli tedavi uygulanan vakalarda, tedaviye devam edip etmemeye enfeksiyonun
şiddetine göre karar verilmelidir. 10 günden uzun süreli tedavilerde advers reaksiyonlar
izlenmelidir.
Cockayne sendromlu hastalarda, sistemik kullanım amaçlı metronidazol içeren ilaçların
kullanılmasıyla birlikte, bazı durumlarda ölümle sonuçlanan, ağır hepatotoksisite/akut
karaciğer yetmezliği vakaları bildirilmiştir. Bu nedenle, bu tür hastalarda metronidazol ancak
alternatif tedavi seçeneklerinin bulunmadığı durumlarda ve risk-fayda dengesi dikkatli şekilde
değerlendirildikten sonra kullanılabilir. Karaciğer fonksiyonları, tedaviden önce, tedavi
sırasında ve tedavi sonunda, karaciğer fonksiyonlarına ait parametreler normale dönene veya
bazal değerlere ulaşılana kadar izlenmelidir. Karaciğer fonksiyon testlerinden elde edilen
değerlerin tedavi sırasında ciddi şekilde artması durumunda, ilacın kullanımına son
verilmelidir.
Şiddetli hepatik hastalığı olan bireyler metronidazolü yavaş metabolize etmektedir. Bu durum,
metronidazol ve metabolitlerinin plazmada birikmesi ile sonuçlanmaktadır. Dolayısıyla, böyle
hastalara vajinal metronidazol dikkatle uygulanmalıdır.
Aerobik ve fakültatif anaerop bakterilere karşı direkt aktivitesi yoktur.
Bilinen ya da daha önce fark edilmemiş vajinal kandidiyaz, vajinal metronidazol tedavisi
sırasında daha belirgin semptomlar gösterebilir. Vajinal metronidazol ile tedavi edilen
hastaların yaklaşık %10’unda, tedavi sırasında ya da tedaviden hemen sonra semptomatik
Candida vajiniti gelişmiştir.
Trichomonas vaginalis elimine edildikten sonra gonokokal bir enfeksiyonun kalma ihtimali
vardır.
Hemodiyaliz alan hastalarda metronidazol ve metabolitleri 8 saatlik bir diyaliz periyodunda
etkili bir şekilde uzaklaştırılır. Dolayısıyla, metronidazol hemodiyalizden hemen sonra
yeniden uygulanmalıdır.
İntermitan peritoneal diyaliz (IPD) veya sürekli ambulatuvar peritoneal diyaliz (CAPD) alan
böbrek yetmezliği olan hastalarda gerekli rutin bir doz ayarlaması bulunmamaktadır.
Metronidazol, non-depolarizan nöromüsküler blokaj oluşturmakta kullanılan ve küronyumun
etkisini potansiyalize eder.
Metronidazol, belirli bir fare türünde karsinojen olarak etkili bulunmasına rağmen, bu etki
sıçan ve hamster türlerinde gösterilememiştir. Preparatın insanlarda bu türden bir etkisi
yoktur.
İnsanlarda mutajenisite riskine ilişkin kanıtların yetersizliği nedeniyle (ayrıca bkz bölüm 5.3)
NİVAZOL’ün olağandan daha uzun bir süre kullanımı dikkatlice değerlendirilmelidir.
3/11500 mg oral metronidazol ile karşılaştırıldığında, vajinal metronidazol minimum pik serum
düzeyleri ve sistemik maruziyet (EAA) ile sonuçlanmaktadır. Bu düşük maruziyet
düzeylerinin, oral metronidazol ile yaygın görülen reaksiyonları oluşturma ihtimali az olsa da
bu ihtimal halihazırda göz ardı edilemez. Oral ve vajinal uygulanan metronidazolü direk
olarak karşılaştıran iyi kontrollü çalışma verisi bulunmamaktadır.
NİVAZOL, içeriğindeki metil paraben ve propil parabenden dolayı alerjik reaksiyonlara
(muhtemelen gecikmiş) neden olabilir.
NİVAZOL butilhidroksi toluen içermektedir. Bu nedenle lokal deri reaksiyonlarına (örneğin,
kontak dermatite) ya da gözlerde ve mukoz membranlarda irritasyonlara neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Metronidazolün sistemik amaçlı uygulanması sırasında;
Önerilmeyen kombinasyonlar:
- Alkol: Alkol intoleransı (disüfiram benzeri reaksiyon, yüz ve boyun bölgesinde kızarıklık,
kusma, taşikardi). Metronidazol ile tedavi sırasında ve tedavi sonlandırıldıktan sonra en az 2
gün süreyle alkollü içki ya da alkol içeren ilaç kullanılmamalıdır.
- Amiodaron: Metronidazol, amidaronun metabolizmasını inhibe eder. Kardiyotoksisite riskinde
artış (QT uzaması, torsades de pointes, kalp durması).
- Astemizol ve terfenadin: Metronidazol bu ilaçların metabolizmasını inhibe ederek plazma
konsantrasyonlarını artırır. Kesinlikle birlikte kullanılmamalıdır.
- Busulfan: Metronidazol busulfanın plazma konsantrasyonunu ve böylelikle busulfanın
toksisitesini arttırabilir.
- Disülfiram: Santral sinir sistemiyle ilgili etkiler (psikotik reaksiyonlar). Birlikte kullanım
deliryum ve zihin bulanıklıklarına yol açabilir.
Dikkatli kullanılması gereken kombinasyonlar:
- Varfarin: Metronidazol oral yoldan kullanılan antikoagülanların karaciğerde yıkımını
azalttığından, birlikte kullanımda bu preparatların etkisi ve hemoraji riski artabilir. Bu
nedenle kombine kullanımda protrombin düzeyleri sık aralıklarla kontrol edilmeli ve
uygulanacak oral antikoagülan dozu ayarlanmalıdır.
- Lityum: Lityum toksisitesinde artış. Metronidazolle birlikte kullanıldığında lityumun plazma
düzeyleri yükselebilir. Bu nedenle lityum tedavisi altındayken metronidazol uygulanan
hastalarda lityum, kreatinin ve elektrolitlerin plazma konsantrasyonları izlenmelidir.
- Siklosporin: Siklosporin toksisitesinde artış. Siklosporin serum seviyelerinde yükselme
meydana gelebilir. Metronidazolle birlikte uygulama gerekiyorsa serum siklosporin ve
kreatinin düzeyleri yakından izlenmelidir.
4/11- Fenitoin: Fenitoin kan düzeyinde yükselme, metronidazol kan düzeyinde azalma görülebilir.
- Fenobarbital: Metronidazolün eliminasyonu artarak, serum düzeylerinde azalma görülebilir.
- Karbamazepin: Etkileşim mekanizması bilinmemektedir. Ancak, metronidazol muhtemelen
karbamazepinin metabolizmasını inhibe etmektedir.
- 5-fluorourasil: Metronidazolle birlikte kullanıldığında 5-fluorourasilin atılımı azalır ve buna
bağlı olarak toksik etkileri artar.
- Veküronyum: (depolarizasyonsuz nöromüsküler bloke edici ilaç): Metronidazol
veküronyumun etkisini güçlendirir.
- Kolestiramin: Metronidazolün emiliminin azalmasına ve dolayısıyla etkisinin azalmasına
yol açabilir.
- Ergot alkaloidleri: Metronidazol sitokrom P450 3A4 sistemini inhibe eder böylece ergot
türevlerinin metabolizması azalır. Ergotizm riski (bulantı, kusma, vazospastik iskemi) artar.
Laboratuvar tayinleri ile etkileşim:
- Metronidazol treponemayı immobilize eder ve bu nedenle Treponema pallidum
immobilizasyon testinde yanlış pozitif sonuç verir.
- Metronidazol, ultraviyole absorbans yöntemi kullanılarak ölçüm yapıldığında AST (SGOT),
ALT (SGPT), LDH, trigliseridler veya glukoz ölçümlerinde değişiklik oluşturabilir.
Özel popülasyonlara ilişkin ek bilgiler
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: B (2. ve 3. trimesterde)
Çocuk doğurma potansiyeli bulunan kadınlar/Doğum kontrolü (Kontrasepsiyon)
NİVAZOL için fetus ve yeni doğan gelişimine etkileri tam olarak bilinmediğinden, ilacı
kullanmak zorunda olanlar uygun bir doğum kontrol yöntemi ile gebelikten korunmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum ve/veya
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
5/11Gebe kadınlarda metronidazolün birinci trimesterde kullanımına ilişkin yeterli veri mevcut
değildir. Bu yüzden NİVAZOL gebeliğin birinci trimesterinde kullanılmamalıdır. Gebeliğin
ikinci ve üçüncü trimesterlerinde yarar/zarar oranı hekim tarafından değerlendirilmeli, gerekli
olmadıkça gebelik döneminde kullanılmamalıdır.
Laktasyon dönemi
Metronidazol anne sütüne geçtiğinden emziren anneler tarafından kullanılmamalıdır. Tedavi
bittikten 24-48 saat sonra emzirmeye devam edilebilir.
Üreme yeteneği/Fertilite
Veri bulunmamaktadır.
4.7 Araç ve makine kullanımı üzerindeki etkiler
Sistemik olarak kullanılan metronidazol motorlu araç ve makine kullanımını etkileyebilir.
Sistemik uygulamaya kıyasla metronidazol vajinal yoldan daha düşük oranlarda emilir.
NİVAZOL kullanımı baş dönmesi, ataksi, yorgunluk ve halsizlik yapabileceğinden motorlu
araç ve makine kullanımını etkileyebilir.
4.8 İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metronidazolün vajinal yolla uygulanması oral yolla kıyaslandığında çok düşük plazma
düzeylerine (%2-12) neden olduğundan, sistemik yan etki insidansı da çok düşüktür.
NİVAZOL’ün etkin maddesi olan metronidazolün sistemik kullanımına bağlı olarak
görülebilen istenmeyen etkiler aşağıda listelenmiştir:
Kan ve lenf sistemi hastalıkları
Çok seyrek: Agranülositoz, nötropeni, trombositopeni, pansitopeni
Bilinmiyor: Lökopeni
Bağışıklık sistemi hastalıkları
Seyrek: Anafilaksi
Bilinmiyor: Anjiyoödem, ürtiker, ateş
Metabolizma ve beslenme hastalıkları
Bilinmiyor: Anoreksi
Psikiyatrik hastalıklar
Çok seyrek: Konfüzyon ve halüsinasyon dahil psikotik hastalıklar
Bilinmiyor: Depresif ruh hali
6/11Sinir sistemi hastalıkları
Çok seyrek: İlacın kesilmesi durumunda düzelebilen ensefalopati (örneğin, konfüzyon, baş
ağrısı, halüsinasyon, paralizi, ışığa hassasiyet, hareket bozukluğu, ense sertliği) ve subakut
serebellar sendrom (örneğin, ataksi, dizartri, yürüyüş bozukluğu, nistagmus ve tremor).
Sersemlik, baş dönmesi, konvülziyonlar, baş ağrısı, uykusuzluk, vertigo.
Bilinmiyor: Yoğun ve/veya uzun süreli metronidazol tedavisi sırasında periferik duysal
nöropati veya geçici epileptiform nöbetler bildirilmiştir. Birçok vakada tedavinin kesilmesi
veya dozajın azaltılması durumunda nöropati yok olmuştur.
Aseptik menenjit
Göz hastalıkları
Çok seyrek: Çoğunlukla geçici olmak üzere diplopi, miyopi, bulanık görme, görme
keskinliğinde azalma ve renkli görmede değişiklik gibi görme bozuklukları
Bilinmiyor: Optik nöropati/nöritis
Gastrointestinal hastalıklar
Bilinmiyor: Tat değişiklikleri, oral mukozit, paslı dil (mantar üremesine bağlı), bulantı,
kusma, epigastrik ağrı ve diyare gibi gastrointestinal bozukluklar. Geri dönüşümlü pankreatit
olguları.
Hepato-bilier hastalıklar
Çok seyrek: Karaciğer enzimlerinde (AST, ALT, ALP) artış, bazen sarılık ile birlikte
kolestatik hepatit veya miks hepatit ve hepatoselüler karaciğer hasarı bildirilmiştir. Diğer
antibiyotiklerle kombine olarak metronidazol ile tedavi edilen hastalarda karaciğer
transplantasyonu gerektiren karaciğer yetmezliği olguları bildirilmiştir.
Deri ve deri altı doku hastalıkları
Çok seyrek: Cilt döküntüleri, püstüler döküntüler, kaşıntı, yüz kızarıklığı (flushing)
Bilinmiyor: Eritema multiforme, Stevens-Johnson sendromu, toksik epidermal nekroliz
Kas-iskelet bozuklukları, bağ doku ve kemik hastalıkları
Çok seyrek: Miyalji, artralji
Böbrek ve idrar yolu hastalıkları
Çok seyrek: İdrar renginde koyulaşma (metronidazol metabolitine bağlı olarak)
NİVAZOL’ün etkin maddesi olan metronidazolün topikal kullanımına bağlı olarak görülen
istenmeyen etkiler aşağıda listelenmiştir:
Genel bozukluklar ve uygulama bölgesine ilişkin hastalıklar
Çok seyrek: Uygulama bölgesinde irritasyon, eritem, hafif dereceli kuruluk ve yanma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
7/11olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Fazla miktarda ovül uygulandığında metronidazole bağlı sistemik etkiler görülebilir; ancak
vajinal yoldan uygulanan metronidazolün hayatı tehdit edici belirtilere yol açması beklenmez.
Doz aşımında semptomatik ve destekleyici tedavi uygulanır. Metronidazolün antidotu yoktur.
12 gram metronidazol almış olanlarda iyileşme sağlanabilir.
Metronidazole bağlı olarak bulantı, kusma, abdominal ağrı, diyare, kaşıntı, ağızda metalik tat,
ataksi, baş dönmesi, parestezi, konvulsiyon, lökopeni, idrar renginde koyulaşma görülebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmidazol türevleri
ATC kodu: G01AF01
Metronidazol 5-nitroimidazol grubu, anaerobik bakterilerin karıştığı çoğu enfeksiyonlar ve
protozoaların sebep olduğu enfeksiyonlara karşı etkili antiprotozoal, antibakteriyel maddedir.
Etki mekanizması:
Metronidazolün anaeroblar üzerine etkisine ilişkin intraselüler hedefleri büyük oranda
bilinmemektedir. Metronidazolün 5-nitro grubu, metabolik olarak aktif anaeroblar tarafından
indirgenir ve çalışmalar ilacın indirgenmiş formunun bakteriyel DNA ile etkileştiğini
göstermiştir. Ancak DNA ile etkileşimin, metronidazolün anaeroblar üzerine bakterisidal
etkisinde tek başına önemli bir bileşen olup olmadığı net değildir.
İn vitro aktivite:
Metronidazol, bakteriyel vajinoz ile ilişkili oldukları bildirilen aşağıdaki organizma suşlarının
çoğuna karşı in vitro etkili bir antibakteriyel ajandır:
Bacteroides spp.
Gardnerella vaginalis
Mobiluncus spp.
Peptostreptococcus spp.
Potansiyel bakteriyel vajinoz patojenleri olan, Gardnerella vaginalis ve Mobiluncus spp,’ye
karşı standart duyarlılık testi metodolojisi tanımlanmamıştır. Bakteriyel vajinoz tanısı için
rutin bakteri kültür ve duyarlılık testi yapılmamaktadır.
8/115.2 Farmakokinetik özellikler
Emilim:
İntravajinal uygulamada biyoyararlanımı oral yola kıyasla yaklaşık %20'dir.
Dağılım:
Metronidazol safra, kemik, göğüs, süt, serebral apse, beyin-omurilik sıvısı, karaciğer ve karaciğer
apsesi, salya, seminal ve vajinal sıvılar gibi vücut dokuları ve sıvılarına, plazmadakine yakın
konsantrasyonlarda ve geniş ölçüde dağılır. Plasentayı aşar ve hızlı bir biçimde fetal dolaşıma
girer. Plazma proteinlerine bağlanma oranı %20'den fazla değildir. Dağılım hacmi 0,25-0,85
L/kg’dır.
Biyotransformasyon:
Karaciğerde oksidasyon suretiyle metabolize edilir, hidroksi metaboliti etkindir. İdrarla atılan iki
majör metaboliti hidroksi metaboliti ve asetik asit metaboliti olup, hidroksi metaboliti
metronidazolün biyolojik aktivitesinin %30'una sahiptir.
Eliminasyon:
Yarılanma ömrü 6-11 saattir. Sistemik veya topikal olarak uygulandığında, metronidazol
dozunun %6-15'i fekal yolla %60-80'i değişmeden ve metabolitleri halinde idrarla atılır.
Değişmeden idrarla atılan ilaç oranı %20'dir.
Doğrusallık/doğrusal olmayan durum:
Veri yoktur.
5.3 Klinik öncesi güvenlilik verileri
Metronidazol, farelere ve sıçanlara kronik oral uygulamayı takiben karsinojenik aktivite kanıtı
göstermiştir. Farelere 75 mg/kg ve üzerinde (vücut yüzey alanı karşılaştırması bazında klinik
insan dozunun 5 katı kadarı) dozların verildiği birçok oral fare çalışmasında pulmoner
tümörler ve lenfomalar bildirilmiştir. Erkek farelerde, 41 mg/kg/gün’lük insan dozuna eşdeğer
dozlarda (vücut yüzey alanı karşılaştırması bazında önerilen klinik dozun 33 katı) malign
karaciğer tümörleri bildirilmiştir. Metronidazolün sıçanlarda kronik oral 150 mg/kg ve üzeri
dozlarda (vücut yüzey alanı karşılaştırması bazında klinik insan dozunun yaklaşık 20 katı)
uygulanması meme tümörleri ve hepatik tümörler ile sonuçlanmıştır. Hamsterlarda iki, yaşam
boyu tümörijenisite çalışması yapılmış ve negatif sonuç bildirilmiştir. Yayımlanmış veriler,
Wistar sıçanlara 5 gün boyunca vücut yüzey alanı karşılaştırması bazında önerilen insan
dozunun 26 katı dozlarda intravajinal metronidazol uygulanmasının, sıçan vajinal mukoza
hücrelerindeki mikronüklei sıklığında artış ile sonuçlandığını bildirmiştir.
Metronidazol bazı in vitro tayin sistemlerinde mutajenik aktivite göstermiştir. Ek olarak,
farelerde intraperitoneal enjeksiyonları takiben mikronüklei sıklığında doza bağımlı bir artış
gözlenmiştir. 200 ila 1200 mg/gün metronidazol ile 1 ila 24 ay tedavi edilen Crohn hastalarını
içeren bir çalışmada kromozom aberasyonlarında artış bildirilmiştir. Ancak ikinci bir
çalışmada, 8 ay metronidazol ile tedavi edilen Crohn hastalarında kromozom
aberasyonlarında artış bildirilmemiştir.
9/11Farelerde, önerilen oral insan dozunun altı katına kadar olan dozlarda (mg/m2 olarak) fertilite
çalışmaları yürütülmüştür ve bu çalışmalar fertilite bozukluğu kanıtı göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Borik asit
Gliserin
Metil paraben (E218)
Propil paraben (E216)
Butilhidroksi tolüen (E321)
Witepsol S55
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda 10 ve 20 ovül içeren alüminyum strip ambalajlarda kullanma talimatı ile
birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
8. RUHSAT NUMARASI
129/91
10/119. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28.11.1980
Ruhsat yenileme tarihi:
10. KÜB’ÜN YENİLENME TARİHİ
11/11