KISA ÜRÜN BİLGİSİ
1. BEŞERİ TIBBİ ÜRÜNÜN ADI
PERİFERAMİN Amino Asit IV İnfüzyon Solüsyonu
2. KALİTATİF VE KANTİTATİF BİLEŞİM
Etkin maddeler:
Her 100 ml’lik çözeltide;
 Gliserin (gliserol)* 3.00 g
 L-İzolösin** 0.21 g
 L-Lösin** 0.27 g
 L-Lizin** (L-Lizin asetat 0.31 g olarak) 0.22 g
 L-Metiyonin** 0.16 g
 L-Fenilalanin** 0.17 g
 L-Treonin** 0.12 g
 L-Triptofan** 0.046 g
 L-Valin** 0.20 g
 L-Alanin*** 0.21 g
 Glisin (Amino asetik asit)*** 0.42 g
 L-Arjinin*** 0.29 g
 L-Histidin*** 0.085 g
 L-Prolin*** 0.34 g
 L-Serin*** 0.18 g
 L-Sistein, HCl.H O*** < 0.02 g
2
 Sodyum asetat trihidrat 0.204 g
 Magnezyum asetat tetrahidrat 0.054 g
 Kalsiyum asetat monohidrat 0.026 g
 Sodyum klorür 0.117 g
 Potasyum klorür 0.149 g
 Fosforik asit 0.041 g
pH: 6.8 (6.5 – 7.0). Glasiyel asetik asit ile ayarlanmıştır.
Ozmolarite: 735 mOsm/litre
1 / 16Elektrolit derişimleri (mEq/litre): Sodyum 35; Potasyum 24.5; Kalsiyum 3; Magnezyum 5;
Klorür 41; Fosfat (HPO4=) 7 (3.5 mmol/litre; % 10.9 mg P); Asetat 47 (23 mEq/l inorganik
asetat tuzu olarak eklenmiştir)****
* Protein dışı enerji kaynağı
** Esansiyel amino asit
*** Esansiyel olmayan amino asitler
**** Parenteral beslenmede lizin asetat ve asetik asit olarak eklenen asetatın renal ve
respiratuvar fonksiyonlar normal olduğunda net asit-baz dengesini etkilemeyeceği
düşünülmektedir. Bu durumu kanıtlayan deneysel veri bulunmamasına rağmen klinik
deneyimler bu görüşü desteklemektedir.
Yardımcı maddeler:
Potasyum metabisülfit (antioksidan olarak) < 0.05 g/100 ml
Yardımcı maddeler için bölüm 6.1 'e bakınız.
3. FARMASÖTİK FORM
İntravenöz infüzyonluk çözelti.
Berrak çözelti.
4. KLİNİK ÖZELLİKLER
4.1 Terapötik endikasyonlar
PERİFERAMİN, beslenme durumu normal olup da orta derecede katabolizmaya girmiş ve kısa
bir süre için parenteral beslenmeye gereksinimi olan erişkin hastalarda, vücut proteinlerinin
korunması ve azot dengesinin düzeltilmesi için kullanılır.
4.2 Pozoloji ve uygulama şekli
Pozoloji / uygulama sıklığı ve süresi:
PERİFERAMİN çözeltisinden günde yaklaşık 3 litre verilmesiyle, hastalara toplam 90 gram
amino asit, 390 protein dışı kalori ve stabil bir hasta için önerilen, başlıca günlük hücre içi ve
hücre dışı elektrolitler sağlanmış olur. Günde 3 litre PERİFERAMİN çözeltisi tedavinin ilk
gününden itibaren hasta yakından izlenerek verilebilir.
Diğer intravenöz sıvı tedavilerinde olduğu gibi, esas amaç hastanın çeşitli yollarla (idrar, ter,
bilinçsiz kayıplar vb.) kaybettiği su ve elektrolitlerin yerine konmasıdır. Hastanın
gereksinmeleri belirli aralıklarla belirlenmeli, ilave elektrolit ve vitaminler ek olarak
sağlanmalıdır.
2 / 16Uygulama şekli:
İnfüzyon yapılan vende tahriş olasılığını azaltmak için, geniş periferik venler kullanılmalı,
infüzyon hızı düşük tutulmalı, ilave elektrolitler bütün güne dengeli olarak dağıtılmalı ve tahriş
edebilecek diğer ilaçlann enjeksiyonunda başka venler kullanılmalıdır.
Parenteral yoldan kullanılacak ilaçlar, uygulanmadan önce içlerinde yabancı cisim bulunması
ya da renk değişimi açılarından incelenmelidir.
Geçimsiz eklemelerden kaçınılmalıdır. Eczacınıza danışınız.
Özel popülasyonlara ilişkin ek bilgiler
Böbrek yetmezliği:
PERİFERAMİN böbrek yetmezliğinde kontrendikedİr.
Karaciğer yetmezliği:
Karaciğer yetmezliği olan hastalarda amino asit çözeltilerinin uygulanması, serum amino asit
dengesizliğine, hiperamonyemi, prerenal azotemi, stupor ve komaya yol açabilir.
Hiperamonyemi belirtileri gelişen bir hastada, amino asit uygulanmasına son verilmeli ve
hastanın klinik durumu yeniden değerlendirilmelidir.
Pediyatrik popülasyon:
PERİFERAMİN erişkinlerde kullanım amaçlı bir üründür. Çocuklarda PERİFERAMİN
kullanımı, herhangi bir amino asit çözeltisinin pediyatrik yaş grubunda kullanımında dikkat
edilmesi gereken konulara dikkat edilerek yapılmalıdır.
Uygulanacak miktar vücut ağırlığına göre belirlenmelidir. Yeterli kaloriyle birlikte kilo başına
günde 2-3 gram protein genellikle protein gereksinimini karşılamaya yeterlidir ve pozitif azot
bilançosunu teşvik eder. Periferik venlerden uygulanacak çözeltilerin ozmolaritesi, normal
serum ozmolaritesinin iki katı olan 718 mOsmol/l'den fazla olmamalıdır.
İnfüzyon yapılan vende tahriş olasılığını azaltmak için, geniş periferik venler kullanılmasının
yanında infüzyon hızı düşük tutulmalıdır.
Parenteral ilaçlar, çözelti ve ambalajının olanak verdiği sürece uygulama öncesinde bulanıklık
ve çökeltiler açısından kontrol edilmelidir.
Geriyatrik popülasyon:
Klinik çalışmalarda, yaşlı hastalarda yanıtın gençlerden farklı olup olmadığı belirlemeye
yetecek sayıda 65’inden yaşlı hasta yer almamıştır. Bildirilen diğer klinik deneyimlere göre
yaşlı hastalarda yanıt gençlerden farklılık göstermemiştir. Yaşlı hastalarda daha genç olanlara
3 / 16göre karaciğer, böbrek ya da kardiyak işlevler daha düşük ve birlikte başka hastalık ve ilaç
kullanımı daha sık olduğundan genel olarak doz seçimi dikkatle yapılarak, dozun en düşük
düzeyden başlatılması önerilir.
Bu ilaç büyük oranda böbrekler yoluyla atıldığından, böbrek işlevlerinin bozulması durumunda
ilaca bağlı toksik etki riski artar. Yaşlı hastalarda daha genç olanlara göre böbrek işlevleri daha
düşük olduğundan dozun belirlenmesinde dikkatli olunmalıdır; tedavi sırasında böbrek
işlevlerinin izlenmesi yararlı olabilir.
4.3 Kontrendikasyonlar
 Böbrek yetmezliği
 İleri derecede karaciğer hastalığı ve karaciğer koması
 Azalmış azot yararlanımı ile birlikte seyreden metabolik hastalıklar
 Bir ya da daha fazla amino aside karşı aşırı duyarlılık.
4.4 Özel kullanım uyanları ve önlemleri
Bu ürün antioksidan olarak potasyum metabisülfit içermektedir. Sülfit bazı duyarlı kişilerde
alerjik tipte reaksiyonlara, anafilaksiye ya da ağır ve yaşamı tehdit eden astım atağına yol
açabilir. Toplumda sülfıte karşı duyarlılığın genel yaygınlığı bilinmemekle birlikte çok düşük
olduğu tahmin edilmektedir. Sülfit duyarlılığı astımı olan kişilerde olmayanlara göre daha sık
görülmektedir.
DİKKAT: Bu ürün toksik olabilen alüminyum içermektedir. Böbrek fonksiyonunun bozuk
olduğu durumlarda parenteral uygulamanın uzun süreli olması ile alüminyum toksik düzeye
ulaşabilir. Prematüre yenidoğanlar böbrekleri tam gelişmediğinden özellikle risk altındadır ve
alüminyumu tutan kalsiyum ve fosfata büyük miktarda gereksinim duyar.
Araştırmalar, prematüre yenidoğanlar da dahil olmak üzere, böbrek fonksiyonu bozulmuş
hastalarda günde kilogram başına 4-5 mikrogram üzerindeki dozlarda verilen parenteral
alüminyumun santral sinir sistemi ve kemik toksisitesine yol açan düzeyde alüminyum
birikimine sebep olduğunu göstermiştir. Daha düşük uygulama hızlarında bile doku birikimi
görülebilir.
Amino asitlerin periferik intravenöz infüzyonu, kan üre azotunda (BUN), hafif bir yükselmeye
yol açar; bu da artan protein alımının doğal sonucudur. Böbrek ya da karaciğer fonksiyonları
bozulmuş olan hastalarda BUN yükselmesi daha fazla olabilir. BUN düzeyi postprandiyal
4 / 16sınırları aştığında ve yükselmeye devam ettiğinde, PERİFERAMİN uygulanımına devam
edilmemelidir.
Tıbbi literatürde gliserol alımına bağlı yan etkiler arasında hemoliz, hemoglobinüri ve böbrek
hasarı bildirilmiştir. Klinik çalışmalarda bu yan etkilerden hiçbirine rastlanmamıştır. Genellikle
bu tür yan etkilerin meydana gelişi verilen doza, uygulama yoluna ve farmasötik formülasyona
bağlıdır. İzotonik sodyum klorür içinde hazırlandığında, %40’a kadar varan yüksek
yoğunluktaki gliserol çözeltileri hemolitik değildir. Buna karşılık başka solüt içermeyen düşük
yoğunluktaki (örn. %3) gliserol çözeltilerinin deri altına verilmesi hemolize yol açabilir. Damar
içi uygulamalarında aynı etkinin meydana gelebilmesi için, deri altında verilenin 20 katı yüksek
dozların uygulanması gerekir. Gliserolün deri altına uygulanması hemoglobinüri yapabilir. Bu
nedenle, bu tür çözeltilerin hastaya verilişi sırasında, infüzyon yeri sık sık kontrol edilerek
çözeltinin deri altına gitmemesine dikkat edilmelidir.
Aşağıdaki durumlarda, elektrolit içeren çözeltilerin uygulanması sırasında ileri derecede
dikkatli olmalıdır.
 Konjestif kalp yetmezliği, böbrek yetmezliği ve sodyum retansiyonuyla birlikte ödem
gösteren hastalarda, sodyum iyonu içeren çözeltiler dikkatle uygulanmalıdır.
 Hiperkalemi, böbrek yetmezliği ve diğer potasyum iyonu birikimiyle seyreden
hastalıklarda potasyum iyonu içeren çözeltiler dikkatle uygulanmalıdır.
 Metabolik ya da solunum alkalozu gösteren hastalara, kaynağı inorganik tuz olan asetat
iyonu içeren çözeltiler dikkatle uygulanmalıdır.
 Kalsiyum iyonu içeren çözeltiler hastaya kan verilen setten verilmemelidir; kanın
pıhtılaşmasına yol açabilirler.
Özellikle kalp yetmezliği olan hastalarda kardiyak yüklenmeye yol açılmamasına dikkat
edilmelidir.
Diyabetli hastalarda, kandaki şeker düzeyleri sık sık kontrol edilmelidir.
Parenteral yoldan beslenmeyi etkili ve güvenilir bir biçimde uygulayabilmek için, beslenme ve
vücuttaki proteinlerin korunması konusundaki bilgilerin yanısıra, bu tedavi sırasında
gelişebilecek komplikasyonları tanıma ve tedavi etme yönünde iyi bir klinik deneyim gerekir.
Parenteral beslenmenin uygun bir biçimde sürdürülebilmesi için, sık laboratuvar tetkikleri ve
klinik değerlendirmeler yapılmalıdır. Periferik yoldan yapılan protein koruyucu tedavi, kısa bir
süre içinde hastaya nütrisyonel destek sağlama amacına yöneliktir. Uzun süreli besin desteği
5 / 16gereksinimi olan bir hastanın oral ya da parenteral beslenme programları, vücut ağırlığının
idamesini sağlayacak yeterlilikte, protein kökenli olmayan kaloriler içermelidir.
PERİFERAMİN çözeltisinin elektrolit bileşimi, erişkinlerde, periferik infüzyonla yapılan
protein koruyucu tedavi süresince olan günlük gereksinimlere göre düzenlenmiştir. Anormal
elektrolit kayıpları ayrıca değerlendirilmeli ve yerine konmalıdır.
PERİFERAMİN çözeltisinin periferik venlerden verilişi sırasında iğne ya da kateter, ven içine,
doğru bir biçimde yerleştirilmelidir.
Hipertonik çözeltilerin damar içi uygulanımları sırasında uygulamanın yapıldığı damarlarda
flebit insidansının arttığı bulunmuştur. Klinik çalışmalarda, uygulamanın yapıldığı damardaki
flebit sıklığı daha az hipertonik çözeltilerle görülebilenden hafifçe daha yüksektir. Sık sık
damar değiştirerek ya da filtreler (in-line) kullanarak flebit sıklığı azaltılabilir.
Çözeltiye karıştırılan ilave maddelerin bulunmasına bağlı bir geçimsizliğin anlaşılabilmesi için
son karışım, karıştırma işleminden hemen sonra, uygulama öncesinde ve uygulama sırasında
bulanıklık ve çökeltiler açısından kontrol edilmelidir.
Yalnızca berrak ve vakumu bozulmamış şişelerde bulunan çözeltiler kullanılmalıdır.
Çözelti litresinde 25 ng/l'den az alüminyum içerir.
Uygulama sırasında sık sık laboratuvar tetkiki ve klinik değerlendirmeler yapılmalıdır.
Laboratuvar tetkiklerinde kan şeker ve elektrolit düzeyi, serum proteinleri, böbrek ve karaciğer
fonksiyon testleri ile asit-baz ve sıvı dengesiyle ilgili değerlendirmeler yer almalıdır. Hastanın
durumuna göre diğer testler de yapılabilir.
4.5 Diğer tıbbi ürünler ile etkileşimler ve diğer etkileşim şekilleri
Ek bir santral depresif etki oluşmaması için magnezyum içeren çözelti almakta olan hastalara
barbitüratlar, narkotikler, hipnotikler ya da sistemik anesteziklerin dozu dikkatle
ayarlanmalıdır.
Çözeltiye ek ilaç eklenirken aseptik teknik kullanılmalıdır. Ekleme sonrası oluşan çözeltinin
iyice karışması sağlanmalıdır. Ekleme yapılan çözeltiler saklanmamalı ve mümkün olan en kısa
sürede kullanılmalıdır.
4.6 Gebelik ve laktasyon
Genel tavsiye:
Gebelik kategorisi: C
6 / 16Çocuk doğurma potansiyeli bulunan kadınlar / doğum kontrolü (kontrasepsiyon)
PERİFERAMİN’in çocuk doğurma potansiyeli bulunan kadınlarda kullanımını araştıran bir
çalışma bulunmadığından, bu popülasyonda uygulanması sonrasında doğum kontrolü yöntemi
kullanılıp kullanılmayacağı konusunda bir öneri bulunmamaktadır.
Gebelik dönemi
PERİFERAMİN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim
/ve-veya/doğum /ve-veya/ doğum sonrası gelişim üzerindeki etkiler bakımından yetersizdir
(bkz. kısım 5.3). İnsanlara yönelik potansiyel risk bilinmemektedir.
PERİFERAMİN doktor tarafından gerekli görülmediği sürece gebe kadınlarda
kullanılmamalıdır. Çözelti ancak kesin gerekli olduğunda gebelere uygulanmalıdır.
Laktasyon dönemi
İlacın anne sütüyle salgılanıp salgılanmadığı bilinmemektedir. Birçok ilaç anne sütüyle
salgılandığından, emziren bir anneye PERİFERAMİN uygulanırken dikkat edilmelidir.
Üreme yeteneği / Fertilite
Bilinen olumsuz bir etkisi bulunmamaktadır.
4.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Görülen advers ilaç reaksiyonlarının sıklık sınıflandırması şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000), çok seyrek, izole raporlar dahil (<1/10.000); bilinmiyor (eldeki verilerden hareketle
tahmin edilemiyor).
Aşağıda pazarlama sonraki deneyimde amino asit çözeltilerinin periferik yoldan uygulanmama
bağlı olarak bildirilen advers reaksiyonlar listelenmiştir:
Gastrointestinal hastalıklar
Bilinmiyor: Bulantı*
Genel bozukluklar ve uygulama bölgesine ilişkin hastalıklar
Bilinmiyor: İnfüzyon yapılan bölgede sıcaklık hissi, flebit, tromboz; genel sıcak basması*, ateş*.
* Literatürde amino asit çözeltilerinin periferik yoldan uygulanımına bağlı olarak bildirilen
advers etkiler.
7 / 16Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Parenteral sıvı tedavisi sırasında hastada aşın sıvı ya da solüt yüklenmesi olursa, hastanın
durumu yeniden değerlendirerek uygun tedavi yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Parenteral Beslenme Çözeltileri
ATC kodu: B05BA10
PERİFERAMİN (elektrolitli amino asit ve gliserin çözeltisi), biyolojik olarak yararlanılabilir
fizyolojik orandaki kristalize amino asitlerle birlikte, protein dışı enerji kaynağı olarak gliserin
ve erişkin bir insanın günlük gereksinimini karşılayacak miktarda elektrolitler içeren, hafifçe
hipertonik (735 mOsm/litre) steril ve pirojensiz bir çözeltidir.
PERİFERAMİN çözeltisinin pH’sı 6.8 (6.5 - 7.0)’dir.
Elektrolit derişimleri ise şu şekildedir: Sodyum 35 mEq/litre; Potasyum 24.5 mEq/litre;
Kalsiyum 3 mEq/litre; Magnezyum 5 mEq/litre; Klorür 41 mEq/litre; Fosfat (HPO4-)
7 mEq/litre (3.5 mmol/litre; % 10.9 mg P); Asetat 47 mEq/litre (23 mEq/l inorganik asetat tuzu
olarak eklenmiştir).
1000 ml’lik bir şişe çözelti parenteral yoldan organizmaya verildiğinde 29 g proteine eşdeğer
miktarda amino asit (4.6 g azot) ve protein dışı enerji kaynağı olarak 130 kalori sağlar.
Amino asitler, vücuttaki protein sentezi için gerekli yapı taşlandır. Bu yapı taşlarının dışarıdan
verilmesiyle, vücut proteini ve kas kitlesi korunur. Yararlanılabilir bir enerji kaynağı olan
gliserin (gliserol) de vücut proteinlerinin korunmasında yardımcı olur. Gliserol, vücutta önce
alfa-gliserofosfata fosforile edilmesi ve daha sonra da, glukoz metabolizmasının enerji üretimi
aşamasında, önemli iki triozdan biri olan dihidroksi aseton fosfata çevrilmesiyle etkin bir enerji
maddesi olarak görev alır.
8 / 16Gliserol metabolizması, hem deney hayvanlarında, hem de insan organizmasında incelenmiştir.
Glukoneogenez amacıyla, yüksek düzeydeki gliserol yararlanımından karaciğer sorumludur ve
vücuttaki toplam gliserol yararlanımının en az dörtte üçü karaciğerde olmaktadır. Böbrekler,
vücudun gliserol yararlanım kapasitesinin beşte birine katılır. Beyin, bağırsak, kas, akciğer,
lökosit ve spermler gliserolu değişik oranlarda kullanan doku ve hücreler arasındadır.
Çok merkezli bir klinik araştırmada, elektrolitli amino asit ve gliserin çözeltisi
(PERİFERAMİN) verilen hafif katabolik durumdaki ameliyat sonrası hastalarındaki azot
dengesi izonitrojenli amino asit tedavisi gören hastalarınkine oranla anlamlı bir şekilde daha iyi
bulunmuştur.
Sodyum, hücre dışı sıvının başlıca katyonudur. Serumda normal sodyum düzeyi 135-145
mEq/l’dir. Vücut sıvılarının temel düzenleyicisi olan sodyum düzeyleri birçok mekanizma ile
oldukça sabit olarak bu düzeylerde tutulur. Örneğin serum sodyum düzeyleri yükseldiğinde,
antidiüretik hormon salgılanması azalarak, böbreklerden sodyum atılımı olurken; sodyum
düzeyleri azaldığında antidiüretik hormon salgılanması artar ve sodyumun serum düzeyleri
korunmaya çalışılır.
Sodyum etkisini primer olarak vücuttaki suyun dağılımı, sıvı dengesi ve vücut sıvılarının
ozmotik basıncının kontrolü ile gösterir. Sodyum aynı zamanda klorür ve bikarbonat ile birlikte
vücut sıvılarının asit-baz dengesinin düzenlenmesiyle de ilişkilidir.
Potasyum hücre içi sıvının ana katyonudur, asit baz dengesinin idamesi, izotonisite, hücrenin
elektrodinamik özellikleri için gereklidir. Serumda normal potasyum düzeyi 3-4.5 mEq/l'dir.
Potasyum düzeyleri yükseldiğinde böbrekler bu iyonu hızla vücuttan uzaklaştırır. Potasyum
birçok enzimatik reaksiyon için önemli bir reaktivatördür; sinir impulslarının iletilmesi, kalp ve
iskelet kaslarının kontraktilitesi, gastrik sekresyonlar, renal fonksiyonlar, doku sentezi ve
karbonhidrat metabolizması gibi birçok fizyolojik süreç için yaşamsal öneme sahiptir.
Potasyum eksikliği; nöromüsküler işlevin bozulması, bağırsak dilatasyonu ve ileus ile kendini
gösterir.
Kalsiyum normal sinirsel ileti, kasların kasılması ve kanın pıhtılaşabilmesi için gerekli bir
iyondur.
Yumuşak dokuların ana intraselüler katyonu olan magnezyum ise, başlıca, karbonhidrat ve
protein metabolizmasıyla ilgili enzimatik reaksiyonlarda bir kofaktör olarak görev alır.
Magnezyum aynca nörokimyasal iletide ve nöromüsküler eksitabilitede rol alır. Magnezyum
azlığında taşikardi, hipertansiyon, aşırı sinirsel duyarlılık ve psikotik davranışlar görülebilir.
9 / 16Serumdaki normal düzeyleri 100-106 mEq/l olan hücre dışı sıvının başlıca anyonu olan klorür,
sodyum metabolizmasını yakından izler ve vücudun asit-baz dengesinde olan değişiklikler
klorür konsantrasyonunda olan değişiklikler ile yansıtılır.
Fosfat, en önemli hücre içi anyondur; substratlann metabolizması için enerji sağlar ve hemen
hemen tüm organ ve dokularda gerçekleşen önemli metabolik ve enzimatik reaksiyonlarda yer
alır. Kalsiyum düzeyleri üzerinde düzenleyici etkisi vardır, asit-baz dengesi üzerinde tampon
bir etkisi bulunur ve hidrojen iyonlarının böbreklerden atılımında primer rol oynar. Vücudun
asit-baz dengesinin korunması için tampon rolü üstlenen fosfatın en önemli komponentlerinden
olan fosforun normal serum düzeyi 0.3-0.45 mg/1 kadardır.
PERİFERAMİN bileşimindeki sodyum ve magnezyum asetat, asetik asit tuzlarından biridir,
kaslarda ve diğer periferik dokularda hızla metabolize edilerek vücutta kullanıma hazır bir
alkali kaynağı işlevini yüklenir. Asetat, yağ asidi sentezinin nihai karbon kaynağı olan asetil -
koenzim A'ya çevrildikten sonra, Krebs siklusunda tam oksidasyona uğrayarak metabolize
edilir. Organizmaya sodyum tuzu şeklinde infuzyon yoluyla verilen asetat, bir hidrojen iyonu
alarak, tüketilen her asetat iyonu yerine bir bikarbonat iyonu sağlar ve hızla karbondioksit ve
suya metabolize olur.
Asetat tuzlarının bikarbonat prekürsörü ve alkalileştirici madde görevi yapabilmeleri için
organizmadaki dolaşım ve metabolizmanın yeterli düzeyde bulunması gerekir. Asetatın
metabolize edilemediği durumlarda asit - baz dengesinde değişiklik olmaz. Asetat, kan pH'ını
ve kandaki total karbondioksidi etkili bir şekilde yükselterek belirgin klinik durumlarda tercih
edilen bir bikarbonat prekürsörüdür. Metabolizma siklusuna laktattan farklı bir noktada katılan
asetat, karbondioksit ve suya kadar olan metabolizması ve bikarbonat üretimi sırasında daha az
oksijene gereksinim gösterir. Mikrosirkülasyondaki yetersizliğin doku hipoksisine yol açtığı
durumlarda bu özellik önem kazanır. Asetat iyonu, primer olarak, kaslarda ve diğer periferik
dokularda metabolize edildiğinden, karaciğer metabolizmasının iyi işlemediği durumlarda bile
etkili bir alkalileştirici olarak etki eder.
Parenteral beslenmede lizin asetat ve asetik asit olarak eklenen asetatın renal ve respiratuvar
fonksiyonlar normal olduğunda net asit-baz dengesini etkilemeyeceği düşünülmektedir. Bu
durumu kanıtlayan deneysel veri bulunmamasına rağmen klinik deneyimler bu görüşü
desteklemektedir.
5.2 Farmakokinetik özellikler
Genel özellikler:
10 / 16İntravenöz olarak verilen amino asitlerin farmakokinetiği, ağız yoluyla alınan amino
asitlerinkiyle temel olarak aynıdır. Ancak gıdalardaki proteinlerden gelen amino asitler,
sistemik dolaşıma ulaşmadan önce portal venden geçerler.
Emilim:
İntravenöz yoldan uygulanan ilaçların içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
İntravenöz olarak uygulanan amino asitler doku absorpsiyonu ile hızla kandan uzaklaştırırlar ve
yine burada hızla metabolize edilirler (protein sentezi, oksidasyon).
Radyoaktif olarak işaretlenmiş sodyum (24Na) enjeksiyonu sonrası yarılanma ömrü, enjekte
edilen sodyumun %99'u için 11-13 gün ve kalan % l'i için bir yıldır. Sodyumun dağılımı
dokulara göre değişir: kas, karaciğer, böbrek, kıkırdak ve deride hızlı, eritrosit ve nöronlarda
yavaş, kemikte ise çok yavaştır.
Hücre dışı sıvıdaki potasyum hücre içine, hücre dışındaki konsantrasyonunun 40 katına ulaşana
kadar aktif transport ile girer.
Klorürün vücuttaki düzeyleri, sodyumun konsantrasyon değişiklikleri ile yakından ilişkilidir.
Klorür, normalde kemik dokuda düşük miktarlarda ve bağ dokusunun bazı bileşenlerinde,
örneğin kolajen dokuda yüksek miktarlarda bulunur. Bunun yanında eritrosit ve gastrik
mukozada da yüksek konsantrasyonda bulunur.
Kalsiyumun %99'u kemiklerde bulunur. Geri kalan %1'lik bölümüyse vücut doku ve sıvılarında
bulunur. Plazma kalsiyum düzeyleri parathormon, kalsitonİn ve vitamin D ile
düzenlenmektedir. Plazmadaki kalsiyumun %47'si fizyolojik olarak aktif olan iyonize
formdadır, %6'sı fosfat ve sitrat olarak anyonlarla kompleks oluşturmuş formdadır. Geri kalan
kalsiyum ise özellikle albumin olmak üzere plazma proteinlerine bağlı durumdadır. Plazma
albumin düzeyleri artarsa (dehidratasyonda olduğu gibi) veya azalırsa (malign olaylarda sıkça
görüldüğü gibi) iyonize kalsiyum oranı da değişir. Bu nedenle total plazma kalsiyum
konsantrasyonu genellikle plazma albumin düzeyleriyle ayarlanır.
Vücutta magnezyumun yaklaşık %50'si kemiklerde bulunur; diğer yarısı da diğer doku
hücrelerinde bulunmaktadır. Magnezyumun yalnızca %1 'i kanda kalır.
11 / 16Fosfat, hemen hemen tüm organ ve dokularda gerçekleşen önemli metabolik ve enzimatik
reaksiyonlarda yer aldığından parenteral beslenme amacıyla intravenöz olarak uygulandığında
kandan süratle hücrelere geçer.
Organizmaya sodyum tuzu şeklinde infüzyon yoluyla verilen asetat, bir hidrojen iyonu alarak,
tüketilen her asetat iyonu yerine bir bikarbonat iyonu sağlar ve hızla karbondioksit ve suya
metabolize olur.
Biyotransformasvon:
İntravenöz olarak uygulanan amino asitler, bağırsaklardan emilen amino asitlere benzer bir
şekilde ve oranda metabolize olurlar. Protein sentezindeki kullanımlarına ek olarak, artık amino
asitler metabolik yakıt olarak da kullanılmaktadır. Amino asitler deamine edilmekte ve
amonyum üre döngüsüne girmektedir. Amino asitin karbon atomları derhal piruvat, asetil CoA,
asetoasetat veya sitrik asit siklusuna çevrilmektedir.
Gliserol, vücutta önce alfa-gliserofosfata fosforile edilir ve daha sonra da glukoz
metabolizmasının enerji üretimi aşamasında önemli iki triozdan biri olan dihidroksi aseton
fosfata çevrilir. Vücuttaki toplam gliserol yararlanımmın en az dörtte üçü karaciğerde
olmaktadır. Böbrekler, vücudun gliserol yararlanım kapasitesinin beşte birine katılır. Beyin,
bağırsak, kas, akciğer, lökosit ve spermler gliserolu değişik oranlarda kullanan doku ve
hücreler arasındadır.
Elektrolitlerden sodyum, potasyum, kalsiyum, magnezyum ve klorür herhangi bir
biyotransformasyona uğramazlar. Gereksinime göre ya vücut sıvı ve dokularına dağılır ya da
elimine edilirler. Fosfat, hemen hemen tüm organ ve dokularda gerçekleşen önemli metabolik
ve enzimatik reaksiyonlarda yer alır. Asetat ise bir hidrojen iyonu alarak, tüketilen her asetat
iyonu yerine bir bikarbonat iyonu sağlar ve hızla karbondioksit ve suya metabolize olur.
Eliminasyon:
Amino asitler protein sentezinde kullanıldıklarından alındıkları şekliyle eliminasyona
uğramazlar. Amino asit artıkları ise deamine edilerek NH4+ (amonyum) - üre döngüsüne
girmekte ve esas olarak idrarla atılmaktadır.
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah
önemsizdir.
12 / 16Sodyum metabolizmasını yakından izleyen klorür iyonu da esas olarak idrarla atılır.
Böbreklerden klorür geri emilimi, genellikle sodyumun geri emilimini takip eder. Bunun
yanında ter yoluyla da bir miktar atılmaktadır.
Potasyumun %80-90'ı esas olarak böbrekler ile atılır. Geri kalan dışkı ile ve çok az bir kısmı da
terleme ile atılır. Potasyum glomerüllerde filtre edilir, proksimal tübüllerden geri emilir ve
distal tübüllerde Na-K değişimi ile sekrete edilir. Potasyumun tübüler sekresyonu, hidrojen
iyon değişimi, asit-baz dengesi ve adrenal hormonlardan da etkilenir.
Kalsiyum fazlalığı genellikle böbrekler yoluyla atılır. Oral uygulama sırasında emilmeyen
kalsiyum, safra ve pankreas salgılarıyla beraber dışkı ile atılır. Az bir miktar kalsiyum da ter,
deri, saç ve tırnaklar ile kaybedilir. Kalsiyum plasenta ve anne sütüne geçmektedir.
Magnezyum fazlalığı böbrekler yoluyla atılır.
Fosfatlar renal yolla atılırlar. Plazma fosfatı glomerüllerden filtre edilir ve %80'den fazlası
tübüllerden geri emilir.
Fosfatın en önemli komponentlerinden olan ve normal serum düzeyi 0.3-0.45 mg/l kadar olan
fosforunsa böbreklerden atılma mekanizması kesin olarak bilinmemekle beraber, plazmadaki
fosfatın böbreklerden süzüldükten sonra %85-90 oranında tübüllerden geri emildiği ve D
vitamininin bu oranı arttırdığı kabul edilir.
Gliserol böbrekler yolu ile atılır.
Karbondioksit ve suya metabolize olan asetat respiratuvar ve renal olarak atılır.
5.3 Klinik öncesi güvenlilik verileri
PERİFERAMİN ile gerçekleştirilen herhangi bir in vitro ya da in vivo karsinojenez, mutajenez
ya da fertilite çalışması bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Glasiyel asetik asit (pH ayan için)
Potasyum metabisülfit (antioksidan olarak)
Enjeksiyonluk su
13 / 166.2 Geçimsizlikler
Bilinen bir geçimsizliği yoktur. Ancak, birlikte kullanılacak sıvı ve ilaçlar geçimsizlik
yönünden değerlendirilmelidir. Çözeltiye karıştırılacak maddelere bağlı geçimsizliğin
anlaşılabilmesi için karışımın berrak olmasına dikkat edilmelidir.
6.3 Raf ömrü
24 ay
6.4 Saklamaya yönelik özel tedbirler
25 °C altındaki oda sıcaklığında saklanmalıdır. Aşırı sıcaktan ve donmaktan korunmalıdır.
Kullanım öncesine kadar ışıktan korunmalıdır.
6.5 Ambalajın niteliği ve içeriği
500 mi ve 1000 ml’lik cam şişelerde sunulmuştur.
Setli ve setsiz olmak üzere iki formu bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği'' ve
"Ambalaj Atıklarının Kontrolü Yönetmelik"lerine uygun olarak imha edilmelidir.
Uygulamaya yönelik talimatlar
Kullanım öncesi çözelti kontrol edilmelidir.
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Uygulama steril apirojen setlerle intravenöz yoldan yapılır. Uygulama seti ürüne iliştirildikten
sonra uygulamaya en kısa sürede başlanmalıdır.
Şişedeki rezidüel havaya bağlı olarak meydana gelebilecek bir hava embolisini önlemek için,
başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme
hava girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir.
Oluşan son ürünün izotonisitesi parenteral uygulama yapılmadan önce belirlenmiş olmalıdır.
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
14 / 16Çözeltiye ek ilaç katılması ya da yanlış uygulama tekniği, ürüne pirojen kontaminasyonuna
bağlı ateş reaksiyonuna neden olabilir. Advers reaksiyon görülmesi durumunda infüzyona
hemen son verilmelidir.
Tek kullanımlıktır. Kısmen kullanılmış çözeltiler saklanmamalıdır.
Kısmen kullanılmış şişeler yeniden hastaya uygulanan sistemlere bağlanmamalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli
olmalıdır. Ürüne ekleme yapılacaksa, hastaya uygulamadan önce son karışımında geçimlilik
kontrol edilmelidir.
Uygulama öncesi ilaç ekleme
1. Şişenin tıpası dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle şişe içine eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme
1. Setin klempi kapatılır.
2. Şişenin tıpası dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle şişenin içine
uygulanır.
4. Çözelti askısından çıkarılır ve ters çevrilir.
5. Bu pozisyondayken şişeye hafifçe vurularak çözelti ve ek ilacın karışması sağlanır.
6. Şişeyi eski konumuna getirerek klemp açılır ve uygulamaya devam edilir.
7. RUHSAT SAHİBİ
Osel İlaç Sanayi ve Ticaret A.Ş.
Akbaba Köyü, Fener Cad. No: 52
34820 Beykoz / İstanbul
Tel: (0216) 320 45 50
Faks: (0216) 320 45 56
E-mail: osel@osel.com.tr
15 / 168. RUHSAT NUMARASI
205 / 11
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.01.2005
10. KÜB’ÜN YENİLENME TARİHİ
---
16 / 16