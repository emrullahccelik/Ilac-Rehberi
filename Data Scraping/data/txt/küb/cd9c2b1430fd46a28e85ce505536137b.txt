      1/8 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI  
CASODEX 50 mg film kaplı tablet  
 
2. KALİTATİF VE KANTİTATİF BİLEŞİM  
 
Etkin madde :  
Bikalutamid     50 mg 
Yardımcı madde :  
Laktoz monohidrat  (sığır sütünden elde edilmektedir)  61 mg  
 Yardım cı maddeler için, 6.1’e bakınız. 
 
3. FARMASÖTİK FORM  
Yuvarlak , bikonveks , beyaz film kaplı tabletler.  
Tabletlerin bir yüzünde 50, diğer yüzünde ise logo basılı dır. 
 4. KLİNİK ÖZELLİKLER  
 
4.1. Terapötik endikasyonlar  
CASODEX, LHRH analogları veya cerrahi kastrasyon ile kombine olarak ilerlemiş prostat 
kanserinin tedavisinde kullanılır. 
 
4.2. Pozoloji ve uygulama şekli  
 Pozoloji/uygulama sıklığı ve süresi:  
Yaşlılar da dahil yetişkin erkeklerde  günde 1 defa 1 tablet (50 mg) kullanılır. CASODEX ile 
tedaviye LHRH analog tedavisine başlamadan en az 3 gün önce veya cerrahi kastrasyon ile aynı zamanda başlanmalıdır.  
 
Uygulama şekli:  
Oral yolla kullanılır.  
 
Özel popülasyonlara ilişkin ek bilgiler :  
 
Böbrek /Karaciğer yetmezliği : 
Böbrek yetmezliği olan hastalarda doz ayarlaması gerekli değildir.  
Hafif şiddette karaciğer yetmezliği olan hastalarda doz ayarlaması gerekli değildir. Orta ila 
şiddetli karaciğer yetm ezliği olan hastalarda birikim artabilir ( Bkz. Bölüm 4.4) . 
 
Pediyatrik popülasyon :  
CASODEX çocuklarda kontrendikedir  (Bkz. Bölüm 4.3) . 
 
 
Geriyatrik popül asyon :  
Yaşlılarda doz değişikliği önerilmez. Yetişkinlerde uygulanan doz kullanılır . 
       2/8 4.3. Kontrendikasyonlar  
CASODEX kadınlar ve çocuklarda kontrendikedir  (Bkz. Bölüm 4.6) . 
 
CASODEX, etkin maddeye veya yardımcı maddelerden herhangi birine karşı aşırı duyarlılık 
gösterdiği bilinen hiçbir hastada kullanılmamalıdır.   CASODEX’in terfenadin, astemizol veya sisaprid ile birlikte kullanımı kontrendikedir ( Bkz. 
Bölüm 4.5).  
 
4.4. Özel kullanım uyarıları ve önlemleri  
 
Tedavinin başlatılması doğrudan bir uzman  gözetiminde  olmalıdır.  
 
CASODEX karaciğerde büyük ölçüde  metabolize edilir. Veriler eliminasyonun, şiddetli 
karaciğer bozukluğu olan hastalarda yavaşlayabileceği izlenimini vermekt e ve bu yavaşlama, 
CASODEX’in  vücutta birikmesiyle sonuçlanabilmektedir. Bu nedenle, CASODEX orta -ileri 
derecede karaciğer fonksiyon bozukluğu olan hastalarda dikkatle kullanılmalıdır. 
 
Karaciğerdeki olası değişiklikler nedeniyle, belirli aralıklarla karaciğer fonksiyon testlerinin 
yapılması düşünülmelidir. Bu değişikliklerin büyük bir bölümünün, CASODEX tedavisinin ilk 6 ayı içerisinde gelişmesi beklenir.  
 Şiddetli karaciğer değişiklikleri ve karaciğer yetmezliği CASODEX ile nadiren görülmüştür  ve 
ölümle sonuç lanan vakalar bildirilmiştir  (Bkz. Bölüm 4.8). Bu değişiklikler şiddetliyse, 
CASODEX tedavisi durdurulmalıdır.  LHRH agonistleri kullanan erkeklerde glukoz toleransında azalma gözlenmiştir.  Bu durum 
diabete veya önceden diabeti olan hastalarda glisemik kontrol kaybına yol açabilir.  Bu sebepten 
CASODEX ile LHRH agonistlerinin birlikte kullanıldığı hastalarda kan  glukoz seviyesinin 
izlenme si düşünülmelidir. 
 CASODEX’in sitokrom P450 (CYP 3A4) inhibitörü olduğu gösterildiğinden, öncelikle CYP 
3A4 tarafından me tabolize edildiği bilinen ilaçlar, CASODEX ile birlikte dikkatle 
kullanılmalıdır ( Bkz. Bölüm 4.3 ve 4.5) . 
 Androjen deprivasyon terapisi, QT aralığını uzatabilir.  QT uzamasına yönelik risk faktörleri bulunan ve QT aralığını uzatabilen eşza manlı ilaçlar alan 
hastalarda (Bkz. B ölüm 4.5) doktorlar, CASODEX tedavisini başlatmadan önce Torsade de 
pointes potansiyeli dahil olmak üzere yarar risk oranını değerlendirmelidir.  Eşzamanlı CASODEX tedavisi alan hastalarda kumarinin antikoagülan etkilerinin güçlendiğ i 
bildirilmiştir ve bunun sonucunda Protrombin Zamanında (PT) uzama ve Uluslararası Normalize Oranda (INR) artış ortaya çıkabilir. Bazı vakalar kanama riski ile ilişkilendirilmiştir. PT/INR’nin yakından takip edilmesi önerilir ve antikoagülan dozunun ayarl anması 
düşünülmelidir ( Bkz. B ölüm 4.5 ve 4.8).  
 Nadir kalıtımsal galaktoz intoleransı, Lapp laktoz yetmezliği ya da glukoz -galaktoz 
malabsorpsiyon problemi olan hastaların bu ilacı kullanmamaları gerekir.  
       3/8 4.5. Diğer tıbbi ürünlerle etkileşimler ve diğer etkileşim şekilleri 
 
CASODEX ile LHRH analogları arasında farmakokinetik veya farmakodinamik etkileşim 
olduğuna dair herhangi bir kanıt yoktur.  
 In vitro  çalışmalar R -bikalutamidin CYP 3A4 inhibitörü olduğunu, CYP 2C9, 2C19 ve 2D6 
üzerinde ise daha az inhibitör etkiye sahip olduğunu göstermiştir.  
 Sitokrom P450 (CYP) aktivitesinin göstergesi olarak antipirin kullanılan  klinik çalışmalar, 
CASODEX’in ilaç etkileşim potansiyeline sahip olduğunu göstermemesine rağmen, 28 gün 
boyunca CASODEX ile birlikte kullanılan, midazolam ile  ortalama EAA  değerinde  %80’e 
varan artışlar kaydedilmiştir. Bu artış, terapötik indeksi dar olan ilaçlarda önemli olabilir. Bu 
nedenle, terfenadin, astemizol ve sisaprid’in CASODEX ile birlikte kullanılması kontrendikedir  
(Bkz. Bölüm 4.3) ve  CASODEX siklosporin ve kalsiyum kanal blokörleri gibi ilaçlarla birlikte  
dikkatle kullanılmalıdır. İlacın etkisini arttırdığı veya istenmeyen etkilerinin ortaya çıktığını 
gösteren kanıtlar varlığında, bu ilaçlarda dozun azaltılması gerekebilir. Siklosporin kullanan 
hastalarda CASO DEX tedavisine başlandığı ya da CASODEX kullanımı durdurulduğu zaman, 
siklosporin plazma konsantrasyonlarının ve  hast anın klinik durumun yakından izlenmesi 
önerilir.  
 
Simetidin veya ketokonazol gibi ilaç oksidasyonunu inhibe edebilen ilaçlarla birlikte CASODEX’in kullanılması sırasında dikkatli olunmalıdır. Böyle bir tedavi teorik olarak, CASODEX’in plazma konsantrasyonl arının artmasıyla sonuçlanabilir ve yine teorik olarak, 
yan etkilerin artmasına yol açabilir.  
 Bikalutamidin , kumarin sınıfı bir antikoagülan olan varfarini, proteinlere bağlanma yerlerinden 
ayırabileceği, in vitro  çalışmalarda gösterilmiştir.  CASODEX ile birlikte uygulandığında 
varfarin ve diğer kumarin antikoagülanların etkisinin arttığına ilişkin bildirimler yapılmıştır. Bu nedenle C ASODEX eşzamanlı olarak kumarin antikoagülanlar alan hastalara uygulandığında 
PT/INR yakından takip edilmeli ve  antikoagülan dozunun ayarlanması düşünülmelidir ( Bkz. 
Bölüm 4.4 ve 4.8).  
Androjen deprivasyon tedavisi QT aralığını uzatabileceğinden, CASODEX'in QT aralığını 
uzattığı bilinen veya sınıf IA (örn. kinidin, disopiramid) veya sınıf III (örn. amiodaron, sotal ol, 
dofetilid, ibutilid) antiaritmik ilaçlar, metadon, moksifloksasin ve antipsikotikler gibi Torsade 
de pointes'i indüklediği bilinen ilaçlarla birlikte kullanımı dikkatle değerlendirilmelidir (Bkz. 
Bölüm 4.4).  
 Pediyatrik popülasyon:  
Etkileşim çalışmalar ı yalnızca erişkinlerle yapılmıştır.  
 
4.6. Gebelik ve laktasyon  
 
Gebelik kategorisi:  X 
Genel tavsiye : Uygulanabilir değildir.  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Uygulanabilir değildir.  
 
Gebelik dönemi  
Bikalutamid  kadınlarda kontrendikedir.  
       4/8 Laktasyon dönemi  
Bikalutamid  kadınlarda kontrendikedir.  
 
Üreme yeteneği/Fertilite  
Hayvan çalışmalarında erkek fertilitesinde geri çevrilebilir bozulma gözlenmiştir ( Bkz. Bölüm 
5.3). Erkeklerde bir subfertilite veya infertilite  periyodu söz konusu olacağı varsayılmalıdır. 
 
Anti-androjen tedavisi spermatozoada morfolojik değişikliklere neden olabilir. Bikatulamidin 
sperm morfolojisi üzerindeki etkisi değerlendirilmemiş ve CASODEX alan hastalarda bu gibi bir değişiklik bildirilmemiş olmakla birlikte, hastalar ve/veya partnerleri CASODEX tedavisi sırasında ve sonrasındaki 130 gün süresince yeterli doğum kontrol önlemi uygulamalıdır.  
 
4.7. Araç ve makine kullanımı üzerindeki etkiler 
 
CASODEX araç ve makine kullanım becerisini etkilemesi pek olası değildir . Ancak zaman 
zaman uyku hali yapabileceği unutulmamalıdır. Bu şekilde etkilenen hastalar dikkatli olmalıdır.  
 
4.8. İstenmeyen etkiler  
İstenmeyen etkiler aşağıdaki sınıflama kullanılarak sıklık gruplarına ayrılmıştır:  
Çok yaygın ( ≥ 1/10); yay gın (≥ 1/100 ila < 1/10); yaygın olmayan ( ≥ 1/1.000 ila < 1/100); 
seyrek (≥ 1/10.000 ila < 1/1.000); çok seyrek (< 1/10.000); bilinmiyor.  
 
Kan ve lenf sistemi hastalıkları  
Çok y aygın: Kansızlık  
 
Bağışıklık sistemi hastalıkları  
Yaygın olmayan: Anjiyoödem  ve ürtikeri içeren aşırı duyarlılık reaksiyonları  
 Metabolizma ve beslenme hastalıkları  
Yaygın: İştahsızlık  
 Psikiyatrik hastalıklar  
Yaygın: Cinsel isteğin azalması , depresyon  
Sinir sistemi hastalıkları 
Çok yaygın: Baş dönmesi  
Yaygın: Uyku hali  
 
Kardiyak hastalıklar  
Yaygın: Miyokard enfarktüsü (ölüm durumları bildirilmiştir)
4, kalp yetmezliği4 
Bilinmeyen : QT uzaması (Bkz. B ölüm 4.4 ve 4.5)  
 
Vasküler hastalıklar  
Çok y aygın: Sıcak basması  
 
Solunum, göğüs bozuklukları ve mediastinal hastalıklar  
Yaygın olmayan: İnterstisiyel akciğer hastalığı5 (ölüm durumları bildirilmiştir)  
 
Gastrointestinal hastalıklar  
Çok y aygın: Karın ağrısı , kabızlık, bulantı  
Yaygın:  Hazımsızlık, midede gaz toplanması        5/8  
Hepato -bilier hastalıklar  
Yaygın: Hepatotoksisite, sarılık, transaminaz seviyelerinin artışı1 
Seyrek: Karaciğer yetmezliği2 (ölüm durumları bildirilmiştir)  
 Deri ve deri altı dokusu hastalıkları  
Yaygın: Saç dökülmesi, kıllanma /saçların yeniden çıkması, cilt kuruluğu, deri döküntüsü, 
kaşıntı  
Seyrek: Işığa duyarlılık reaksiyonu  
 
Böbrek ve idrar yolu hastalıkları  
Çok y aygın: Hematüri 
 
Üreme sistemi ve meme hastalıkları  
Çok yaygın: Jinekomasti
 ve memede hassasiyet3 
Yaygın: Ereksiyon bozukluğu  
 
Genel bozukluklar ve uygulama bölgesine ilişkin hastalıklar  
Çok y aygın: Asteni , ödem  
Yaygın : Göğüs ağrısı  
 
Araştırmalar  
Yaygın: Kilo artışı 
1 Şiddetli hepatik değişiklikler nadiren gözlenmiştir . Bu değişiklikler genellikle geçicidir ve 
devam eden tedavide veya tedavinin kesilmesini takiben düzelir.  
2 Pazarlama sonrası verilerin incelenmesinden sonra istenmeyen ilaç reaksiyonu olarak 
listelenmiştir. Sıklık, 150 mg EPC çalışmalarında açık etiketli CASODEX kolunda tedavi gören 
hastalarda bildirilen istenmeyen karaciğer yetmezliği olaylarının insidansından  belirlenmiştir.  
3 Kastrasyon ile birlikte kullanımda azalabilir . 
4 Prostat kanseri tedavisinde kul lanılan anti- androjenler ve LHRH agonistlerini içeren farmako-
epidemiyoloji çalışmasında gözlenmiştir. Riskin CASODEX 50 mg, LHRH agonistleri ile 
birlikte kullanıldığında arttığı görülmüştür ancak CASODEX 150 mg, prostat kanserinin 
tedavisinde tek başına kullanıldığında riskte artış gözlenmemiştir.  
5 Pazarlama sonrası verilerin incelenmesinden sonra istenmeyen ilaç reaks iyonu olarak 
listelenmiştir. Sıklık, 150 mg EPC çalışmalarının randomize tedavi döneminde bildirilen 
istenmeyen interstisyel pnömoni olaylarının insidansından belirlenmiştir.  
 PT/INR artışı: Pazarlama sonrası izlemde CASODEX ile etkileşime giren kumarin antikoagülanlara ilişkin bildirimler yapılmıştır ( Bkz. B ölüm 4.4 ve 4.5). 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiy onu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
          6/8 4.9. Doz aşımı ve tedavisi  
 
İnsanlarda doz aşımına dair  hiçbir deneyim yoktur. Spesifik antidotu yoktur. Tedavi 
semptomatik olmalıdır.  CASODEX, idrarda değişmemiş halde bulunmadığından ve yüksek 
miktarda proteine bağlandığından diyaliz tedavisi uygun olmayabil ir. Genel destek tedavisi ile 
hastanın yaşamsal verileri izlenir.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Anti -androjenler  
ATC kodu:  L02BB03  
 Etki mekanizması  
CASODEX, başka bir endokrin aktivitesi olmayan, non- steroidal bir antiandrojendir. Androjen 
reseptörüne, gen ekspresyonunu aktive etmeksizin bağlanarak androjen uyarısını inhibe eder. 
Prostat tümörünün küçülmesi, bu inhibisyonun sonucudur. CASODEX tedavisinin 
durdurulması, bazı hastalarda klinik olarak‚ antiandrojen çekilme sendromu ile sonuçlanabilir.  
 
CASODEX rasemiktir ve antiandrojen aktivitesinin büyük bir kısmı (R) -enantiomere aittir.  
 
5.2. Farmakokinetik özellikler  
 
Emilim:  
CASODEX, oral kullanım sonrası iyi emilir. Besinlerin biyoyararlanım oranı üzerinde, klinik 
önem taşıyan etkiye sahip olduğunu gösteren hiçbir kanıt yoktur.  
 Dağılım:
 
CASODEX, plazma proteinlerine yüksek oranda ba ğlanır (rasemat ın %96's ı, (R) -
enantiomerinin %99'undan fazlas ı) ve büyük ölçüde metabolize edilir (oksidasyon ve 
glukuronidasyon). Metabolitleri böbrekler ve safra yoluyla yakla şık olarak birbirine e şit 
oranlarda olmak üzere vücuttan uzakla ştırılır. 
 
Biyotransformasyon:  
(S)-enantiomeri (R) -enantiomerine kıyasla hızlı bir şekilde atılmakta olup, (R) -enantiomerinin 
plazma eliminasyonu yarı ömrü yaklaşık 1 haftadır.   Günlük CASODEX uygulamasında, (R) -enantiomeri uzun yarı ömrü nedeniyle plazmada 
yaklaşık 10 kat daha fazla birikmektedir.  
 CASODEX’in günlük 50 mg' lık doz uygulanması sonucu (R) -enantiomerin sabit düzeydeki 
plazma konsantrasyonunun 9 mikrogram/ml civarında olduğu tespit edilmiştir. Sabit düzeydeki plazma konsantrasyonunda total dolaşan enantiomerlerin %99'u aktif olarak üstün olan (R) - enantiomeridir.   
 
Eliminasyon : 
Klinik çalışmaların birinde, CASODEX 150 mg kullanan erkeklerin menisindeki ortalama R -
bikalutamid konsantrasyonu 4.9 mikrogram/ml olarak ölçülmüştür. Cinsel ilişki sırasında kadına geçebilecek bikalutamid miktarı düşük olup yaklaşık 0.3 mikrogram/kg kadardır ; bu       7/8 miktar, laboratuvar hayvanlarının yavrularında değişikliklere neden olmak için gereken 
miktardan daha azdır.  
 
Hastalardaki karakteristik özellikler  
Yaşlılar :  
Aktif enantiyomer olan (R) -enantiyomerin farmakokinetiği hastanın yaşından etkilenmez. 
 
Böbrek yetmezliği:  
Aktif enantiyomer olan (R) -enantiyomerin farmakokinetiği hastanın böbrek bozukluğundan 
etkilenmez.  
 Karaciğer yetmezliği :
  
Aktif enantiyomer olan (R) -enantiyomerin farmakokinetiği hafif -orta şiddetteki karaciğer 
bozukluğundan etkilenmez. (R)-enantiyomerinin, şiddetli karaciğer bozukluğu olan hastalarda 
plazmadan daha yavaş uzaklaştırıldığı yönünde kanıtlar vardır.  
 
5.3. Klinik öncesi güvenlilik verileri  
 
Bikalutamid hayvanlarda güçlü bir anti -androjen ve karışık fonksiyonlu oksidaz enzimi 
indükleyicidir. Hayvanlarda tümör indüksiyonu dahil olmak üzere hedef organ değişiklikleri 
bu aktivitelerle ilgilidir.  Testislerdeki seminiferöz tübüllerin atrofisi anti- androjenler ile 
beklenen bir sınıf etkisidir ve incelenen tüm türlerde gözlenmiştir. Sıçanlar üzerinde 
gerçekleştirilen 6 aylık bir çalışmada testis atrofisinin doz uygulamasının tamamlanmasından 4 ay sonra düzeldiği görülmüştür (50 mg’lik önerilen dozda i nsanlardaki terapötik 
konsantrasyonun yaklaşık 1,5 katına karşılık gelen dozlarda). Sıçanlar üzerinde gerçekleştirilen 12 aylık bir çalışmada doz uygulamasının tamamlanmasından 24 hafta sonra herhangi bir düzelme olmadığı görülmüştür (50 mg’lik önerilen in san dozunda insanlardaki 
konsantrasyonun yaklaşık 2 katına karşılık gelen dozlarda). Köpeklerde 12 aylık tekrarlı doz 
uygulamasını takiben (50 mg’lik önerilen insan dozunda insanlardaki terapötik konsantrasyonun yaklaşık 7 katına karşılık gelen dozlarda) t estis atrofisi insidansının 6 aylık 
iyileşme periyodunun ardından doz uygulanan köpeklerde ve uygulanmayan kontrol köpeklerinde aynı olduğu görülmüştür. Bir fertilite çalışmasında (50 mg’lik önerilen insan dozunda insanlardaki terapötik konsantrasyonun yaklaşık 1,5 katına karşılık gelen dozlarda) 11 haftalık doz uygulamasından hemen sonra erkek sıçanların başarılı çiftleşme süresinde bir 
uzama olduğu gözlenmiştir; doz uygulanmayan 7 haftalık bir sürenin ardından bu durumun 
geriye çevrildiği görülmüştür.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
Laktoz monohidrat  (sığır sütünden elde edilmektedir)  
Sodyum nişasta glikolat  
Povidon  
Magnezyum stearat  
Metil hidroksi propil selüloz  
Polietilen glikol 300  
Titanyum dioksit (E 171)  
 6.2. Geçimsizlikler  
Bilinmiyor.        8/8 6.3. Raf ömrü  
60 ay  
 
6.4. Saklamaya yönelik özel tedbirler  
30°C  altındaki oda sıcaklığında saklanmalıdır. 
 6.5. Ambalajın niteliği ve içeriği  
Tabletler PVC /Aluminyum folyo blister ambalajdadır. 
 
6.6. Beşeri tıbbi üründen arta kalan maddelerin imhası ve diğer özel önlemler  
 Kullanılmamış olan ürünler ya da atık materya ller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik” lerine uygun olarak i mha edilmelidir.  
 7. RUHSAT SAHİBİ  
EİP Eczacıbaşı İlaç Pazarlama A.Ş.  
Büyükdere Cad. Ali Kaya Sok. No:5 
34394 Levent/Şişli, İstanbul  
 
8. RUHSAT NUMARASI(LARI)  
2021/542 
  
9. İLK RUHSAT TARİHİ / RUHSAT YENİLEME TARİHİ  
25.12.2021 
 
10. KÜB’ÜN YENİLENME TARİHİ  
25.12.2021  
 