KISA ÜRÜN BİLGİSİ
1. BEŞERİ TIBBİ ÜRÜNÜN ADI 1 Kutu / 1 Şişe 50ml.
VİSİON PUMP SPREY
2. KALİTATİF VE KANTİTATİF BİLİŞİM
Etkin madde: 1 mL Sprey
Benzokain 200mg
Yardımcı maddeler
Benzalkonyum klorür 1mg
Yardımcı maddeler için Bkz.6.1.
3. FARMASÖTİK FORM
Sprey
4. KLİNİK ÖZELLİKLER
4.1.Terapötik endikasyonlar
Diş ağırılarında, ağız içi ve çevresindeki aft ve yaralanmalarda, dişeti hastalıklarında, dental
uygulamalarının yol açtığı ağrılı durumlarda anestezi oluşturmak amacıyla, boğaz ağrısı, stomatit ve
mukosit nedeniyle meydana gelen ağrılarda, ağız içi, bademcik ve farenjit enfeksiyonlarının yol açtığı
ağrıların geçici olarak giderilmesinde de etkilidir.
VİSİON PUMP SPREY fiberoptik gastroskopların, laringoskopların, protoskopların ve
sigmoidoskopların geçişini kolaylaştırmak amacı ile kayganlaştırıcı ve topikal anestezik olarak
kullanılır. Ayrıca VİSİON PUMP SPREY nasogastrik tüplerin yerleştirilmesi esnasında faringeal ve
trakeal tıkanma refleksinin bastırılmasında da etkilidir.
4.2.Pozoloji ve uygulama şekli
Pozoloji:
Yetişkinler ve 6 yaş üzerindeki çocuklarda ağrılı bölgeye 2-3 ölçülü doz miktarında uygulanır. Her bir
ölçülü doz yaklaşık 20 mg benzokain içerir. 6 yaş altındaki çocuklara doktorun uygun göreceği sıklık
ve miktarda uygulanmalıdır. Günde 4 defayı aşan dozlarda kullanılmamalıdır.
Uygulama sıklığı ve süresi
6 yaş üzerindeki çocuklarda ve yetişkinlerde: Günde 2 ya da 3 kez 1 doz
6-12 yaş arası çocuklarda : Günde 1 ya da 2 kez 1 doz6 yaş altındaki çocuklarda kullanılması önerilmez. Günde 4 defadan fazla kullanılmamalıdır.
Uygulama şekli:
Sadece ağız içine uygulanmalıdır.
Özel popülasyonlara ilişkin ek bilgiler
Böbrek / Karaciğer yetmezliği
VISION PUMP SPREY ağır böbrek ve karaciğer yetmezliği olan hastalarda dikkatli kullanılmalıdır.
Pediyatrik popülasyon
6 yaş altındaki çocuklarda kullanılmamalıdır.
Geriyatrik popülasyon
65 yaş üzeri hastalarda gerçekleştirilen klinik çalışmalarda bu yaş grubuna özel bir farklılık
gözlenmemiştir.
4.3 Kontrendikasyonlar
Benzokaine ya da bileşiminde bulunan maddelerden birine karşı aşırı duyarlılık reaksiyonu gösteren
kişilerde ve 6 yaş altı çocuklarda kullanılmamalıdır.
Ayrıca kalp hastalığı, diyabet (diabetes mellitus), Graves hastalığı, ciddi karaciğer , hipertiroidizm,
enfeksiyon,fenilketonüri,şok (kardiyovasküler),kulak akıntısı ve kulak iltihabı olan hastalarda
kullanılmamalıdır.Ayrıca doğuştan ya da nedeni belli olmayan methemoglobinemisi olan, 3-12 ay
arası methemoglobin uyarıcı ilaç tedavisi gören çocuklarda kullanılmamalıdır.
4.4 Özel kullanım uyarıları ve önlemleri
Uygulama yerinde kızarıklık, şişme veya tahriş olursa ilaç uygulaması kesilmelidir. İlaç topikal olarak
göze temas etmeyecek şekilde kullanılmalıdır. Uygulama bölgesinde enfeksiyon, açık yara ve zarar
görmüş deri varsa kullanılmamalıdır.
Bu tıbbi üründe hacmin yaklaşık % 5’i kadar etanol (alkol) vardır; her doz başına 2 g’ a dek etanol
(alkol) içerir. Yani, her dozda 125 ml biraya eşdeğer ve her dozda 50 ml şaraba eşdeğer etanol vardır.
Alkol bağımlılığı olanlar için zararlı olabilir. Hamile veya emziren kadınlar, çocuklar ve karaciğer
hastalığı ya da epilepsi gibi yüksek risk grubundaki hastalar için dikkate alınmalıdır.
Yardımcı maddelerden etil alkolün lokal irritasyona neden olabileceği dikkate alınmalıdır.
4.5 Diğer tıbbi ürünler ile etkileşimler ve diğer etkileşim şekilleri
Yüksek dozlardaki prilokain, özellikle sülfonamidler gibi methemoglobinemiyi uyardığı bilinen
ilaçlarla tedavi edildiği bilinen hastalarda methemoglobinemiyi yükseltebilir.
Toksik etkileri aditif olduğundan, başka lokal anestezikler ya da lokal anestezik yapısına benzer
ilaçların kullanıldığı hastalarda yüksek dozlardaki VISION Sprey’in sistematik toksisite riskini
arttırabileceği göz önünde bulundurulmalıdır. İlaç uygulamasında en az 1saat sonrasına kadar gıda
alınmamalıdır.4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Benzokain’in çocuk doğurma potansiyeli bulunan ve doğum kontrolü uygulayan kadınlarda
kullanımına ilişkin yeterli bilgi mevcut değildir.
Gebelik dönemi
Benzokainin gebe kadınlarda kullanımına ilişkin yeterli veri mevcut değildir..Gebelikte kullanımı
yararı / olası risk oranı fazla ise kullanılmamalıdır.Doktor kontrolünde olmadan ilaç
kullanılmamalıdır.
Laktasyon dönemi
Benzokainin laktasyonda kullanımına ilişkin yeterli veri mevcut değildir. Anne sütüne geçip
geçmediği bilinmemektedir. Doktor kontrolünde olmadan ilaç kullanılmamalıdır.
Üreme yeteneği
Hamilelikte kullanımında üreme yeteneğine zararlı olup olmadığı konusunda yeterli bilgi
bulunmamaktadır.
4.7.Araç ve makine kullanımı üzerindeki etkiler
Araç ve makine kullanımı üzerinde biline bir etkisi yoktur.
4.8.İstenmeyen etkiler
Lokal uygulamaya bağlı yan etkiler nadiren rapor edilmiştir.
Yan etkilerin sıklık gruplandırılması şöyledir:
Çok yaygın (≥1/10); yaygın (≥1/100 ila < 1/10);yaygın olmayan (≥1/1.000 ila < 1/100);seyrek
(≥1/10.000 ila < 1/1.000);çok seyrek (<1/10.000),bilinmiyor(eldeki verilerden hareketle tahmin
edilemiyor).
Deri ve deri altı doku hastalıkları
Seyrek: Kontakt dermatit, fotosensitivite, yanma, batma, kaşıntı, aşırı hassasiyet, kızarıklık, döküntü,
ürtiker ve ödem olabilir.
Bağışıklık sistemi hastalıkları
Çok seyrek: Alerjik reaksiyonlar: Nefes almada zorluk, yüzde, dudaklarda, dil ve boğazda şişlik.
Sinir sistemi hastalıklarıÇok seyrek: Nöbet ( konvülziyonlar),tremor ve anjioödem (anjiyonörotik ödem),huzursuzluk, baş
dönmesi, sersemlik (uyuşukluk), baş ağrısı, anksiyete.
Kardiyak ve vasküler hastalıklar
Çok seyrek: Kalp durması, hipertansiyon, hipotansiyon, sinüs bradikardisi, sinüs taşikardisi. Geçmişte
methemoglobinemisi geçirmiş kişiler benzokain topikal kullanmamalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır.Raporlama yapılması,ilacın yarar/risk dengesinin sürekli olarak izlenmesine olanak
sağlar.Sağlık mesleği mensuplarının herhangi bir şüpheli advers reaksiyonu Türkiye Farnakovjilans
Merkezi (TÜFAM)’ne bildirmeleri gerekmektedir.(www.titck.gov.tr;e-posta:tufam@titck.gov.tr;Tel 0
800 314 00 08;Fax 0 312 218 35 99.
4.9.Doz aşımı ve tedavisi
Çocuklarda nadiren klinik açıdan önemli methemoglobinemi görüldüğü bildirilmiştir. Yüksek
dozlardaki benzokain,özellikle methemoglobinemiye yol açabilen ilaçlarla beraber kullanıldığında
( örneğin sülfonamidler) methemoglobin düzeyinde yükselmeye neden olabilir.Klinik açıdan önemli
methemoglobinemi, metilen mavisi intravenöz yoldan yavaş olarak enjekte edilerek tedavi edilmelidir.
Sistemik toksisitenin diğer semptomları ortaya çıkarsa, bunların belirtisinin, diğer yollardan uygulanan
lokal anesteziklerin yol açtığı belirtiler ile aynı olması beklenir.Lokal anestezik toksisitesinin
semptomları sinir sistemi eksitasyonu ve ağır vakalarda merkezi sinir sistemi ile kardiyovasküler
depresyondur.
Ağır nörolojik semptomlar (konvülziyonlar, merkezi sinir sistemi depresyonu), solunum desteği ve
antikonvülsan ilaçlarla semptomatik olarak tedavi edilmelidir.
Ek olarak gerekli destekleyici tedaviler uygulanmalıdır.
5.FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup:Lokal anestezik
ATC Kodu:C05AD03
Diğer tüm lokal anestezik ilaçlar gibi benzokain de sinir hücresi membranında sodyuma karşı
geçirgenliği azaltarak sinirsel uyarı iletimini bloke eder.Bu etkisine bağlı olarak nöron membranında
depolarizasyon hızı düşer ve böylece elektriksel uyarılabilme için aşılması gereken eşik
yükselir.Blokaj tüm sinir liflerini şu sıraya göre etkiler. Otonomik, duyusal ve motor sinir lifleri.İlacın
etkisinin kaybolması bu sıranın aksi yönde gerçekleşir.Klinik etkileri(his kaybı) şu sıraya göre ortaya
çıkar:Ağrı, sıcaklık,dokunma,iç organlardan gelen ağrıyı algılama (propriyosepsiyon) ve iskelet kası
tonusu.Etkin bir anestezi görülebilmesi için lokal anestezik ilacın sinir membranından penetre olması
gerekir.Bu ilacın anestezi oluşturulması istenen yere topikal olarak uygulanması ile sağlanır.5.2.Farmakokinetik özellikler
Emilim: Deri ve mukoza yoluyla minimal oranda emilir.
Dağılım: Benzokainin oral biyoyararlanımı ile ilgili yeterli bilgi mevcut değildir.
Biyotransformasyon: Karaciğerde ve plazmada gerçekleşir. Plazmadaki esterazlar tafafından hidroliz
suretiyle hızlı bir şekilde inaktive edilir, kalan kısmı karaciğerde hepatik esterazlarla parçalanır. En
önemli metaboliti olan asetilbenzokain deriden geçiş esnasında oluşur ve aktif bir metabolittir.
Benzokainin bir diğer mataboliti p-aminobenzokain asittir ve bu hastada alerjik reaksiyona neden
olabilmektedir.
Eliminasyon : Metabolitleri böbreklerden atılıma uğrar.
Doğrusallık / Doğrusal olmayan durum: Geçerli değil.
5.3.Klinik öncesi güvenlilik verileri
Bu KÜB’de aktarılanların dışında ek bir veri mevcut değildir.
6.FARMASÖTİK ÖZELLİKLER
6.1.Yardımcı maddelerin listesi
• Polietilen glikol,
• Benzokalyum klorür,
• Poloksamer,
• Etanol,
• Sakarin,
• Meyve aroması,
• Deiyonize su,
içerir.
6.2.Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü:
Raf ömrü 24 aydır.
6.4.Saklamaya yönelik özel uyarılar
25 ºC’nin altında oda sıcaklığında saklayınız. Donmasına müsaade etmeyiniz.
Çocukların göremeyeceği, erişemeyeceği yerlerde ve ambalajda saklayınız.
6.5.Ambalajın niteliği ve içeriği
Aliminyum mühürlü yüksek dansiteli polietilen pump sprey kapağı olan 50 mg.lık bal renkli cam
sprey şişesi şeklindedir.6.6.Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
7.RUHSAT SAHİBİ
ANADOLU DİŞ DEPOSU SAN.VE TİC.A.Ş.
Kalyoncu Küllüğü Caddesi No:8 34435 Galatasaray Beyoğlu ISTANBUL
Tel:0 212 249 44 99 - 293 78 49 Fax: 0 212 244 42 56
E mail:info@anadoludisdeposu.net
8.RUHSAT NUMARASI :
2014/909
9.İLK RUHSAT TARİHİ :
19.12.2014
10.KÜB ‘ün YENİLENME TARİHİ
-