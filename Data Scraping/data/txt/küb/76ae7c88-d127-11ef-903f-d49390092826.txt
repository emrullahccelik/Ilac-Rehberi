KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİENOMET 2 mg tablet
2. KALİTATİF VE KANTİTATİF BİLEŞİM
Etkin madde: Dienogest….. 2 mg
Yardımcı maddeler: Laktoz monohidrat (sığır sütünden elde edilen şeker) …………..60.93
mg
Yardımcı maddeler için bölüm 6.1’e bakınız.
3. FARMASÖTİK FORM
Tablet.
Yuvarlak ,düz, beyaz tablet.
4. KLİNİK ÖZELLİKLER
4.1 Terapötik endikasyonlar
Endometriyozis tedavisinde endikedir.
4.2 Pozoloji ve uygulama şekli
Pozoloji
Günde 1 tablet alınmalıdır.
Uygulama sıklığı ve süresi
Tabletler vajinal kanama olup olmadığına bakılmaksızın, sürekli olarak alınmalıdır. Bir kutu
bittiğinde, ara verilmeksizin bir başka kutuya başlanmalıdır. DİENOMET uzun dönemli
kullanım içindir.
Uygulama şekli:
DİENOMET tercihen günün aynı saatinde, ihtiyaca göre yeterli miktarda sıvı ile birlikte
alınmalıdır.
DİENOMET tek başına ya da yiyeceklerle birlikte alınabilir.
Tablet alımına siklusun herhangi bir gününde başlanabilir.
Özel popülasyonlara ilişkin ek bilgiler:
Karaciğer yetmezliği: Geçirilmiş ya da halen var olan ciddi karaciğer rahatsızlığı olan
hastalarda DİENOMET kontrendikedir. (bkz. 4.3 Kontrendikasyonlar)
1Böbrek yetmezliği: Böbrek yetmezliği olan hastalarda doz ayarlaması gerekliliğini gösteren
herhangi bir veri bulunmamaktadır.
Pediyatrik popülasyon: Menarştan önce çocuklarda endike değildir. DİENOMET’in
adolesanlarda (menarştan 18 yaşına kadar) etkililiği ve güvenliliği değerlendirilmemiştir.
Geriyatrik popülasyon: Geriyatrik popülasyonda DİENOMET’in kullanımı uygun değildir.
4.3 Kontrendikasyonlar
Kısmen, sadece progesteron içeren diğer preparatlar ile edinilen bilgiler temelinde, aşağıda
listelenen tablolardan herhangi biri geçerliyse DİENOMET kullanılmamalıdır. DİENOMET
kullanılmakta iken bu tablolardan herhangi biri ortaya çıkarsa, tedaviye derhal son
verilmelidir.
• Aktif venöz tromboembolik hastalık,
• Arteriyel ve kardiyovasküler hastalıkların varlığı veya öyküsü (örn. miyokard
enfarktüsü, serebrovasküler olay, iskemik kalp hastalığı),
• Vasküler tutulumu olan diabetes mellitus,
• Karaciğer fonksiyon değerlerinin henüz normale dönmediği, geçirilmiş ya da halen var
olan ağır karaciğer hastalığı,
• Karaciğer tümörü varlığı ya da öyküsü (benign ya da malign),
• Bilinen ya da kuşkulanılan, cinsiyet hormonlarına bağlı maligniteler,
• Tanısı konulmamış vajinal kanama,
• Etkin maddeye ya da yardımcı maddelerin herhangi birine karşı aşırı duyarlık.
4.4 Özel kullanım uyarıları ve önlemleri
DİENOMET tedavisine başlamadan önce gebelik dışlanmalıdır (bkz. 4.6 Gebelik ve
laktasyon) Tedavi süresince, eğer korunma gerekli ise hastaların hormonal olmayan bir
kontrasepsiyon yöntemi (ör. bariyer yöntemi) kullanmaları önerilir.
Kontrasepsiyon amacıyla sadece progesteron içeren preparatları kullananlar arasında gelişen
gebeliklerde, kombine oral kontraseptif kullananlara göre ektopik gebelik görülme ihtimali
daha fazladır. Bu nedenle, ekstrauterin gebelik öyküsü olan ya da tübal fonksiyonlarında
bozukluk olan kadınlarda DİENOMET kullanımına ancak dikkatli bir yarar-risk
karşılaştırması yapıldıktan sonra karar verilmelidir.
Aşağıda verilen uyarılar ve önlemlerin tamamı DİENOMET klinik çalışmalarındaki ilişkili
bulgulara dayalı olmamakla birlikte, DİENOMET sadece progesteron içeren bir preparat
olduğu için, bu tür/benzer preparatların kullanımındaki uyarılar ve önlemlerin DİENOMET
kullanımı için de geçerli olduğu varsayılabilir.
Dolaşım hastalıkları:
Epidemiyolojik çalışmalarda, sadece progestagen preparatları ve miyokard enfarktüsü ya da
serebral tromboembolizm risk artışı arasında bir bağıntıya yönelik veriler azdır.
Kardiyovasküler ve serebral olay riski daha çok; ilerleyen yaş, hipertansiyon ve sigara ile
bağıntılıdır. Hipertansiyonu olan kadınlarda inme riski, sadece progestagen içeren preparatlar
ile hafifçe artabilir.
2İstatistiksel yönden anlamlı olmamakla birlikte, bazı çalışmalarda, sadece progestagen içeren
preparatlarının kullanımıyla ilişkili olarak venöz tromboembolizm (derin ven trombozu,
pulmoner embolizm) riskinde hafif bir artış olabileceğine işaret edilmektedir. Venöz
tromboembolizm (VTE) için genel kabul gören risk faktörleri, pozitif bir kişisel ya da aile
öyküsü (bir kardeşte veya anne-babada göreceli olarak erken bir yaşta VTE), yaş, obezite,
uzun süreli immobilizasyon, majör cerrahi ya da majör travmadır. Uzun dönemli
immobilizasyon durumunda DİENOMET kullanımına son verilmesi (elektif cerrahi
durumunda en az dört hafta öncesinden) ve tam bir remobilizasyon sağlandıktan iki hafta
sonrasına kadar yeniden başlanmaması önerilmektedir.
Puerperium döneminde tromboembolizm riskinde artış olduğu dikkate alınmalıdır.
Arteriyel ya da venöz trombotik olay semptomları varsa, ya da bunlardan kuşkulanılıyorsa,
tedavi derhal durdurulmalıdır.
Tümörler:
54 epidemiyolojik çalışmayı kapsayan bir meta analizde, halen oral kontraseptif (OK;
çoğunlukla östrojen- progestagen preparatları) kullanmakta olan kadınlarda meme kanseri
tanısı konulma göreceli riskinde hafif bir artış (RR = 1.24) olduğu bildirilmiştir. Bu risk
fazlalığı, kombine oral kontraseptif (KOK) kullanımı kesildikten sonraki 10 yıl içerisinde
aşamalı olarak kaybolmaktadır. Kırk yaş altındaki kadınlarda meme kanseri ender olduğu için,
halen KOK kullanmakta olan ya da yakınlarda kullanmış olan kadınlardaki fazla meme
kanseri tanısı sayısı, bütünsel meme kanseri riskine kıyasla küçüktür. Sadece progestagen
preparatı kullanıcılarında meme kanseri tanısı konulma riski, muhtemelen, KOK ile ilişkili
olan riske benzer boyutlardadır. Ancak sadece progestagen içeren preparatlar için, veriler çok
daha küçük kullanıcı popülasyonlarına dayalıdır ve bu nedenle KOK’lar için olandan daha
düşük kesinliktedir. Bu çalışmalar nedenselliğe yönelik veri sağlamamaktadır. Gözlenen risk
artışı paterni, OK kullanıcılarında meme kanseri tanısının daha erken konulmasına, OK’ların
biyolojik etkilerine ya da bu ikisinin bir kombinasyonuna bağlı olabilir. OK kullanıcılarında
tanısı konulan meme kanseri, hiç OK kullanmamış kadınlarda tanısı konulanlardan, klinik
olarak daha az ilerlemiş olma eğilimindedir.
DİENOMET’in içerdiği etkin madde gibi hormonal bileşikleri kullananlarda ender olgular
şeklinde benign karaciğer tümörleri, ve çok daha ender olarak malign karaciğer tümörleri
bildirilmiştir. İzole olgularda bu tümörler, yaşamı tehdit edici intra-abdominal kanamalara yol
açmıştır.
Kanama paterninde değişiklik:
DİENOMET tedavisi kadınların çoğunda menstrüel kanama paternini etkiler (bkz. 4.8
İstenmeyen etkiler).
Adenomiyozis uteri ya da uterin leiomiyomata olan kadınlarda uterin kanama DİENOMET
kullanımı ile tetiklenebilir. Eğer kanama şiddetli ve uzun süre devam ediyorsa, anemiye (bazı
vakalarda ciddi) neden olabilir. Bu tür vakalarda DİENOMET’in kesilmesi düşünülmelidir.
Diğer tablolar:
Kemik mineral yoğunluğunda, tedaviden önce ve tedaviden 6 ay sonra yapılan
değerlendirmelerde azalma gözlenmemiştir.
3Depresif duygudurumu ve depresyon hormonal kontraseptif kullanımıyla sık görülen yan
etkilerdir (bakınız Bölüm 4.8). Depresyon ciddi olabilir ve intihar davranışı ve intihar için iyi
bilinen bir risk faktörüdür. Duygudurum dalgalanmaları ve depresif semptomlar olması
halinde, bu semptomlar tedavinin başlamasından kısa bir süre sonra ortaya çıksa dahi
kadınlara doktorlarına başvurmaları önerilmelidir.
Depresyon öyküsü olan hastalar dikkatle gözlenmeli ve depresyon ciddi bir düzeyde
tekrarlarsa ilaca son verilmelidir.
DİENOMET’in normotansif kadınlarda genel olarak kan basıncını etkilemediği
görülmektedir. Ancak DİENOMET kullanımı sırasında klinik olarak belirgin ve kalıcı bir
hipertansiyon gelişirse, DİENOMET’in kesilerek hipertansiyonun tedavi edilmesi
önerilmektedir.
İlk kez bir gebelik esnasında veya önceki bir seks steroidi kullanımı sırasında ortaya çıkmış
olan kolestatik sarılık ve/veya pruritusun nüksetmesi, DİENOMET kullanımına son
verilmesini gerektirir.
DİENOMET periferik insülin direnci ve glukoz toleransı üzerinde hafif bir etki gösterebilir.
Diyabetik kadınlar, özellikle de gestasyonel diabetes mellitus öyküsü olanlar, DİENOMET
kullanımı sırasında dikkatle gözlenmelidir.
Özellikle öyküsünde kloazma gravidarum olan kadınlarda, bazen kloazma ortaya çıkabilir.
Kloazma eğilimi taşıyan kadınlar, DİENOMET kullanırken güneşe maruz kalmaktan veya
ültraviyole radyasyondan kaçınmalıdır.
DİENOMET kullanımı sırasında kalıcı over folikülleri (sıklıkla fonksiyonel over kistleri
olarak adlandırılan) ortaya çıkabilir. Bu foliküllerin çoğu asemptomatiktir, ancak bazıları
pelvik ağrı ile birlikte olabilir.
Unutulan tabletler:
Tabletlerin unutulması durumunda DİENOMET’in etkisi azalabilir. Bir ya da daha fazla
tabletin unutulması durumunda, hatırlanır hatırlanmaz alınmalı ve daha sonraki günlerde
olağan zamanında alınmaya devam edilmelidir.
Gastrointestinal rahatsızlıklar durumunda öneriler:
Örneğin kusma ya da diyare gibi, şiddetli gastrointestinal rahatsızlıkların varlığında, tabletin
emilimi tam olmayabilir. Eğer bir tablet alındıktan sonraki 3-4 saat içerisinde kusma ya da
diyare ortaya çıkarsa, mümkün olan en kısa sürede yeni bir tablet alınmalıdır (replasman
tableti).
Laktoz:
Her bir DİENOMET tablet 60.93 mg laktoz monohidrat (sığır sütünden elde edilen şeker)
içerir. Galaktozemi gibi ender bir kalıtsal tablo olan galaktoz intoleranslı hastalar bu ilacı
kullanmamalıdır. Nadir kalıtımsal galaktoz intoleransı, Lapp laktoz yetmezliği ya da glukoz
galaktoz malabsorpsiyon problemi olan hastaların bu ilacı kullanmaması gerekir.
4.5 Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin DİENOMET ile etkileşimleri
4Bireysel enzim indükleyicileri ya da inhibitörleri (CYP 3A4):
Dienogest dahil progestagen içeren preparatlar esas olarak, hem intestinal mukoza hem de
karaciğerde bulunan sitokrom P450 3A4 (CYP 3A4) sistemi tarafından metabolize edilirler.
Bu nedenle CYP 3A4 indükleyicileri ya da inhibitörleri progestagen içeren ilaç
metabolizmasını etkileyebilirler.
Enzim indüksiyonu nedeniyle seks hormonları klerensinin artması, DİENOMET’in terapötik
etkisini azaltabilir ve istenmeyen etkiler ile sonuçlanabilir (örn. uterin kanama profilinde
değişiklikler).
Enzim inhibisyonuna bağlı olarak seks hormonları klerensinin azalması, dienogeste maruz
kalmayı artırabilir ve istenmeyen etkiler ile sonuçlanabilir.
Enzim indükleyici özelliklere sahip bileşikler:
Mikrozomal enzimleri indükleyen (örn. sitokrom p450 enzimleri) ilaçlar (örn. fenitoin,
barbitüratlar, pirimidon, karbamazepin, rifampisin ve muhtemelen okskarbazepin, topiramat,
felbamat, griseofulvin, nevirapin ve St. John bitkisi [Hypericum perforatum] içeren ürünler)
ile etkileşim olabilir ve bu etkileşim seks hormonlarının klerensinde artışla sonuçlanabilir.
Maksimum enzim indüksiyonu genellikle 2-3 hafta süreyle görülmez, ama daha sonra,
tedavinin sonlandırılmasını izleyen en az 4 hafta boyunca kalıcı olabilir.
Enzim inhibe edici özelliklere sahip bileşikler:
Azol grubu antifungaller (örn. ketokonazol, itrakonazol, flukonazol), simetidin, verapamil,
makrolidler (örn. eritromisin, klaritromisin ve roksitromisin), diltiazem, proteaz inhibitörleri
(örn. ritonavir, sakinavir, indinavir, nelfinavir) antidepresanlar (örn. nefazodon, fluvoksamin,
fluoksetin) ve greyfurt suyu gibi bilinen CYP 3A4 inhibitörleri, progestagen plazma
düzeylerini artırabilir ve istenmeyen etkiler ile sonuçlanabilir.
Dienogestin başka ilaçlar üzerindeki etkileri:
İn vitro inhibisyon çalışmaları temelinde, DİENOMET’nın, başka ilaçların sitokrom P450
enzimleri aracılıklı metabolizması ile klinik önem taşıyan etkileşim gösterme olasılığı pek
bulunmamaktadır.
Yiyecekler ile etkileşim:
Yağdan zengin standart bir öğün, DİENOMET’nın biyoyararlanımını etkilememiştir.
Diğer etkileşim şekilleri:
Progesteronların kullanımı bazı laboratuar testlerinin sonuçlarını etkileyebilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi B’dir.
5Çocuk doğurma potansiyeli bulunan kadınlar/Doğum kontrolü (Kontrasepsiyon):
Sınırlı sayıda gebelikte maruz kalma olgularına ilişkin veriler, dienogestin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik, embriyonal/fetal gelişim, doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir.
Gebelik süresince endometriyozis tedavisinin gerekli olduğunu destekleyen veri bulunmadığı
için, DİENOMET gebe kadınlara uygulanmamalıdır.
Gebelik dönemi
Gebe kadınlarda dienogestin kullanımına dair sınırlı veri vardır. Hayvan çalışmaları ve
gebelik sırasında dienogeste maruz kalan kadınlardan elde edilen veriler gebelik, embriyonik /
fetal gelişim, doğum ya da doğumdan sonraki gelişim açısından özel bir risk
göstermemektedir (bkz. 5.3 Klinik öncesi güvenlilik verileri). Bununla birlikte, gebelik
sırasında endometriyozisi tedavi etme gereği olmadığı için DİENOMET gebe kadınlara
uygulanmamalıdır.
Laktasyon dönemi
Laktasyon sırasında DİENOMET kullanımı önerilmemektedir. Fizikokimyasal özellikleri ve
hayvan verileri dienogestin anne sütüne geçtiğini göstermektedir. Anne sütünü kesme ya da
ilacı kullanmama kararı çocuk için anne sütünün yararı ve kadın için tedavinin yararı
değerlendirilerek alınmalıdır.
Üreme yeteneği/Fertilite
Mevcut verilere göre, DİENOMET tedavisi sırasında hastaların çoğunda ovülasyon
baskılanmaktadır. Ancak, DİENOMET bir kontraseptif değildir.
Eğer kontrasepsiyon gerekiyorsa, hormonal olmayan bir yöntem kullanılmalıdır (bkz. 4.4
Özel kullanım uyarıları ve önlemleri).
Mevcut verilere göre, DİENOMET tedavisi kesildikten 2 ay sonra menstrüel siklus normale
dönmektedir.
4.7 Araç ve makine kullanımı üzerindeki etkiler
Dienogest içeren ürünleri kullananlarda, araç ve makine kullanma becerileri üzerinde
herhangi bir etki gözlenmemiştir.
4.8 İstenmeyen etkiler
İstenmeyen etkiler, DİENOMET tedavisine başlandıktan sonraki ilk aylar boyunca daha sıktır
ve tedaviye devam edilmesiyle birlikte gerilerler. Aşağıdaki istenmeyen etkiler VISANNE
kullananlarda bildirilmiştir.
6DİENOMET tedavisiyle en sık bildirilen yan etkiler baş ağrısı (%9.0), göğüslerde rahatsızlık
hissi (%5.4), depresif ruh hali (%5.1) ve akne (%5.1) olmuştur.
Advers reaksiyonların sıklığı sistem organ sınıfları doğrultusunda aşağıda verilmektedir.
Sıklık oranları klinik araştırma verilerine dayanmaktadır. Bu advers reaksiyonlar faz III klinik
çalışmalarda kaydedilmiştir (n = 332).
Sıklık dereceleri şu şekilde tanımlanmaktadır; çok yaygın (≥1/10), yaygın (≥1/100, <1/10),
yaygın olmayan (≥1/1.000, <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
MedDRA’ya göre advers reaksiyonların relatif sıklıkları; 2 mg dienogest grup, 332 hasta
üzerinde dört klinik çalışmadan elde edilen veriler
Kan ve lenfatik sistem hastalıkları
Yaygın olmayan: Anemi
Metabolizma ve beslenme hastalıkları
Yaygın: Kilo alma
Yaygın olmayan: Kilo kaybı, iştah artışı
Psikiyatrik hastalıklar
Yaygın: Depresif ruh hali, uyku bozuklukları, sinirlilik, libido kaybı, ruh halinde değişiklikler
Yaygın olmayan: Anksiyete, depresyon, ruh halinde dalgalanmalar
Sinir sistemi hastalıkları
Yaygın: Baş ağrısı, migren
Yaygın olmayan: Otonom sinir sistemi dengesizliği, dikkat bozukluğu
Göz hastalıkları
Yaygın olmayan: Gözde kuruluk
Kulak ve iç kulak hastalıkları
Yaygın olmayan: Tinnitus
Kardiyak hastalıkları
Yaygın olmayan: Spesifik olmayan dolaşım sistemi bozuklukları, palpitasyonlar
Vasküler hastalıkları
Yaygın olmayan: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Dispne
Gastrointestinal hastalıkları
Yaygın: Bulantı, abdominal ağrı, gastrointestinal gaz şikayeti, abdominal distansiyon, kusma
Yaygın olmayan: Diyare, konstipasyon, abdominal huzursuzluk, gastrointestinal enflamasyon,
gingivit
Deri ve deri altı doku hastalıkları
7Yaygın: Akne, alopesi
Yaygın olmayan: Deride kuruma, hiperhidroz, pruritus, hirsutizm, tırnaklarda kırılma, kepek,
dermatit, anormal kıl büyümesi, fotosensitivite reaksiyonu, pigmentasyon bozukluğu
Kas-iskelet bozukluklar, bağ doku ve kemik hastalıkları
Yaygın: Sırt ağrısı
Yaygın olmayan: Kemik ağrısı, kas spazmları, ekstremite ağrısı, ekstremitelerde ağırlık hissi
Böbrek ve idrar hastalıkları
Yaygın olmayan: İdrar yolu enfeksiyonu
Üreme sistemi ve meme hastalıkları
Yaygın: Göğüslerde rahatsızlık hissi, over kistleri, sıcak basmaları, uterin/vajinal kanama
(lekeleme dahil)
Yaygın olmayan: Vajinal kandidiyazis, vulvovajinal kuruluk, genital akıntı, pelvik ağrı,
atrofik vulvovajinit, memede kitle, fibrokistik meme hastalığı, memelerde endurasyon
Genel bozukluklar ve uygulama bölgesine ilişkin hastalıkları
Yaygın: Astenik tablolar, irritabilite
Yaygın olmayan: Ödem
Diğer advers reaksiyonlar
Uterin kanama düzensizlikleri: Amenore, seyrek kanama, sık kanama, düzensiz kanama,
uzamış kanama, normal kanama.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
DİENOMET ile yürütülen akut toksisite çalışmalarında, günlük terapötik dozun katlarının
yanlışlıkla alınması durumunda akut advers etki riski gösterilmemiştir. Spesifik antidotu
yoktur. Günde 20-30 mg dienogest alımı (DİENOMET dozajının 10 ile 15 katı), 24 haftalık
kullanım süresince iyi tolere edilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progestagen
ATC kodu: G03DB08
Dienogest, androjenik etkisi olmayan, ama siproteron asetatın yaklaşık üçte biri ölçüsünde
antiandrojenik aktivite gösteren bir nortestosteron türevidir. Dienogest insan uterusundaki
8progestagen reseptörlerine, progestorenonun göreceli afinitesinin yalnızca %10’u ölçüsünde
bağlanır. Progesteron reseptörüne karşı afinitesinin düşük olmasına karşın, dienogest in vivo
ortamda güçlü bir progestojenik etkiye sahiptir. Dienogest in vivo ortamda, belirgin bir
androjenik, mineralokortikoid ya da glukokortikoid aktivite göstermez.
Dienogest endometriyoziste, estradiolün hem ötopik hem de ektopik endometrium üzerindeki
trofik etkilerini, endojen estradiol üretimini azaltarak ve böylelikle baskılayarak aktivite
gösterir. Dienogest sürekli olarak verildiğinde, hipoöstrojenik, hipergestajenik bir endokrin
ortam oluşturur; başlangıçta endometriyal dokunun desidualizasyonununa ve bunun
arkasından endometriyotik lezyonların atrofisine yol açar. İmmünolojik ve anti-anjiyojenik
etkileri gibi ilave özelliklerinin, dienogestin hücre proliferasyonu üzerindeki inhibitör
aktivitesine katkıda bulunduğu görülmektedir.
Etki mekanizması
DİENOMET'in, endometriyozise bağlı pelvik ağrının azaltılması ve ağrıda başlangıç
dönemine kıyasla klinik olarak anlamlı azalma yönleriyle plaseboya karşı üstünlüğü,
DİENOMET tedavisindeki 102 hastayı kapsayan 3 ay süreli bir çalışmada ortaya
konulmuştur.
Bu plasebo kontrollü çalışmanın açık-tasarımlı uzatma döneminde, 15 aya kadar uzayan bir
tedavi boyunca, endometriyozise bağlı pelvik ağrıdaki iyileşmenin sürekli olduğu
gösterilmiştir.
Buna ek olarak, endometriyozise bağlı pelvik ağrıdaki etkinliği, dienogest alan 120 hastanın
yer aldığı, ve DİENOMET ile GnRH analogu löprorelin asetatın karşılaştırıldığı 6 ay süreli
bir çalışmada gösterilmiştir. Bu çalışmada, ağrıda, başlangıç dönemine göre klinik olarak
anlamlı bir azalma sağladığı her iki tedavi grubunda ortaya konulmuştur. Önceden
tanımlanmış 15 mm'lik non-inferiorite sınırı temeline dayanarak LA (leuprorelin asetat)'ya
karşı non-inferior olduğu gösterilmiştir (p<0.0001).
Günde 2 mg dienogest alan toplam 252 hastanın yer aldığı üç çalışmada, 6 ay süreli tedaviden
sonra endometriyotik lezyonlarda önemli oranda azalma olduğu gösterilmiştir.
Klinik etkinlik ve güvenlilik
DİENOMET tedavisi sırasında, endojen östrojen düzeyleri yalnızca orta derecede
baskılanmaktadır.
Kemik mineral yoğunluğu, tedaviden önce ve tedaviden 6 ay sonra olmak üzere 21 hastada
değerlendirildi. Ortalama kemik mineral yoğunluğunda azalma gözlenmedi.
DİENOMET ile 15 aya kadar uzayan tedavi sırasında, hemataloji, kan kimyası, karaciğer
enzimleri, lipidler ve HbA1C gibi standart laboratuar parametreleri üzerinde önemli bir etki
gözlenmemiştir (n = 168).
5.2 Farmakokinetik özellikler
Genel özellikler
9Emilim:
Oral yoldan uygulanan dienogest hızla ve neredeyse tamamen emilir. Tek doz kullanımdan
yaklaşık 1.5 saat sonra 47 ng/ml düzeyindeki doruk serum konsantrasyonları elde edilir.
Biyoyararlanımı %91 civarındadır. 1-8 mg doz aralığında dienogestin farmakokinetiği dozla
orantılıdır.
Dağılım:
Dienogest serum albüminine bağlanır, seks hormonu bağlayıcı globüline ya da kortikoid
bağlayıcı globüline bağlanmaz. Serumdaki total ilaç konsantrasyonunun %10’u serbest steroid
halinde bulunur, %90’ı ise albümine non-spesifik olarak bağlanmıştır.
Dienogestin görünür dağılım hacmi (Vd/F) 40 l’dir.
Biyotransformasyon:
Dienogest, bilinen steroid metabolizması yollarıyla tamamen metabolize olur ve çoğunlukla
endokrinolojik yönden inaktif metabolitler oluşur. İn vitro ve in vivo çalışmalar temelinde,
CYP 3A4, dienogest metabolizmasında rol oynayan başlıca enzimdir. Metabolitler çok çabuk
atılır, dolayısıyla değişmemiş haldeki dienogest plazmadaki hakim fraksiyondur.
Serumdaki metabolik klerens oranı, Cl/F, 64 ml/dk’dır.
Eliminasyon:
Dienogest serum düzeyleri iki fazlı azalma gösterir. Terminal dispozisyon fazı yaklaşık 9-10
saatlik bir yarı ömür ile karakterizedir. Dienogest metabolitleri formunda atılır; oral 0.1 mg/kg
uygulamadan sonra metabolitlerin atılımı, 3:1 düzeyinde üriner/fekal oran ile gerçekleşir.
Üriner metabolitlerin atılım yarı ömrü 14 saattir. Oral uygulamadan sonra dozun yaklaşık
%86’sı 6 gün içinde elimine edilir; atılan bu miktarın büyük bölümü ilk 24 saatte ve
çoğunlukla idrar yoluyla gerçekleşmektedir.
Doğrusallık/Doğrusal olmayan durum:
Dienogest farmakokinetiği, 1-8 mg’lık doz aralığında doz ile orantılıdır.
Dienogestin farmakokinetiği seks hormonu bağlayıcı globülin düzeylerinden etkilenmez.
Tekrarlı günlük uygulama ile, 4 günlük tedaviden sonra, ilaç serum düzeyleri yaklaşık 1.24
kat artarak kararlı durum koşullarına ulaşır. Tekrarlayan DİENOMET uygulamasından sonra
dienogest farmakokinetiği, tek doz farmakokinetiğiyle tahmin edilebilir niteliktedir.
5.3 Klinik öncesi güvenlilik verileri
Klasik tekrarlı doz toksisitesi, genotoksisite, karsinojenik potansiyel ve üreme toksisitesi
çalışmaları temelinde, klinik öncesi veriler insanlar için hiçbir özel risk göstermemektedir.
Ancak seks steroidlerinin belirli hormon-bağımlı dokular ve tümörlerde büyümeyi artırdıkları
unutulmamalıdır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır sütünden elde edilen şeker)
Mısır nişastası
Povidon K-30
Bitkisel magnezyum stearat
106.2 Geçimsizlikler
Geçerli değildir.
6.3 Raf ömrü
36 ay.
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
PVC/PVDC/Alu folyo blisterde 28 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Exeltis İlaç San. ve Tic. A.Ş.
Kültür Mah. Nisbetiye Cad. No:56 Akmerkez B Blok
Kat:6 D:574 Etiler, Beşiktaş/İstanbul
8. RUHSAT NUMARASI
2017/557
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.08.2017
Ruhsat yenileme tarihi:
10. KÜB’ÜN YENİLENME TARİHİ
-
11