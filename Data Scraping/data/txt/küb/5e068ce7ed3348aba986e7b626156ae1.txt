 
1/10 KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN  ADI  
AMİKAVER 500 mg/2 mL I .M./I.V. enjeksiyonluk çözelti  
Steril 
 
2. KALİTATİF  VE KANTİTATİF BİLEŞİM  
Etkin  madde:  
Her 2 mL'lik ampul,  500 mg amikasine  eşdeğer  miktarda  amikasin  sülfat  içerir.  
 
Yardımcı  maddeler:  
Sodyum  metabisülfit  ................................. 0,0132 g 
Sodyum  sitrat ........................................... 0,050 g 
 
Yardımcı  maddeler  için Bölüm 6.1’e  bakınız. 
 
3. FARMASÖTİK  FORM  
İnsanlara  enjeksiyon yoluyla  uygulanan çözelti  
 
4. KLİNİK  ÖZELLİKLER  
4.1. Terapötik  endikasyonlar  
Amikasin sülfat, Pseudomonas  türleri, Escherichia  coli, indol -pozitif  ve indol -negatif  Proteus  
türleri,  Klebsiella -Enterobacter -Serratia türleri,  Salmonella, Shigella, Minea -Herellae,  
Citrobacter  freundii  ve Providencia  türlerini de kapsayan  geniş bir  gram  negatif  organizma  
spektrumuna  karşı  etkili,  aminoglikozit  grubu bir antibiyotiktir.  
 
Bu gram  negatif  organizmaların  gentamisin  ve tobramisine  karşı  dirençli  birçok suşu 
amikasine  in vitro olarak duyarlılık  gösterebilir.  Amikasine  karşı duyarlı  başlıca gram  pozitif  
mikro organizma,  metilisine  karşı  dirençli  suşlar  da dahil  olmak  üzere,  Staphylococcus  
aureus ’tur. Amikasin,  bazı Streptococcus  pyogenes,  Enterococci  ve Diplococcus  pneumoniae  
suşları  da dahil, diğer  gram  pozitif  organizmalara  karşı  belirli bir düzeyde  aktiviteye  sahiptir.  
 
AMİKAVER  duyarlı  gram  negatif  bakteri  suşlarına  bağlı  ciddi  enfeksiyonların kısa süreli  
tedavisinde  endikedir. Ayrıca,  bilinen  ya da şüpheli  stafilokok kökenli  hastalıkların  
tedavisinde  de kullanılabilir.  
 
Tedavide,  antibakteriyel ilaçların  doğru kullanımına  ilişkin  resmi  kılavuzlar  dikkate  
alınmalıdır.  
   
2/10 4.2. Pozoloji ve uygulama şekli  
Pozoloji  / Uygulama sıklığı ve süresi  
Yetişkinler  ve 12 yaş üzeri  çocuklar:  
Normal  böbrek fonksiyonuna sahip  (kreatinin  klirensi ≥50 mL/dk) yetişkinler  ve 
ergenler  için önerilen intramusküler  ya da intravenöz doz, günde tek bir doz olarak ya da 2 eşit 
doza  bölünerek (12 saatte bir 7,5 mg/kg)  uygulanabilen 15 mg/kg/gün’dür. Toplam  günlük  
doz 1,5 gramı  geçmemelidir.  Günde bir kere uygulamayı destekleyen yeterli veri mevcut  
olmadığı  için, endokarditli  ve ateşli  nötropenik  hastalarda doz uygulaması  günde  iki kere 
gerçekleştirilmelidir.  
 
Yaşamı  tehdit  edici  enfeksiyonlar ve/veya Pseudomonas  kökenli enfeksiyonlar 
Yetişkin  dozu her 8 saatte bir 500 mg’a  çıkarılabilmekle  birlikte,  günde  1,5 g’ı 
geçmemeli  ya da 10 günden fazla bir süre uygulanmamalıdır.  Toplamda  maksimum 15  
g’lık  bir yetişkin  dozu geçilmemelidir.  
 
Üriner  sistem  enfeksiyonları  (pseudomonas  enfeksiyonları  dışında)  
İki eşit doza  bölünmüş  7,5 mg/kg/gün  (yetişkinlerde  günde  iki kere 250 mg’a  eşdeğer).  
Amikasinin  aktivitesi pH’ın  artırılması ile yükseldiği  için, üriner alkalileştirici bir ajan eş 
zamanlı  olarak  uygulanabilir. 
 
Uygulama şekli  
Çoğu enfeksiyon için intramusküler  yol tercih  edilse  de, yaşamı tehdit  edici  
enfeksiyonlarda  ya da intramusküler  enjeksiyonun uygulanamadığı  hastalarda,  yavaş bolus  
(2 ila 3 dakika)  ya da infüzyon (30 dakikada  %0,25) olarak  intravenöz uygulama  
gerçekleştirilebilir.  
 
İntramusküler  ve intravenöz uygulama  
Önerilen doz düzeyinde, duyarlı organizmalara  bağlı komplike  olmayan enfeksiyonlar 
tedaviye 24 ila 48 saat içerisinde yanıt vermelidir.  
 
3 ila 5 gün içerisinde klinik yanıt elde edilmediği takdirde, alternatif tedavi düşünülmelidir.  
İntraperitoneal  kullanım  
Belirlenmiş peritonit için araştırmayı  takiben  ya da cerrahi  sırasında  dışkı yayılmasına  bağlı  
peritoneal  kontaminasyondan sonra, AMİKAVER  anestezinin etkisi geçtikten  sonra 
irigasyon ajanı  olarak,  %0,25 konsantrasyonunda  (2,5 mg/mL)  kullanılabilir.  
 
Yetişkinlerde damlatma uygulaması isteniyorsa, 500 mg’lık tek bir doz 20 mL  steril distile su  
içerisinde  seyreltilerek,  yaraya  dikilen  bir polietilen  kateter  aracılığıyla  damlatılabilir.  
Mümkünse, damlatma  anestezinin  ve kas gevşetici ilaçların etkileri tamamen  ortadan kalkana  
kadar  ertelenmelidir.   
3/10 Diğer  uygulama  yolları  
Apse  boşlukları, plevral  boşluk, periton ve serebral  ventriküllerde  irigasyon çözeltisi  olarak  
%0,25 konsantrasyonunda  AMİKAVER  etkili bir şekilde  kullanılabilir.  
 
Özel  popülasyonlara ilişkin  ek bilgiler   
Böbrek ve  karaciğer  yetmezliği:  
Böbrek yetmezliği olan hastalarda,  ilacın  birikmesini önlemek  için günlük doz azaltılmalı  
ve/veya dozlar  arasındaki  aralıklar  artırılmalıdır.  Böbrek fonksiyonunda  bilinen ya  da 
şüpheli  bir azalma olan hastalarda dozun hesaplanması  için önerilen  bir yöntem  serum  
kreatinin  konsantrasyonunun (mg/100 mL olarak)  9 ile çarpılması  ve elde edilen  rakamın  
saat cinsinden dozlar  arasındaki  aralık  olarak  kullanılmasıdır.  
 
Serum  Kreatinin  
Konsantrasyonu  (mg/100m L)  
 
  
 
 
X 9 = 7,5 mg/kg/IM Amikasin  dozları  
arasındaki  aralık (saat)  
1,5 13,5 
2 18 
2,5 22,5 
3 27 
3,5 31,5 
4 36 
4,5 40,5 
5 45 
5,5 49,5 
6 54 
 
Böbrek fonksiyonu tedavi  sırasında  gözle görülür  derecede değişebileceği  için, serum  
kreatinin  değeri  sıkça ölçülmeli ve doz rejimi gerektiği  gibi ayarlanmalıdır.  
 
Pediyatrik  popülasyon:  
3 haftalık ile 12 yaş arası çocuklar:  
Normal böbrek fonksiyonuna  sahip çocuklar için önerilen intramusküler  ya da intravenöz doz  
(yavaş intravenöz infüzyon), günde bir kere 15 -20 mg/kg ya da 12 saatte bir 7,5 mg/kg olarak  
uygulanabilen 15-20 mg/kg/gün’dür. Günde  bir kere uygulamayı  destekleyen  yeterli  veri 
mevcut  olmadığı  için, endokarditli  ve ateşli nötropenik hastalarda doz uygulaması  günde  
iki kere gerçekleştirilmelidir.  
 
Yenidoğanlar:  
Önerilen  doz 10 mg/kg’lık bir başlangıç yükleme  dozunu takiben,  12 saatte bir 7 ,5 mg/kg’dır  
(bkz. bölüm  4.4 ve 5.2). 
   
4/10 Prematüre bebekler:  
Prematüre bebeklerde önerilen  doz 12 saatte bir 7,5 mg/kg’dır  (bkz. bölüm  4.4 ve 5.2). 
İntravenöz  uygulama için özel öneriler  
Pediyatrik  hastalarda,  kullanılan  seyreltici  miktarı hastanın  tolere  ettiği amikasin  miktarına  
bağlıdır. Çözelti  normalde  30 ila 60 dakikalık bir sürede  infüzyon olarak  uygulanmalıdır. 
Bebeklere 1 ila 2 saatlik  bir infüzyon uygulanmalıdır. 
 
Geriyatrik  popülasyon:  
Amikasin  böbrekler  yoluyla atılır.  Böbrek fonksiyonu mümkün  olan her fırsatta  
değerlendirilmeli ve dozaj  yaşlı hastalarda  böbrek yetmezliği için açıklandığı  gibi 
ayarlanmalıdır.  
 
4.3. Kontrendikasyonlar  
Ürünün bileşenlerinden herhangi  birine karşı aşırı  duyarlılık  ve/veya m yastenia gravis.  
 
4.4. Özel  kullanım  uyarıları  ve önlemleri  
Hastalarda amikasin  tedavisi  sırasında  yeterli hidratasyon sağlanmalıdır.  
 
Böbrek yetmezliği için ya da azalmış glomerüler  filtrasyonu olan hastalarda,  amikasin  dikkatle 
kullanılmalıdır.  Bu hastalarda,  böbrek fonksiyonu tedaviden önce ve tedavi sırasında  periyodik  
olarak  olağan  yöntemlerle  değerlendirilmelidir.  Günlük dozlar,  anormal  derecede yüksek kan 
düzeylerinin birikmesini önlemek ve ototoksisite riskini minimuma indirmek için,  serum  
kreatinin  konsantrasyonlarına  göre  azaltılmalı ve/veya dozlar  arasındaki  aralık  uzatılmalıdır.  
 
Diğer aminoglikozitlerde  olduğu gibi, amikasin kullanımına  bağlı olarak  ototoksisite  ve/veya 
nefrotoksisite ortaya çıkabilir; dozaj  ve yeterli  hidratasyonla  ilgili önlemler  uygulanmalıdır. 
 
Böbrek iritasyonuna dair belirtiler  (albümin, silindir,  kırmızı ya da beyaz  kan hücreleri)  
ortaya çıktığı takdirde,  hidratasyon arttırılmalıdır; ayrıca dozajda  bir azaltma  uygun 
olabilir.  Bu bulgular  genellikle  tedavi  tamamlandığında  ortadan  kalkar.  Fakat  azotemi  ya da 
idrar  çıkısında  ilerleyici bir azalma meydana  geldiği  takdirde, tedavi  kesilmelidir.  
 
İlave  bir toksisite  oluşabileceği  için, amikasinin  aminoglikozite  karşı  alerji  öyküsü olan 
hastalarda ya  da geçmişte  streptomisin, dihidrostreptomisin, gentamisin, tobramisin, 
kanamisin, bekanamisin,  neomisin, polimiksin  B, kolitsin,  sefaloridin  ya da viomisin  gibi 
nefrotoksik ve/veya  ototoksik ajanların  uygulanması  ile indüklenen subklinik renal  ya da 
sekizinci  sinir hasarı  olabilecek  hastalarda  kullanımı dikkatle  değerlendirilmelidir.  
 Bu h 
astalarda,  amikasin  yalnızca  eğer hekimin görüşüne  göre tedavinin sağlayacağı  
avantajlar  potansiyel  risklerden  ağır basıyorsa  kullanılmalıdır.  
  
5/10 Aminoglikozitler  nöromusküler  iletimi bozabileceği  için, parkinsonizm  gibi musküler  
bozuklukları  olan hastalarda dikkatle  kullanılma lıdır.  Cerrahi  sırasında  verilen  yüksek  dozlar  
geçici  bir miyastenik  sendroma  neden  olmuştur.  
 
Bu ürün 13,2 mg sodyum  metabisülfit içerir.  Nadir  olarak  şiddetli alerjik  reaksiyonlara  
(muhtemelen  gecikmiş)  ve bronkospazma  neden  olabilir.  
 
Bu tıbbi  ürün her dozunda  1 mmol  (23 mg)’dan daha  az sodyum  ihtiva  eder;  yani sodyum  
içermediği  kabul  edilebilir.  
 
Pediyatrik  kullanım  
Aminoglikozitler,  bu hastaların  renal  immatüritesi ve sonuçta  bu ilaçların  serum  yarılanma  
ömründe  ortaya  çıkan  uzama nedeniyle  prematüre  ve yenidoğan bebeklerde dikkatle  
kullanılmalıdır.  
 
Küçük çocuklarda  amikasinin  intraperitoneal  kullanımı önerilmez.  
 
4.5. Diğer tıbbi ürünler  ile etkileşimler  ve diğer  etkileşim  şekilleri  
Potansiyel  olarak  nefrotoksik ya da ototoksik diğer etkin maddelerle eş zamanlı  kullanımdan 
kaçınılmalıdır.  Bu mümkün olmadığında, hastalar dikkatle  izlenmelidir.  Amikasin  hızlı etkili  
diüretik  ilaçlarla  birlikte  kullanıldığında, özellikle  de diüretik  intravenöz  olarak  
uygulandığında, ototoksisite  riski artmaktadır.  Bu maddeler  arasında,  kendileri  de birer  
ototoksik ajan olan furosemid  ve etakrinik  asit yer almaktadır.  Bu durum, geri dönüşümsüz  
sağırlıkla  sonuçlanabilir.  
 
Nöromusküler  blokaj  ve takiben  solunum  sıkıntısı oluşabileceği  için, anestezik  ya da kas 
gevşetici  ilaçların  (eter,  halotan, d-tübokürarin, süksinilkolin ve dekametonyum)  etkisi  
altında  olan hastalarda amikasinin  intraperitoneal  kullanımı önerilmez.  
 İndometazin  yenidoğanlarda  amikasinin  plazma konsantrasyonunu artırabilir.  
 
Böbrek fonksiyonu şiddetli düzeyde  bozulmuş  hastalarda,  penisilin  tipi ilaçların  eş zamanlı  
kullanımı ile aminoglikozitlerin  aktivitesinde  bir azalma meydana  gelebilir.  
 
4.6. Gebelik  ve laktasyon   
Genel  tavsiye  
Gebelik  kategorisi:  D 
 
Çocuk  doğurma  potansiyeli  bulunan kadınlar/Doğum kontrolü/Kontrasepsiyon  
Amikasin gebelik sırasında kullanılırsa ya da bu ilacı kullanırken hasta gebe kalırsa, hasta  
fetusta meydana  gelebilecek  potansiyel  hasar  konusunda  uyarılmalıdır.   
6/10 Gebelik  dönemi  
Aminoglikozitlerin  gebelik sırasında  kullanımına  ilişkin  sınırlı düzeyde veri mevcuttur.  
Aminoglikozitler  fetusa zarar  verebilir.  Aminoglikozitler  plasentayı  geçebildiğinden, anneleri  
gebelik sırasında streptomisin kullanan çocuklarda total, geri dönüşümsüz, iki taraflı konjenital  
sağırlık vakaları  bildirilmiştir. Diğer aminoglikozitlerle  tedavi  edilen  gebe kadınlarda  fetus  
ya da yenidoğan üzerinde  advers  etkiler  bildirilmemiş  olsa da, hasar  görme  potansiyeli  
mevcuttur. 
 
Laktasyon  dönemi  
Amikasinin  anne sütüne geçip geçmediği bilinmemektedir. Emzirmeye mi yoksa tedaviye mi 
son verilmesi gerektiği konusunda bir karar verilmelidir. 
 
Amikasin gebe kadınlara ve yenidoğan bebeklere yalnızca kesinlikle gerekli olduğunda ve 
tıbbi gözetim altında uygulanmal ıdır (bkz. bölüm 4.4). 
 
Üreme  yeteneği/Fertilite  
Bu konuda  çalışma  yoktur. 
 
4.7. Araç ve makine  kullanımı üzerindeki  etkiler  
Herhangi  bir etki belirtilmemiştir.  
 
4.8. İstenmeyen  etkiler  
AMİKAVER  kullanımına ilişkin istenmeyen etkiler için aşağıdaki terimler ve sıklık dereceleri  
kullanılmıştır:  
Çok yaygın (≥/10);  yaygın (≥1/100 ila <1/10);  yaygın olmayan  (≥ 1/1.000 ila <1/100);  
seyrek  (≥ 1/10.000 ila <1/1.000);  çok seyrek  (<1/10.000), bilinmiyor  (eldeki  verilerden  
hareketle  tahmin  edilemiyor)  
 
Sinir  sistemi  hastalıkları:  
Bilinmiyor: Akut  müsküler  paralizi  
 
Göz hastalıkları:  
Bilinmiyor: İntravitreal amikasin  enjeksiyonunu takiben  retinal  toksisite  
 
Kulak  ve iç kulak hastalıkları:  
Bilinmiyor:  Kulak  çınlaması,  vertigo, kısm i geri dönüşümlü ya da dönüşümsüz  sağırlık  
 
Solunum,  göğüs  bozuklukları  ve mediastinal  hastalıklar:  
Bilinmiyor: Apne, bronkospazm  
   
7/10 Gastro -intestinal  hastalıklar:  
Bilinmiyor: Bulantı  ve kusma  
 
Deri  ve deri altı doku  hastalıkları:  
Bilinmiyor: Şiddetli aşırı duyarlılık  reaksiyonları  
 
Böbrek ve idrar yolu hastalıkları:  
Bilinmiyor: Renal  iritasyon  ile ilişkili üriner belirtiler  (serum  kreatin  düzeylerinde  artış,  
albüminüri, silindir  ve kırmızı ya da beyaz kan hücreleri),  azotemi  ve oliguri  
 
Genel  bozukluklar  ve uygulama bölgesine  ilişkin  hastalıklar:  
Bilinmiyor: Deri döküntüsü, ilaç ateşi,  baş ağrısı,  parestezi,  eozinofili,  artralji,  anemi  ve 
Hipotansiyon 
 
Şüpheli  advers  reaksiyonların raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak  sağlar.  Sağlık  mesleği mensuplarının herhangi  bir şüpheli  advers  reaksiyonu Türkiye 
Farmakovijilans  Merkezi  (TÜFAM)’ne  bildirilmeleri gerekmektedir.  (www.titck.gov.tr;  e-
posta:  tufam@titck.gov.tr;  tel: 0 800 314 00 08; faks:  0 312 218 35 99)  
 
4.9. Doz aşımı  ve tedavisi  
Doz aşımı ya da toksik reaksiyon durumunda, peritoneal diyaliz ya da hemodiyaliz amikasinin 
kandan atılmasına  yardımcı  olacaktır.  
 
5. FARMAKOLOJİK  ÖZELLİKLER  
5.1. Farmakodinamik özellikler  
Farmakoterapötik  grup: Aminoglikozid antibakteriyeller   
ATC  Kodu:  J01GB06 
 
Amikasin sülfat, Pseudomonas türleri, Escherichia  coli, indol -pozitif  ve indol -negatif  Proteus  
türleri,  Klebsiella -Enterobacter-Serratia türleri,  Salmonella, Shigella, Minea -Herellae,  
Citrobacter freundii ve Providencia  türlerini de kapsayan  geniş bir  gram  negatif  organizma  
spektrumuna  karşı  etkili,  aminoglikozit  grubu bir antibiyotiktir.  
 Bu gram  negatif organizmaların gentamisin ve tobramisine karşı dirençli birçok suşu 
amikasine in vitro olarak duyarlılık gösterebilir. Amikasine karşı duyarlı başlıca gram  pozitif 
organizma, metilisine karşı dirençli suşlar da dahil olmak üzere, Staphylococcus aureus ’tur. 
Amikasin, bazı Streptococcus pyogenes, Enterococci ve Diplococcus pneumoniae  suşları da 
dahil, diğer gram  pozitif organizmalara karşı belirli bir düzeyde aktiviteye sahiptir. 
  
8/10 5.2. Farmakokinetik özellikler   
Genel  özellikler  
Emilim:  
AMİKAVER  intramusküler  enjeksiyonu takiben hızla  emilir.  250 mg ve 500 mg’lık  
intramusküler dozların uygulanmasından 1 saat sonra sırasıyla  yaklaşık  11 mg/L  ve 23 
mg/L ’lik pik  serum düzeylerine  ulaşılır.  Enjeksiyondan 10 saat sonra gözlenen  düzeyler  
sırasıyla  0,3 mg/L  ve 2,1 mg/L ’dir. 
 
Dağılım: 
Normal yetişkinlere 30 dakikalık bir sürede intravenöz infüzyon olarak uygulanan 500 mg’lık  
tek doz  infüzyonun sonunda  ortalama  38 mg/L ’lik bir pik serum  konsantrasyonu oluşturur.  
Tekrarlanan  infüzyonlar ilaç birikimine  neden  olmaz.  
 
AMİKAVER  parenteral  uygulamayı  takiben  serebrospinal  sıvıda,  plevral sıvıda, amniyotik  
sıvıda  ve peritoneal  boşlukta  saptanmıştır.  
 
Çoklu günlük doz çalışmalarından  elde edilen  veriler  normal  bebeklerde  spinal  sıvı 
düzeylerinin serum  konsantrasyonlarının yaklaşık %10 ila 20’si olduğunu ve menenjitte  
%50’ye  ulaşabileceğini  göstermektedir.  
 
Biyotransformasyon:  
%20 ya da daha düşük bir bölümü serum  proteinine  bağlanmaktadır  ve serum  
konsantrasyonları  duyarlı  organizmalar  için 10 ila 12 saat bakterisidal  aralıkta  kalmaktadır.  
 
AMİKAVER ekstraselüler sıvılardan kolaylıkla difüze olmakta ve idrardan, başlıca glomerüler  
filtrasyon yoluyla değişmemiş olarak atılmaktadır.  Normal renal fonksiyonları olan kişilerde  
yarılanma  ömrü  2 ila 3 saattir.  
 
Eliminasyon:  
250 mg’lık bir dozun intramusküler uygulamasını takiben, yaklaşık %65’lik bir bölüm  6 saatte 
ve %91’lik bir bölüm 24 saat içerisinde atılmaktadır. İdrar konsantrasyonları ilk 6 saatte ortalama 563 mg/L  ve 6 ila 12 saatte 163 mg/L’dir. 500 mg’lık intramusküler bir dozu takiben 
ortalama idrar konsantrasyonları ilk 6 saatte ortalama 832 mg/L ’dir. 
 
İntramusküler  ve intravenöz uygulama  
Yenidoğanlarda  ve özellikle  de prematüre  bebeklerde, amikasinin  renal  eliminasyonu  
azalmaktadır.  
 Doğum  ağırlıklarına  göre gruplandırılan  (<2000, 2000-3000 ve >3000 g) yenidoğanlarda  
gerçekleştirilen tek bir çalışmada (postnatal  yaş: 1 -6 gün), Amikasin 7,5 mg/kg’lık bir dozda  
intramusküler  ve/veya intravenöz olarak  uygulanmıştır.  3000 g’ın üzerindeki  yenidoğanlarda   
9/10 klirens  0,84 mL/dk/kg ve terminal yarılanma ömrü  yaklaşık 7 saat  bulunmuştur. Bu grupta,  
başlangıç  dağılım hacmi  ve kararlı  durumdaki  dağılım hacmi  sırasıyla  0,3 mL/kg  ve 0,5 
mg/kg olarak saptanmıştır. Daha düşük doğum ağırlığına sahip gruplarda, klirens/kg daha  
düşük ve yarılanma  ömrü  daha uzun  saptanmıştır.  Yukarıdaki  tüm gruplarda  12 saatte  bir 
tekrarlanan  doz uygulaması  5 günün sonunda  birikmeye  neden  olmamıştır.  
 
5.3. Klinik  öncesi  güvenlilik  verileri  
İlave  bilgi mevcut  değildir. 
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Sodyum  metabisülfit 
Sodyum  sitrat dihidrat  
Enjeksiyonluk su 
Sülfürik asit (pH ayarı  için)  
 
6.2. Geçimsizlikler  
Uygulanabilir  değildir. 
 
6.3. Raf ömrü  
36 ay. 
 
6.4. Saklamaya yönelik  özel tedbirler  
Ampul  dondurulmamalıdır. 
15-30°C arasındaki sıcaklıkta saklayınız. 
 
6.5. Ambalajın  niteliği ve içeriği  
2 mL’lik renksiz  cam ampul  (hidrolitik  sınıf,  tip I) 
 
6.6. Tıbbi  ürünlerden arta  kalan  maddelerin imhası  ve diğer özel  önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü 
Yönetmeliği”  ve “Ambalaj  Atıkları  Kontrolü Yönetmeliği”ne  uygun olarak  imha  
edilmelidir.  
 
7. RUHSAT SAHİBİ   
OSEL  İlaç San. ve Tic. A.Ş. 
Akbaba Mah. Maraş Cad. No:52  
Beykoz/İSTANBUL  
 
8. RUHSAT  NUMARASI  
192/2   
10/10  
9. İLK  RUHSAT TARİHİ  / RUHSAT  YENİLEME  TARİHİ  
İlk ruhsat tarihi   : 30.06.1999  
Ruhsat  yenileme  tarihi  : 24.05.2005 
 
10. KÜB’ÜN  YENİLENME  TARİHİ  