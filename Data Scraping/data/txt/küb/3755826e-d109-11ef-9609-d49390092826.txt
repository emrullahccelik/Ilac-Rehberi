KISA ÜRÜN BİLGİSİ
1. BEŞERİ TIBBİ ÜRÜNÜN ADI
ONCEAİR 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Montelukast 10 mg (10.4 mg montelukast sodyum olarak)
Yardımcı maddeler:
Laktoz granül (sığır sütü) 89.6 mg
Yardımcı maddeler için 6.1'e bakınız.
3. FARMASÖTİK FORM
Film kaplı tablet.
Açık sarı renkli, kare şeklinde bikonveks film kaplı tabletler.
4. KLİNİK ÖZELLİKLER
4.1. Terapötik endikasyonlar
ONCEAİR 15 yaş ve üzeri hastalarda persistan astım tedavisi (gündüz ve gece
semptomlarının önlenmesi, aspirine duyarlı astım hastalarının tedavisi ve egzersizin yol açtığı
bronkokonstriksiyonun önlenmesi) için endikedir.
ONCEAİR 15 yaş ve üzeri hastalarda mevsimsel alerjik rinit pereniyal alerjik rinit (yıl boyu
devam eden) semptomlarının giderilmesi için endikedir.
ONCEAİR 15 yaş ve üzeri hastalarda antihistaminiklere dirençli kronik idiopatik ürtikerin
kombine tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
l5 yaş ve üzeri adolesanlar ve erişkinlerde doz günde bir defa bir adet 10 mg tablettir.
15 yaş ve üzeri hastalarda persistan astım
ONCEAİR günde bir kez akşamları alınmalıdır.
Alerjik rinit
15 yaş ve üzeri hastalarda mevsimsel alerjik rinit ve pereniyal alerjik rinit
Alerjik rinit için ONCEAİR günde bir kez alınmalıdır. Uygulama zamanı hastanın
ihtiyaçlarına göre kişiselleştirilebilir.
15 yaş ve üzeri hastalarda astım ve alerjik rinit:
Hem astımı hem de alerjik riniti olan hastalar akşamları günde sadece bir adet 10 mg film
kaplı tableti almalıdır.
15 yaş ve üzeri hastalarda kronik idiyopatik ürtiker:
Kronik idiyopatik ürtiker için günde sadece bir adet ONCEAİR alınmalıdır. Uygulama
zamanı hastanın ihtiyaçlarına göre kişiselleştirilebilir.
1/10Uygulama şekli:
Astım parametreleri üzerinde ONCEAİR'in terapötik etkisi bir gün içinde başlar. ONCEAİR
aç ya da tok karnına alınabilir. Hastalara, astım kontrol altına alındıktan sonra da, astımın
kötüleştiği dönemlerde de ONCEAİR almaya devam etmeleri tavsiye edilmelidir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda doz ayarlaması yapmaya gerek yoktur (bkz. bölüm 5.2.).
Karaciğer yetmezliği:
Hafif-orta derecede karaciğer yetmezliği olan hastalarda doz ayarlaması gerekmez (bkz.
bölüm 5.2.). Ciddi karaciğer yetmezliği olan hastalara ilişkin veri yoktur.
Pediyatrik popülasyon:
Montelukastın 6-14 yaş arası astımlı pediyatrik hastalardaki güvenliliği ve etkililiği, yeterli,
iyi kontrol edilmiş çalışmalarda ortaya koyulmuştur. Bu yaş grubundaki güvenlilik ve etkililik
profilleri erişkinlerdekiyle benzerdir.
Montelukastın 2-l4 yaş arası pediyatrik hastalarda mevsimsel alerjik rinit tedavisi ve 6 aylık-
14 yaş arası pediyatrik hastalarda yıl boyu devam eden alerjik rinit tedavisindeki etkililiği, 15
yaş ve üzeri alerjik rinitli hastalarda gösterilen etkililiğin ekstrapolasyonu ile ve bu
popülasyonlarda hastalık seyrinin, patofizyolojisinin ve ilacın etkisinin bu popülasyonlarda
oldukça benzer olduğu varsayımıyla desteklenmektedir.
Geriyatrik popülasyon:
Montelukast klinik çalışmalarına dahil edilen toplam denek sayısının %3.5'ini 65 yaş ve üzeri
kişiler ve %0.4’ünü 75 yaş ve üzeri kişiler oluşturmuştur. Bu kişiler ile daha genç kişiler
arasında güvenlilik veya etkililik bakımından genel farklar gözlenmemiş ve bildirilen diğer
deneyimler yaşlı ve genç hastalar arasında yanıtlar yönünden farklar belirlememiştir. Ancak
bazı yaşlı kişilerde duyarlılığın artması dışlanamaz.
Diğer astım tedavileriyle birlikte ONCEAİR ile tedavi:
İnhale kortikosteroidler: İnhale kortikosteroidlerle ve/veya kısa etkili β-agonistlerle yeterli
klinik kontrol sağlanamayan hastalarda gerektiğinde ONCEAİR tedavisi ek tedavi olarak
kullanılabilir. Gerekli durumlarda inhale kortikosteroidin dozu yavaş yavaş azaltılabilir.
Ancak ONCEAİR ile tedaviyi başlatmak için hiçbir zaman steroidler aniden kesilmemelidir.
2-5 yaş arası pediatrik hastalar için 4 mg çiğneme tabletleri mevcuttur.
6-14 yaş arası pediatrik hastalar için 5 mg çiğneme tabletleri mevcuttur.
4.3. Kontrendikasyonlar
ONCEAİR, bu ürünün etkin maddesine veya Bölüm 6.1’de listelenen herhangi bir bileşene
karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Hastalara oral montelukastı akut astım ataklarının tedavisi için hiçbir zaman kullanmamaları ve
kendi olağan kurtarıcı ilaçlarını bu amaçla kullanmak üzere kolayca erişebilecekleri bir yerde göz
önünde tutmaları gerektiği söylenmelidir.
Akut bir atak yaşandığında kısa etkili inhale bir beta-agonist kullanılmalıdır. Hastalar kısa etkili
beta-agonistlerin normalden daha fazla inhalasyonuna ihtiyaç duyduklarında mümkün olan en kısa
sürede doktorlarına başvurmalıdır.
2/10Montelukast inhale veya oral kortikosteroidler kesilerek bunların yerine ani olarak
başlanmamalıdır.
Eş zamanlı olarak montelukast verildiğinde oral kortikosteroidlerin dozunun azaltılabileceğini
gösteren hiçbir veri yoktur.
Montelukast kullanan tüm yaş gruplarında davranış değişiklikleri, depresyon ve intihar
eğilimi gibi nöropsikiyatrik olaylar bildirilmiştir (bkz. Bölüm 4.8). Semptomlar ciddi olabilir
ve tedavi geri çekilmezse devam edebilir. Bu nedenle, tedavi sırasında nöropsikiyatrik
semptomlar ortaya çıkarsa montelukast ile tedavi kesilmelidir. Hastalara ve / veya bakıcılara
nöropsikiyatrik olaylara karşı dikkatli olmalarını tavsiye ediniz ve hastaların davranışlarında
bu değişiklikler meydana gelirse doktorlarını bilgilendirmelerini söyleyiniz.
Eozinofilik durumlar
Nadir durumlarda, montelukast gibi antiastım ajanlarıyla tedavi edilen hastalar sistemik
eozinofili tablosuyla başvurabilirler; bu tabloya, genellikle sistemik kortikosteroid ilaçlar ile
tedavi edilen ve Churg-Strauss sendromu adı verilen bir bozuklukla uyumlu vaskülitin klinik
özellikleri zaman zaman eşlik edebilir. Bu olaylar her zaman olmamakla birlikte genellikle
oral kortikosteroid tedavisinin azaltımı ya da kesilmesi ile ilişkilendirilmiştir. Lökotrien
reseptör antagonistlerinin Churg-Strauss sendromunun ortaya çıkışıyla ilişkili olma olasılığı
dışlanamamakta veya ispatlanamamaktadır. Hekimler hastalarındaki eozinofili, vaskülitik
döküntü, kötüleşen akciğer semptomları, kardiyak komplikasyonlar ve/veya nöropatiye karşı
dikkatli olmalıdır. Bu semptomların geliştiği hastalar tekrar değerlendirilmeli ve aldıkları
tedavi rejimleri gözden geçirilmelidir. Montelukast tedavisi, aspirine duyarlı hastaların aspirin
ve diğer non-steroid antienflamatuvar ilaçları almaktan kaçınma gerekliliğini değiştirmez.
Yardımcı madde:
Laktoz: Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmıştır. İlaç etkileşim çalışmalarında montelukastın önerilen klinik
dozu aşağıdaki ilaçların farmakokinetik özellikleri üzerinde klinik yönden önemli etkilere yol
açmamıştır: teofilin, prednizon, prednizolon, oral kontraseptifler (etinil estradiol/ noretindron
35/l), terfenadin, digoksin ve varfarin.
Montelukastın plazma konsantrasyon eğrisi altında kalan alanı (EAA) eş zamanlı olarak
fenobarbital uygulanan hastalarda yaklaşık %40 azalmıştır. Montelukast CYP 3A4, 2C8 ve 2C9
ile metabolize edildiğinden, özellikle çocuklara fenitoin, fenobarbital ve rifampisin gibi CYP 3A4,
2C8 ve 2C9 indükleyicileriyle birlikte montelukast uygulanırken dikkatli olunmalıdır.
İn vitro çalışmalar montelukastın CYP 2C8'in güçlü bir inhibitörü olduğunu göstermiştir. Ancak
montelukast ve rosiglitazonu (esas olarak CYP 2C8 ile metabolize edilen tıbbi ürünleri temsil
eden bir araştırma sübstratı) içeren bir klinik ilaç etkileşim çalışmasının verileri montelukastın
CYP 2C8'i in vivo koşullarda inhibe etmediğini göstermiştir. Bu nedenle, montelukastın bu enzim
tarafından metabolize edilen tıbbi ürünlerin (örn., paklitaksel, rosiglitazon ve repaglinid)
metabolizmasını kaydadeğer biçimde değiştirmesi beklenmez.
İn vitro çalışmalar montelukastın CYP 2C8’in ve daha az önemli ölçüde 2C9 ve 3A4'ün bir
substratı olduğunu göstermiştir. Montelukast ve gemfibrozili (hem bir CYP 2C8 hem de 2C9
inhibitörü) içeren bir klinik ilaç-ilaç etkileşimi çalışmasında gemfibrozil montelukastın
sistemik maruziyetini 4,4 kat artırmıştır. Gemfibrozil veya diğer güçlü CYP 2C8 inhibitörleri
3/10ile birlikte uygulandığında montelukast için rutin doz ayarlaması gerekli değildir, ancak
hekim advers reaksiyonlarda bir artış potansiyelinin farkında olmalıdır.
İn vitro verilere göre, CYP 2C8'in bilinen diğer inhibitörleri (örn, trimetoprim) ile klinik
yönden önemli ilaç etkileşimleri beklenmemektedir. Ayrıca, montelukastın sadece itrakonazol
ilebirlikte uygulanması montelukastın sistemik maruz kalımında anlamlı artışa yol
açmamıştır.
Özel popülasyonlarla ilgili ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
ONCEAİR 10 mg film kaplı tablet, pediyatrik popülasyonda (15 yaşından küçüklerde) endike
değildir; bu popülasyonda herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Sınırlı sayıda (montelukast) gebelikte maruz kalma olgularına ilişkin veriler ONCEAİR’in
gebelik üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3.).
Gebe kadınlara verilirken tedbirli olunmalıdır.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim ile ilgili olarak
zararlı etkiler olduğunu göstermemektedir. (bkz. Bölüm 5.3.).
Gebe kadınlarda montelukast kullanımı ile major doğum defektlerini değerlendiren,
prospektif ve retrospektif kohort çalışmalarından elde edilen veriler ilaç ile ilişkili bir risk
oluşturmadığını göstermiştir. Mevcut çalışmalar, küçük örneklem büyüklüğü, bazı
durumlarda retrospektif veri toplama ve tutarsız karşılaştırma grupları metodolojik limitlere
sahiptir.
ONCEAİR gebelik döneminde sadece kesin bir gereklilik olduğuna karar verilirse
kullanılabilir.
Laktasyon dönemi
Sıçanlar üzerinde yapılan çalışmalar, montelukastın sütle atıldığını göstermektedir (bkz.
bölüm 5.3). Montelukastın veya metabolitlerinin insan sütüyle atılıp atılmadığı
bilinmemektedir.
ONCEAİR sadece kesin bir gereklilik olduğuna karar verilirse emzirme döneminde
kullanılabilir.
4/10Üreme yeteneği / Fertilite
Hayvan çalışmalarında, montelukast klinik sistemik maruziyetin 24 katından daha yüksek
sistemik maruziyette doğurganlığı veya üreme performansını etkilememiştir. Sıçanlarda
yapılan bir dişi doğurganlığı çalışmasında, 200 mg/kg/gün dozunda (klinik sistemik
maruziyetin >69 katı) yavruların ağırlığında az bir düşüş görülmüştür. Tavşanlarda yapılan
çalışmalarda, klinik dozda görülen klinik sistemik maruziyetin >24 katı sistemik
maruziyetteki tamamlanmamış kemikleşme insidansının, eşzamanlı kontrol hayvanlarıyla
karşılaştırıldığında daha yüksek olduğu görülmüştür. Sıçanlarda hiçbir anomali
görülmemiştir. Montelukastın hayvanlarda plasenta bariyerini geçtiği ve süte karıştığı
kanıtlanmıştır.
ONCEAİR'in insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
ONCEAİR’in araç ve makine kullanma yeteneği üzerinde etkisi yoktur veya ihmal edilebilir
düzeydedir. Bununla birlikte, bireyler uyuşukluk veya baş dönmesi bildirilmiştir.
4.8. İstenmeyen etkiler
Klinik çalışmalarda montelukast aşağıdaki şekillerde değerlendirilmiştir:
• 10 mg film kaplı tabletler l5 yaş ve üstündeki yaklaşık 4000 ergen ve erişkin astımlı
hastada
• 10 mg film kaplı tabletler 15 yaş ve üstündeki yaklaşık 400 mevsimsel alerjik rinitli
ergen ve erişkin astımlı hastada
• 5 mg çiğneme tabletleri 6-14 yaş arasındaki 1750 pediyatrik astımlı hastada
Montelukastla tedavi edilen 15 yaş ve üstü (iki 12 haftalık çalışma n=795) astımlı hastalarda
yapılan klinik çalışmalarda, plaseboya göre daha yüksek oranda rapor edilen, ilaçla ilişkili,
yaygın olarak (≥1/100, <1/l0) görülen, advers reaksiyonlar aşağıdaki gibidir:
Sinir sistemi hastalıkları
Yaygın: Baş ağrısı
Gastrointestinal hastalıklar:
Yaygın: Karın ağrısı
Montelukastla tedavi edilen 6-14 yaş arasında (bir 8 haftalık çalışma n=201, iki 56 haftalık
çalışma n=615) astımlı hastalarda yapılan klinik çalışmalarda, plaseboya göre daha yüksek
oranda rapor edilen, ilaçla ilişkili, yaygın olarak (≥1/100, <1/10) görülen, advers reaksiyonlar
aşağıdaki gibidir:
Sinir sistemi hastalıkları:
Yaygın: Baş ağrısı
Klinik çalışmalardaki belirli sayıda hastada yapılan uzun süreli astım tedavisinde erişkinlerde
2 yıla kadar ve 6-14 yaş arasında pediyatrik hastalarda 6 aya kadar güvenlilik profili
değişmemiştir.
Pazarlama Sonrası Deneyim
Pazarlama sonrası kullanımda bildirilen istenmeyen reaksiyonlar Sistem Organ Sınıfı ve
spesifik İstenmeyen Olay Terimine göre listelenmektedir. Sıklık Kategorileri, ilgili klinik
5/10çalışmalara dayanarak hesaplanmıştır. Sıklık Kategorisi: Her bir İstenmeyen Olay Terimi için,
klinik çalışmalar veritabanında bildirilen insidans olarak tanımlanır: Çok Yaygın (≥l/10),
Yaygın (≥1/100 ila <1/10), Yaygın Olmayan (≥1/1000 ila <1/100), Seyrek (≥1/10,000 ila
<1/1000), Çok seyrek (<1/10,000).
Enfeksiyonlar ve enfestasyonlar:
Çok yaygın: Üst solunum yolu enfeksiyonu†
Kan ve lenf sistemi hastalıkları:
Seyrek: Kanama eğiliminde artış
Çok seyrek: Trombositopeni
Bağışıklık sistemi hastalıkları:
Yaygın olmayan: Anaflaksiyi içeren aşırı duyarlılık reaksiyonları
Çok seyrek: Hepatik eozinofilik infiltrasyon
Psikiyatrik hastalıklar:
Yaygın olmayan: Kabuslar dahil rüya anormallikleri, uykusuzluk, uyurgezerlik, anksiyete,
agresif davranış ya da düşmanlık dahil ajitasyon, depresyon, psikomotor hiperaktivite
(irritabilite, huzursuzluk, tremor§ dahil)
Seyrek: Dikkat eksikliği, bellek bozukluğu, tik
Çok seyrek: Halüsinasyonlar, oryantasyon bozukluğu, intihar düşüncesi ve davranışı (intihar
eğilimi), obsesif kompulsif semptomlar, disfemi
Sinir sistemi hastalıkları:
Yaygın olmayan: Baş dönmesi, sersemlik, parestezi/hipoestezi, nöbet
Kardiyak hastalıklar:
Seyrek: Çarpıntı
Solunum, göğüs bozuklukları ve mediyastinal hastalıklar:
Yaygın olmayan: Epistaksis
Çok seyrek: Churg-Strauss Sendromu (CSS) (bkz. Bölüm 4.4.), pulmoner eozinofili
Gastrointestinal hastalıklar:
Yaygın: Diyare‡, bulantı‡, kusma‡
Yaygın olmayan: Ağız kuruluğu, dispepsi
Hepatobiliyer hastalıklar:
Yaygın: Serum transaminaz (ALT, AST) seviyelerinde yükselme
Çok seyrek: Hepatit (Kolestatik, hepatoselüler ve mikst tip karaciğer hasarı dahil)
Deri ve deri altı doku hastalıkları:
Yaygın: Döküntü‡
Yaygın olmayan: Morluk, ürtiker, prurit
Seyrek: Anjiyoödem
Çok seyrek: Eritema nodozum, eritema multiforme
Kas-iskelet bozuklukları ve bağ doku ve kemik hastalıkları:
Yaygın olmayan: Artralji, kas krampları dahil miyalji
6/10Böbrek ve idrar yolu hastalıkları:
Yaygın olmayan: Çocuklarda enürezis
Genel bozukluklar ve uygulama bölgesine ilişkin hastalıklar:
Yaygın: Pireksi‡
Yaygın olmayan: Asteni/yorgunluk, kırgınlık, ödem
†Montelukast alan hastalarda Çok Yaygın olarak bildirilen bu istenmeyen olay, klinik
çalışmalarda plasebo alan hastalarda da Çok Yaygın olarak bildirilmiştir.
‡Montelukast alan hastalarda Yaygın olarak bildirilen bu istenmeyen olay, klinik çalışmalarda
plasebo alan hastalarda da Yaygın olarak bildirilmiştir.
§Sıklık kategorisi: Seyrek
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 3l4 00 08; faks: 0 312 218 35 99)
4.9. Doz aşımı ve tedavisi
Kronik astım çalışmalarında montelukast erişkin hastalara 22 hafta süreyle günde 200 mg'ye
kadar dozlarda ve kısa süreli çalışmalarda yaklaşık l hafta süreyle günde 900 mg'a kadar
dozlarda uygulanmış ve klinik yönden önemli istenmeyen olaylarla karşılaşılmamıştır.
Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları
bildiren raporları içermektedir (42 aylık bir çocukta yaklaşık 61 mg/kg). Gözlenen klinik ve
laboratuvar bulguları erişkin ve pediyatrik hastalardaki güvenlilik profiliyle uyumludur. Doz
aşımı raporlarının büyük kısmında hiçbir istenmeyen olay yoktur.
Semptomlar:
En sık görülen istenmeyen olaylar montelukastın güvenlilik profiliyle uyumludur ve
abdominal ağrı, uyku hali, susama, baş ağrısı, kusma ve psikomotor hiperaktivitedir.
Tedavi:
Montelukast ile doz aşımının tedavisiyle ilgili spesifik bir bilgi yoktur.
Montelukastın periton diyalizi veya hemodiyalizle uzaklaştırılabildiğine ilişkin bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Lökotrien reseptör antagonistleri
ATC kodu: R03D C03
Sisteinil lökotrienler (LTC , LTD , LTE ) mast hücreleri ve eozinofiller dahil olmak üzere
4 4 4
çeşitli hücrelerden salınan güçlü enflamatuvar eikosanoidlerdir. Bu önemli pro-astmatik
mediatörler sisteinil lökotrien (CysLT) reseptörlerine bağlanırlar. CysLT tip-l (CysLT )
1
reseptörü insan solunum yolunda (solunum yolundaki düz kas hücreleri ve solunum yolundaki
makrofajlar) ve diğer pro-enflamatuvar hücrelerde (eozinofiller ve belirli miyeloid kök
7/10hücreleri) bulunur. CysLT'ler astım ve alerjik rinit patofizyolojisiyle ilişkilendirilmiştir.
Astımda lökotrienlerin aracılık ettiği etkiler bronkokonstriksiyon, muköz sekresyon, damar
geçirgenliği ve eozinofil birikimini içerir. Alerjik rinitte CysLT'ler alerjen ile karşılaşmadan
sonra hem erken hem de geç faz reaksiyonlarında burun mukozasından salıverilir ve alerjik
rinit semptomlarıyla ilişkilidirler.
CysLT'ler intranazal yolla uygulanmasının burun hava yolunda direnci ve burun tıkanıklığı
semptomlarını artırdığı gösterilmiştir.
Farmakodinamik etkiler
Montelukast, CysLT1 reseptörüne yüksek afinite ve seçicilikle bağlanan, oral aktif bir
bileşendir. Klinik çalışmalarda, 5 mg gibi düşük dozlarda montelukast, LTD4 solunması
nedeniyle gelişen bronkokonstriksiyonu inhibisyona uğratmaktadır. Oral uygulamadan
sonraki 2 saat içinde bronkodilastasyon gözlemlenmiştir. Bir β-agonistinin neden olduğu
bronkodilatasyon etkisi, montelukastın neden olduğu etkiye aditiftir. Montelukast tedavisi,
antijen zorlaması kaynaklı hem erken hem de geç evre bronkokonstriksiyonu inhibisyona
uğratmıştır. Montelukast plaseboyla karşılaştırıldığında erişkin ve pediyatrik hastalarda
periferik kan eozinofillerini azaltmıştır. Ayrı bir çalışmada, montelukast tedavisi hava
yollarında (balgamda ölçülen) ve periferik kanda eozinofillerini azaltırken klinik astım
kontrolünü artırmıştır.
Klinik etkililik ve güvenlilik
Erişkinlerde yapılan çalışmalarda, günde bir kez 10 mg montelukast plaseboyla
karşılaştırıldığında sabah FEV1 (bazala göre %10.4'e karşı %2.7 değişim) ve sabah pik
ekspiratuar akım hızında (bazala göre 24.5 L/dk.'ya karşı 3.3 L/dk. değişim) belirgin iyileşme,
toplam β-agonist kullanımında belirgin düşüş (bazala göre -%26.1'e karşı -%4.6 değişim)
sağlamıştır. Hastaların bildirdiği gündüz ve gece astım semptomu skorlarındaki iyileşme
plaseboya göre belirgin biçimde daha iyidir.
Erişkinlerde yapılan çalışmalarda, montelukastın inhalasyon kortikosteroidlerinin klinik
etkisine katkıda bulunma becerisi kanıtlanmıştır (bazala göre beklometazon inhalasyonu +
montelukasta karşı beklometazon için bazala göre değişim yüzdesi, sırasıyla FEV1: %5.43'e
%1.04; β-agonist kullanımı: -%8.70'e %2.64). Beklometazon inhalasyonuyla (inhalasyon
cihazı yoluyla günde iki kez 200 µg) karşılaştırıldığında, montelukast daha hızlı ilk yanıt
göstermiştir ancak 12 haftalık çalışmada beklometazon daha yüksek ortalama tedavi etkisi
göstermiştir (montelukasta karşı beklometazon için bazala göre değişim yüzdesi, sırasıyla
FEV1: %7.49'a %13.3; β-agonist kullanımı: %28.28'e -%43.89). Ancak, beklometazonla
karşılaştırıldığında yüksek bir hasta yüzdesi montelukastla benzer klinik yanıtlara ulaşmıştır
(örn. beklometazonla tedavi edilen hastaların %50'si FEV1'de bazala göre yaklaşık %11 veya
daha yüksek iyileşmeye ulaşırken, montelukastla tedavi edilen hastaların %42'si aynı yanıta
ulaşmıştır).
Erişkinlerde ve 15 yaş ve üzeri adolesan mevsimsel alerjik rinitin eşlik ettiği astımlı
hastalarda mevsimsel semptomatik tedavisi için montelukastı değerlendiren bir klinik çalışma
yapılmıştır. Bu çalışmada, günde bir kez alınan montelukast 10 mg tabletler, Günlük Rinit
Belirtileri skorunda, plaseboya kıyasla istatistiksel olarak anlamlı bir gelişme göstermiştir.
Günlük Rinit Belirtileri skoru, Gündüz Nazal Belirtileri skoru (burun tıkanıklığı, burun
akıntısı, hapşırma, burun kaşıntısı ortalaması) ve Gece Belirtileri skoru (uyanışta burun
tıkanıklığı ortalaması, uykuya dalma zorluğu ve gece uyanışı puanları ortalaması)
ortalamasıdır. Alerjik rinitin hastalar ve doktorlar tarafından yapılan global değerlendirmeleri,
8/10plaseboya kıyasla anlamlı şekilde iyileştirilmiştir. Bu çalışmada astım etkililiğinin
değerlendirilmesi birincil bir amaç değildi.
6 ila 14 yaşındaki pediyatrik hastalarda yapılan 8 haftalık bir çalışmada, günde bir kez 5 mg
montelukast plaseboyla karşılaştırıldığında solunum işlevini belirgin biçimde iyileştirmiş
(FEV1'de bazala göre %8.71'e %4.16 değişim) ve "gerektikçe" β-agonist kullanımını
azaltmıştır (bazala göre -%11.7'ye +%8.2 değişim).
Erişkinlerde yapılan 12 haftalık bir çalışmada, egzersiz indüklü bronkokonstriksiyonda (EİB)
belirgin düşüş görülmüştür (FEV1'de maksimum düşüş montelukast için %22.33, plasebo için
%32.40; bazal FEV1'in %5'ine iyileşme süresi 44.22 dk.'ya karşı 60.64 dk.). Bu etki, 12
haftalık çalışma süresi boyunca tutarlıydı. Pediyatrik hastalarda yapılan kısa süreli bir
çalışmada da EİB'de düşüş görülmüştür (FEV1'de maksimum düşüş montelukast için
%18.27'ye %26.11; bazal FEV1'in %5'ine iyileşme süresi 17.76 dk.'ya karşı 27.98 dk.). Her
iki çalışmadaki etki, günde bir kez doz uygulaması aralığının sonunda kanıtlanmıştır.
Aspirine duyarlı ve eşzamanlı olarak kortikosteroid inhalasyonu ve/veya oral kortikosteroid
alan astım hastalarında, montelukast tedavisi plaseboyla karşılaştırıldığında astım kontrolünde
belirgin iyileşmeyle sonuçlanmıştır (FEV1'de bazala göre %8.55'e -%1.74 değişim, toplam β-
agonisti kullanımında bazala göre -%27.78'e karşı %2.09 değişim).
5.2. Farmakokinetik özellikler
Genel Özellikler
Emilim
Montelukast oral uygulamadan sonra gastrointestinal kanaldan hızla emilir. 10 mg film kaplı
tablet erişkinlere aç karnına uygulandıktan sonra montelukast ortalama pik plazma
konsantrasyonuna (C ) 3 saatte (T ) ulaşır. Ortalama oral biyoyararlanım %64'dür. Oral
maks maks
biyoyararlanım ve C alınan standart öğünden etkilenmez.
maks
Güvenlilik ve etkililik, 10 mg film kaplı tabletin gıdanın alınma zamanından bağımsız olarak
uygulandığı klinik çalışmalarda gösterilmiştir.
5 mg çiğneme tabletiyle C 'a yetişkinlerde açken uygulamadan 2 saat sonra ulaşılır.
maks
Ortalama biyoyararlanım %73'dür ve standart bir öğünle %63'e düşer.
Dağılım
Montelukast plazma proteinlerine %99'dan daha yüksek oranda bağlanır. Montelukastın
kararlı durum dağılım hacmi 8-11 litre arasındadır. Radyoizotopla işaretlenmiş montelukast
ile sıçanlarda yapılan çalışmalar kan-beyin bariyerini minimal olarak geçtiğini
göstermektedir. Ayrıca, radyoizotopla işaretlenmiş materyalin dozdan sonra 24 saatteki
konsantrasyonları diğer tüm dokularda minimaldir.
Biyotransformasyon
Montelukast büyük ölçüde metabolize olur. Terapötik dozlarla yapılan çalışmalarda,
montelukast metabolitlerinin plazma konsantrasyonları erişkinlerde ve pediyatrik hastalarda
kararlı durumda ölçülemeyecek kadar düşüktür.
Sitokrom P450 2C8, montelukastın metabolizmasında major enzimdir. Ek olarak, CYP 3A4
ve 2C9'un küçük bir katkısı olabilir, ancak bir CYP 3A4 inhibitörü olan itrakonazolün, günde
10 mg montelukast alan sağlıklı gönüllülerde montelukastın farmakokinetik değişkenlerini
değiştirmediği gösterilmiştir. İnsan karaciğer mikrozomlarından elde edilen ek in vitro
sonuçlara göre, montelukastın terapötik plazma konsantrasyonları P450 3A4, 2C9, lA2, 2A6,
9/102C19 veya 2D6 sitokromlarını inhibe etmez. Metabolitlerin montelukastın terapötik etkisine
katkısı minimal düzeydedir.
Eliminasyon
Montelukastın plazma klerensi sağlıklı erişkinlerde ortalama 45 ml/dakikadır. Radyoizotopla
işaretlenmiş montelukastın oral bir dozundan sonra, radyoaktivitenin %86'sı 5 günlük feçes
örneklerinde ve <%0.2'si idrarda saptanmıştır. Montelukastın oral biyoyararlanım
rakamlarıyla birlikte ele alındığında bu, montelukast ve metabolitlerinin neredeyse sadece
safra yoluyla atıldığını gösterir.
Doğrusallık / Doğrusal olmayan durum:
Montelukastın farmakokinetik verileri 50 mg'ye kadar oral dozlarda lineere yakındır. 10 mg
montelukastın günde tek doz kullanımı sırasında ana ilaç plazmada çok az miktarda
birikmiştir (yaklaşık %l4).
Hastalardaki karakteristik özellikler
Yaşlılar:
Yaşlılarda doz ayarlaması gerekmez.
Karaciğer yetmezliği:
Hafif-orta derecede karaciğer yetmezliği olan hastalarda doz ayarlaması gerekmez. Ciddi
karaciğer yetmezliği (Child-Pugh skoru >9) olan hastalarda montelukastın farmakokinetiğine
ilişkin hiçbir veri yoktur.
Böbrek yetmezliği:
Böbrek bozukluğu olan hastalarda çalışma yapılmamıştır. Montelukast ve metabolitleri safra
yoluyla atıldığından, böbrek bozukluğu olan hastalarda doz ayarlamasına ihtiyaç duyulması
beklenmez.
Montelukastın yüksek dozları uygulandığında (önerilen yetişkin dozunun 20 ve 60 katı)
plazma teofilin konsantrasyonunda azalma gözlenmiştir. Bu etki önerilen günde bir kez 10 mg
dozuyla görülmemiştir.
5.3. Klinik öncesi güvenlilik verileri
Hayvanlardaki toksisite çalışmalarında serum biyokimyasında ALT, glukoz, fosfor ve
trigliserid düzeylerinde küçük, geçici değişiklikler görülmüştür. Hayvanlardaki toksisite
bulguları; artmış tükürük salgılanması, gastrointestinal semptomlar, yumuşak dışkı ve iyon
dengesizliğidir. Bu olaylar klinik dozajda görülen sistemik maruz kalımın >17 katına yol açan
dozajlarda ortaya çıkmıştır. Maymunlarda istenmeyen etkiler günde 150 mg/kg'dan yüksek
dozlarda (klinik dozda görülen sistemik maruz kalımın >232 katı) görülmüştür. Hayvan
çalışmalarında montelukast klinik sistemik maruz kalımın 24 katından daha fazla sistemik
maruz kalımda fertilite veya üreme performansını etkilememiştir. Günde 200 mg/kg (klinik
sistemik maruz kalımın >69 katı) dozunu alan sıçanlarda yapılan dişi fertilite çalışmasında
yavruların vücut ağırlığında küçük bir azalma kaydedilmiştir. Tavşanlarda yapılan
çalışmalarda, klinik dozda görülen klinik sistemik maruz kalımın >24 kat üzerindeki sistemik
maruz kalımda eş zamanlı incelenen kontrol hayvanlara göre yetersiz kemik gelişimi
insidansının daha yüksek olduğu görülmüştür. Sıçanlarda hiçbir anormallik görülmemiştir.
Montelukastın hayvanlarda plasentadan geçtiği ve anne sütüne geçtiği gösterilmiştir.
Farelerde ve sıçanlarda 5000 mg/kg’a (test edilen maksimum doz) kadar montelukast sodyum
dozlarının (farelerde 15,000 mg/m2 ve sıçanlarda 30,000 mg/m2) tekli oral uygulanmasından
10/10sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25,000 katına denktir.
Farelerde günde 500 mg/kg'a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz granül (sığır sütü)
Mikrokristalin selüloz
Kroskarmelloz sodyum
Hidroksipropil selüloz (E 463)
Magnezyum stearat
Opadry 03B23378 Orange
Film kaplama (Opadry 03B23378 Orange):
Hidroksipropil metilselüloz
Makrogol
Sarı demir oksit (E 172)
Kırmızı demir oksit (E 172)
Siyah demir oksit
Titanyum dioksit (E 171)
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25oC'nin altındaki oda sıcaklığında saklayınız. Işıktan ve nemden koruyunuz.
6.5. Ambalajın niteliği ve içeriği
Kutuda 28 ve 84 tablet içeren Al/Al blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ''Tıbbi Atıkların Kontrolü Yönetmeliği'' ve
''Ambalaj Atıkları Kontrolü Yönetmeliği'''ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic.AŞ.
Reşitpaşa Mahallesi Eski Büyükdere Caddesi No:4
34467 Maslak/Sarıyer/İSTANBUL
Tel: 0212 366 84 00
Fax: 0212 276 20 20
11/108. RUHSAT NUMARASI
205/83
9.İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.05.2005
Ruhsat yenileme tarihi:
10.KÜB'ÜN YENİLENME TARİHİ
12/10