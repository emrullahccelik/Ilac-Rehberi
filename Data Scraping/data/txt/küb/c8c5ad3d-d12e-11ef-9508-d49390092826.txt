KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUNİT 100 mg mikropellet kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 100 mg itrakonazol içerir.
Yardımcı madde(ler):
Azorubin 0,0784 mg
Yardımcı maddeler için, bölüm 6.1’e bakınız.
3. FARMASÖTİK FORM
Mikropellet Kapsül
Pembe opak / Kahverengi No=0 sert jelatin kapsüller
4. KLİNİK ÖZELLİKLER
4.1. Terapötik endikasyonlar
FUNİT aşağıdaki durumların tedavisinde kullanılır:
 Jinekolojik endikasyonlar:
 Vulvovajinal kandidoz
 Dermatolojik / mukozal / oftalmolojik endikasyonlar:
 Dermatomikozlar
 Pitriyazis versikolor
 Oral kandidoz
 Fungal keratit
 Dermatofit ve/veya mayaların neden oldukları onikomikozlar
 Sistemik mikozlar:
 Sistemik aspergilloz ve kandidoz
 Kriptokokoz (kriptokoksik menenjit dahil): Kriptokokozu olan immün
yetmezlikli hastalarda ve santral sinir sistemi kriptokokozu olan hastaların
tümünde, FUNİT sadece ilk seçenek tedavisi uygun bulunmadığında ya da
etkisiz olduğu gösterildiğinde endikedir.
 Histoplazmoz
 Blastomikoz
 Sporotrikoz
1 Parakoksidioidomikoz
 Diğer ender görülen sistemik ya da tropikal mikozlar
4.2. Pozoloji ve uygulama şekli
Pozoloji/uygulama sıklığı ve süresi:
FUNİT’in en iyi şekilde emilebilmesi için, yemekten hemen sonra tok karına alınması
gereklidir. Mikropellet kapsüller açılmadan, bütün olarak alınmalıdır.
Jinekolojik endikasyon
Endikasyon Doz Tedavi süresi
Vulvovajinal kandidoz Günde 2 kez 200 mg 1 gün
veya veya
Günde 1 kez 200 mg 3 gün
Dermatolojik / mukozal / oftalmolojik endikasyonlar
Endikasyon Doz Tedavi süresi
Dermatomikoz Günde 1 kez 200 mg 7 gün
veya veya
Günde 1 kez 100 mg 15 gün
Plantar tinea pedis ve Günde 2 kez 200 mg 7 gün
palmar tinea manus gibi veya veya
keratinizasyonun fazla Günde 1 kez 100 mg 30 gün
olduğu yerlerdeki
enfeksiyonlar
Pitriyazis versikolor Günde 1 kez 200 mg 7 gün
Oral kandidoz Günde 1 kez 100 mg 15 gün
Bağışıklık sistemi yetersiz bazı hastalarda (ör. Nötropenik, AIDS’li veya organ nakli
uygulanan hastalar) itrakonazolün oral biyoyararlanımı azalabilir. Bu nedenle dozun
iki katına çıkarılması gerekebilir.
Fungal keratit Günde 1 kez 200 mg 21 gün
Tedavinin süresi klinik
yanıta göre ayarlanmalıdır.
Dermatofit ve / veya mayaların neden oldukları onikomikoz
Onikomikoz Doz ve Tedavi Süresi
Kür tedavisi Kür tedavisi (aşağıdaki tabloya bakınız):
Kür tedavisi bir hafta süreyle günde iki
kez, iki mikropellet kapsül FUNİT (günde
iki kez 200 mg) ile yapılır. El tırnak
enfeksiyonları için iki, ayak tırnak
enfeksiyonları için üç kür tedavisi önerilir.
Kür tedavilerine, daima 3 haftalık ilaç
kullanılmayan dönemlerle ara verilmelidir.
Klinik yanıt, tedavinin kesilmesinden
sonra, tırnak tekrar uzadıkça görülür.
2Onikomikozun Hafta Hafta Hafta Hafta Hafta Hafta Hafta Hafta Hafta
yeri 1 2 3 4 5 6 7 8 9
Ayak ya da el Kür FUNİT Kür FUNİT Kür
ve ayak 1 kullanılmayan 2 kullanılmayan 3
onikomikozu haftalar haftalar
Sadece el Kür1 FUNİT Kür
onikomikozu kullanılmayan 2
haftalar
Onikomikoz Doz Tedavi süresi
Sürekli tedavi
Ayak ya da el ve ayak onikomikozu Günde 1 kez 200 3 ay
mg
FUNİT’in deriden ve tırnaklardan atılımı, plazmadan atılımından daha yavaştır. Bu
nedenle, optimal klinik ve mikolojik yanıt, dermatolojik enfeksiyonlarda tedavinin
kesilmesinden 2-4 hafta sonra, tırnak enfeksiyonlarında 6-9 ay sonra görülür.
Sistemik mikozlar
Endikasyon Doz Ortalama Tedavi Not
Süresi¹
Aspergilloz Günde 1 kez 200 2-5 ay İnvaziv veya
mg disemine
hastalıklarda doz
günde 2 kez 200
mg’a artırılmalıdır
Kandidoz Günde 1 kez 100- 3 hafta – 7 ay İnvaziv veya
200 mg disemine
hastalıklarda doz
günde 2 kez 200
mg’a artırılmalıdır
Menenjit dışı Günde 1 kez 200 2 ay - 1 yıl
Kriptokokoz mg
Kriptokoksik Günde 2 kez 200 2 ay – 1 yıl İdame tedavisi ile
menenjit mg ilgili bilgiler için
4.4 Özel Kullanım
Uyarıları ve
Önlemleri
bölümüne bakınız
Histoplazmoz Günde 1 kez 200 8 ay
mg – günde 2 kez
200 mg
Blastomikoz Günde 1 kez 100 6 ay
mg – günde 2 kez
200 mg
Lenfokütanöz ve Günde 1 kez 100 3 ay
Kütanöz mg
Sporotrikoz
Parakoksidioidomi Günde 1 kez 100 6 ay Bu dozlardaki
koz mg itrakonazol
3tedavisinin,
AIDS’li
parakoksidioido-
mikoz
hastalarındaki
etkinliği hakkında
veri
bulunmamaktadır.
Kromomikoz Günde 1 kez 100- 6 ay
200 mg
¹Tedavinin süresi klinik yanıta göre ayarlanmalıdır.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği bulunan hastalarda oral itrakonazolün kullanımı ile ilgili veriler
sınırlıdır. İtrakonazolün bu hasta popülasyonunda kullanımında dikkatli olunmalıdır
(bkz. Bölüm 5.2).
Böbrek yetmezliği:
Böbrek yetmezliği bulunan hastalarda oral itrakonazolün kullanımı ile ilgili veriler
sınırlıdır. İtrakonazolün bu hasta popülasyonunda kullanımında dikkatli olunmalıdır.
Pediatrik popülasyon:
FUNİT’in çocuklarda kullanımı ile ilgili klinik veriler sınırlı olduğundan sağlanabilecek
yarar, potansiyel riskin üzerinde olmadıkça çocuklarda kullanılması önerilmez (bkz.
Bölüm 4.4).
Geriyatrik popülasyon:
FUNİT’in yaşlılarda kullanımı ile ilgili klinik veriler sınırlı olduğundan sağlanabilecek
yarar, potansiyel riskin üzerinde olmadıkça yaşlılarda kullanılması önerilmez (bkz.
Bölüm 4.4).
4.3. Kontrendikasyonlar
FUNİT, itrakonazol ya da bileşiminde bulunan maddelere karşı aşırı duyarlı olan
hastalarda kontrendikedir.
Aşağıdaki ilaçların FUNİT ile birlikte kullanımı kontrendikedir (bkz. Bölüm 4.5):
 QT-aralığını uzatabilen CYP3A4 ile metabolize olan ilaçların, örneğin astemizol,
bepridil, sisaprid, dofetilid, levasetilmetadol (levometadil), mizolastin, pimozid,
kinidin, sertindol ve terfenadinin FUNİT ile birlikte kullanılması kontrendikedir.
FUNİT ile birlikte kullanılması, bu ilaçların plazma konsantrasyonlarının artmasına
ve bunun sonucu olarak QT uzamasına ve nadiren Torsades de pointes'e neden
olabilir.
 Lovastatin, simvastatin ve atorvastatin gibi CYP3A4 ile metabolize olan HMG-CoA
redüktaz inhibitörleri,
 Triazolam ve oral midazolam,
 Dihidroergotamin, ergometrin (ergonovin), ergotamin ve metilergometrin
4(metilergonovin) gibi ergot alkaloidleri.
 Eletriptan
 Nisoldipin
Disopiramid ya da halofantrin alan hastalarda, hayatı tehdit edici olmayan
endikasyonlarda uygulanmamalıdır.
Metadon ve felodipin ile itrakonazol etkileştiği için itrakonazolün bu ilaçlardan herhangi
birisi ile kullanımı kontrendikedir (Bkz 4.5 Diğer tıbbi ürünler ile etkileşimler ve diğer
etkileşim şekilleri).
FUNİT, konjestif kalp yetmezliği (KKY) hastalığı olanlarda veya KKY hikayesi
bulunanlarda olduğu gibi ventriküler disfonksiyonlu hastalarda hayatı tehdit edici ya da
diğer ciddi enfeksiyonlar haricinde kullanılmamalıdır (bkz. Bölüm 4.4).
FUNİT, gebelikte kullanılmamalıdır (hayatı tehdit edici durumlar hariç) (bkz. Bölüm
4.6).
FUNİT kullanan doğurganlık çağındaki kadınlarda, kontraseptif yöntemler
kullanılmalıdır. FUNİT tedavisi bitiminden itibaren bir sonraki menstruel döneme kadar,
etkili kontraseptif yöntemler kullanılmaya devam edilmelidir.
4.4. Özel kullanım uyarıları ve önlemleri
Kardiyak etkiler:
İtrakonazol IV ile yapılan bir sağlıklı gönüllü çalışmasında, sol ventriküler ejeksiyon
fraksiyonunda geçici asemptomatik bir düşüş gözlemlenmiştir; bu bir sonraki
infüzyondan önce düzelmiştir. Bu bulguların oral formülasyon açısından klinik önemi
bilinmemektedir.
İtrakonazolün negatif inotrop etkisi görülmüş ve itrakonazol’e bağlı konjestif kalp
yetmezliği vakaları bildirilmiştir. Günde 400 mg'dan yüksek dozla tedavi görenlerde,
daha düşük dozlarla tedavi görenlere göre daha fazla sıklıkta kalp yetmezliği spontan
bildirimi yapılmış olması, itrakonazolün günlük toplam dozunun artışıyla kalp
yetmezliği riskinin artabileceğine işaret eder.
İlacın kullanımıyla elde edilecek yarar, olası riskten fazla olmadıkça FUNİT konjestif
kalp yetmezliği veya hikayesi olan hastalarda kullanılmamalıdır. Hastanın yarar/risk
değerlendirmesi yapılırken; endikasyonun ciddiyeti, doz rejimi ve konjestif kalp
yetmezliği açısından bireysel risk faktörleri göz önüne alınmalıdır. Bu risk faktörleri
arasında; iskemik ve valvüler bozukluk gibi kalp hastalığı, kronik obstrüktif akciğer
hastalığı gibi önemli akciğer hastalığı ve böbrek yetmezliği ile diğer ödemle seyreden
bozukluklar yer alır. Bu tür hastalar konjestif kalp yetmezliği işaret ve belirtileri
hakkında bilgilendirilmeli, dikkatli tedavi edilmeli ve tedavi süresince bu hastaların
konjestif kalp yetmezliği işaret ve belirtileri izlenmelidir. Tedavi süresince bu tür işaret
ve belirtilerin görülmesi halinde, FUNİT kullanımı kesilmelidir.
Kalsiyum kanal blokerlerinin, itrakonazolünkine ek negatif inotrop etkileri olabilir. Ek
olarak itrakonazol kalsiyum kanal blokerlerinin metabolizmasını inhibe edebilir. Bu
nedenle, KKY riskinde artış olabileceğinden itrakonazol ile kalsiyum kanal blokerleri
5birlikte kullanılırken dikkat edilmelidir.
Etkileşim potansiyeli
FUNİT’in klinik açıdan önemli ilaç etkileşimi potansiyeli bulunmaktadır (bkz.
Bölüm4.5).
Mide asidinin azalması
Mide asidi azaldığında FUNİT kapsülden itrakonazolün emilimi de azalır. Mide asidini
azaltan ilaçlar (örneğin, alüminyum hidroksit), FUNİT’in alınmasından en az 2 saat
sonra kullanılmalıdır. AIDS hastaları gibi, bazı aklorhidrik hastaların ve asid
salgılanmasını azaltan ilaç (örneğin, H -reseptör antagonistleri, proton pompası
2
inhibitörleri) kullananların FUNİT kapsülü kolalı bir içecek ile almaları önerilir.
Çocuklarda kullanım
FUNİT’in çocuklarda kullanımı ile ilgili klinik veriler sınırlı olduğundan, sağlanabilecek
yarar potansiyel riskin üzerinde olmadıkça çocuklarda kullanılması önerilmez.
Karaciğer etkileri
FUNİT kullanımı sırasında çok seyrek olarak ciddi hepatotoksisite -fatal akut karaciğer
yetmezliği dahil görülmüştür. Bu hastaların çoğu daha önceden mevcut karaciğer
hastalığı olan, sistemik endikasyonlar için tedavi alan, belirgin başka bir medikal
hastalığı olan ve/veya hepatotoksik ilaç alan kişilerdir. Bazı hastalarda karaciğer
hastalığı ile ilgili belirgin bir risk bulunmamaktadır. Bu vakaların bazıları tedavinin
birinci ayında, bunların da bir kısmı birinci haftada gözlenmiştir. FUNİT alan hastalarda
karaciğer fonksiyonları izlenmelidir. Hastalar, iştahsızlık, bulantı, kusma, halsizlik, karın
ağrısı veya idrar renginde koyulaşma gibi hepatiti düşündürebilecek işaret ve belirtilerin
olması durumunda hekimlerine durumu bildirmeleri konusunda uyarılmalıdır. Bu
hastalarda tedavi derhal durdurulmalı ve karaciğer fonksiyon testleri uygulanmalıdır.
Karaciğer enzim düzeyi yükselen veya aktif karaciğer hastalığı olan ya da diğer ilaçlarla
karaciğer toksisitesi olmuş hastalarda, beklenen yarar karaciğer hasarı riskinden yüksek
olmadıkça tedaviye başlanmamalıdır. Bu tip vakalarda karaciğer enzim düzeyinin takip
edilmesi gereklidir.
Karaciğer yetmezliği
Karaciğer yetmezliği olan hastalarda oral itrakonazolün kullanımı ile ilgili veriler
sınırlıdır. İtrakonazolün bu hasta popülasyonunda kullanımında dikkatli olunmalıdır
(bkz. Bölüm 5.2).
Böbrek yetmezliği
Böbrek yetmezliği bulunan hastalarda oral itrakonazolün kullanımı ile ilgili veriler
sınırlıdır. İtrakonazolün bu hasta popülasyonunda kullanımında dikkatli olunmalıdır.
Bağışıklık sistemi bozulmuş hastalar
Bağışıklık sistemi bozulmuş bazı hastalarda (örn. Nötropenik, AIDS ya da organ nakli
hastaları) FUNİT kapsülün oral biyoyararlanımı azalabilir.
Hayatı tehdit edici sistemik fungal enfeksiyonu olan hastalar
Farmakokinetik özelliklerinden dolayı, FUNİT kapsül hayatı tehdit edici sistemik fungal
enfeksiyonların başlangıçtaki tedavisi için önerilmemektedir (bkz. Bölüm 5.2).
6AIDS hastaları
Sporotrikoz, blastomikoz, histoplazmoz ya da kriptokokoz (meningiyal ya da meningiyal
olmayan) gibi sistemik fungal enfeksiyonlar için tedavi alan ve hastalığın yineleme riski
olduğu düşünülen AIDS hastalarında, tedavi eden hekim, idame tedavisinin gerekliliğini
değerlendirmelidir.
Çapraz aşırı duyarlılık
İtrakonazol ve diğer azol antifungaller arasında çapraz aşırı duyarlılık olduğuna ilişkin
bilgi bulunmamaktadır. Başka bir azole karşı aşırı duyarlılığı olan hastalara, FUNİT
reçete edilirken dikkatli olunmalıdır.
Nöropati
FUNİT tedavisi ile ilişkili olabilecek nöropati görüldüğü takdirde, itrakonazol tedavisi
kesilmelidir.
İşitme kaybı
İtrakonazol tedavisi alan hastalarda geçici ya da kalıcı işitme kaybı bildirilmiştir. Bu
raporların bir çoğunda birlikte kullanımın kontrendike olduğu kinidin de kullanılmıştır
(bkz. Bölüm 4.3 ve Bölüm 4.5). İşitme kaybı tedavi kesildiğinde genellikle düzelir,
ancak bazı hastalarda devam edebilir.
Karbonhidrat metabolizması bozuklukları
Fruktoz intoleransı, glikoz-galaktoz emilim bozukluğu veya sükraz-izomaltaz eksikliği
gibi seyrek kalıtsal problemli hastalarda FUNİT kullanılmamalıdır.
Çapraz-rezistans
Sistemik kandidosis'te, flukonazole rezistan kandida türlerinden şüpheleniliyor ise, bu
türlerin itrakonazol'e duyarlı olduğu varsayılmamalıdır. Duyarlılık FUNİT tedavisine
başlamadan test edilmelidir.
FUNİT azorubin içerdiğinden, alerjik reaksiyonlara neden olabilir.
4.5. Diğer tıbbi ürünler ile etkileşim ve diğer etkileşim şekilleri
l. İtrakonazolün emilimini etkileyen ilaçlar
Gastrik asiditeyi azaltan ilaçlar itrakonazolün FUNİT kapsül'den emilimini bozabilir
(bkz. Bölüm 4.4).
2. İtrakonazol biyotransformasyonunu etkileyen ilaçlar
İtrakonazol esas olarak CYP3A4 ile metabolize olmaktadır. Rifampisin, rifabutin ve
fenitoin gibi güçlü CYP3A4 enzim indükleyicileri ile etkileşim çalışmaları yapılmıştır.
Bu çalışmalarda, etkinliklerini de büyük ölçüde azaltabilecek boyutta itrakonazol ve
hidroksi itrakonazolün biyoyararlanımı azaldığından, itrakonazolün bu güçlü enzim
indükleyicileri ile birlikte kullanılması önerilmez. Karbamazepin, Hypericum perforatum
(St John's Wort), fenobarbital ve izoniazid gibi diğer enzim indükleyicileri ile ilgili veri
olmamakla birlikte, benzer etkiler beklenmelidir.
CYP3A4 enziminin ritonavir, indinavir, klaritromisin ve eritromisin gibi güçlü
inhibitörleri, itrakonazolün biyoyararlanımını artırabilir.
73. İtrakonazolün, diğer ilaçların biyotransformasyonuna etkisi
3.1 İtrakonazol, sitokrom 3A sınıfi ile metabolize edilen ilaçların metabolizmasını inhibe
edebilir. Bu duruma bağlı olarak bu ilaçların yan etkileri dahil, etkilerinde artma ve/veya
uzama görülebilir. Başka bir ilaçla kullanıldığında, o ilacın kısa ürün bilgisindeki
metabolizma bilgileri dikkate alınmalıdır. Tedavi durdurulduktan sonra, itrakonazol
plazma konsantrasyonları doza ve tedavi süresine bağlı olarak kademeli azalır (bkz.
Bölüm 5.2). Bu durum, itrakonazolün beraber kullanılan bir başka ilaç üzerindeki inhibe
edici etkisi söz konusu olduğunda göz önünde bulundurulmalıdır.
Örnekler:
İtrakonazol ile tedavi sırasında kontrendike olan ilaçlar:
 Astemizol, bepridil, dofetilid, mizolastin, sertindol ve terfenadinin FUNİT ile
kullanımı kontrendikedir. Bu ilaçların FUNİT ile birlikte kullanımı,
konsantrasyonlarının artmasına ve bunun sonucunda da QT uzamasına ve nadiren
Torsades de pointes'e neden olabilir.
 Lovastatin ve simvastatin gibi CYP3A4 ile metabolize olan HMG-CoA redüktaz
inhibitörleri.
 Triazolam ve oral midazolam.
 Dihidroergotamin, ergometrin (ergonovin), ergotamin ve metilergometrin
(metilergonovin) gibi ergot alkaloidleri.
 Eletriptan
 Nisoldipin.
Sisaprid, pimozid, metadon, levasetilmetadol (levometadil) veya kinidin ile itrakonazol
ve/veya diğer CYP3A4 inhibitörleri ile birlikte kullanımı hayatı tehdit edici kardiyak
ritim bozukluğu ve/veya ani ölüme yol açmaktadır (Bkz. 4.3 Kontrendikasyonlar).
KKY riskinde artış nedeniyle itrakonazol ile kalsiyum kanal blokerleri beraber
kullanılırken dikkat edilmelidir. İlaç metabolizmasında rol oynayan CYP3A4 ile
etkileşimler dahil olası farmakokinetik etkileşimlere ek olarak, kalsiyum kanal blokerleri
de itrakonazolünkine eklenebilen negatif inotrop etkilere sahip olabilir.
Aşağıdaki ilaçlar dikkatle kullanılmalı ve plazma konsantrasyonlarıyla, etki veya yan
etkileri izlenmelidir. İtrakonazol ile birlikte uygulanıyorsa bu ilaçların dozları gerekirse
düşürülmelidir:
 Oral antikoagülanlar
 Ritonavir, indinavir, sakinavir gibi HIV proteaz inhibitörleri
 Busulfan, dosetaksel, trimetreksat ve vinka alkaloidleri gibi bazı antineoplastik
ilaçlar
 Dihidropiridin ve verapamil gibi CYP3A4 ile metabolize olan kalsiyum kanal
blokerleri
 İmmünosupresif ilaçlar: Siklosporin, rapamisin (sirolimus) ve takrolimus
 Budesonid, deksametazon, flutikazon ve metilprednizolon gibi glukokortikoidler,
 Digoksin (P-glikoprotein inhibisyonu yoluyla)
 Diğerleri: Alfentanil, alprazolam, brotizolam, buspiron, karbamazepin, silostazol,
disopiramid, ebastin, fentanil, halofantrin, midazolam IV, reboksetin, repaglinid,
rifabutin.
3.2 İtrakonazol ile zidovudin (AZT) ve fluvastatin arasında hiçbir etkileşim
8gözlenmemiştir. İtrakonazolün etinilöstradiolun ve noretisteronun metabolizmasını
indükleyici bir etkisi görülmemiştir.
4. Proteine bağlanma etkisi:
In vitro çalışmalarda, itrakonazol ile imipramin, propranolol, diazepam, simetidin,
indometasin, tolbutamid ve sülfametazin arasında plazma proteinlerine bağlanma
açısından etkileşim olmadığı görülmüştür.
4.6. Gebelik ve laktasyon
Genel tavsiye
Gebelik kategorisi: C
Hayvanlar üzerinde yapılan çalışmalar, gebelik ve-veya embriyonal / fetal gelişim ve-
veya doğum ve-veya doğum sonrası gelişim üzerindeki etkiler bakımından yetersizdir
(bkz. Bölüm 5.3).
Çocuk doğurma potansiyeli bulunan kadınlar/Doğum kontrolü (Kontrasepsiyon)
FUNİT kullanan doğurganlık çağındaki kadınlarda, kontraseptif yöntemler
kullanılmalıdır. FUNİT tedavisi bitiminden itibaren bir sonraki menstruel döneme kadar,
etkili kontraseptif yöntemler kullanılmaya devam edilmelidir.
Gebelik dönemi
FUNİT, elde edilebilecek yararın fetüse olası risklerin üzerinde olduğu hayatı tehdit
edici vakalar dışında gebelikte kullanılmamalıdır (bkz. Bölüm 4.3).
Gebelik döneminde FUNİT kullanımı ile ilgili bilgiler sınırlıdır. Pazarlama sonrası
deneyimler sırasında, konjenital anomali vakaları bildirilmiştir. Bu vakalar, iskelet,
genitoüriner sistem, kardiyovasküler ve oftalmik malformasyonların yanısıra
kromozomal ve birden fazla malformasyonların bir arada görülmesini içermektedir.
FUNİT ile nedensel bir ilişki saptanmamıştır.
Gebeliğin ilk trimesterinde FUNİT kullanımı -çoğunluğu vulvovajinal kandidoz için kısa
dönem tedavi alanlarında- ile ilgili epidemiyolojik veriler, bilinen herhangi bir teratojen
maddeye maruz kalmamış kontrol grubuna göre yüksek malformasyon riski
göstermemiştir.
Laktasyon dönemi:
İtrakonazol çok az miktarda anne sütüne geçer. Bu nedenle FUNİT tedavisinde beklenen
yarar ile emzirme sonucunda doğabilecek riskler çok iyi değerlendirilmelidir. Herhangi
bir şüphede hasta emzirmemelidir.
Üreme yeteneği/Fertilite
Hayvan çalışmalarında itrakonazol üreme toksisitesi göstermiştir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkileri ile ilgili herhangi bir çalışma
yapılmamıştır. Bazı durumlarda araç ve makine kullanımı sırasında baş dönmesi, görme
bozukluğu ve işitme kaybı (bkz Bölüm 4.8) gibi yan etkiler oluşabilir, dikkatli
9olunmalıdır.
4.8. İstenmeyen etkiler
Aşağıdaki tablo, itrakonazolün dermatomikoz ve onikomikoz tedavisinde kullanıldığı
plasebo kontrollü çalışmalarda bildirilen advers olayları göstermektedir. İtrakonazol ile
tedavi edilen hastalarda görülen tüm advers olaylar (%1 ya da daha fazla sıklıkla
görülen), tabloda bulunmaktadır. İtrakonazol ile tedavi edilen hastaların %28'i, plasebo
ile tedavi edilen hastaların ise %23'ünde en az bir advers olay görülmüştür. Tabloda
bildirilen advers olaylar, araştırmacıların nedensellik değerlendirmelerinden bağımsız
olarak özetlenmiştir. Klinik çalışmalarda en sık bildirilen advers olaylar gastro-intestinal
sisteme aittir.
Tablo 1: İtrakonazol ile tedavi edilen hastalarda, ≥%1’den fazla sıklıkla bildirilen advers
olaylar.
İTRAKONAZOL PLASEBO
N=929 N=661
% %
Sinir sistemi hastalıkları 5.7 6.4
Baş ağrısı 4.0 5.0
Gastrointestinal 9.0 6.5
hastalıkları
Bulantı 2.4 2.6
İshal 2.3 2.0
Karın ağrısı 1.8 1.4
Dispepsi 1.7 0.9
Şişkinlik 1.3 0.5
Hepatobilier hastalıkları 2.2 1.1
Anormal hepatik 1.0 0.3
fonksiyon
Solunum, göğüs 6.0 5.7
bozuklukları ve
mediastinal hastalıkları
Rinit 2.0 2.1
Üst solunum yolları 1.8 1.1
enfeksiyonu
Sinüzit 1.7 1.2
Deri ve deri altı doku 5.1 2.1
hastalıkları
Döküntü 2.5 0.6
Vücut geneliyle ilgili 5.8 5.9
advers etkiler
Hasar 2.9 3.0
Pazarlama sonrası deneyim
Dünya çapında pazarlama sonrası deneyimden elde edilen advers ilaç reaksiyonları
(tüm formülasyonlardan elde edilen) Tablo 2'de yer almaktadır. Tabloda advers
reaksiyonlar sistem organ sınıflamasına ve aşağıdaki belirtilen sıklık oranlarına göre
sıralanmıştır:
10Çok yaygın (≥1/10); yaygın (≥1/100 ile <1/10); yaygın olmayan (≥1/1000 ile <1/100);
seyrek (≥1/10000 ile <1/1000); çok seyrek (≤10000); bilinmiyor (eldeki verilerden
hareketle tahmin edilemiyor).
Bu sıklık oranları spontan advers etki bildirimlerinden elde edilen oranlar olup, klinik
ya da epidemiyolojik çalışmalarla elde edilebilecek daha kesin hesaplamalardaki
oranları temsil etmemektedir.
Tablo 2: Pazarlama sonrası bildirilen advers ilaç reaksiyonları
Kan ve lenf sistemi hastalıkları
Seyrek: lökopeni
Bilinmiyor: nötropeni, trombositopeni
Bağışıklık sistemi hastalıkları
Yaygın olmayan: hipersenstivite*
Bilinmiyor: serum hastalığı, anjiyonörotik ödem, anafilaktik, anafilaktoid ve
alerjik reaksiyonlar
Metabolizma ve beslenme hastalıkları
Bilinmiyor: hipertrigliseridemi, hipokalemi
Sinir sistemi hastalıkları
Yaygın olmayan: baş ağrısı, sersemlik hissi, parestezi
Seyrek: hipoestezi
Bilinmiyor: periferik nöropati*
Göz hastalıkları
Seyrek: görsel bozukluklar
Bilinmiyor: görmede bulanıklık, çift görme
Kulak ve iç kulak hastalıkları
Seyrek: kulak çınlaması
Bilinmiyor: geçici ya da kalıcı işitme kaybı*
Kardiyak hastalıklar
Bilinmiyor: konjestif kalp yetmezliği*
Solunum, göğüs bozuklukları ve mediastinal hastalıkları
Seyrek: dispne
Bilinmiyor: pulmoner ödem
Gastrointestinal hastalıklar
Yaygın: karın ağrısı, bulantı
Yaygın olmayan: kusma, ishal, kabızlık, dispepsi, disguzi, şişkinlik
Seyrek: pankreatit
Hepato-bilier hastalıkları
11Yaygın olmayan: hiperbilirübinemi, alanin aminotransferaz yükselmesi, aspartat
aminotransferaz yükselmesi
Seyrek: karaciğer enzimlerinin yükselmesi
Bilinmiyor: akut karaciğer yetmezliği*, hepatit, hepatotoksisite*
Deri ve deri altı doku hastalıkları
Yaygın: döküntü
Yaygın olmayan: ürtiker, alopesi, kaşıntı
Bilinmiyor: toksik epidermal nekroliz, Stevens-Johnson sendromu, akut
generalize ekzantematöz püstüloz, eritem multiform, eksfolyatif
dermatit, lökositoklastik vaskülit, fotosensitivite
Kas-iskelet bozukluklar, bağ doku ve kemik hastalıkları
Bilinmiyor: miyalji, artralji
Böbrek ve idrar hastalıkları
Seyrek: pollaküri
Bilinmiyor: üriner inkontinans
Üreme sistemi ve meme hastalıkları
Yaygın olmayan: menstrüel bozukluklar
Bilinmiyor: erektil disfonksiyon
Genel bozukluklar ve uygulama bölgesine ilişkin hastalıkları
Yaygın olmayan: ödem
Seyrek: ateş
*Bölüm 4.4’e bakınız.
4.9. Doz aşımı ve tedavisi
Doz aşımıyla ilgili herhangi bir bilgi mevcut değildir.
Doz aşımı durumunda destekleyici önlemler uygulanmalıdır. İlk saat içinde mide lavajı
uygulanabilir. Uygun olduğu durumlarda aktif kömür verilebilir.
İtrakonazol, hemodiyaliz ile uzaklaştırılamaz.
Bilinen spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik sınıflandırma: Sistemik kullanım için antifungal, triazol türevleri
ATC kodu: J02AC02
Bir triazol türevi olan itrakonazol, geniş etki spektrumuna sahiptir.
In vitro çalışmalarda, itrakonazolün mantar hücrelerinde ergosterol sentezini bozduğu
gösterilmiştir. Ergosterol mantarların hücre duvarının önemli bir bileşenidir. Sentezinin
bozulması antifungal etki ile sonuçlanır.
İtrakonazol için yüzeyel mikotik enfeksiyonlardan yalnızca Candida türleri için
12duyarlılık kırınım düzeyleri belirlenmiştir (CLSI M27-A2, kırınım düzeyleri EUCAST
metoduyla gösterilememiştir). CLSI kırınım düzeyleri şu şekildedir: duyarlı ≤0.125; doza
bağlı duyarlı 0.25-0.5 ve dirençli ≥ 1 µg/ml. Filamentoz funguslar için yorum
yapılabilecek duyarlılık düzeyleri gösterilememiştir.
In vitro çalışmalar, itrakonazolün ≤ l µg/ml konsantrasyonunda insanlar için patojen
birçok mantarın büyümesini engellediğini göstermiştir. Bu mantarlar şunlardır:
Dermatofitler (Trichophyton spp., Microsporum spp., Epidermophyton floccosum),
mayalar (C. albicans dahil Candida spp., Cryptococcus neoformans, Malassezia spp.,
Trichosporon spp., Geotrichum spp.); Aspergillus spp.; Histoplasma spp.;
Paracoccidioides brasiliensis; Sporothrix schenckii; Fonsecaea spp.; Cladosporium
spp.; Blastomyces dermatitidis; Coccidiodes immitis; Pseudallescheria boydii;
Penicillium marneffei ile diğer çeşitli maya ve mantarlar.
Candida türleri arasında Candida krusei, Candida glabrata ve Candida tropicalis,
genellikle en az duyarlı olanlardır; in vitro koşullarda bunların bazı suşlarının
itrakonazole karşı direnci farklılık göstermektedir.
İtrakonazol tarafından inhibe edilmeyen başlıca mantar türleri Zygomycetes (örn.
Rhizopus spp., Rhizomucor spp., Mucor spp. ve Absidia spp.), Fusarium spp.,
Scedosporium spp. ve Scopulariopsis spp.' dir.
Azollere direnç yavaş gelişir ve sıklıkla birçok genetik mutasyon sonucu oluşur.
Tanımlanan mekanizmalar arasında hedef enzim 14 α-demetilazın kodunu çözen
ERGl1'in aşırı ekspresyonu, hedefin afinitesini azaltan ERG1l nokta mutasyonları
ve/veya hücre dışına geçişle sonuçlanan taşıyıcının aşırı ekspresyonu bulunmaktadır.
Sınıfından bir üyesine direncin gelişmiş olması, diğer azollere de direnç gelişimini
göstermemesine rağmen azol sınıfı içinde Candida türlerine karşı çapraz direnç gelişimi
gözlenmiştir. İtrakonazole dirençli Aspergillus fumigatus suşları bildirilmiştir.
5.2. Farmakokinetik özellikler
Genel özellikler
İtrakonazolün farmakokinetik özellikleri sağlıklı kişilerde, özel popülasyonlarda ve tek
ya da birden fazla doz alan hastalarda incelenmiştir. Genellikle itrakonazol iyi emilir.
Ağızdan alınmasından yaklaşık 2-5 saat sonra, en yüksek plazma düzeyine ulaşılır.
İtrakonazol, çok sayıda metabolitine dönüşmek üzere yoğun bir hepatik metabolizmaya
uğrar. Başlıca metaboliti hidroksi-itrakonazoldür. Hidroksi-itrakonazolün plazma
konsantrasyonu, değişmemiş ilaç miktarının yaklaşık iki katıdır. Tek bir doz sonrasında,
terminal yarılanma ömrü 17 saattir. Tekrarlanan dozlar sonrasında terminal yarılanma
ömrü 34 - 42 saate yükselir. İtrakonazolün farmakokinetiği doğrusal değildir, bu nedenle
birden fazla doz verilmesi sonrasında plazmada birikir. Sabit plazma konsantrasyonlarına
l5 gün içinde ulaşılır ve en yüksek plazma konsantrasyonları 0.5 µg/ml (günde bir kez
100 mg), 1.1 µg/ml (günde bir kez 200 mg) ve 2.0 µg/ml'dir (günde iki kez 200 mg).
Tedavi durdurulduktan sonra, itrakonazol plazma konsantrasyonu 1 hafta içinde
saptanamaz düzeye gelir. Yüksek dozlarda itrakonazol klerensi, hepatik metabolizmanın
doyurulabilir mekanizması sonucunda azalır. İtrakonazol idrar (~% 35) ve feçesle
(~%54) inaktif metabolit olarak atılır.
13Emilim:
İtrakonazol, oral olarak alındıktan hemen sonra hızla emilir. Tek bir dozun ağızdan
alınmasından yaklaşık 2-5 saat sonra, en yüksek plazma düzeyine ulaşılır. İtrakonazolün
mutlak biyoyararlanımı yaklaşık %55 'tir. Oral biyoyararlanımı, yemeklerden hemen
sonra tok karına alındığında, en yüksek değerine ulaşır.
Dağılım:
Plazmada, itrakonazolün büyük bir kısmı (%99.8) proteinlere bağlıdır. Başlıca bağlandığı
protein albumindir (hidroksi metaboliti için % 99.6). Lipidlere de belirgin bir afinitesi
vardır. Plazmadaki itrakonazolün yalnızca %0.2'si serbest halde bulunmaktadır. Dağılım
hacminin yüksek olması (>700 litre), dokulara yaygın olarak dağıldığını göstermektedir.
Akciğer, böbrek, karaciğer, kemik, mide, dalak ve kastaki konsantrasyonu, eş zamanlı
plazma konsantrasyonunun 2-3 katı olarak bulunmuştur. Beyindeki konsantrasyonun
plazma konsantrasyonuna oranı yaklaşık birdir.
Başta deri olmak üzere, keratinize dokulardaki konsantrasyonu, plazma düzeylerinin
yaklaşık 4 katıdır.
Biyotransformasyon:
İtrakonazol, karaciğerde büyük oranda metabolize olur ve çeşitli metabolitlerine dönüşür.
Başlıca metabolitlerinden biri olan hidroksi-itrakonazol, in vitro olarak itrakonazol ile
kıyaslanabilir antifungal etkinliğe sahiptir. Hidroksi metabolitinin plazma
konsantrasyonu, itrakonazolün plazma konsantrasyonunun yaklaşık iki katıdır. In vitro
çalışmalarda gösterildiği üzere, CYP3A4 enzimi itrakonazol metabolizmasında rol
oynayan başlıca enzimdir.
Eliminasyon:
Alınan dozun bir hafta içinde yaklaşık %35'i idrarla, %54'ü feçesle inaktif metabolitleri
şeklinde atılır. Alınan dozun %3-18 arasında değişen oranı feçesle, %0.03'ünden daha az
bir bölümü idrarla değişmeden itrakonazol olarak atılır.
İtrakonazolün keratinize dokulardan tekrar dağılımı ihmal edilebilir düzeyde olduğundan,
itrakonazolün bu dokulardan atılımı epidermal yenilenmeye bağlıdır. Plazmanın tersine,
4 haftalık bir tedaviden sonra deri dokusundaki terapötik konsantrasyonu 2-4 hafta daha
devam eder. Tedaviye başlandıktan sonra l hafta gibi kısa bir sürede tırnak keratininde
saptanan itrakonazol düzeyi, 3 aylık bir tedaviden sonra en az 6 ay daha devam eder.
Doğrusallık/Doğrusal olmayan durum:
İtrakonazolün farmakokinetiği doğrusal değildir, bu nedenle birden fazla doz verilmesi
sonrasında plazmada birikir.
Hastalardaki karakteristik özellikler
Karaciğer yetmezliği:
İtrakonazol büyük oranda karaciğerde metabolize olur. 12 siroz hastası ve 6 sağlıklı
kontrol vakasında tek doz itrakonazol (l00 mg kapsül) uygulaması sonrası; itrakonazolün
en yüksek plazma konsantrasyonu (C ), eğri altında kalan alanı (EAA) ve terminal
maks
yarılanma ömrü ölçülmüş ve bu iki grupta elde edilen veriler karşılaştırılmıştır. Siroz
hastalarında itrakonazolün ortalama en yüksek plazma konsantrasyonlarının belirgin
olarak düştüğü (yaklaşık %47) gözlenmiştir. Ortalama atılım yarılanma ömrü, karaciğer
14bozukluğu bulunmayan sağlıklı kontrol vakalarında 16 saat iken, siroz hastalarında 37
saate uzamıştır. Eğri altında kalan alan (EAA) sağlıklı vakalarda ve siroz hastalarında
benzer bulunmuştur. Siroz hastalarında uzun süreli itrakonazol kullanımına ait veri
bulunmamaktadır. (bkz. Bölüm 4.2 ve Bölüm 4.4)
Böbrek yetmezliği:
Böbrek yetmezliği bulunan hastalarda itrakonazolün kullanımı ile ilgili veriler sınırlıdır.
İtrakonazolün bu hasta popülasyonunda kullanımında dikkatli olunmalıdır.
5.3. Klinik öncesi güvenlilik verileri
İtrakonazol bir dizi klinik olmayan güvenlilik çalışmasıyla denenmiştir.
İtrakonazol ile fare, sıçan, kobay ve köpeklerde yapılan akut toksisite çalışmaları, geniş
bir güvenlilik sınırı olduğunu göstermiştir. Sıçan ve köpeklerde yapılan sub-kronik oral
toksisite çalışmaları birçok hedef organ veya doku olduğunu göstermiştir: Farklı
organlarda ksantom hücreleri ile seyreden lipid metabolizması bozukluklarının yanısıra
adrenal korteks, karaciğer ve mononükleer fagosit sistemi bozuklukları da
görülebilmektedir.
Yüksek dozlarda, adrenal korteksin histolojik incelemeleri, zona retikülaris ve
fasikülatanın hücresel hipertrofisi ile seyreden, bazen zona glomerulosada incelmenin de
bulunduğu geri dönüşümlü şişme göstermiştir. Yüksek dozlarda, geri dönüşümlü hepatik
değişimler bulunmuştur. Sinüzoid hücrelerde hafif değişiklikler ve hepatosit
vaküolasyonu (selüler disfonksiyonu gösterir) görülür. Ancak, görülebilir hepatit ya da
hepatoselüler nekroz bulunmamaktadır. Mononükleer fagosistemdeki başlıca histolojik
değişiklik, çeşitli parankimal dokulardaki makrofajlarda proteinimsi materyalin
artmasıdır.
İtrakonazolün mutajenik potansiyeli ile ilgili bir gösterge bulunmamaktadır.
İtrakonazol sıçan ya da farelerde primer karsinojen değildir. Ancak, erkek sıçanlarda
yumuşak doku sarkomu sıklığının daha yüksek olduğu görülmüştür. Bu durum, yükselen
kolesterol seviyesinin ve bağ dokusundaki kolesterozun sonucu olarak ortaya çıkan bağ
dokusunun neoplastik olmayan kronik enflamatuvar reaksiyonuna bağlanmaktadır.
İtrakonazolün fertilite üzerine primer etkisi ile ilgili bir kanıt bulunmamaktadır.
İtrakonazol, sıçanlarda ve farelerde yüksek dozlarda maternal toksisite, embriyotoksisite
ve teratojenisitede dozla ilişkili bir artışa neden olmaktadır. Teratojenisite, sıçanlarda
majör iskelet bozuklukları; farelerde ise ensefalosel ve makroglosiden oluşmaktadır.
Kronik itrakonazol uygulamasını takiben, juvenil köpeklerde kemik mineral
yoğunluğunda genel bir düşüş gözlenmiştir.
Sıçanlarda yapılan üç toksikoloji çalışmasında, itrakonazol kemik defektlerine yol
açmıştır. Bu defektler, düşük kemik plağı aktivitesi, büyük kemiklerde zona kompaktının
incelmesi ve artmış kemik kırılganlığını içermektedir.
156. FARMASÖTİK ÖZELLİKLER
6.1. Yardımcı maddelerin listesi
Hidroksi propil metil selüloz
Polietilen glikol
Nötral mikrogranüller
Titanyum dioksit
Azorubin
Patent mavi V
Karamel renk
6.2. Geçimsizlikler
Bilinen herhangi bir geçimsizlik bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
PVC / Al Blister
Kutuda 4, 15 ya da 30 kapsül halinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü
yönetmeliği” ve “Ambalaj ve Ambalaj Atıklarının Kontrolü yönetmelikleri”ne
uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Inkılap Mah. Akçakoca Sok. No: 10
34768 Ümraniye / İstanbul
Tel: (216) 633 60 00
Fax: (216) 633 60 01
8. RUHSAT NUMARASI(LARI)
182/55
169. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.05.1997
Ruhsat yenileme tarihi: 21.05.2007
10. KÜB’ÜN YENİLENME TARİHİ
--
17