KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLURO-5 DEVA 1000 mg/20 ml I.V./I.A. enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
5-fluorourasil ........................ 1000 mg
Her 1 ml çözelti 50 mg 5-fluorourasil etkin maddesi içermektedir.
Yardımcı madde(ler):
Sodyum hidroksit ................... 280 mg (k.m.)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren flakon
Renksiz veya sarımsı, kokusuz, partikül içermeyen berrak çözelti
4.KLİNİK ÖZELLİKLER
4.1. Terapötik endikasyonlar
FLURO-5 DEVA, meme kanseri ve kolorektal karsinoma tedavisi başta olmak üzere bir çok
malignitenin tedavisinde tek başına veya kombinasyon olarak kullanılabilir.
Ayrıca, FLURO-5 DEVA’nın mide kanseri, baş ve boyun kanserleri ve pankreatik
karsinomalı hastalarda etkinliliği bildirilmiştir.
4.2. Pozoloji ve uygulama şekli
Pozoloji/uygulama sıklığı ve süresi:
Uygun doz ve tedavi rejimi seçimi hastanın genel durumuna, tedavi edilen karsinoma tipine
ve FLURO-5 DEVA’nın tek başına veya bir başka tedavi ile kombine verilmesine bağlıdır.
Başlangıç tedavisi hastanede uygulanmalıdır ve toplam günlük doz 1 gramı aşmamalıdır.
Şişmanlık, ödem veya karında asit gibi anormal sıvı birikmesi durumlarından herhangi biri
olmadıkça hastanın gerçek vücut ağırlığına göre doz hesaplanır. Bu durumda, hesaplamada
ideal vücut ağırlığı baz olarak kullanılır.
Aşağıdaki durumlarda doz azaltılması önerilebilir;
• Kaşeksi
• Tedaviden önceki 30 gün içinde önemli bir ameliyat geçirilmesi
• Azalmış kemik iliği fonksiyonu
• Hepatik ve renal fonksiyon bozukluğu
1 / 10Aşağıdaki dozajların sadece bir rehber olması amaçlanmıştır.
Kolerektal karsinom
Başlangıç tedavisi infüzyon veya enjeksiyon şeklinde olabilir, daha az toksisite nedeniyle
infüzyon şeklinde uygulama genelde tercih edilmektedir.
İntravenöz infüzyon:
Vücut ağırlığına göre 15 mg/kg’ lık (600 mg/m2) günlük doz, her bir infüzyon için 1 g’ dan
fazla olmayacak şekilde, 300-500 ml %5’lik glukoz çözeltisinde veya %0,9’ luk NaCl içinde
sulandırılır ve dakikada 40 damla oranında 4 saat boyunca intravenöz infüzyon olarak verilir.
Bu doz, toksisite ortaya çıkıncaya kadar veya toplam doz 12-15 g’ a ulaşıncaya kadar birbirini
takip eden günlerde verilir. Günde en fazla 1 g ile bazı hastalar 30 g’ a kadar ilaç almışlardır.
Hematolojik ve gastrointestinal toksisite iyileşinceye kadar tedaviye ara verilmelidir.
Alternatif olarak FLURO-5 DEVA 24 saat boyunca sürekli infüzyon şeklinde verilebilir.
İntravenöz enjeksiyon:
İntravenöz enjeksiyonla vücut ağırlığına göre günde 12 mg/kg (480 mg/m2), 3 gün süresiyle
verilebilir. Herhangi bir toksisite belirtisi olmazsa, hasta 5, 7 ve 9. günlerde ağırlığa göre 6
mg/kg alabilir.
İdame tedavisi, haftada bir kez enjeksiyonla verilen 5-10 mg/kg (200-400 mg/m2) dozundan
oluşmaktadır.
Meme kanseri
Meme kanseri tedavisinde FLURO-5 DEVA, metotreksat ve siklofosfamid ile veya
doksorubisin ve siklofosfamidle kombine olarak kullanılabilir.
Bu şemada, 28 günlük bir tedavi kürünün 1. ve 8. günlerinde intravenöz olarak 10-15 mg/kg
(400-600 mg/m2) uygulanır.
FLURO-5 DEVA, 24 saat sürekli infüzyonla da verilebilir, genel doz 8,25 mg/kg’ dır (300
mg/m2)
İntraarteriyel infüzyon
24 saat sürekli intra-arteriyel infüzyonla günlük 5-7,5 mg/kg (200-300 mg/m2) verilebilir.
İdame tedavisi:
Herhangi bir önemli toksik etki gözlenmezse, yoğun başlangıç kürü, idame tedavisi ile takip
edilebilir. Örneklemelerin hepsinde, idame tedavisi başlatılmadan önce toksik yan etkiler
ortadan kalkmış olmalıdır.
Uygulama şekli:
FLURO-5 DEVA, intravenöz enjeksiyon, intravenöz veya intraarteryel infüzyon olarak
uygulanabilmektedir.
2 / 10Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer fonksiyon bozukluklarında doz azaltılmalıdır.
Pediyatrik popülasyon:
FLURO-5 DEVA’nın çocuklarda kullanımına ilişkin güvenilirliği ve etkinliği
bilinmediğinden önerilmemektedir.
Geriyatrik popülasyon:
Yaşlılara uygulanan FLURO-5 DEVA dozu yetişkin dozları ile benzerdir.
4.3. Kontrendikasyonlar
FLURO-5 DEVA aşağıdaki durumlarda kontrendikedir:
• 5-fluorourasile ve FLURO-5 DEVA’nın içindeki maddelerden herhangi birine karşı bilinen
aşırı duyarlılık durumunda.
• Radyoterapiden veya diğer antineoplastik ajanlarla tedaviden sonra kemik iliği depresyonu
meydana gelmiş hastalarda.
• Hamilelerde ve emziren kadınlarda.
• Malign olmayan hastalıkların tedavisinde.
• Brivudin, sorivudin ve analogları ile birlikte alınmamalıdır/uygulanmamalıdır. Bu ilaçlar,
5- fluorourasili parçalayan dihidropirimidin dehidrogenaz enzim inhibitörleridir. (Bkz: 4.4.
Özel kullanım uyarıları ve önlemleri)
4.4. Özel kullanım uyarıları ve önlemleri
• FLURO-5 DEVA, antimetabolitlerin kullanımını iyi bilen uzman doktor tarafından veya
onun sıkı gözetimi altında verilmesi önerilmektedir.
• Başlangıç tedavisi tüm hastalara hastanede uygulanmalıdır.
• Uygun FLURO-5 DEVA tedavisini lökopeni takip eder, en düşük lökosit sayısı genellikle
ilk tedavi kürünün 7 ila 14.günleri arasında gözlenmektedir, fakat bazen 20 güne kadar
uzayabilir.
• Lökosit sayıları genelde 30. günde normale geri döner. Her gün trombosit ve lökosit
sayılarının izlenmesi önerilmektedir. Trombosit sayısı 100.000/mm3’ ün ve lökosit sayısı
3000 /mm3’ un altına düşerse, tedavi kesilmelidir. Toplam lökosit sayısı 2000/mm3’ ten
daha az ise, hastanın hastanede izole, koruyucu bir yerde tutulması ve sistemik enfeksiyon
gelişmesini önlemek için uygun bir şekilde tedavi edilmesi önerilmektedir.
• Stomatit veya ağız içi ülser, ağır diyare, gastrointestinal ülserasyon, gastrointestinal
kanama ve herhangi bir yerdeki kanamanın ilk belirtileri görüldüğünde tedavi kesilmelidir.
FLURO-5 DEVA güvenlik sınırı dardır ve terapötik yanıt belli derecede toksisite olmadan
ortaya çıkmaz. Bu nedenle hasta seçimine ve dozaj ayarlamasına dikkat edilmelidir.
• FLURO-5 DEVA, azalmış böbrek veya karaciğer fonksiyonuna sahip ya da sarılıklı
hastalarda dikkatli kullanılmalıdır. FLURO-5 DEVA uygulamasını takiben seyrek olarak
miyokard enfarktüsü ve EKG anormallikleri, anjina izole vakaları rapor edilmiştir. Bu
sebeple tedavi kürü esnasında (veya öncesinde) göğüs ağrısı olan veya kalp rahatsızlığı
3 / 10hikayesi olan hastaların tedavisinde dikkatli olunmalıdır. Ciddi kardiyak toksisite
durumunda tedavi durdurulmalıdır.
• Dihidropirimidin dehidrogenaz (DPD) enzim aktivitesinin azalmış veya noksan olduğu
hastalarda toksisitede artış bildirilmiştir. Dihidropirimidin dehidrogenaz enzimi 5-5-
fluorourasilin degradasyonunda önemli rol oynamaktadır. Brivudin, sorivudin gibi
nükleozid anologları toksik reaksiyonlara eşlik eden 5-fluorourasil plazma
konsantrasyonlarında keskin bir artışa neden olabilir. Bu sebeple brivudini, sorivudini ve
analoglarını içeren ilaçlarla tedaviye başlanmadan önce en az 4 haftalık bir ara
gözlenmelidir.
• Gerekli olduğunda 5-fluoropirimidin tedavisine başlamadan önce DPD enzim aktivitesi
kontrol edilmelidir. Kazara FLURO-5 DEVA tedavisi alan hastalara brivudin ve sorivudin
uygulanması halinde FLURO-5 DEVA toksisitesini düşürmek için etkili önlemler
alınmalıdır. Böyle bir durumda acilen hastaneye başvurulmalı, sistemik enfeksiyonların ve
dehidratasyonun önlenmesi için her türlü önlem alınmalıdır.
• FLURO-5 DEVA, fenitoin içeren ilaçlarla beraber kullanıldığında plazma fenitoin
konsantrasyonunun artma olasılığından dolayı düzenli kontroller yapılmalıdır.
• Yüksek doz pelvik irradyasyonundan ve alkilleyici ajanlarla tedaviden sonra, yüksek riskli
hastalarda ve adrenalektomi veya hipofizektomi sonrası hastalarda özel dikkat gereklidir.
• FLURO-5 DEVA ile tedavi edilen erkek ve kadınlar tedavi sırasında ve tedavi
durdurulduktan sonraki 3. aya kadar uygun doğum kontrol yöntemi kullanmalıdır.
FLURO-5 DEVA her dozunda yaklaşık 161 mg sodyum içerir. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
• Diğer sitotoksik ilaçlarla (siklofosfamid, vinkristin, metotreksat, sisplatin, doksorubisin),
interferon-a veya folinik asit ile kombinasyonda, FLURO-5 DEVA’ nın hem etkinliği hem
de toksisitesi artabilir.
• Metotreksat, metronidazol, lökoverinin yanı sıra allopurinol ve simetidin gibi aktif ilacın
yararlılığını etkileyen ilaçların biyokimyasal olarak FLURO-5 DEVA’nın hem antitümör
etkinliğini ve hem de toksisitesini artırdığı raporlanmıştır.
• FLURO-5 DEVA rejimi sonrası başlanan varfarin terapisi ile tedavi edilen bazı hastalarda
belirgin protrombin zamanı ve INR artışları raporlanmıştır.
• Dihidropirimidin dehidrogenaz enzimi 5-fluorourasilin degradasyonunda önemli rol
oynamaktadır. Brivudin, sorivudin gibi nükleozid anologları toksik reaksiyonlara eşlik
eden 5-fluorourasil plazma konsantrasyonlarında keskin bir artışa neden olabilir. Bu
sebeple brivudini, sorivudini ve analoglarını içeren ilaçlarla tedaviye başlanmadan önce en
az 4 haftalık bir ara gözlenmelidir. Gerekli olduğunda 5-fluoropirimidin tedavisine
başlamadan önce DPD enzim aktivitesi kontrol edilmelidir. (Bkz: 4.4. Özel kullanım
uyarıları ve önlemleri)
• Fenitoin içeren ilaçlarla beraber FLURO-5 DEVA kullanımı plazma fenitoin seviyesindeki
artışlar fenitoin zehirlenmesi belirtilerinin gözlenmesine sebep olur. (Bkz: 4.4. Özel
kullanım uyarıları ve önlemleri)
4 / 10FLURO-5 DEVA, agranülositoz riskindeki artış sebebiyle klozapin kombinasyonu şeklinde
kullanılmamalıdır.
4.6.Gebelik ve laktasyon
Genel tavsiye
FLURO-5 DEVA’nın gebelik kategorisi D’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
5-fluorourasil’ in gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
FLURO-5 DEVA gerekli olmadıkça gebelik döneminde kullanılmamalıdır.
Gebelik dönemi
FLURO-5 DEVA gebelik döneminde kontrendikedir ve fetüs üzerine olan zararlı etkilerinden
dolayı kullanılmamalıdır.
Laktasyon dönemi
FLURO-5 DEVA’nın anne sütüne geçip geçmediği bilinmediğinden, emziren anneler
FLURO-5 DEVA ile tedavi sırasında anne sütü ile beslemeyi durdurulmalıdır.
FLURO-5 DEVA emziren kadınlarda kesinlikle kullanılmamalıdır.
Üreme yeteneği /Fertilite
Yapılan çalışmalarda FLURO-5 DEVA’nın fertiliteye zarar verici etkileri olmuştur.
4.7.Araç ve makine kullanımı üzerindeki etkiler
Araç ve makine kullanma yeteneğini etkileyebilecek, bulantı ve kusma gibi yan etkilerde
artışa sebep olabilir. Bu ilacı uygulanan hastalara araç sürmemeleri ve makine kullanmamaları
konusunda uyarı yapılması gerekmektedir.
4.8.İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok yaygın: Enfeksiyon
Yaygın olmayan: Sepsis
Kan ve lenf sistemi hastalıkları
Çok yaygın: Lökopeni, miyelosupresyon, nötropeni, granülositopeni, trombositopeni,
anemi, pansitopeni
Seyrek: Agranülositoz
5 / 10Bağışıklık sistemi hastalıkları
Çok yaygın: İmmünosupresyon
Çok seyrek: Anafilaktik reaksiyon, anafilaktik şok
Endokrin hastalıkları
Seyrek: T4 artışı (total tiroksin), T3 artışı (total triiyodotironin)
Metabolizma ve beslenme hastalıkları
Yaygın olmayan: Hiperürisemi
Psikiyatrik hastalıkları
Seyrek: Konfüzyon
Sinir sistemi hastalıkları
Seyrek: Ataksi, ekstrapiramidal motor reaksiyonlar, serebellar bozukluk, kortikal
bozukluk, nistagmus, baş ağrısı, baş dönmesi, parkinson benzeri
semptomlar, piramidal bulgular, öfori, lökoensefalopati (lökodistrofi),
konuşma bozuklukları, afazi, konvülsiyon, koma, optik nevrit, periferal
nöropati
Göz hastalıkları
Yaygın: Konjuktivit
Yaygın olmayan: Aşırı lakrimasyon, ektropiom, şaşılık, dakriostenoz, görsel değişiklikler,
blefarit, azalmış görme
Kardiyak hastalıkları
Yaygın: Sırt ağrısı, taşikardi, EKG değişiklikleri, anjina pektoris
Seyrek: Aritmi, miyokard infarktüsü, miyokard iltihabı, kalp yetmezliği, dilate
kardiyomiyopati, kardiyojenik şok, kalp durması, ani kalp ölümü
Vasküler hastalıkları
Seyrek: Vaskülit, Raynaud fenomeni, serebral iskemi, intestinal iskemi, periferal
iskemi, tromboembolizm
Solunum, göğüs bozuklukları ve mediastinal hastalıkları
Yaygın olmayan: Epitaksis, dispne, bronkospazm
Gastrointestinal hastalıkları
Çok yaygın: Diyare, bulantı, kusma, mukozit, stomatit
Yaygın olmayan: Gastrointestinal ülserasyon, gastrointestinal hemoraji
Hepato-bilier hastalıkları
Yaygın olmayan: Karaciğer hücre hasarı
Seyrek: Karaciğer nekrozu
6 / 10Deri ve deri altı doku hastalıkları
Çok yaygın: Alopesi, el ayak sendromu
Yaygın olmayan: Dermatit, aşırı pigmentasyon, hipopigmentasyon, tırnaklarda değişiklik
(tırnak kaybı da dahil), onikoliz, ekzantem, cilt kuruluğu, ürtiker,
fotosensitivite, recall fenomeni
Genel bozukluklar ve uygulama bölgesine ilişkin hastalıkları
Çok yaygın: Ateş, yorgunluk
Yaygın olamayan: Tromboflebit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
FLURO-5 DEVA’nın doz aşımı belirtileri bulantı, kusma, diyare, stomatit, osofagofaranjit,
gastrointestinal ülserasyon ve kanama, herhangi bir bölgede hemoraji ve kemik iliği
depresyonu (trombositopeni, lökopeni ve agranülositoz dahil).
FLURO-5 DEVA’nın bilinen spesifik antidotu mevcut değildir.
FLURO-5 DEVA ile doz aşımına maruz kalmış olan hastalar, en az dört hafta hematolojik
yönden takip edilmeli ve anomali saptandığında uygun tedavi kullanılmalıdır.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Antimetabolitler (Pirimidin analogları)
ATC kodu: L01BC02
5-fluorourasil, urasil antimetaboliti olarak etki eden pirimidin analoğu bir antineoplastik
ajandır. 5-fluorourasilin etki mekanizması tam olarak bilinmemektedir. Selüler timidilat
sentetaz aracılığı ile deoksiruridik asidin timidilik aside dönüşümünü bloke ederek DNA
sentezini inhibe eder. Timidilat sentetazı en azından üç farklı yolla inhibe eder. Bu yollar;
ilacın deoksiribonukleotid, 5-floro-2-deoksiuridin ve 5 fosfat yollarıdır. Buna ek olarak 5-
fluorourasil RNA sentezine girerek yalancı RNA oluşturarak RNA sentezini inhibe eder.
Ayrıca urasil fosfataz enzimini bloke ederek urasil utilizasyonunu engellemesiyle RNA
sentezini inhibe eder.
7 / 105.2.Farmakokinetik özellikler
Genel özellikler
Emilim:
5-fluorourasil, intravenöz uygulandıktan 3 saat sonra plazmada değişmemiş halde tespit edilir.
Dağılım:
İntestinal mukoza, kemik iliği, karaciğer ve diğer dokulardaki tümör hücrelerine dağılım
gösterir. Plasenta ve beyin omurilik sıvısına geçer. Dağılım çalışmaları, tümör hücresinde ve
çevre dokularda ve ilgili normal dokularda 5-fluorourasil ve metabolitlerinin yüksek
konsantrasyonlarda bulunduğunu göstermiştir. Dağılım hacmi, 0.1-0,4 L/kg aralığındadır.
5-fluorourasil %10 oranında plazma proteinlerine bağlanır. 5-fluorourasil, bazı tümör
hücrelerinde ve normal dokularda urasil katabolizması bozukluğuna bağlı olarak oldukça
uzun sürelerde kalabilir.
Biyotransformasyon:
5-fluorourasilin küçük miktarı dokularda aktif metabolitleri olan 5-floro-2-deoksiüridin ve 5-
floro-2-deoksiüridin-5-fosfata dönüşür. İlacın büyük bir kısmı karaciğerde metabolize olur.
Metabolitlerinin bir kısmı karbondioksitle solunum yolundan atılırken diğer bir kısmı, alfa
floro-beta guanidopropionik asit ve alfa floro-beta ürideopropionik asit üre şeklinde idrardan
atılır. İv uygulandıktan sonra verilen dozun yaklaşık %5’ i değişmemiş halde 6 saatte idrarla
atılırken, büyük bir kısmı karbondioksit halinde solunum yoluyla atılır.
Emilim:
İv uygulandıktan sonra plazma yarılanma ömrü ortalama 16 dakikadır. Ancak yarılanma ömrü
doza bağlı olarak 8-20 dakika arasında değişmektedir.
Doğrusallık/Doğrusal olmayan durum:
5-fluorourasilin’in ortalama plazma yarılanma ömrü dozla orantısaldır. İntravenöz uygulanan
FLURO-5 DEVA’nın kinetiği doğrusaldır.
Hastalardaki karakteristik özellikler
Böbrek yetmezliği:
Böbrek fonksiyon bozukluğunda ilacın atılımı azalmaktadır.
5.3.Klinik öncesi güvenlilik verileri
Bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
8 / 106.2.Geçimsizlikler
5- fluorourasil kalsiyum folinat, karboplatin, sisplatin, sitarabin, diazepam, doksorubisin,
droperidol, droperidol, filgrastim, galyum nitrat, metotreksat, metoklopramit, morfin,
ondansetron, parenteral besinler, vinorelbin ve diğer antrasiklinler ile geçimsizdir.
FLURO-5 DEVA alkali yapıda olduğundan asidik yapıdaki ilaçlarla ve preparatlarla ya da
alkali ortamda stabil olmayan maddelerle karıştırmaktan kaçınılmalıdır.
6.3.Raf ömrü
36 ay
6.4. Saklamaya yönelik özel tedbirler
25oC altındaki oda sıcaklığında, ışıktan korunarak saklanmalıdır. Flakon açıldıktan sonra
hemen kullanılmalıdır.
FLURO-5 DEVA’yı dondurmayınız ya da soğutmayınız.
Eğer ürün düşük ısıya maruz kalırsa çökeltiler görülebilir. Bu çökeltiler 60°C’ de hafif ısıtma
ve çalkalamayla çözülebilir. Bu durumda kullanmadan önce vücut sıcaklığına gelecek şekilde
soğutulmalıdır.
FLURO-5 DEVA, ilk kez açıldıktan veya sulandırıldıktan sonra tek kullanım içindir.
6.5. Ambalajın niteliği ve içeriği
Tip I cam, amber renkli, gri bromobütil lastik tıpa, alüminyum başlıklı ve flip- off kapaklı
flakon.
Her bir kutuda, 20 ml konsantre çözelti içeren flakon ve bir hasta kullanma talimatı
bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
FLURO-5 DEVA flakon, kanser kemoterapisinde uzmanlaşmış hekimler tarafından ya da
onların gözetiminde kullanılmalıdır.
Kontaminasyon:
5-fluorourasil irritan bir madde olduğundan deri ve mukoz membranlarla temasından
kaçınılmalıdır. Gözler ya da deri ile temas gerçekleştiğinde bu bölgeler bol su ya da serum
fizyolojik ile yıkanmalıdır. Ciltteki geçici sızlama için tahriş edici özelliği olmayan bir krem
uygulanabilir. Gözle temas halinde veya çözelti yutulmuşsa veya solunmuşsa tıbbi yardım
için bir doktora başvurulmalıdır.
9 / 10Hazırlama talimatı:
FLURO-5 DEVA, kemoterapötik ajanların güvenli kullanımı konusunda eğitim görmüş olan
profesyonel kişiler tarafından kullanım için hazırlanabilir. Hazırlık sadece özel bir alanda
gerçekleştirilir.
İlacın hazırlanması ve enjektöre transferi gibi işlemler aseptik koşullarda, sitotoksikler için
ayrılmış özel alanlarda yapılmalı ve bu işlemleri uygulayan personel koruyucu elbise, eldiven,
gözlük ve maske kullanmalıdır.
Hamile personelin bu kemoterapötik ajanların kullanımında görev almamaları önerilir.
İmha etme
Hem tıbbi ürünün artanı hem de seyreltilmek için ya da infüzyon için hazırlanmış çözeltinin
tamamı hastanenin sitotoksik maddelere uygulanan standart prosedürlerine göre ve zararlı
atıkların imha edilmesi için yürürlükte olan yasal gereklere uygun olarak ortadan
kaldırılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No: 1 34303 Küçükçekmece / İSTANBUL
Tel: 0 212 692 92 92
Fax: 0 212 697 00 24
8. RUHSAT NUMARASI(LARI)
230/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2011
Ruhsat yenileme tarihi:
10. KÜB’ ÜN YENİLENME TARİHİ
10 / 10