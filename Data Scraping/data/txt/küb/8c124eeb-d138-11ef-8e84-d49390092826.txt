KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOSDAY 3 g efervesan tablet
2. KALİTATİF VE KANTİTATİF BİLEŞİM
Etkin madde:
Her bir efervesan tablet etkin madde olarak 3000 mg fosfomisin’e eşdeğer 5631,00mg
fosfomisin trometamol içermektedir.
Yardımcı madde(ler):
Sodyum klorür 60,00 mg
Sodyum hidrojen karbonat 783,00 mg
Yardımcı maddeler için bölüm 6.1’e bakınız.
3. FARMASÖTİK FORM
Efervesan tablet
Beyaz renkli, iki tarafı düz, yuvarlak efervesan tabletler.
4. KLİNİK ÖZELLİKLER
4.1. Terapötik endikasyonlar
FOSDAY, fosfomisine duyarlı patojenlerin (Escherichia coli ve Enterococcus faecalis) neden
olduğu kadınlardaki komplike olmamış alt üriner sistem enfeksiyonlarının tedavisinde
endikedir. Ayrıca, diyagnostik ve cerrahi prosedürlerin profilaksisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
18 yaş ve üstü kadınlarda, komplike olmamış üriner sistem enfeksiyonlarında tavsiye edilen
fosfomisin dozu günde tek doz 3 gr’dır.
Yine yaşlılar da dahil olmak üzere, erişkinlerde transüretral cerrahi veya tanı amaçlı girişimler
öncesinde önerilen profiloaksi dozu iki kez 3 g’dır. İlk doz cerrahi girişimden 3 saat önce,
ikinci doz cerrahiden 24 saat sonra alınmalıdır.
1Uygulama şekli:
FOSDAY, aç karnına alınmalıdır. Geceleri yatmadan önce ve mesane boşaltıldıktan sonra
kullanılması önerilir. Bir efervesan tablet FOSDAY bir bardak suda eritilir ve çözünme
tamamlandıktan sonra içilir. Suda çözülerek kullanıma hazırlanan ilaç bekletilmeden
içilmelidir.
Özel popülasyonlara ilişkin ek bilgiler:
Böbrek yetmezliği:
Kreatinin klerensi 10 ml/dak altında olan ciddi böbrek yetmezliği olan hastalarda FOSDAY
kullanımı tavsiye edilmemektedir (Bkz. Bölüm 4.3 Kontrendikasyonlar).
Karaciğer yetmezliği:
Karaciğer yetmezliği olan hastalar için özel bir doz ayarlaması bulunmamaktadır.
Pediyatrik popülasyon:
Fosfomisinin 12 yaş altı çocuklarda kullanımının etkinlik ve güvenilirliğine dair yeterli veri
bulunmadığından kullanımı önerilmemektedir.
Geriyatrik popülasyon:
Yaşlı popülasyonda yeterli veri bulunmamaktadır. Yaşlı hastalarda doz ayarlaması yaparken
böbrek, karaciğer ve kardiyak fonksiyonlarındaki azalmalar, eşlik eden diğer hastalıklarda göz
önünde bulundurularak en düşük dozun seçilmesine dikkat edilmelidir.
4.3. Kontrendikasyonlar
FOSDAY, fosfomisin veya preparat bileşenlerinden herhangi birine karşı aşırı duyarlılığı
olanlarda ve kreatinin klerensi 10 ml/dak altında ciddi böbrek yetmezliği olan kişilerde
kontrendikedir.
4.4. Özel kullanım uyarıları ve önlemleri
Neredeyse tüm antibakteriyel ajanların kullanımında görülen Clastridium difficile ilişkili
diyare (CDAD) bildirilmiştir. Antibakteriyel ilaçlarla tedavi, C. difficile fazlalığına neden
olarak barsak florasını değiştirmektedir.
C. difficile, CDAD gelişimine neden olan toksin A ve toksin B üretmektedir. Hipertoksin
oluşturan C. difficile suşu artmış morbidite ve mortaliteye neden olmaktadır ve bu
enfeksiyonlar antimikrobiyal tedaviye dayanıklıdır ve kolektomi gerekebilmektedir.
Antibiyotik kullanımını takiben diyare görülen tüm hastalarda CDAD düşünülmelidir.
2Antibakteriyal ajan kullanımından sonraki 2 ay içinde gelişen CDAD bildiriminde dikkatli
medikal öykü gereklidir.
CDAD’dan şüphelenildiğinde veya doğrulandığında, C. difficile’ye karşı direkt etkili olmayan
antibiyotik kullanımına son vermek gerekebilir. Uygun sıvı ve elektrolit uygulaması, protein
takviyesi, C. difficile antibiyotik tedavisi ve cerrahi değerlendirme klinik uygulama olarak
belirtilmektedir.
Yiyeceklerle birlikte alınması, kan ve idrar seviyelerinde hafif düşmeye neden olacak şekilde
etkin maddenin emilimini geciktirebilir. FOSDAY aç karnına alınmalıdır (yemeklerden 2-3
saat sonra). Geceleri yatmadan önce ve mesane boşaldıktan sonra kullanılması önerilir.
Nefrit, pyelonefrit gibi üst üriner sistem enfeksiyonlarında kullanılması önerilmemektedir.
On iki yaş altındaki çocuklarda fosfomisin etkinlik ve güvenilirliği ile ilgili yeterli ve iyi
kontrollü klinik çalışma bulunmadığından, kullanımı önerilmemektedir.
Tedaviden önce ve tedavinin tamamlanmasından sonra kültür ve duyarlılık testleri için idrar
örnekleri alınmalıdır.
Sodyum uyarısı
Bu tıbbi ürün her dozunda 237,97 mg sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Etkileşim çalışmalarında, fosfomisinin gastrointestinal motiliteyi artıran metoklopramid ile
birlikte kullanımının serum konsantrasyonunu ve üriner fosfomisin atılımını düşürdüğü
belirtilmiştir. Gastrointestinal motiliteyi artıran diğer ilaçlar da aynı etkiyi gösterebilmektedir.
Fosfomisin ile birlikte simetidin uygulaması, fosfomisinin farmakokinetik parametrelerini
değiştirmemektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
34.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
FOSDAY’in gebelik ve/veya fetus/yeni doğan üzerinde zararlı etkileri olduğunu gösteren
yeterli veri bulunmamaktadır.
FOSDAY’in oral kontraseptifler üzerine etkisi çalışılmamıştır. Ancak estrojen içeren
kontraseptiflerin etkinliği antimikrobiyal ajanlarla eş zamanlı kullanıldığında azalabilir. Bu
nedenle antimikrobiyal tedavisi sırasında alternatif ya da ek doğum kontrol yöntemleri
kullanılması dikkate alınmalıdır.
Gebelik dönemi
Hamile kadınlarda kullanımı sonucunda teratojen etki ile ilgili kontrollü ve yeterli çalışma
bulunmamaktadır. Ancak, FOSDAY gerekli olmadıkça gebelik döneminde kullanılmamalıdır.
Sadece doktor kontrolünde ve annenin alacağı faydanın fetüse verilecek zarardan daha fazla
olması halinde kullanılabilir.
Laktasyon dönemi
Fosfomisin trometamol’ün insan sütüyle atılıp atılmadığı bilinmemektedir.
Hayvanlar üzerinde yapılan çalışmalar fosfomisin trometamol’ün sütle atıldığını
göstermemektedir. Emzirmenin durdurulup durdurulmayacağına ya da FOSDAY tedavisinin
durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve FOSDAY tedavisinin emziren anne
açısından faydası dikkate alınmalıdır.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
FOSDAY’in araç ve makine kullanımı üzerinde bilinen olumsuz bir etkisi yoktur.
4.8. İstenmeyen etkiler
Klinik çalışma verileri
Fosfomisin genellikle iyi tolere edilmiştir.
Aşağıdaki ifadeler, fosfomisin ile ilişkili istenmeyen etki profiline dair bilgileri
yansıtmaktadır.
4Advers reaksiyonlar sıklık aralıklarına göre gruplanmıştır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Metabolizma ve beslenme hastalıkları
Yaygın: Anoreksi
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Yaygın: Lenfadenopati
Seyrek: Aplastik anemi
Gastrointestinal hastalıklar
Çok yaygın: Bulantı, dispepsi, diyare, karın ağrısı, dispepi, faranjit
Yaygın: Kusma, kabızlık, ağız kuruluğu, gaz, anormal dışkı
Hepato-biliyer bozukluklar
Yaygın: SGPT artısı
Seyrek: Kolestatik sarılık, hepatik nekroz
Deri ve deri altı doku hastalıkları
Yaygın: Döküntü, cilt bozuklukları, pruritis
Seyrek: Anjiyoödem
Kas-iskelet sistemi, bağ dokusu ve kemik hastalıkları
Yaygın: Miyalji
Sinir sistemi bozuklukları
Çok yaygın: Baş dönmesi, baş ağrısı
Yaygın: Migren, uyuklama, parestezi
Psikiyatrik bozukluklar
Yaygın: Sinirlilik, uykusuzluk
Solunum, göğüs bozuklukları ve mediastinal hastalıklar
Çok yaygın: Rinit
5Seyrek: Astım
Kulak ve iç kulak bozuklukları
Yaygın: İşitme bozuklukları
Genitoüriner sistem bozukları
Çok yaygın: Vajinit, dismenore
Yaygın: Menstrual bozukluklar, hematüri, dizüri
Genel bozukluklar ve uygulama bölgesine ilişkin hastalıklar
Çok yaygın: Asteni, ağrı, sırt ağrısı, ateş
4.9. Doz aşımı ve tedavisi
FOSDAY doz aşımına ilişkin veri mevcut değildir.
Aşırı doz fosfomisin alan hastalarda aşağıdaki olaylar gözlenmiştir: vestibüler kayıp,
duymada bozukluk, metalik tat, tat algısında azalma. Aşırı doz alımı durumunda, tedavi
semptomatik ve destekleyici olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antibakteriyeller
ATC Kodu: J01XX01
Etki Mekanizması
Fosfomisin antibakteriyel etkinliğini bakteri hücre duvarı sentezini engelleyerek
göstermektedir. Fosfomisin peptidoglikan sentezindeki ilk aşamalardan birini inhibe
etmektedir. Gliserol-3-fosfat veya glukoz-6-fosfat transport sistemleri aracılığıyla bakteri
hücrelerine taşındıktan sonra, yapısındaki epoksit grubu vasıtasıyla enolpirüvil transferaz
enzimini fosfoenolpiruvatın yerini alarak kalıcı bir şekilde ilk anahtar adım olan p-enolpiruvat
ile üridin difosfat-N-asetilglukozamin kondenzasyonunu bloke eder. Fosfomisin diğer p-
enolpiruvat bağımlı diğer enzimlere de bağlanır, fakat kalıcı inaktivasyona neden olmaz.
Peptidoglikan sentezinin inhibisyonu nükleotid prekürsörlerinin birikmesi ve ardından
bakterinin ölmesi ve hücrenin lizise uğraması ile sonuçlanır. Fosfomisin terapötik dozlarda
idrarda bakterisid etki gösterir.
6Enol piruvil transferazı özgün olarak baskılayan özel etki mekanizması nedeni ile diğer
antibiyotiklerle çapraz direnç gözlenmez ve muhtemelen diğer antibiyotiklerle sinerjizma
gösterir (in vitro amoksisilin, sefaleksin, pipedimik asit ve aztreonam ile sinerji gösterir).
Fosfomisin trometamolün antibakteriyel spektrumu in vitro üriner sistem enfeksiyonlarında
sık olarak izole edilen bir çok gram-negatif ve gram pozitif bakteriyi kapsar. Bunlardan
bazıları E.coli, Citrobacter türleri, Klebsiella türleri, Proteus türleri, Stafilokokus türleri,
Salmonella, S. Faecalis, P. Aeruginosa ve Serratia türleridir. İndol proteuslar orta derece
duyarlı veya dirençlidir. Fosfomisin trometamol in vitro olarak bakterinin üriner sistem
epiteline yapışması engeller. Fosfomisin tedavisi uygulanan kurumda bu ilaca karşı
duyarlılığın saptanması önerilir.
Akut sistit ile ilgili yürütülen kontrollü, çift kör çalışmalarda, tek doz fosfomisin etkinliği
diğer oral antibiyotiklerin etkinliği ile karşılaştırılmıştır. Çalışma popülasyonu 4 günden daha
kısa bir süre için akut sistit semptom ve bulgularını gösteren, üst idrar yolu enfeksiyonu
belirtileri göstermeyen, rekürren üriner sistem enfeksiyonu öyküsü olmayan, laboratuvar
değerlerinde hepatik fonksiyon bozukluğuna dair bulgu bulunmayan, merkezi sinir sistemi
bozukluğu olmayan hastalardan oluşmaktadır. Çalışmada, tedavi sonrası 5-11 gün içinde
mikrobiyolojik eradikasyonu %82, klinik başarı oranı %70 ve E. coli ve E. faecalis başarı
oranı sırasıyla %79 ve %100 gözlenmiştir.
5.2. Farmakokinetik özellikler
Emilim:
Fosfomisin trometamol oral alımı takiben hızlı absorbe olmakta ve serbest yağ asidi
fosfomisine dönüşmektedir. FOSDAY 3 g tek dozu takiben, ortalama (±1 SD) maksimum
serum konsantrasyonu (C ) 2 saat içinde 26.1 (±9.1) μg/ml’ye ulaşmıştır. Oral ve
maks
intravenöz uygulama sonrasında plazma seviyeleri ve idrarla atılan miktarlardan hesaplanan
mutlak biyoyararlanımı 1,5-3 g dozlar için %31 ile %58 arasındadır. Fosfomisinin oral
biyoyararlanımı tokluk durumunda %30 düşmektedir. Yağdan zengin bir diyetle birlikte
alındığında, ortalama Cmaks değeri 4 saat içinde 17.6’ya (±4.4) ulaşmaktadır.
Dağılım:
Oral alımı takiben kararlı durum dağılım hacmi 136.1 (±44.1) L’dir. Fosfomisin plazma
proteinlerine bağlanmamaktadır. Fosfomisin böbrekler, mesane duvarı, prostat ve seminal
vesiküllere dağılmaktadır. İlaç plasentadan geçmektedir.
7Biyotransformasyon:
Fosfomisin metabolize olmaz, idrar ve feçesle atılır.
Eliminasyon:
Fosfomisin değişmeden idrar ve feçes yoluyla elimine olmaktadır. Eliminasyon yarı ömrü
yaklaşık 4 saattir. Fosfomisin çok yüksek idrar konsantrasyonları oluşturacak şekilde başlıca
böbreklerden atılmaktadır. İdrarda 24-48 saat boyunca terapötik konsantrasyonlarda bulunur.
Dozun yaklaşık %18-28’i enterohepatik döngüye uğrayarak feçesle atılır. Böbrek yetmezliği
olanlarda glomerüler atılımı azalır ve plazma yarılanma süresi uzar. Böbrek fonksiyonlarının
azalması durumunda idrar ile atılımı azalır.
Doğrusallık/Doğrusal olmayan durum:
Serum EAA interstisyel doku sıvısı EAA ve interstisyel doku sıvısı Cmaks’ı ve çalışılan
0-∞ 0-∞
dozlar arasında doğrusal ilişki belirlenmiştir.
Hastalardaki karakteristik özellikler
Böbrek yetmezliği:
Hemodiyaliz alan 5 anürik hasta ile yapılan çalışmada, hemodiyaliz sırasında fosfomisin t ’si
1/2
40 saat olarak gözlenmiştir. Çeşitli derecelerde böbrek fonksiyon bozukluğu olan (kreatinin
klerensi 54 ml/dak-7 ml/dak) hastalarda fosfomisin t ’si 11 saatten 50 saate yükselmiştir.
1/2
Böbrek fonksiyon bozukluğu olan hastalarda idrar ile atılan fosfomisin yüzdesi %32’den
%11’e olmak üzere belirgin derecede düşmüştür.
Cinsiyet:
Cinsiyet fosfomisinin farmakokinetik parametrelerini değiştirmemektedir.
Yaşlılarda:
24 saatlik üriner ilaç konsantrasyonlarıyla ilişkili sınırlı verilere göre, yaşlı popülasyonlarda
fosfomisinin idrarla atılımında bir farklılık gözlenmemiştir.
5.3. Klinik öncesi güvenlilik verileri
FOSDAY ile herhangi bir hayvan çalışması yapılmamıştır. Aşağıdaki veriler fosfomisin
çalışmalarından elde edilen verilerdir.
Akut toksikoloji çalışmalarında, 5 g/kg’a kadar yüksek doz fosfomisin uygulaması fare ve
sıçanlarda iyi tolere edilmiş, tavşanlarda geçici ve düşük insidanslı olmakla birlikte, sulu feçes
8ve köpeklerde tek doz uygulamasından sonra 2-3 gün anoreksi ile birlikte diyare gözlenmiştir.
Bu dozlar insanlar için önerilen terapötik dozun 50-125 katıdır.
FOSDAY insanlarda tek doz kullanım için olduğundan, kemirgenlerle uzun süreli
karsinojenite çalışmaları yürütülememiştir. Kültüre edilmiş insan lenfositlerinde, çin hamsterı
V79 hücreleri in vitro Ames bakteriyel reversiyon testlerinde ve in vivo fare mikronükleus
çalışmalarında mutajenik veya genotoksik bulunmamıştır. Erkek ve dişi sıçanlarda üreme
performansına veya fertilite üzerine etki göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Polivinil pirolidon
Sodyum klorür
Polietilen glikol
Sukraloz (E 955)
Sitrik asit anhidrus
Sodyum hidrojen karbonat
Limon aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
1 ve 2 efervesan tablet strip ambalajda, karton kutuda kullanma talimatı ile beraber
ambalajlanır.
96.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelikleri”ne uygun olarak imha edilmelidir.
7. RUHSAT SAHİBİ
Mentis İlaç San. Tic. Ltd. Şti
Florya Asfaltı Florya İş Merkezi
No:88 B Blok No:6 Bakırköy/İSTANBUL
Telefon: 0 212 481 79 52
Faks: 0 212 481 79 52
e-mail: info@mentisilac.com.tr
8. RUHSAT NUMARASI
232/82
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 20.06.2011
Ruhsat yenileme tarihi:
10. KÜB’ÜN YENİLENME TARİHİ
10