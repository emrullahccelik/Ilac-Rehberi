KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEVİPOMİX 200 mcg I.V. enjeksiyonluk/infüzyonluk çözelti hazırlamak için liyofilize toz
ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon etkin madde olarak 0,2 mg levotiroksine eşdeğer 0,2056 mg levotiroksin
sodyum içerir.
Yardımcı madde(ler):
Dibazik sodyum fosfat……........17,5 mg
Sodyum klorür...………………..27 mg
Sodyum hidroksit……………….y.m
Yardımcı maddeler için 6.1’e bakınız.
3. FARMASÖTİK FORM
Liyofilize toz içeren flakon
Beyaz-beyazımsı liyofilize kek
4. KLİNİK ÖZELLİKLER
4.1. Terapötik endikasyonlar
Hipotiroit komasının (miksödem koma) acil tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Hastanın günlük alması gereken ilaç dozu, laboratuvar testleri ve klinik muayene sonucunda
belirlenmelidir. Yaşlı hastalarda, koroner arter hastalığı olan hastalarda tiroit hormonlarıyla
tedaviye başlanırken özel dikkat gösterilmelidir. Bu hastalarda tedaviye düşük dozda
başlanmalı ve tiroit hormonları takip edilerek, uzun aralıklarla ve daha sık tiroit hormon
seviye kontrolü ile doz yavaşça artırılmalıdır. Mevcut deneyimler, düşük vücut ağırlığına
sahip hastalarda düşük dozun yeterli olduğunu göstermiştir.
1LEVİPOMİX, 200 mikrogram levotiroksin içerir.
LEVİPOMİX intravenöz yoldan uygulandıktan birkaç saat sonra etki göstereceğinden
başlangıçta 300 ila 500 mikrogram dozda yaklaşık 2 ila 3 dakika içinde verilebilir. İzotonik
sodyum klorür çözeltisi içeren 50 ml’lik perfüzyon şırıngası kullanılarak da 30-60 dakika
boyunca infüzyon olarak uygulamak mümkündür. İkinci günden itibaren günde bir kez 50-
100 mikrogram levotiroksin verilmelidir.
LEVİPOMİX’in başlangıç ve idame dozları belirlenirken hastanın bireysel ihtiyaçları dikkate
alınmalıdır.
Uygulama şekli:
İlaç hazırlandıktan sonra intravenöz olarak kullanılır. Liyofilize toz içeren flakona 5 ml
enjeksiyonluk su ilave edilerek enjeksiyonluk çözelti hazırlanır. Kısa süreli I.V. infüzyon
olarak kullanıldığında çözeltiye izotonik sodyum klorür çözeltisi ilave edilir.
Parenteral ilaç ürünleri, çözelti ve kabın izin verdiği her yerde, uygulamadan önce partikül
madde ve renk değişikliği açısından görsel olarak kontrol edilmelidir.
LEVİPOMİX hasta oral tedaviyi tolere edene kadar uygulanmalıdır. Tedavi süresi birkaç gün
ila iki hafta arasında değişebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Bu popülasyonda kullanımı ile ilgili herhangi bir veri mevcut değildir.
Pediyatrik popülasyon:
Miksödem koma yaşlılarda görülen bir hastalıktır.
Pediyatrik hasta popülasyonundaki hipotiroidizmin kronik tedavisinde levotiroksinin oral bir
dozaj formu ötiroit durumunu korumak için kullanılmalıdır.
Geriyatrik popülasyon:
Yaşlı hastalarda, intravenöz yolla verilen levotiroksin taşikardik aritmi, miyokard iskemisi ve
enfarktüsü içeren kardiyak toksisiteye veya altta yatan kalp damar hastalıkları olanlarda
konjestif kalp yetmezliğinin kötüleşmesine ve yaşlılarda ölüme neden olabileceğinden
tedaviye başlarken özel dikkat gösterilmelidir. Bu nedenle bu popülasyonda tedaviye düşük
dozda başlanmalı ve önerilen doz aralığının altındaki dozlarda dikkatli kullanılmalıdır.
24.3. Kontrendikasyonlar
 Levotiroksin sodyuma veya formülasyondaki yardımcı maddelerden herhangi birine karşı
aşırı duyarlılık,
 Tedavi edilmemiş hipertiroidizm,
 Tedavi edilmemiş adrenal yetmezlik,
 Tedavi edilmemiş hipofiz yetmezliği (bu durum tedavi gerektiren adrenal yetmezliğe
neden olursa),
 Akut miyokard enfarktüsü (kalp krizi),
 Akut miyokardit (kalp kası iltihabı),
 Akut perikart iltihaplanması (kalp zarı iltihaplanması).
4.4. Özel kullanım uyarıları ve önlemleri
Sadece intravenöz enjeksiyon veya infüzyon yoluyla verilir. Tedavinin gerekli olduğu
durumlarda özellikle de acil durumlarda amaçlanan özel uygulama için LEVİPOMİX ayrı
damarlara enjekte edilmelidir.
Tiroit hormonu tedavisine başlamadan önce aşağıdaki hastalıkların olmadığı tespit edilmeli ve
varsa tedavi edilmelidir:
 Koroner kalp hastalığı,
 Anjina pektoris (kalp ve göğüs anjini, kalp yetmezliği),
 Yüksek kan basıncı (yüksek tansiyon),
 Hipofiz ve/veya adrenal yetmezlik,
 Tiroit otonomisi.
Koroner arter hastalığı, kalp yetmezliği, taşikardik aritmi, akut olmayan miyokardit, uzun
süreli hipotiroidizm veya miyokard enfarktüsü olan hastalarda levotiroksin uygulanacağı
zaman dikkatli olunmalıdır. Kandaki yüksek hormon seviyelerini önlemek için
LEVİPOMİX’in neden olduğu hipertiroidizm belirtilerine dikkat edilmelidir. Bu nedenle bu
tür hastaların tiroit hormon parametreleri sıklıkla takip edilmelidir (Bkz. Bölüm 4.2).
İkincil hipotiroidizmde replasman tedavisinden önce altta yatan neden belirlenmeli ve gerekli
olduğu takdirde adrenal yetmezliğin etkilerini kaldırmaya yönelik bir tedavi başlatılmalıdır.
Bu durumda, ilk adım hidrokortizon olacaktır. Yeterli kortikosteroid kaynağı olmadan, tiroit
hormon tedavisi adrenal yetmezliği veya hipofiz yetmezliği olan hastalarda addison krizini
tetikleyebilir.
3Düşük doğum ağırlıklı prematüre yeni doğanlarda, levotiroksin tedavisi başlatıldığında çok
dikkatli olunmalıdır, olgunlaşmamış adrenal fonksiyona bağlı olarak dolaşım çöküşü
olabileceğinden hamodinamik parametreler izlenmelidir.
Epilepsi öyküsü olan hastalarda nöbet geçirme riski olacağından levotiroksin kullanılırken
dikkatli olunmalıdır. Levotiroksin tiroit fonksiyonunu etkileyebilecek tıbbi ürünler (örneğin
amiodaron, tirozin kinaz inhibitörleri, salisilatlar ve yüksek dozlarda furosemid) ile birlikte
kullanıldığında hastaların tiroit fonksiyonunun izlenmesi gerekir (bkz. Bölüm 4.5).
Diyabetik hastalarda ve antikoagülan tedavisi gören hastalarda kullanım için bkz. Bölüm 4.5.
Miksödem koması yıllarca tedavi edilmeyen veya yetersiz tedavi edilen hipotiroidizmli
hastalarda özellikle bir travma veya enfeksiyon varlığında veya tiroit ameliyatından sonra
replasman tedavisi kesildiğinde gerçekleşir. Hipotermi, hipoventilasyon, hipotansiyon,
hiponatremi ve bradikardi ile karakterizedir. “Hipotiroit koma” tanısının doğrulanması için
hastanın klinik tablosu, tıbbi öyküsü ve laboratuvar parametreleri incelenmelidir. Burada,
serumdaki çok düşük T seviyelerinin, hipotiroidizm olmadan diğer ciddi genel hastalıklarda
3
da ölçüldüğü belirtilmelidir. Kuvvetle artan serum TSH düzeyi güvenilir bir parametre olarak
kabul edilir. Her şeyden önce, koma durumu kontrol edilmeli ve ardından tiroit hormonu
eksikliği substitüsyonu yapılmalıdır.
Komalı hastaya yaklaşımın temel ilkeleri:
a) Yeniden ısıtma
Isı çubukları, sıcak su torbası veya elektrikle ısıtılan battaniye ile ısı temini (saatte +1°C’den
daha fazla ısıtılmamalı)
b) Glukokortikosteroidler
İntravenöz olarak hidrokortizon (200 mg’a kadar)
c) Solunum ventilasyonu (kan gazı takibi)
d) Parenteral hidrasyon (pulmoner ödeme dikkat) ve elektrolit substitüsyonu; ilave glikoz ile
hipoglisemi
e) Tiroit hormonu substitüsyonu
Tiroit hormonları metabolik olarak aktif liotironin veya daha yavaş etkili levotiroksin sodyum
ile sağlanabilir.
f) Antibiyotikler
Profilaksi için antibiyotikler önerilir.
g) Kalp yetmezliği için kardiyak glikozitlerin uygulanması
4Bu yoğun prosedüre rağmen miksödem koması yüksek mortalite oranına (%40 civarında)
sahiptir.
Komadan uyandıktan sonra, hipotiroidizm tedavisinde olduğu gibi oral levotiroksin
substitüsyonu ile daha ileri tedavi uygulanır.
Bu tıbbi ürün her dozunda 1 mmol (23 mg)’den daha az sodyum ihtiva eder, yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Antidiyabetik ilaçlar:
Levotiroksin, antidiyabetik ilaçların (örneğin metformin, glimepirid, glibenklamid ve insülin)
etkisini azaltabildiğinden, tiroit hormon tedavisine başlamadan önce ve tiroit hormon tedavisi
kesildikten sonra kan glukoz düzeyleri kontrol edilmeli ve gerekirse antidiyabetik ilaçların
dozu ayarlanmalıdır.
Kumarin türevleri:
Levotiroksin, antikoagülan ilaçların plazma proteinlerinden ayrılmasına sebep olmak
suretiyle, antikoagülan tedavinin etkisinin artmasına sebep olur. Bu nedenle, tedavinin
başlangıcında ve antikoagülan tedaviye eşlik eden süreçte, koagülasyon parametreleri düzenli
olarak takip edilmeli ve gerekirse antikoagülan ilaçların dozu ayarlanmalıdır.
Propiltiourasil, glukokortikoidler ve beta-blokörler (özellikle propranolol):
Bu maddeler T ’ün T ’e dönüşümünü engeller ve serum T konsantrasyonunun azalmasına
4 3 3
neden olabilir. İyot içeriği nedeniyle amiodaron hem hipertiroidizmi hem de hipotiroidizmi
tetikleyebilir. Fark edilmeyen otonomili nodüler guatr tedavisinde çok dikkat edilmesi
önerilir. Amiodaron, T 'ün T 'e dönüşümünü inhibe ederek T 'ün serum konsantrasyonunun
4 3 3
azalmasına ve TSH serum seviyesinin artmasına neden olur.
Salisilatlar, dikumarol, furosemid, klofibrat:
Salisilatlar (özellikle 2 g/günden daha yüksek dozlarda), dikumarol, yüksek doz furosemid
(250 mg), klofibrat ve diğer maddeler plazma proteinlerindeki levotiroksinin proteinden
ayrılmasına neden olur ve serbest tiroit hormonlarında başlangıçta geçici bir artışa ve
ardından toplam tiroit hormon düzeylerinde bir azalmaya yol açabilir.
5Östrojen içeren doğum kontrol hapları, postmenopozal hormon sübstitüsyonu için ilaçlar:
Östrojen içeren kontraseptifleri kullanan kadınlar veya hormon replasman tedavisi gören
postmenopozal kadınlarda levotiroksin ihtiyacı daha fazla olabilir. Levotiroksin bağlanması
artar, bu da teşhis ve tedavi hatalarına yol açabilir.
Sertralin, klorokin/proguanil:
Bu maddeler levotiroksinin etkililiğini azaltır ve serum TSH seviyesini artırır.
Enzimi indükleyen ilaçlar:
Barbituratlar, rifampisin, karbamazepin, fenitoin ve karaciğer enzimi indükleyen ilaçlar
levotiroksinin hepatik klirensini artırabilir ve plazma seviyesinin düşmesine neden olabilir.
Proteaz inhibitörleri:
Lopinavir/ritonavir gibi proteaz inhibitörleri levotiroksinin etkisini azaltabilir. Bu nedenle,
levotiroksin ve proteaz inhibitörlerini birlikte kullanan hastaların klinik semptomlarının ve
tiroit fonksiyonunun dikkatle izlenmesi tavsiye edilir.
Tirozin kinaz inhibitörleri
Tirozin kinaz inhibitörleri (örneğin imatinib, sunitinib, sorafenib, motesanib) levotiroksinin
etkisini azaltabilir. Bu nedenle, eş zamanlı levotiroksin ve tirozin kinaz inhibitörleri alan
hastalar klinik semptomlar ve tiroit fonksiyonu açısından dikkatle izlenmelidir.
Özel popülasyonlara ilişkin ek bilgiler:
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: A
Çocuk doğurma potansiyeli bulunan kadınlar/Doğum kontrolü (Kontrasepsiyon)
LEVİPOMİX’in doğum kontrolü üzerinde istenmeyen etkileri bulunmamaktadır.
6Gebelik dönemi
İyi yönetilmiş epidemiyolojik çalışmalar levotiroksin sodyumun gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Bir ötiroit durumunu korumak için oral levotiroksin ile tedavi edilen gebe kadınlarda yapılan
çalışmalar, fetal anormallik riski artışı göstermemiştir. Bu nedenle miksödem, gebe hastalar
ve fetüs için yüksek morbidite veya mortaliteye sebep olduğundan levotiroksin sodyum ile
tedavi edilmelidir. Levotiroksin gereksinimleri, östrojen nedeniyle hamilelik sırasında
artabilir. Bu nedenle tiroit fonksiyonu hem hamilelik sırasında hem de sonrasında kontrol
edilmeli ve gerekirse substitüsyon dozu ayarlanmalıdır.
Laktasyon dönemi
Levotiroksin, laktasyon sırasında anne sütüne geçer. Ancak önerilen tedavi edici dozlarda
kullanıldığı takdirde, ilacın konsantrasyonu bebekte hipertiroidizmi tetikleyecek veya TSH
salgısını baskılayacak düzeyde değildir. Levotiroksin sodyumun tüm dozlarında, emzirilen
çocuk üzerinde herhangi bir etkisi öngörülmemektedir. LEVİPOMİX emzirme döneminde
kullanılabilir.
Üreme yeteneği/Fertilite
Hayvanlarda embriyotoksik çalışmalar yapılmamıştır.
4.7. Araç ve makine kullanımı üzerindeki etkiler
İlacın araç ve makine kullanımı üzerindeki etkisini araştıran herhangi bir çalışma yoktur.
Levotiroksin doğal tiroit hormonudur. Bu nedenle ilacın araç ve makine kullanımı üzerinde
herhangi bir etkisi olması beklenmemektedir.
4.8. İstenmeyen etkiler
İlaç kişinin tolerans sınırını geçerse veya aşırı doz alınırsa, özellikle tedavinin başlangıcında
ilacın dozu birdenbire aşırı düzeyde artırılmışsa semptomlar ortaya çıkabilir. Ayrıca aşırı aktif
bir tiroit ortaya çıkar. Bu gibi durumlarda, yan etkiler kaybolana kadar doz azaltımı yapılmalı
veya ilaç kesilmelidir. Daha sonra, tedaviye dikkatli bir dozlama ile tekrar başlanabilir.
İstenmeyen etkiler görülme sıklığı ve sistem organ sınıfına göre listelenmiştir: Çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000
ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
7Bağışıklık sistemi hastalıkları
Bilinmiyor: Aşırı duyarlılık
Endokrin hastalıkları
Yaygın: Hipertiroidizm
Psikiyatrik hastalıklar
Çok yaygın: Uykusuzluk
Yaygın: Sinirlilik
Bilinmiyor: Huzursuzluk
Sinir sistemi hastalıkları
Çok yaygın: Baş ağrısı
Seyrek: Psödotümör serebri (özellikle çocuklarda)
Bilinmiyor: Titreme
Kardiyak hastalıklar
Çok yaygın: Palpitasyon
Yaygın: Taşikardi
Bilinmiyor: Kardiyak aritmi, anjinal rahatsızlıklar
Vasküler hastalıklar
Bilinmiyor: Isı hissi, düşük doğum ağırlıklı prematüre bebeklerde dolaşım bozukluğu
Gastrointestinal hastalıklar
Bilinmiyor: İshal, kusma, mide bulantısı
Deri ve deri altı doku hastalıkları
Bilinmiyor: Anjiyoödem, döküntü, ürtiker, hiperhidroz
Kas-iskelet, bağ doku ve kemik hastalıkları
Bilinmiyor: Kas zayıflığı, kas krampları, özellikle uzun süreli tedavi ile menopoz sonrası
kadınlarda yüksek levotiroksin dozlarıyla osteoporoz (kemik erimesi)
8Üreme sistemi hastalıkları
Bilinmiyor: Menstrüel düzensizlikler
Genel ve uygulama bölgesine ilişkin hastalıklar
Bilinmiyor: Isı intoleransı, ateş
Araştırmalar
Bilinmiyor: Kilo kaybı
Levotiroksin enjeksiyonunun başlangıç dozu çok yüksekse, özellikle hassas hastalarda atriyal
fibrilasyon veya ventriküler fibrilasyon tetiklenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Yükselmiş T veya serbest T düzeylerine kıyasla, yükselmiş T düzeyi doz aşımının bir
4 4 3
belirtisidir. Doz aşımını takiben metabolik hızda ve semptomlarda aşırı düzeyde bir artış
görülür (Bkz. Bölüm 4.8).
İnsanlarda zehirlenme (intihar teşebbüsü) gibi durumlarda, 10 mg levotiroksin herhangi bir
komplikasyona neden olmadan tolere edilmiştir. Koroner arter hastalığı olmadığı sürece
hayati fonksiyonlara (solunum ve dolaşım sistemi) yönelik tehditler gibi ciddi
komplikasyonlar beklenmez.
Bununla birlikte doz aşımı belirtileri olarak tiroit krizi, kramplar, kalp yetmezliği ve koma
vakaları bildirilmiştir. Sinir sistemini etkileyen bir bozukluğu olan hastalarda istisnai olarak
sara hastalığı (epilepsi), nöbet geçirme gibi durumlar oluşabilir. Psikolojik hastalık açısından
(ör; psikotik bozukluk) risk var ise içe kapanma, düşünce bozuklukları, davranışta bozukluk,
halusinasyonlar ile kendini gösteren bir tür psikolojik hastalık belirtileri (ör; akut psikoz) ile
karşılaşılabilir.
Uzun yıllar levotiroksini kötüye kullanan (abuse) hastaların birkaçında ani kardiyak ölüm
görüldüğü bildirilmiştir.
9Taşikardi, anksiyete, ajitasyon ve hiperkinezi gibi yoğun beta sempatomimetik etkilerden
oluşan belirtiler beta blokörler ile ortadan kaldırılır. Bu durumda tiroit hormonu üretimi
olmadığından tirostatiklere ihtiyaç yoktur. Yüksek düzeyde doz aşımlarında ise plazmaferez
uygulanabilir.
Levotiroksin doz aşımı daha uzun bir izleme süresi gerektirir. Levotiroksinin liotironine
kademeli olarak dönüştürülmesi semptomları 6 güne kadar geciktirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tiroit hormonları
ATC kodu: H03AA01
LEVİPOMİX’in içeriğinde bulunan sentetik levotiroksin etki açısından tiroit tarafından
salgılanan doğal hormon ile aynıdır. Vücut endojen ve eksojen levotiroksini birbirinden ayırt
edemez. Levotiroksin özellikle karaciğer ve böbreklerde T ’e dönüştürülür ve vücut
3
hücrelerine transfer edildikten sonra, T reseptörlerini aktive ederek gelişim, büyüme ve
3
metabolizma üzerinde karakteristik tiroit hormonu etkileri gözlenir.
5.2. Farmakokinetik özellikler
Genel özellikler
Emilim:
Levotiroksin sodyum intravenöz yolla uygulandığından, emilim söz konusu değildir.
Dağılım:
Dağılım hacmi yaklaşık 10-12 L arasında değişir. Levotiroksin, spesifik taşıyıcı proteinlerin
yaklaşık %99,97’sine bağlanır. Dolaşımdaki tiroit hormonları, kapasiteleri ve afiniteleri her
hormon için değişkenlik gösteren tiroksin bağlayıcı globülin (TBG), tiroksin bağlayıcı pre
albümin (TBPA) ve albümin (TBA) dahil olmak üzere plazma proteinlerine bağlanır.
Plazmadaki bağlanmış hormon, serbest hormon fraksiyonu ile sürekli ve çok hızlı bir yer
değişimi içerisindedir. Sadece bağlanmamış hormon metabolik olarak aktiftir. Birçok ilaç ve
fizyolojik durum, tiroit hormonlarının serum proteinlerine bağlanmasını etkiler. Tiroit
hormonları plasenta bariyerini kolaylıkla geçemez. Proteinlere yüksek oranda bağlandığı için
levotiroksinin etkisi hemodiyaliz veya hemoperfüzyon ile azaltılamaz.
10Biyotransformasyon:
T yavaş yavaş elimine edilir. Tiroit hormonu metabolizmasının ana yolu sıralı
4
deiyodinasyondur. Dolaşımdaki T ’ün yaklaşık %80’i, monodiyodinasyonla periferik T ’ten
3 4
elde edilir. Karaciğer, hem T hem de T için ana degradasyon bölgesidir ve T
4 3 4
deiyodinasyonu, böbrek ve diğer dokularda meydana gelir. Tiroit bezinden salgılanan T ’ün
4
yaklaşık %80’i, eşit miktarlarda T ve ters T ’e deiyodinasyonla dönüştürülür. T ve ters T
3 3 3 3
ayrıca diiyodotironine deodine edilir. Tiroit hormonları glukuronidler ve sülfatlarla
konjugasyon yoluyla metabolize edilir ve enterohepatik resirkülasyon yoluyla safra ve
bağırsaktan atılır. Tiroit hormonları başlıca karaciğerde, böbreklerde, beyinde ve kaslarda
metabolize olur.
Eliminasyon:
Levotiroksinin yarılanma ömrü ortalama 7 gündür. Hipertiroidizmi olan hastalarda bu süre
daha kısa (3-4 gün); hipotiroidizmi olan hastalarda ise daha uzundur (yaklaşık 9-10 gün).
Metabolitler idrar ve dışkı ile vücuttan atılır. Levotiroksinin genel metabolik klirensi yaklaşık
1,2 L plazma/gündür.
5.3. Klinik öncesi güvenlilik verileri
Akut toksisite:
Levotiroksinin akut toksisite oranı çok düşüktür.
Kronik toksisite:
Çeşitli hayvan türleri üzerinde (sıçan, köpek) levotiroksinin kronik toksisitesine ilişkin
çalışmalar yapılmıştır. Yüksek doz verilen sıçanlarda hepatopati belirtileri, artmış spontan
nefroz gelişimi ve organ ağırlıklarında değişiklikler görülmüştür. Köpeklerde önemli bir yan
etki gözlenmemiştir.
Üreme toksisitesi:
Tiroit hormonları plasentaya çok az miktarda geçer. Erkek veya dişi doğurganlığına zararı
olduğuna dair bir kanıt yoktur.
11Mutajenisite:
Mutajenisiteye ilişkin herhangi bir veri yoktur. Bugüne kadar tiroit hormonlarının yol açtığı
genom değişiklikleri nedeniyle diğer nesillerde hasar oluştuğunu öngören herhangi bir veri
yoktur.
Karsinojenisite:
Levotiroksin tümör oluşumuna neden olduğu için uzun süreli hayvan çalışmaları
yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Dibazik sodyum fosfat
Sodyum klorür
Sodyum hidroksit
Fosforik asit
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
Enjeksiyon için sulandırılmış çözelti: 25°C altındaki oda sıcaklığında 24 saat
İnfüzyon için hazırlanan çözelti: 25°C altındaki oda sıcaklığında 2 saat boyunca stabildir.
Kullanıma hazır çözeltilerin sterilitesini korumak kullanıcının sorumluluğundadır.
6.4. Saklamaya yönelik özel tedbirler
2-8°C’de buzdolabında, ışıktan korumak için orijinal ambalajında saklayın.
Kullanıma hazır çözeltiyi doğrudan güneş ışığından koruyun.
6.5. Ambalajın niteliği ve içeriği
Her ambalaj bir flakon ve bir ampul içerir.
Flakon: Beyaz liyofilize kek içeren amber renkli 10 ml’lik tip I cam flakon
12Ampul: 5 ml çözücü içeren 5 ml’lik tip I renksiz cam ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/555
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.10.2022
Ruhsat yenileme tarihi:
10. KÜB’ÜN YENİLENME TARİHİ
13