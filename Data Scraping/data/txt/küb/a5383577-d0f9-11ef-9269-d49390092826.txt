KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
KAPRAZDİ 1,5 mg sert kapsül
2. KALİTATİF VE KANTİTATİF BİLEŞİM
Etkin madde:
Kariprazin ………1,5 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Sert kapsül
İçi beyaz veya sarımsı beyaz renkli granüler toz ile dolu, beyaz-beyaz renkli sert kapsüller.
4. KLİNİK ÖZELLİKLER
4.1. Terapötik endikasyonlar
KAPRAZDİ yetişkin hastalarda şizofreni tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kariprazinin önerilen başlangıç dozu günde bir kez 1,5 mg’dır. Sonradan doz ihtiyaç
duyulduğunda 1,5 mg’lık artışlarla en fazla 6 mg/gün’e kadar arttırılabilir. En düşük etkili doz
tedavi eden hekimin klinik değerlendirmesine göre idame ettirilmelidir. Kariprazin ve aktif
metabolitlerinin uzun yarı ömrü nedeniyle dozda yapılacak herhangi bir değişiklik, plazma
düzeylerine birkaç hafta süreyle tam olarak yansımayabilir. Hastalar advers reaksiyonlar ve
tedavi yanıtı açısından kariprazine başladıktan sonra ve her bir doz değişikliğinin ardından
birkaç hafta boyunca takip edilmelidir (bkz. Bölüm 5.2).
Diğer antipsikotiklerden kariprazine geçiş
Diğer bir antipsikotikten kariprazine geçerken tedrici olarak çapraz-titrasyon düşünülmeli,
önceki tedaviyi tedricen keserken kariprazin tedavisine başlanmalıdır.
Kariprazinden diğer bir antipsikotiğe geçiş
Kariprazinden diğer bir antipsikotiğe geçerken, tedrici çapraz-titrasyon gerekmez, yeni
antipsikotik kariprazin kesilirken en düşük dozda başlanmalıdır. Kariprazinin ve aktif
metabolitlerinin plazma konsantrasyonlarının yaklaşık 1 hafta içinde %50 oranında azalacağı
göz önünde bulundurulmalıdır (bkz. Bölüm 5.2).
1Atlanan doz:
Eğer hasta bir dozu almayı atlarsa, hasta mümkün olan en kısa sürede bu atlanan dozu almalıdır.
Ancak bir sonraki doza yakın bir zaman varsa, unutulan doz atlanmalı ve bir sonraki doz,
normal doz programına göre alınmalıdır. Unutulan dozu telafi etmek için çift doz
alınmamalıdır.
Uygulama şekli:
KAPRAZDİ oral kullanım içindir ve günde bir kez her gün aynı saatte yemekle birlikte veya
aç karnına alınmak üzere uygulanır.
Kariprazin kullanılırken alkol almaktan kaçınılmalıdır (bkz. Bölüm 4.5).
Özel popülasyonlara ilişkin ek bilgiler:
Böbrek yetmezliği
Hafif ila orta derecede böbrek yetmezliği olan hastalarda (Kreatinin Klerensi (CrCl) ≥30
mL/dak ve <89 mL/dak) doz ayarlamasına gerek yoktur. Kariprazinin ciddi böbrek yetmezliği
olan hastalardaki (CrCl <30 mL/dak) güvenlilik ve etkililiği değerlendirilmemiştir. Şiddetli
böbrek yetmezliği olan hastalarda kariprazin kullanılması önerilmez (bkz. Bölüm 5.2).
Karaciğer yetmezliği
Hafif ila orta şiddette karaciğer yetmezliği olan hastalarda doz ayarlaması gerekmez (Child-
Pugh skoru 5-9 arasında). Şiddetli karaciğer yetmezliği olan hastalarda kariprazinin güvenlilik
ve etkililiği değerlendirilmemiştir (10 ila 15 arasında olan Child-Pugh skoru). Şiddetli karaciğer
yetmezliği olan hastalarda kariprazin kullanımı önerilmez (bkz. Bölüm 5.2).
Geriyatrik popülasyon:
Kariprazin ile tedavi edilen 65 yaş ve üzeri yaşlı hastalarda mevcut veriler, bu hasta grubunun
genç hastalardan farklı yanıt verip vermediklerini belirlemek için yeterli değildir (bkz. Bölüm
5.2). Yaşlı bir hasta için doz seçimi daha dikkatli yapılmalıdır.
Pediatrik popülasyon
18 yaşından küçük çocuk ve adolesanlarda kariprazinin güvenliliği ve etkililiği
belirlenmemiştir. Veri mevcut değildir.
4.3. Kontrendikasyonlar
Etkin maddeye veya bölüm 6.1’de listelenen yardımcı maddelerden herhangi birine karşı aşırı
duyarlılık.
Güçlü veya orta dereceli CYP3A4 inhibitörleri ile birlikte kullanım (bkz. Bölüm 4.5).
Güçlü veya orta dereceli CYP3A4 indükleyicileri ile birlikte kullanım (bkz. Bölüm 4.5)
kontrendikedir.
4.4. Özel kullanım uyarıları ve önlemleri
İntihar düşüncesi ve davranışı
İntihar eğilimi olasılığı (intihar düşüncesi, intihar girişimi ve tamamlanmış intihar) psikotik
hastalıkların doğasında vardır ve genellikle antipsikotik tedavinin başlamasından veya
2değiştirilmesinden hemen sonra rapor edilir. İntihar riski yüksek olan hastaların yakın takibi
antipsikotik tedaviye eşlik etmelidir.
Akatizi, huzursuzluk
Akatizi ve huzursuzluk antipsikotikler ile sık görülen bir advers reaksiyondur. Akatizi, iç
huzursuzluk hissi ve sürekli hareket halinde olunması için zorlayıcı bir ihtiyaç duyulması; aynı
zamanda ayakta dururken veya otururken sallanmak, ayakları yerinde yürüyormuş gibi
kaldırmak ve otururken bacak-bacak üstüne atmak veya çözmek şeklinde karakterize bir
hareket bozukluğudur. Kariprazin akatiziye ve huzursuzluğa neden olabileceğinden, akatiziye
meyilli veya zaten akatizi belirtileri gösteren hastalarda dikkatli kullanılmalıdır. Akatizi
tedavinin başlarında gelişir. Bu nedenle tedavinin ilk aşamasında yakın izleme önemlidir. Bu
durumun önlenmesi doz artırım titrasyonunun yavaş olarak yapılmasını içermektedir; tedavisi
ise kariprazinin hafif doz- azaltım titrasyonunu veya anti-EPS tıbbi ürünlerin uygulanmasını
kapsar. Doz, bireysel yanıt ve tolere edilebilirliğe göre değiştirilebilir (bkz. Bölüm 4.8).
Tardif diskinezi
Tardif diskinezi, antipsikotiklerle tedavi edilen hastalarda ortaya çıkabilecek potansiyel olarak
geri dönüşümsüz, özellikle dil ve/veya yüzde ritmik, istemsiz hareketlerden oluşan bir
sendromdur. Kariprazin ile tedavi edilen bir hastada tardif diskinezinin belirti ve bulguları
ortaya çıkarsa, ilacın kesilmesi düşünülmelidir.
Parkinson hastalığı
Parkinson hastalığı olan hastalara reçete edildiğinde, antipsikotik tıbbi müstahzarlar altta yatan
hastalığı şiddetlendirebilir ve Parkinson hastalığı semptomlarını kötüleştirebilir. Bu nedenle
hekimlerin, kariprazini Parkinson hastalarına reçetelerken riskleri elde edilecek yararlara karşı
iyi değerlendirmeleri gerekir.
Oküler semptomlar/katarakt
Kariprazinin klinik öncesi çalışmalarında köpeklerde lens opasiteleri /katarakt saptanmıştır
(bkz. Bölüm 4.8 ve 5.3). Bununla birlikte, insan çalışmalarında gözlenen lens
değişiklikleri/katarakt ve kariprazin kullanımı arasında nedensel bir ilişki saptanmamıştır.
Ancak, katarakt ile ilişkili potansiyel semptomlar geliştirebilecek olan hastalara oftalmolojik
muayene tavsiye edilmeli ve bu hastalar tedavinin devamı için yeniden değerlendirilmelidir.
Nöroleptik malign sendrom (NMS)
Antipsikotik tedavi ile ilişkili olarak, NMS olarak adlandırılan potansiyel olarak fatal bir
semptom kompleksi bildirilmiştir. NMS’nin klinik belirtileri hiperpireksi, kaslarda rijidite,
serum kreatin fosfokinaz düzeylerinde artma, değişen zihinsel durum ve otonomik instabilite
belirtileridir (nabızda veya kan basıncında düzensizlik, taşikardi, diyaforez ve kardiyak ritim
bozukluğu). Ek belirtiler arasında, miyoglobinüri (rabdomiyoliz) ve akut böbrek yetmezliği
sayılabilir. Bir hasta NMS’yi gösteren belirti ve semptomlar geliştirirse veya ilave NMS klinik
belirtileri olmadan açıklanamayan yüksek ateş ile başvurursa, kariprazin derhal kesilmelidir.
3Nöbet ve konvülsiyonlar
Kariprazin, nöbet öyküsü olan hastalarda veya nöbet eşiğini potansiyel olarak düşüren
durumlarda dikkatle kullanılmalıdır.
Demansı olan yaşlı hastalar
Konvansiyonel ve atipik antipsikotik ilaçlar demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Kariprazin, demansı olan yaşlı hastalarda çalışılmamış olup genel mortalite riskindeki artış
nedeniyle demansı olan yaşlı hastaların tedavisi önerilmemektedir.
Serebrovasküler olay (SVO) riski
Demans popülasyonundaki randomize plasebo kontrollü klinik çalışmalarda bazı atipik
antipsikotiklerle yaklaşık 3 kat artmış SVO riski görülmüştür. Bu artmış riskin mekanizması
bilinmemektedir. Diğer antipsikotikler veya diğer hasta popülasyonları için artan risk göz ardı
edilemez. İnme için risk faktörleri olan hastalarda kariprazin dikkatle kullanılmalıdır.
Kardiyovasküler rahatsızlıklar
Kan basıncı değişiklikleri
Kariprazin ortostatik hipotansiyonun yanı sıra hipertansiyona da neden olabilir (bkz. Bölüm
4.8). Kariprazin, kan basıncı değişikliklerine yatkınlığı olduğu bilinen kardiyovasküler hastalığı
olan hastalarda dikkatle kullanılmalıdır. Kan basıncı izlenmelidir.
Elektrokardiyogram (EKG) değişiklikleri
Antipsikotiklerle tedavi edilen hastalarda QT uzaması gelişebilir.
Kariprazin ile QT uzamasını değerlendirmek için tasarlanmış bir klinik çalışmada, kariprazin
ile plaseboya kıyasla QT aralığı uzaması saptanmamıştır (bkz. Bölüm 5.1). Klinik çalışmalarda,
kariprazin ile sadece birkaç ciddi olmayan QT uzaması bildirilmiştir (bkz. Bölüm 4.8). Bu
nedenle kariprazin, bilinen kardiyovasküler hastalığı olan hastalarda veya ailesinde QT uzaması
öyküsü olan hastalarda ve QT uzamasına neden olabilecek tıbbi ürünlerle tedavi edilen
hastalarda dikkatli kullanılmalıdır (bkz. Bölüm 5.1).
Venöz tromboembolizm (VTE)
Antipsikotik ilaçlar ile VTE vakaları bildirilmiştir. Antipsikotiklerle tedavi edilen hastalar
genellikle VTE için edinilmiş risk faktörleri de gösterdiğinden, VTE için olası tüm risk
faktörleri kariprazin tedavisi öncesi ve sırasında tanımlanmalı ve tüm önleyici tedbirler
alınmalıdır.
Hiperglisemi ve diabetes mellitus
Diabetes mellitus tanısı konmuş hastalar veya atipik antipsikotiklerle tedaviye başlayan
diabetes mellitus için risk faktörleri olan hastalar (örn. obezite, aile diyabet öyküsü) serum
4glukoz düzeyleri açısından izlenmelidir. Klinik çalışmalarda, kariprazin ile glukoza bağlı
advers reaksiyonlar bildirilmiştir (bkz. Bölüm 5.1).
Vücut ağırlığında değişiklik
Kariprazin kullanımı ile önemli kilo artışı gözlenmiştir. Hastaların kiloları düzenli olarak
izlenmelidir (bkz. Bölüm 4.8).
Uyku apnesi sendromu:
KAPRAZDİ gibi atipik antipsikotikleri kullanan hastalarda uyku apnesi sendromu rapor
edilmiştir. Eş zamanlı olarak santral sinir sistemi depresanı kullanan hastalar ile uyku apnesi
öyküsü olan ya da uyku apnesi riski taşıyan (örn; aşırı kilolu/obezler veya erkekler) hastalarda
KAPRAZDİ kullanılırken dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin kariprazini etkileme potansiyeli
Kariprazinin ve ana aktif metabolitleri, desmetil kariprazin (DCAR) ve didesmetil kariprazinin
(DDCAR) metabolizmasına, CYP2D6’nın küçük bir katkısıyla esas olarak CYP3A4 aracılık
eder.
CYP3A4 inhibitörleri
Güçlü bir CYP3A4 inhibitörü olan ketokonazol, toplam kariprazin (kariprazin ve aktif
metabolitlerinin toplamı) plazma maruziyetinde bağlı olmayan veya bağlı olmayan + bağlı
kısımlar göz önüne alındığında kısa süreli (4 gün) birlikte uygulama sırasında iki kat artışa
neden olmuştur. Kariprazinin aktif bileşenlerinin uzun yarılanma ömrü nedeniyle, uzun süre
birlikte uygulama sırasında toplam kariprazinin plazma maruziyetinde daha fazla bir artış
beklenebilir. Bu nedenle, güçlü veya orta dereceli CYP3A4 inhibitörleri (örn. boseprevir,
klaritromisin, kobisistat, indinavir, itrakonazol, ketokonazol, nefazodon, nelfinavir,
posakonazol, ritonavir, sakinavir, telaprevir, telitromisin, vorikonazol, diltiazem, eritromisin,
flukonazol, verapamil) ile birlikte kariprazinin birlikte kullanılması kontrendikedir (bkz. Bölüm
4.3). Greyfurt suyu tüketiminden kaçınılmalıdır.
CYP3A4 indükleyicileri
Kariprazinin güçlü ve orta dereceli CYP3A4 indükleyicileri ile birlikte uygulanması, toplam
kariprazin maruziyetinde önemli bir azalmaya neden olur ve bu nedenle kariprazinin güçlü veya
orta derecede güçlü CYP3A4 indükleyicileri (örn. karbamazepin, fenobarbital, fenitoin,
rifampisin, St.John’s wort (Hypericum perforatum), bosentan, efavirenz, etravirin, modafinil,
nafsilin) ile birlikte uygulanması kontrendikedir (bkz. bölüm 4.3).
CYP2D6 inhibitörleri
CYP2D6 aracılı yolak, kariprazin metabolizmasında minör bir rol oynar; ana yolak CYP3A4
aracılıdır (bkz. Bölüm 5.2). Bu nedenle CYP2D6 inhibitörlerinin kariprazin metabolizması
üzerindeki etkilerinin klinik olarak anlamlı olması muhtemel değildir.
5Kariprazinin diğer tıbbi ürünleri etkileme potansiyeli
P-glikoprotein (P-gp) substratları
Kariprazin, teorik olarak bağırsakta ulaşacağı maksimum konsantrasyonda, in vitro bir P-gp
inhibitörüdür. Bu etkinin klinik sonuçları tam olarak anlaşılamamıştır, ancak terapötik indeksi
dar olan P-gp substratlarının, ör. dabigatran ve digoksin gibi, kullanımı, ekstra bir
monitörizasyon ve doz ayarlamasını gerektirebilir.
Hormonal kontraseptifler
Bir ilaç etkileşim çalışmasında, günde 6 mg kariprazin ile 28 günlük tedavinin, oral
kontraseptiflerin (etinil estradiol ve levonorgestrel) farmakokinetiği üzerinde klinik olarak
anlamlı bir etkisi olmamıştır.
Farmakodinamik etkileşimler
Kariprazinin birincil merkezi sinir sistemi etkileri göz önüne alındığında, KAPRAZDİ’nin
merkezi olarak etkili diğer tıbbi ürünler ve alkol ile birlikte dikkatli kullanılması gerekir.
Özel popülasyonlara ilişkin ek bilgiler:
Pediyatrik popülasyon
Etkileşim çalışmaları sadece yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli olan kadınlara KAPRAZDİ kullanırken hamilelikten kaçınmaları
tavsiye edilmelidir. Çocuk doğurma potansiyeli olan kadın hastalar, tedavi sırasında ve son
KAPRAZDİ dozunu takip eden en az 10 hafta boyunca yüksek etkili kontraseptif yöntemler
kullanmalıdır.
Gebelik dönemi
Gebe kadınlarda kariprazin kullanımıyla ilgili veri yoktur veya sınırlı sayıdadır. Hayvanlar
üzerinde yapılan araştırmalar, sıçanlarda gelişimsel malformasyonlar dahil üreme toksisitesinin
bulunduğunu göstermiştir (bkz. Bölüm 5.3).
KAPRAZDİ hamilelik sırasında ve etkili bir doğum kontrolü uygulamayan çocuk doğurma
potansiyeli olan kadınlarda önerilmez. Kariprazin tedavisinin kesilmesinden sonra
kontrasepsiyon, aktif bileşenlerin yavaş eliminasyonu nedeniyle, en az 10 hafta boyunca
uygulanmalıdır.
Gebeliğin üçüncü trimesterinde antipsikotiklere (kariprazin dahil) maruz kalan yeni-doğanlar,
doğumdan sonra şiddeti ve süresi değişebilen ekstrapiramidal ve/veya yoksunluk belirtileri
dahil olmak üzere advers reaksiyon riski altındadırlar. Ajitasyon, hipertoni, hipotoni, titreme,
uyku hali, solunum güçlüğü veya beslenme güçlüğü bildirilmiştir. Bu komplikasyonlar farklı
6şiddetlerde ortaya çıkar; bazı durumlarda semptomlar kendi kendini sınırlarken, diğer
durumlarda yeni doğanlara yoğun bakım ünitesi desteği ve uzun süreli hastaneye yatış
gerektirmiştir. Sonuç olarak, yeni doğanlar dikkatle izlenmelidir.
Laktasyon dönemi
Kariprazinin veya ana aktif metabolitlerinin anne sütüne geçip geçmediği bilinmemektedir.
Kariprazin ve metabolitleri emzirme döneminde sıçanlarda sütle atılmıştır (bkz. Bölüm 5.3).
Yeni doğanlar/bebekler için bu risk göz ardı edilemez. Kariprazin tedavisi esnasında emzirmeye
devam edilmemelidir.
Üreme yeteneği/ Fertilite
Kariprazinin insan fertilitesi üzerindeki etkisi değerlendirilmemiştir. Sıçan çalışmalarında daha
düşük dişi doğurganlığı ve gebe kalma indeksleri gözlenmiştir (bkz. Bölüm 5.3).
4.7. Araç ve makine kullanımı üzerindeki etkiler
Kariprazinin araç ve makine kullanma yeteneği üzerinde çok az veya orta derecede bir etkisi
vardır. Hastalar, KAPRAZDİ ile tedavinin onları olumsuz etkilemediğinden emin oluncaya
kadar motorlu taşıtlar da dahil olmak üzere tehlikeli makine kullanımı konusunda uyarılmalıdır.
4.8. İstenmeyen etkiler
Güvenlilik profilinin özeti
Doz aralığında (1,5-6 mg) kariprazin ile en sık bildirilen advers ilaç reaksiyonları (ADR’ler)
akatizi (%19) ve parkinsonizm (%17,5) idi. Olayların çoğu hafif ila orta şiddettedir.
Advers reaksiyon tablosu
Kariprazin ile ilgili şizofreni çalışmalarından toplanmış verilere dayalı ADR’ler sistem organ
sınıfı ve tercih edilen terime göre Tablo 1’de listelenmiştir.
Advers reaksiyonlar, aşağıdaki kural kullanılarak, en sık olan birinci, olmak üzere aşağıda sıklık
derecelerine göre sıralanmıştır: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor). Her bir sıklık gruplamasında, advers
reaksiyonlar, azalan ciddiyet sırasına göre sunulmaktadır.
7Tablo 1 Şizofreni hastalarında görülen advers ilaç reaksiyonları
MedDRA Sistem Çok yaygın Yaygın Yaygın olmayan Seyrek Bilinmiyor
Organ Sınıfı
Kan ve lenf sistemi Anemi Nötropeni
hastalıkları Eozinofili
Bağışıklık sistemi Aşırı duyarlılık
hastalıkları
Endokrin Kanda tiroid Hipotiroidizm
hastalıklar stimülan hormon
azalması
Metabolizma ve Dislipidemi Anormal kan
beslenme Kilo artışı sodyum düzeyi
hastalıkları İştah azalması Diabetes mellitus
İştah artışı Kan glukoz
düzeyinde artış
Psikiyatrik Uyku İntihar davranışı
Hastalıklar bozuklukları1 Delirium
Anksiyete Depresyon
Azalmış libido
Artmış libido
Erektil disfonksiyon
Sinir sistemi Akatizi2 Sedasyon Letarji Nöbetler/ Nöroleptik
hastalıkları 3 Baş dönmesi Dizestezi Konvülziyon malign sendrom
Parkinsonizm
Distoni4 Diskinezi6 Amnezi
Diğer Tardif diskinezi Afazi
ekstrapiramidal
bozukluklar ve
anormal hareket
bozuklukları5
Göz hastalıkları Bulanık görme Göz irritasyonu Katarakt
Göz içi basıncında Fotofobi
artma
Akomodasyon
bozukluğu
Görsel netlikte
azalma
Kulak ve iç kulak Vertigo
hastalıkları
8Kardiyak Taşiaritmi Kardiyak ileti
hastalıklar bozuklukları
Bradiaritmi
Elektrokardiyo-
gram uzamış QT
Elektrokardiyo-
gram anormal T
dalgası
Vasküler Hipertansiyon Hipotansiyon
hastalıklar
Solunum, göğüs Hıçkırık Uyku apnesi
bozuklukları ve sendromu7
mediastinal
hastalıklar
Gastrointestinal Kusma Gastro-özofajiyal Disfaji
hastalıklar Bulantı reflü hastalığı
Konstipasyon
Hepatobiliyer Karaciğer Kan bilirubin Toksik hepatit
hastalıklar enzimlerinde değerlerinde artış
artış
Deri ve deri altı Kaşıntı
doku hastalıkları Döküntü
Kas-iskelet Kan kreatinin Rabdomiyoliz
bozuklukları, bağ fosfokinaz
doku ve kemik değerlerinde
hastalıkları artış
Böbrek ve idrar Dizüri
yolu hastalıkları Pollaküri
Gebelik, Neonatal ilaç
pueperiyum yoksunluk
durumları ve sendromu (bkz.
perinatal Bölüm 4.6)
durumlar
9Genel bozukluklar Yorgunluk Susama
ve uygulama
bölgesine ilişkin
hastalıklar
1Uyku bozuklukları: Uykusuzluk, anormal rüyalar/kabus, sirkadiyen ritim uyku bozukluğu, dissomnia,
hipersomnia, uykuya dalamama, uykunun ortasında uyanma, kabus, uyku bozukluğu, somnambulizm,
terminal uykusuzluk hastalığı
2Akatizi: Akatizi, psikomotor hiperaktivite, huzursuzluk
3Parkinsonizm: Akinesia, bradikinezi, bradifreni, parkinson hastalığında görülen kas gerginliği,
ekstrapiramidal bozukluk, yürüyüş bozukluğu, hipokinezi, eklem sertliği, tremor, maske yüz, kas
sertliği, kas-iskelet sertliği, ense sertliği, parkinsonizm
4Distoni: Blefarospazm, distoni, kas gerginliği, oromandibular distoni, tortikolis, trismus
5Diğer ekstrapiramidal hastalıklar ve anormal hareket bozuklukları: Denge bozukluğu, bruksizm, salya
akıtma, disartri, yalpalayarak yürüme, anormal glabellar refleks, hiporefleksi, hareket bozukluğu,
huzursuz bacak sendromu, tükürük hipersekresyonu, dil hareket bozukluğu
6Diskinezi: Koreoetoz, diskinezi, yüz ekşitme, okülojirik kriz, dilin dışarı çıkması.
7Uyku apnesi sendromu: Uyku apnesi vakaları diğer atipik antipsikotiklerle seyrek sıklık kategorisinde
raporlanmıştır.
Seçilmiş advers reaksiyonların tanımları
Lens opasitesi/Katarakt
Kariprazin ile klinik dışı çalışmalarda katarakt gelişimi gözlenmiştir (bkz. Bölüm 5.3). Bu
nedenle klinik çalışmalarda slit (kesikli) lamba muayeneleri ile katarakt oluşumu yakından
izlenmiş ve halihazırda kataraktı olan hastalar çalışma dışı bırakılmışlardır. Kariprazinin
şizofreni klinik gelişim programı sırasında, görme bozukluğu olmayan küçük lens opasiteleri
ile karakterize birkaç katarakt vakası bildirilmiştir (13/3192; %0,4). Bu hastaların bazılarında
etkileşimde bulunan faktörler mevcuttu. En sık bildirilen oküler advers olay bulanık görme idi
(plasebo: 1/683; %0,1, kariprazin: 22/2048; %1,1).
Ekstrapiramidal semptomlar (EPS)
Kısa dönemli çalışmalarda EPS insidansı kariprazin, plasebo, risperidon ve aripiprazol ile
tedavi edilen hastalarda sırasıyla %27; %11,5; %30,7 ve %15,1 olarak tespit edilmiştir.
Kariprazin, plasebo, risperidon ve aripiprazol ile tedavi edilen hastalarda akatizi sırasıyla
%13,6; %5,1; %9,3 ve %9,9 olarak tespit edilmiştir. Kariprazin, plasebo, risperidon ve
aripiprazol ile tedavi edilen hastalarda parkinsonizm sırasıyla %13,6; %5,7; %22,1 ve
%5,3’ünde görülmüştür. Distoni, kariprazin, plasebo, risperidon ve aripiprazol hastalarında
sırasıyla %1,8; %0,2; %3,6 ve %0,7 oranında gözlenmiştir.
Uzun süreli etkililik çalışmasının plasebo kontrollü bölümünde EPS, kariprazin grubunda
%13,7 iken plasebo ile tedavi edilen hastalarda %3,0 olarak tespit edilmiştir. Akatizi, kariprazin
ile tedavi edilen hastalarda %3,9, plasebo grubunda %2,0 olarak bildirilmiştir. Parkinsonizm,
kariprazin ve plasebo grubunda sırasıyla %7,8 ve %1,0 oranında görülmüştür.
10Kariprazin ile yapılan klinik çalışmada EPS, kariprazin grubunda %14,3 ve risperidon ile tedavi
edilen hastalarda %11,7 oranında bildirilmiştir. Akatizi, kariprazin ile tedavi edilen hastalarda
%10,0, risperidon grubunda %5,2 olarak bildirilmiştir. Parkinsonizm kariprazin ve risperidon
ile tedavi edilen hastalarda sırasıyla %5,2 ve %7,4 oranında tespit edilmiştir. Çoğu EPS vakaları
hafif ila orta şiddette olup bilinen anti-EPS müstahzarlarla tedavi edilebilmiştir. EPS ile ilgili
ADR’ler nedeniyle tedavinin kesilme oranı düşüktür.
Venöz tromboembolizm (VTE)
Antipsikotiklerle, pulmoner emboli vakaları ve derin ven trombozu vakalarını da içeren, VTE
vakaları bildirilmiştir- Sıklığı bilinmiyor.
Yükselmiş karaciğer transaminazları
Antipsikotik tedavi ile yükselmiş karaciğer transaminaz değerleri [Alanin Aminotransferaz
(ALT), Aspartat Aminotransferaz (AST)] sıklıkla gözlenir. Kariprazin klinik çalışmalarında
ALT, AST yükselmelerine bağlı ADR’lerin insidansı kariprazin ile tedavi edilen hastaların
%2,2, risperidon ile tedavi edilen hastaların %1,6 ve plasebo ile tedavi edilen hastaların
%0,4'ünde oluşmuştur. Kariprazin ile tedavi edilen hastaların hiçbirinde karaciğer hasarı
bulunmamıştır.
Vücut ağırlığında değişiklikler
Kısa süreli çalışmalarda, kariprazin grubunda plasebo grubuna göre vücut ağırlığı ortalama
artışı bir miktar daha fazla bulunmuştur; sırasıyla 1 kg ve 0,3 kg. Uzun dönem etki-ikame
çalışmasında başlangıçtan tedavinin sonuna kadar vücut ağırlıklarında klinik olarak anlamlı bir
değişiklik görülmemiştir; kariprazin 1,1 kg ve plasebo 0,9 kg. Çalışmanın açık etiket fazında
20 hafta boyunca kariprazin tedavisi alan hastaların %9,0'unda potansiyel olarak klinik olarak
anlamlı (PCS) kilo artışı (artış >%7 olarak tanımlanmıştır) gözlenirken, çift kör faz sırasında
kariprazine devam eden hastaların %9,8’ine karşı, 20 haftalık açık etiketli kariprazin
tedavisinden sonra plaseboya randomize edilen hastaların %7,1’inde PCS kilo artışları
gözlenmiştir. Kariprazin ile yapılan bir diğer klinik çalışmada, ortalama vücut ağırlığı değişimi
kariprazin için -0,3 kg ve risperidon için + 0,6 kg ve PCS kilo artışları kariprazin grubunun
%6’sında ve risperidon grubunun %7,4’ünde gözlenmiştir.
QT-uzaması
Kariprazin ile QT uzamasını değerlendirmek üzere tasarlanmış bir klinik çalışmada plaseboya
kıyasla kariprazin ile QT aralığı uzaması saptanmamıştır (bkz. Bölüm 5.1). Diğer klinik
çalışmalarda, kariprazin ile sadece birkaç ciddi olmayan QT uzamaları bildirilmiştir. Uzun
süreli, açık etiketli tedavi süresi içinde, 3 hastada (%0,4) QTcB>500 ms olmuş ve bu
hastalardan birinde ayrıca QTcF>500 ms olmuştur. QTcB için 7 hastada (%1) ve QTcF için 2
hastada (%0,3) başlangıçtan >60 ms’lik bir artış gözlenmiştir. Uzun dönem etki-ikame
çalışmasında, açık etiket fazı sırasında, QTcB için 12 hastada (%1,6) ve QTcF için 4 hastada
(%0,5) başlangıçtan >60 ms’lik bir artış gözlenmiştir. Çift-kör tedavi döneminde, kariprazin ile
tedavi edilen 3 hastada (%3,1) ve plasebo ile tedavi edilen 2 hastada (%2) QTcB’de
başlangıçtan >60 ms’lik artışlar gözlenmiştir.
11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Bir hastada kazara akut aşırı doz (48 mg/gün) bildirilmiştir. Bu hastada ortostaz ve sedasyon
gelişmiştir. Hasta aynı gün tamamen iyileşmiştir.
Doz aşımı tedavisi:
Aşırı dozun tedavisi hava yollarının yeterince açık tutulması, oksijenasyon ve ventilasyon ve
semptomların kontrol altına alınması dahil destekleyici tedaviye odaklanmalıdır. Olası aritmiler
için sürekli elektrokardiyografik monitörizasyon da dahil olmak üzere, kardiyovasküler
monitörizasyona derhal başlanmalıdır. Şiddetli ekstrapiramidal semptomların ortaya çıkması
durumunda antikolinerjik ilaçlar uygulanmalıdır. Kariprazin plazma proteinlerine yüksek
oranda bağlandığından, hemodiyalizin, aşırı doz tedavisinde yararlı olması olası değildir. Hasta
iyileşene kadar yakın tıbbi gözetim ve izleme devam etmelidir. Kariprazinin spesifik bir
antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Psikoleptikler, diğer antipsikotikler
ATC kodu: N05AX15
Etki mekanizması:
Kariprazinin etki mekanizması tam olarak bilinmemektedir. Bununla birlikte, kariprazinin
terapötik etkisinin, dopamin D3, D2 (Ki değerleri sırasıyla 0,085-0,3 nM’ye karşı 0,49-0,71
nM) ve serotonin 5-HT reseptörlerindeki parsiyel agonist aktivite (Ki değerleri 1,4-2,6 nM)
1A
ile serotonin 5-HT , 5-HT ve histamin H reseptörleri (sırasıyla (Ki değerleri 0,58-1,1 nM,
2B 2A 1
18,8 nM ve 23,3 nM) üzerindeki antagonist aktivitenin bir kombinasyonuna bağlı olduğu
düşünülmektedir. Kariprazin serotonin 5-HT ve adrenerjik α-1 reseptörlerine (sırasıyla Ki
2C
değerleri 134 nM ve 155 nM) düşük afiniteye sahiptir. Kariprazinin kolinerjik muskarinik
reseptörlere (IC >1000 nM) karşı kayda değer bir afinitesi yoktur. Kariprazinin iki ana aktif
50
metaboliti olan desmetil-kariprazin ve didesmetil- kariprazin, ana etkin madde ile benzer in
vitro reseptör bağlanma ve fonksiyonel aktivite profiline sahiptir.
Farmakodinamik etkiler:
İn vivo yapılan klinik dışı çalışmalar, kariprazinin farmakolojik olarak etkili dozlarda D3
reseptör işgal oranının D2 reseptörlerine benzer olduğunu göstermiştir. 15 gün boyunca
terapötik doz aralığı içinde şizofreni hastalarında beyin dopamin D3 ve D2 reseptörlerinin doza
12bağlı bir doluluk oranı söz konusudur (daha yüksek D3 ekspresyonu olan bölgelerde tercihli
doluluk).
Şizofreni veya şizoaffektif bozukluğu olan hastalarda kariprazinin QT aralığı üzerindeki etkileri
değerlendirilmiştir.
Başlangıçta ve kararlı-durumda on iki saatlik bir süre içinde 129 hastadaki elektrokardiyografik
değerlendirmeler Holter monitöründen türetilen verilerle sağlanmıştır. Supraterapötik dozlarda
(9 mg/gün veya 18 mg/gün) QT aralığında herhangi bir uzama tespit edilmemiştir. Kariprazin
ile tedavi edilen hiçbir hastada QTc, başlangıçtan itibaren ≥60 ms’yi aşmamış veya herhangi
bir hastada >500 ms’den fazla bir QTc tespit edilmemiştir.
Klinik etkililik ve güvenlilik
Uzun süreli kullanımda etkililik
Kariprazinin antipsikotik etkiyi sürdürmedeki etkililiği, uzun süreli bir randomize geri-çekme
klinik çalışmada araştırılmıştır. Toplamda, akut şizofreni semptomları olan 751 hastaya 20 hafta
boyunca 3-9 mg/gün dozda kariprazin verilmiştir; bu hastaların 337’si 3 veya 6 mg/gün doz
aralığında kariprazin kullanmıştır. Stabilize hastalar daha sonra çift kör bir şekilde 72 haftaya
kadar sabit dozlarda 3 veya 6 mg kariprazin (n=51) veya plasebo (n=51) alacak şekilde
randomize edilmişlerdir. Çalışmanın birincil sonlanım noktası nüksetme zamanı olarak
belirlenmiştir. Çalışmanın sonunda, plasebo ile tedavi edilen hastaların %49’una karşı,
kariprazin ile tedavi edilen hastaların %21,6’sında şizofrenik semptom nüksü görülmüştür. Bu
nedenle kariprazin grubunda nüks süresi (92’ye karşı 326 gün-25. persentile göre) plasebo
grubuna göre anlamlı ölçüde daha uzun bulunmuştur (p = 0,009).
5.2. Farmakokinetik özellikler
Genel özellikler
Kariprazinin farmakolojik olarak aktif ve kariprazin ile benzer etkililiğe sahip iki metaboliti
vardır, desmetil kariprazin (DCAR) ve didesmetil kariprazin (DDCAR). Toplam kariprazin
(kariprazin + metabolitleri/DCAR ve DDCAR) maruziyeti, günlük dozun ~ 1 haftasında kararlı
durum maruziyetinin %50’sine yaklaşırken, 3 haftada kararlı durumun %90’ına ulaşmıştır.
Kararlı durumda DDCAR’a maruz kalma, kariprazine göre yaklaşık iki ila üç kat daha yüksek
iken DCAR’a maruziyet, kariprazin maruziyetinin yaklaşık %30’udur.
Emilim:
Kariprazinin mutlak biyoyararlanımı bilinmemektedir. Kariprazin oral uygulamadan sonra iyi
emilir. Çok dozlu uygulamayı takiben, kariprazin ve ana aktif metabolitler için pik plazma
konsantrasyonları genellikle dozdan yaklaşık 3-8 saat sonra ortaya çıkar.
Yüksek yağlı bir yemekle (900 ila 1000 kalori) tek doz 1,5 mg kariprazin uygulanması,
kariprazinin veya ana aktif metabolitlerinin C veya EAA’sını önemli ölçüde etkilememiştir.
maks
(EAA %12 artmış, C tok karnına alımda aç karnına alım karşısında <%5 azaldı).
0-∞ maks
Yiyeceklerin DCAR ve DDCAR metabolitlerinin maruziyeti üzerindeki etkisi de minimaldir.
13Kariprazin, yiyecekle birlikte veya yemeksiz olarak uygulanabilir.
Dağılım:
Bir popülasyon farmakokinetik analizine dayanarak, zahiri merkezi dağılım hacmi (V/F),
kariprazin için 916 L, DCAR için 475 L ve DCCAR için 1568 L olarak tespit edilmiş olup
kariprazin ve ana aktif metabolitlerinin geniş bir şekilde dağıldığını göstermektedir. Kariprazin
ve ana aktif metabolitleri plazma proteinlerine yüksek oranda bağlanmaktadır (Kariprazin %96-
%97, DCAR %94-97% ve DDCAR için %92- 97).
Biyotransformasyon:
Kariprazinin metabolizması demetilasyon (DCAR ve DDCAR), hidroksilasyon (hidroksi
kariprazin, HCAR) ve bir demetilasyon ve hidroksilasyon (hidroksi desmetil kariprazin,
HDCAR ve hidroksi didesmetil kariprazin, HDDCAR) kombinasyonunu içerir. HCAR,
HDCAR ve HDDCAR metabolitleri daha sonra bunlara karşılık gelen sülfat ve glukuronid
konjügatlarına biyotransforme edilir. İlave bir metabolit, desdiklorofenil piperazin kariprazin
(DDCPPCAR) asidi, kariprazinin dealkilasyonu ve bunu takip eden oksidasyonu ile üretilir.
Kariprazin CYP3A4 ve daha az bir ölçüde CYP2D6 ile DCAR ve HCAR’a metabolize olur.
DCAR, CYP3A4 tarafından ve daha az bir ölçüde CYP2D6 tarafından DDCAR ve HDCAR’a
metabolize edilir. DDCAR, CYP3A4 tarafından HDDCAR’a metabolize edilir.
Kariprazin ve ana aktif metabolitleri P-glikoprotein (P-gp), organik anyon taşıyan polipeptit
1B1 ve 1B3’ün (OATP1B1 ve OATP1B3) ve meme kanseri direnç proteini (BCRP) substratları
değildir. Bu, kariprazinin; P-gp, OATP1B1, OATP1B3 ve BCRP inhibitörleri ile etkileşiminin
olası olmadığını göstermektedir.
Eliminasyon:
Kariprazinin ve ana aktif metabolitlerinin eliminasyonu esas olarak hepatik metabolizma ile
gerçekleşmektedir. Şizofreni hastalarına 12,5 mg/gün kariprazin verilmesinden sonra, dozun
%20,8'i kariprazin ve metabolitleri şeklinde idrarla atılmıştır.
Değişmemiş kariprazin, idrarda dozun %1,2’si ve dışkıda dozun %3,7’si ile atılır.
Ortalama terminal yarılanma ömrü (kariprazin ve DCAR için 1 ila 3 gün ve DDCAR için 13 ila
19 gün), kararlı durum plazma konsantrasyonuna ulaşma veya tedavinin kesilmesinden sonra
plazmadaki düşüşe ulaşma süresinin belirleyicisi değildir. Kariprazin ile tedavi edilen hastaların
yönetimi için, işlevsel yarı ömür terminal yarı ömürden daha önemlidir. İşlevsel (fonksiyonel)
yarı ömür, kariprazin ve DCAR için ~ 2 gün, DDCAR için 8 gün olup toplamda kariprazin için
~ 1 hafta olarak kabul edilir. Toplam kariprazin plazma konsantrasyonu, doz kesildikten veya
kesintiye uğratıldıktan sonra tedricen azalacaktır. Kariprazinin toplam plazma konsantrasyonu
~ 1 hafta içinde %50 azalır ve toplam kariprazin konsantrasyonunda %90’dan fazla düşüş ~ 3
hafta içinde ortaya çıkar.
14Doğrusallık/doğrusal olmayan durum:
Tekrarlı dozlardan sonra kariprazinin ve iki ana aktif metaboliti olan desmetil kariprazin
(DCAR) ve didesmetil kariprazinin (DDCAR) plazma maruziyeti, 1,5 ila 6 mg terapötik doz
aralığında dozla orantılı bir şekilde artmaktadır.
Hastalardaki karakteristik özellikler
Böbrek yetmezliği
Popülasyon farmakokinetik modelleme, normal böbrek fonksiyonu (kreatinin klerensi,
CrCl≥90 mL/dak) ve hafif (CrCl 60 ila 89 mL/dak) ve orta derecede (CrCl 30 ila 59 mL/dakika)
böbrek yetmezliği dahil olmak üzere farklı böbrek fonksiyon seviyelerine sahip kariprazin
tedavisindeki şizofreni klinik programına kayıtlı hastalardan alınan veriler kullanılarak
yapılmıştır. Bu çalışmalarda kariprazinin plazma klerensi ile kreatinin klerensi arasında anlamlı
bir ilişki bulunamamıştır.
Kariprazin şiddetli (CrCl <30 mL/dak) böbrek yetmezliği olan hastalarda değerlendirilmemiştir
(bkz. Bölüm 4.2).
Karaciğer yetmezliği
Değişen derecelerde karaciğer fonksiyon bozukluğu olan hastalarda (Child-Pugh Sınıf A ve B)
2 kısımdan oluşan (tek doz 1 mg kariprazin [Kısım A] ve 14 gün süresince günlük 0,5 mg doz
kariprazin [Kısım B]) bir çalışma yapılmıştır. Sağlıklı deneklerle karşılaştırıldığında, hafif veya
orta şiddette karaciğer yetmezliği olan hastalarda gerek 1 mg tek doz ve gerekse 14 gün
süresince günde bir defa 0,5 mg doz alımını takiben kariprazin için %25’e kadar daha yüksek
maruziyet (C ve EAA) değerleri elde edilirken, majör aktif metabolitleri desmetil kariprazin
maks
ve didesmetil kariprazin için %45 daha düşük maruziyet verileri elde edilmiştir.
Toplam aktif bileşenlere (CAR + DCAR + DDCAR) maruz kalma (EAA ve C ),
maks
bağlanmamış + bağlı konsantrasyonlar göz önünde bulundurulduğunda sağlıklı kişilerle
karşılaştırıldığında sırasıyla hafif veya orta şiddette karaciğer yetmezliğinde %21-22 ve %13-
15 azalmış; bağlı olmayan toplam bileşen için çoklu doz kariprazin sonrasında hafif derecede
ve orta derecede karaciğer yetmezliği olan hastalarda sırasıyla %12-13 oranında düşüş ile %20-
25 oranında bir artış hesaplanmıştır.
Kariprazin ciddi karaciğer yetmezliği olan hastalarda (Child-Pugh Sınıf C)
değerlendirilmemiştir (bkz. Bölüm 4.2).
Yaş, cinsiyet ve ırk
Popülasyon farmakokinetik (FK) analizinde, FK parametrelerinde (kariprazin ve ana aktif
metabolitlerinin toplamının EAA ve C değerleri) yaş, cinsiyet ve ırka dayalı klinikte anlamlı
maks
herhangi bir farklılık saptanmamıştır. Bu analiz yaşları 50-65 arasında 536 hastanın da dahil
olduğu farklı ırktan 2.844 hastayı kapsamıştır. Bu 2.844 hastanın 933’ünü kadınlar
oluşturmuştur (bkz. Bölüm 4.2). 65 yaş üzeri yaşlı hastalarda veriler sınırlıdır.
15Sigara kullanımı
Kariprazin bir CYP1A2 substratı olmadığından sigara içmenin kariprazinin farmakokinetiği
üzerinde bir etkisinin olması beklenmemektedir.
Kariprazinin diğer tıbbi ürünleri etkileme potansiyeli
Kariprazin ve ana aktif metabolitleri CYP1A2, CYP2B6 ve CYP3A4 enzimlerini indüklememiş
ve in vitro olarak CYP1A2, CYP2A6, CYP2B6, CYP2C8, CYP2C9, CYP219, CYP2D6,
CYP2E1 ve CYP3A4 inhibitörü gibi davranmamıştır. Kariprazin ve ana aktif metabolitleri, in
vitro OATP1B1, OATP1B3, BCRP, organik katyon taşıyıcı 2 (OCT2) ve organik anyon
taşıyıcıları 1 ve 3’ün (OAT1 ve OAT3) inhibitörü değildir. DCAR ve DDCAR taşıyıcı P-gp
inhibitörü olmazken, kariprazinin bağırsaklarda bir P-gp inhibitörü olduğu belirlenmiştir (bkz.
Bölüm 4.5).
5.3. Klinik öncesi güvenlilik verileri
Kariprazin, köpekte bilateral katarakt ve sekonder retina değişikliklerine (retina yırtılması ve
kistik dejenerasyon) neden olmuştur. Oküler toksisite için gözlenmeyen-advers etki düzeyinde
(NOAEL) maruziyet (toplam kariprazinin EAA’sı) 6 mg/gün olan önerilen maksimum insan
dozunda) klinik EAA maruziyetinin 4,2 katıdır. Klinik olarak bağıntılı maruziyetlerde 2 yıllık
çalışmada albino sıçanlarda artmış retinal dejenerasyon/atrofi insidansı görülmüştür.
Fosfolipidoz, sıçan, köpek ve farelerin akciğerlerinde (enflamasyonlu veya enflamasyonsuz) ve
köpeklerin adrenal bez kortekslerinde klinik maruziyet düzeylerine yakın düzeylerde
gözlemlenmiştir. Önerilen maksimum insan dozunda klinik maruziyetin 2,7 (erkek) ve 1,7
(kadın) katında NOAEL ile 1 yıl boyunca dozlanan köpeklerin akciğerlerinde enflamasyon
gözlenmiştir. Önerilen maksimum insan dozunda klinik maruziyetin 4,2 katı bir maruziyette 2
aylık ilaçsız sürenin sonunda enflamasyon gözlenmemiştir; bununla birlikte, enflamasyon
yüksek dozlarda hala tespit edilmiştir.
Adrenal bez korteks hipertrofisi, sıçanlarda (sadece dişiler) maksimum önerilen insan dozunda
klinik maruziyetin 4,1 katı bir maruziyette ve farelerde klinik olarak anlamlı total kariprazin
plazma konsantrasyonlarında gözlenmiştir.
Köpeklerde adrenal bez korteksinin geri dönüşümlü hipertrofi/hiperplazisi ve
vakuolizasyon/vezikülasyonu, maksimum önerilen insan dozunda klinik maruziyetten 4,2 kat
daha fazla olan NOAEL ile gözlenmiştir.
Dişi sıçanlarda, mg/m2 vücut yüzey alanına dayalı klinik olarak anlamlı maruziyetlerde daha
düşük doğurganlık ve gebe kalma endeksleri gözlenmiştir. Maksimum önerilen insan
dozundaki klinik maruziyetin 4,3 katına kadar maruziyetlerde, erkek fertilitesi üzerinde hiçbir
etki kaydedilmemiştir.
Organogenez döneminde sıçanlara 6 mg/gün olan maksimum önerilen insan dozunda insan
maruziyetinden daha az ilaç maruziyetinde kariprazin uygulanması, malformasyonlara,
yavruların düşük düzeyde hayatta kalmalarına ve gelişimsel gerilemeye neden olmuştur.
16Tavşanlarda, kariprazin maternal toksisiteye neden olmuştur, ancak maksimum önerilen insan
dozundaki klinik maruziyetin 5,8 katında fetal toksisite görülmemiştir.
Klinik olarak anlamlı maruziyet düzeyleri ile gebe sıçanlara organogenez sırasında, gebelik
süresinde ve emzirme dönemlerinde kariprazin uygulanması, ilk nesil yavruların doğum sonrası
hayatta kalmada, doğum ağırlığında ve sütten kesilme sonrası vücut ağırlığında azalmaya yol
açmıştır. Ayrıca maternal toksisite olmadan soluk, soğuk gövde ve gelişimsel gecikmeler
(gelişmemiş/az gelişmiş böbrek kabarcıkları ve erkeklerde işitsel irkilme yanıtında azalma)
gözlenmiştir. Birinci nesil yavruların üreme performansı etkilenmezken, ikinci kuşak
yavrularda da benzer klinik semptomlarla birlikte düşük vücut ağırlıkları gözlenmiştir.
Kariprazin ve metabolitleri laktasyon esnasında sıçan sütüne geçmektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum nişasta glikolat
Magnezyum stearat
Sert jelatin kapsül:
Titanyum dioksit
Saf su
Jelatin (sığır jelatini)
6.2. Geçimsizlikler
Geçerli değildir
6.3. Raf ömrü
24 ay
6.4. Saklamaya yönelik özel tedbirler
30oC altındaki oda sıcaklığında, ışıktan korumak için dış ambalajında saklanmalıdır.
6.5. Ambalajın niteliği ve içeriği
Ürünümüz için primer ambalaj malzemesi olarak şeffaf PVC/PCTFE ve alüminyum folyo
kullanılmaktadır. Blisterler karton kutular içerisine yerleştirilir. Bir kutu içerisinde 30 adet
kapsül içeren blister ambalajlarda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
17Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2024/140
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.04.2024
Ruhsat yenileme tarihi:
10. KÜB’ÜN YENİLENME TARİHİ
18