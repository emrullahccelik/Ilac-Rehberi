 
1/9 KULLANMA TALİMATI  
 
KOLSİN 0.5 mg film kaplı tablet  
Ağızdan alınır.  
 
● Etkin madde : Her bir film kaplı tablet 0,5 mg kolşisin içerir.  
● Yardımcı maddeler : Laktoz monohidrat (sığır sütü kaynaklı), mısır nişastası, talk,  
polivinil prolidon K -30, sodyum nişasta glikolat,  magnezyum stearat, opadry II 85F18422 
white (polivinil alkol, titandioksit, polietilen glikol/macrogol, talk) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin i çin önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için  reçete edilmiştir, başkal arına vermeyiniz.  
● Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. KOLSİN nedir ve ne için kullanılır?  
2. KOLSİN kullanmadan önce dikkat edilmesi gerekenler  
3. KOLSİN nasıl kullanılır?  
4. Olası yan etkiler nelerdir?  
5. KOLSİN’in saklanması  
 
Başlıkları yer almaktadır.  
 
1. KOLSİN  nedir ve ne için kullanılır?  
 
KOLSİN, kırmızı renkte, yuvarlak film kaplı tablet şeklinde sunulmaktadır. Kolşisin etkin 
maddesini içermektedir.  
 
KOLSİN akut ve kronik gut (damla) hastalığı ve ailevi Akdeniz Hummasının  (karın ağrısı, 
eklem ağrısı, şişlik ve ateşle nöbetler halinde seyre den kalıtımsal bir hastalık) profilaksi 
(hastalığın oluşumunu veya gelişimini önlemek amacıyla yapılan koruyucu tedavi) ve 
tedavisinde ve keza Behçet Hastalığı (ağızda ve cinsel bölgede ağrılı yaralar, göz problemleri 
ve deri bulgularıyla seyreden , vücudun kendi hücrelerine karşı antikor oluşturduğu bir 
hastalık) sendromunun tedavisinde kullanılır.  KOLSİN aynı zamanda akut veya reküren 
(tekrarlayan) perikardit (kalbi çevreleyen zarın iltihaplanması) tedavisinde ve 
kardiyovasküler hastalıkların sekond er korumasında uygun medikal tedaviye rağmen 
tekrarlayan kardiyovasküler olaylar yaşayan hastalarda veya diğer risk faktörlerinin 
yeterince kontrol edilemediği hastalarda kullanılır.  
 
KOLSİN , 60 film kaplı tablet içeren ambalajlar halinde kullanıma sunulmu ştur. 
 
 
  
2/9 2. KOLSİN kullanmadan önce dikkat edilmesi gerekenler  
 
KOLSİN’i aşağıdaki durumlarda KULLANMAYINIZ  
Eğer,  
 Kolşisine ve KOLSİN’in içeriğindeki yardımcı maddelerden herhangi birine karşı aşırı 
duyarlılığınız veya alerjiniz var ise , 
 Ciddi böbrek rahat sızlığınız var ise (kreatinin klerensi değeri 10mL/dakika’nın altında 
ise), 
 Ciddi karaciğer rahatsızlığınız var ise,  
 Kötü huylu kan hastalığınız var ise , 
 Size hemodiyaliz uygulanıyorsa , 
 Hamileyseniz  
 
KOLSİN’i aşağıdaki durumlarda DİKKATLİ KULLANINIZ  
Önemli  uyarı!  
Kolşisinin size önerilen kullanım dozunu aşmayın. İlaç etkileşimleri göz ardı edilerek de 
dahil olmak üzere ilacın aşırı doz uygulanması, ölümle sonuçlanan ölümcül, çok ağrılı ve 
geri dönüşü olmayan bir zehirlenmeye yol açabilir. Bu kullanma talima tının, 2. KOLSİN 
kullanmadan önce dikkat edilmesi gerekenler, 3. KOLSİN nasıl kullanılır? ve 4.  Olası yan 
etkiler nelerdir? bölümlerini inceleyin. Bu tıbbi ürün, kullanılmadan önce ve kullanım 
sonrasında, başkalarının erişemeyeceği bir yerde saklanmalıdır.  
 
Etkili bir kolşisin dozu ile ilaç intoksikasyonu (zehirlenmesi) belirtilerine neden olan bir doz 
arasında, küçük bir fark vardır; bu durum, biraz fazla yüksek bir dozun bile bir ilaç 
zehirlenmesinin akut belirtilerine neden olabileceği anlamına gelir. Bu lantı (kendini hasta  
hissetme), kusma, mide ağrısı ve ishal gibi belirtiler yaşarsanız, kolşisin almayı bırakın ve  
derhal doktorunuzla iletişime geçin (ayrıca bkz. bölüm 4 Olası yan etkiler nelerdir?).  
 
Aşağıdaki durumlardan herhangi biri sizin için geçerl iyse KOLSİN kullanmadan önce 
doktorunuzu bilgilendirmelisiniz:  
Eğer,  
● Herhangi bir karaciğer rahatsızlığınız var ise , 
● Herhangi bir k alp-damar rahatsızlığınız var ise , 
● Mide veya bağırsak rahatsızlıklarınız var ise , 
● Herhangi bir böbrek rahatsızlığınız var ise , 
● Yaşlı ve güçten düşmüş iseniz,  
● Herhangi bir k an hastalığınız var ise  
 
Kolşisin, kemik iliği fonksiyonunda ciddi bir azalmaya (belirli beyaz kan hücrelerinin 
kaybolması (agranülositoz), kan trombositlerinin eksikliğine (trombositopeni), kırmızı kan  
hücrelerinin üretim eksikliği nedeniyle kırmızı kan hücrelerinde ve pigmentte azalmaya 
(aplastik anemi) neden olabilir.  
Kan hücrelerinde meydana gelebilecek herhangi bir değişikliği izlemek için düzenli kan 
testleri yaptırmalısınız.  
Ateş, ağızda iltihapla nma, boğaz ağrısı, uzun süreli kanama, morarma veya cilt  problemleri  
gibi belirtiler yaşarsanız, bu ilacı almayı bırakın ve derhal doktorunuza başvurun. Bunlar 
ciddi bir kan sorununuz olduğuna dair işaretler olabilir ve doktorunuz hemen kan testi 
yaptırman ızı isteyebilir (ayrıca bkz. bölüm 4 “Olası yan etkiler nelerdir”).  
 
Kolşisinin P -gp inhibitörleri (örn. siklosporin, verapamil veya kinidin) ve/veya güçlü 
CYP3A4 inhibitörleri (örn. ritonavir, atazanavir, indinavir, klaritromisin, telitromisin,  
3/9 itrakonaz ol veya ketakonazol) adı verilen ilaç grubu ile birlikte uygulanması kolşisine 
maruziyetin artmasına ve bu durum da, ölümle sonuçlananlar dahil, kolşisin kaynaklı 
zehirlenmelere yol açabilecektir. Normal böbrek ve/veya karaciğer fonksiyonuna sahip bir 
hasta iseniz ve bir P gp inhibitörü veya güçlü bir CYP3A4 inhibitörü ile tedaviniz 
gerekiyorsa, kolşisin dozunuzun azaltılması ve kolşisinin istenmeyen etkileri açısından 
dikkatle izlenmeniz gerekebilir. Eğer böbrek veya karaciğer fonksiyon bozukluğunuz varsa 
bu tür inhibitörlerin ve kolşisinin eşzamanlı kullanımından kaçınılmalıdır (bkz. Diğer ilaçlar 
ile birlikte kullanımı).  
 
Kolşisin sperm yapımında bozukluğa yol açabilmektedir.  
 
Uzun süreli kolşisin kullanımı B12 vitamini eksikliğine yol açabilir. Doktorunu z vitamin 
takviyesi almanızı isteyebilir.  
 
Ayrıca kolşisin idrarda yapılan eritrosit (kırmızı kan hücresi) ve hemoglobin (kana rengini 
veren eleman) tahlillerinde yanlış sonuç alınmasına neden olabilmektedir. Bu nedenle 
herhangi bir tahlil yaptırmadan önce  doktorunuza Kolşisin kullandığınızı söylemelisiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
KOLSİN’in yiyecek ve içecek ile kullanılması  
Kolşisin tedaviniz süresince greyfurt suyu içmemelisiniz.  
Bazı sindirim şikayetlerini önlemek için ilacınızı yemekler ile birlikte veya yemeklerden 
sonra bol su ile alınız.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyse niz, hamile olabileceğinizi düşünüyorsanız veya bebek sahibi olmayı 
planlıyorsanız , bu ilacı kullanmadan önce doktorunuza veya eczacınıza danışınız.   
 
Gut tedavisinde:  
Çocuk doğurma potansiyeli olan kadınlarda, gut için kolşisin tedavisi sırasında ve 
sonla ndırılmasını takiben en az 3 ay boyunca etkili doğum kontrolü uygulamalıdır. Yine de 
bu süre içinde hamilelik meydana gelirse, genetik danışmanlık görevlendirilmelidir.  
Hamileyseniz veya hamile olma ihtimaliniz varsa kolşisin kullanmamalısınız. Yine de 
kolşisin ile tedavi sırasında veya tedavinin kesilmesinden sonraki 3 ay içinde hamilelik 
meydana gelirse, genetik danışmanlık görevlendirilmelidir.  
 
Ailevi Akdeniz Hummasının tedavisinde:  
Ailevi Akdeniz Humması hastalığının tedavisiz seyri de hamileliği olums uz 
etkileyebileceğinden, hamilelik sırasında kolşisin kullanımı potansiyel risklere karşı dikkatle 
değerlendirilmeli ve klinik olarak gerekliyse ilacın uygulanması düşünülmelidir.  
 
Fertilite (doğurganlık):  
Gut tedavisinde, erkek hastalar, kolşisin tedavisi  sırasında ve tedavinin sonlandırılmasını 
takip eden en az 6 ay boyunca çocuk sahibi olmamalıdır. Yine de bu süre içinde hamilelik 
meydana gelirse, genetik danışmanlık görevlendirilmelidir.  
  
4/9 Ailevi Akdeniz Humması hastalığının tedavisiz seyri de kısırlığa yol açabileceğinden, 
kolşisin kullanımı potansiyel risklere karşı dikkatle değerlendirilmeli ve klinik olarak 
gerekliyse ilacın uygulanması düşünülmelidir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Etkin madde kolşisin anne sütüne geçer.  
Emziren kadınlarda gut hastalığı tedavisinde kullanılmamalıdır.  
Ailevi Akdeniz Humması rahatsızlığı olan emziren annelerde, emzirmenin çocuk için yararı  
ile kol şisinin anne için yararı göz önünde bulundurulup değerlendirilerek ya emzirmenin 
kesilmesine ya da tedavinin kesilmesine karar verilmelidir.  
 
Araç ve makine kullanımı  
Kolşi sinin araç ve makine kullanımı  üzerine etkisine ilişkin herhangi bir veri mevcut 
değildir. Bununla birlikte, u yuşukluk ve baş dönmesi olasılığı göz önünde 
bulundurulmalıdır.  
 
KOLSİN’in içeriğinde bulunan bazı yardımcı maddeler hakkında önemli bilgiler  
KOLSİN laktoz  monohidrat  (sığır s ütü kaynaklı) içermektedir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
KOLSİN her “doz”unda 1 mmol (23 mg)’dan daha az sodyum ihtiva eder; yani as lında 
sodyum içermez.  
 
Diğer ilaçlar ile birlikte kullanımı  
KOLSİN’in kan sayımınızı bozabilecek veya karaciğer ve böbrek fonksiyonunuzu olumsuz 
etkileyebilecek ilaçlarla birlikte kullanıldığında dikkatli olunması önerilir. Bu gibi 
durumlarda doktorunuza başvurunuz.  
 
KOLSİN aşağıdaki ilaçlardan herhangi biri ile birlikte  alınırsa , kolşisin toksisitesine bağlı 
yan etkiler in görülmesi daha olasıdır ve bu yan etkiler çok ciddi olabilir.  
Aşağıdaki ilaçları alıyorsanız, doktorunuz veya eczacınıza danışın:   
 Eritromisin, telitromisin, klaritromisin ve azitromisin (bakteri yel enfeksiyonları tedavi 
etmek için kullanılan bazı antibiyotik ilaçlar). Kolşisin tedavisi gördüğünüz dönemde 
bu tür antibiyotiklerin kullanılması ilaç intoksikasyonuna (zehirlenmesine) neden 
olabilir. Mümkünse kolşisin tedavisi gördüğünüz süre boyunca b u tür antibiyotikleri 
kullanmayın. Başka bir tedavi mümkün olmadığında doktorunuz kolşisin dozunuzu 
düşürebilir ve sizi gözlem altında tutabilir;  
 Ketokonazol, itrakonazol, vorikonazol (anti -fungal, mantar hastalıklarına karşı etkili 
ilaçlar). Kolşisin ted avisi gördüğünüz süre boyunca bu ilaçları kullanmamalısınız;  
 Ritonavir, atazanavir, amprenavir, sakinavir, nelfinavir, fosamprenavir ve indinavir 
(HIV, İnsan İmmün Yetmezlik Virüsü, enfeksiyonunu tedavi etmek için kullanılan bazı 
proteaz inhibitörleri). Ko lşisin tedavisi gördüğünüz süre boyunca bu ilaçları 
kullanmamalısınız;  
 Verapamil, kinidin ve diltiazem (kalp hastalıklarını tedavi  etmek için kullanılan ilaçlar);  
 Siklosporin (bağışıklık sistemini baskılayarak vücudun enfeksiyona karşı direncini  
azaltmak i çin kullanılan bir ilaç).  
  
5/9 Ayrıca aşağıdakilerden herhangi birini alıyorsanız doktorunuza veya eczacınıza söyleyiniz:  
 Kolşisin tedavisi gördüğünüz süre boyunca aşağıdaki ilaçları almak ciddi bir kas 
hastalığına (miyopati) ve kas dokusunun bozulmasına, buna  kas krampları, ateş ve 
idrarın kırmızı -kahverengi renk almasına neden olabilir (rabdomiyoliz):  
 simvastatin, fluvastatin veya pravastatin (statinler, kolesterolü düşürmek için 
kullanılan ilaçlar)  
 fibratlar (kolesterolü ve kandaki bazı yağları düşürmek için  kullanılan ilaçlar)  
 digoksin (kalp yetmezliği ve aritmileri tedavi etmek için kullanılan ilaç)  
 Simetidin (bağırsak veya mide ülserlerini tedavi etmek için kullanılır) ve tolbutamid 
(kan şekerini düşürmek için kullanılır). Bu ilaçlar kolşisinin etkisini ar tırabilirler.  
 B12 vitamini (siyanokobalamin). B12 vitamininin gastrointestinal sistemden emilimi 
kolşisin ile azalabilir.  
 
KOLSİN aşağıdaki ilaçlar ile birlikte kullanılmamalı veya dikkatli kullanılmalıdır:  
 Alkol  
Kolşisin ile birlikte alkol kullanıldığında , özellikle alkoliklerde sindirim sistemi üzerine 
zararlı etkiler artmaktadır. Ayrıca alkol kandaki ürik asit düzeylerini artırır ve bu da 
koruyucu gut tedavisinin etkinliğini azaltabilir.  
 Ağrı kesici ve iltihap giderici ilaçlar:  
Bu ilaçlar kolşisin ile bi rlikte kullanıldığında bazı kan rahatsızlıklarının riskini artırabilir.  
 Kanser ilaçları, hücre bozulmasına yol açan ilaçlar veya bumetanid, diazoksit, tiazid 
grubu idrar söktürücüler, etakrinik asit, furosemid, mekamilamin, pirazinamid veya 
triamteren maddelerini içeren ilaçlar  
Bu ilaçlar kandaki ürik asit miktarını artırabilir ve koruyucu gut tedavisinin etkinliğini 
azaltabilir.  
 Kötü huylu kan bozukluklarına yol açan, kemik iliğini bozan ilaçlar, radyasyon tedavisi 
kolşisin bu ilaçların kemik iliği ve kan üzerine zararlı etkileri artırabilir.  
 
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  KOLSİN nasıl kullanılır?  
 
Uygun kulla nım ve doz/uygulama sıklığı için talimatlar:  
 KOLSİN’i daima doktorunuzun tavsiye ettiği şekilde kullanınız. Herhangi bir durumdan 
emin değilseniz lütfen doktorunuza veya eczacınıza danışınız.  
 Çok yüksek dozda KOLSİN  potansiyel olarak toksiktir, bu nedenle doktorunuz 
tarafından reçete edilen dozu aşılmaması oldukça önemlidir.  
 KOLSİN’in dozu hastalığın şiddetine göre ayarlanmaktadır.  
 
Yetişkinlerde kullanımı:  
Akut gut hastalığı (ayrıca kalsiyum pirofosfat birikmesi):  
Koruyucu olarak (krizlerin sıklığını ve şiddetini azaltmak için sürekli olarak): Başlangıçta 
günde bir defa 1 film kaplı tablet kullanılır. Gerekirse doz günde iki defa l’er film kaplı 
tablete çıkarılabilir. Hafif şiddetteki durumlarda haftada 1 -4 defa l’e r film kaplı tablet 
kullanımı yeterli olabilir.  
 
Akut atak durumunda:  
Tedavi amacıyla ilk belirti ile birlikte 1 veya 2 film kaplı tablet alınır. Daha sonra, ağrı 
geçinceye kadar veya bulantı, kusma ve ishal oluncaya kadar veya toplam 6 mg’lık  
6/9 maksimum do za (12 film kaplı tablet) ulaşılıncaya kadar her 1 -2 saatte bir 1'er film kaplı 
tablet ile devam edilir. Atak geçtiği zaman ilaç alımı durdurulur.  
 
Ailevi Akdeniz Ateşi ve amiloidoz (organlarda amiloid proteini birikimi ile oluşan bir 
hastalık) baskılanmas ında:  
Koruyucu amaçla: Önce günde 1 defa 1 film kaplı tablet verilir. Gerekiyorsa ve doz tolere 
edilebiliyorsa günde 2 mg’a kadar toplam doz bölünerek verilebilir. 2 veya 3’e bölünmek 
suretiyle toplam 2 mg’a kadar günlük dozlara çıkılabilir.  
Akut atağın ba skılanması için: Saatte bir olmak üzere 4 defa 1 ’er film kaplı tablet ile başlanır. 
Daha sonra o gün için iki saatte bir 2 defa 1’er film kaplı tablet ile devam edilir. Daha sonra 
12 saatte bir 1 film kaplı tablet uygulamasıyla iki gün daha tedavi sürdürül ür. Bu üç günlük 
tedavinin herhangi bir anında atak bariz olarak kontrol altına alınmışsa uygulama kesilebilir.  
 
Behçet Hastalığında:  
3’e bölerek günlük 1 -1,5 mg doz kullanılır.  
 
Akut veya reküren perikardit tedavisinde ve kardiyovasküler hastalıkların sek onder 
korumasında:  
Günde 0,5 - 1 mg doz kullanılır.  
 
Uygulama yolu ve metodu:  
Ağızdan alınır.  Tabletler bir bütün halinde, 1 bardak su ile alınmalıdır.  
 
Değişik yaş grupları:  
Çocuklarda kullanımı:  
Ailevi Akdeniz Ateşi Hastalığı olan çocuklarda kullanımı:  
5 yaşından küçük olanlarda günde bir defa 1 film kaplı tablet; 5 yaş ve daha büyük olan 
çocuklarda günde iki defa l’er  film kaplı tablet.  
Çocuklar büyüdükçe dozun ayarlanması gerekebilir.  
 
Not: Tedaviye başladığında 5 yaşından küçük olan çocuklarda , genell ikle 7 yaş civarında 
dozda artış (günde 2 film kaplı tablete artış) gerekmektedir ve 5 yaşından sonra tedaviye 
başlanılan çocukların ise 12,5 yaş civarında doz artışına ihtiyaç duyduğu (günde 3  film kaplı 
tablet) bildirilmektedir.  
KOLSİN’in bu hastalık dış ında çocuklarda etkili ve güvenli olup olmadığı bilinmemektedir.  
 
Yaşlılarda kullanım:  
Doktorunuz dozunuzu belirleyecektir.  
 
Özel kullanım durumları  
Böbrek/karaciğer yetmezliği:  
Böbrek yetmezliğinde ilacın dozunda değişiklik yapılması gerekmektedir.  
Böbre k fonksiyon yetmezliği (kreatin klerensi 10 - 50 mL/d ak. arasında) olan erişkinlerde 
doz: 
Koruyucu kullanım için: Günde bir defa 1 film kaplı tablet .  
Akut atak tedavisinde: Normal dozun yarısı (günde en fazla 3 mg) .  
Böbrek yetmezliğiniz var ise doktorunu z ile konuşmalısınız.  
 
Eğer KOLSİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
7/9 Kullanmanız gerekenden daha fazla KOLSİN kullandıysanız:  
Kullanmanız gerekenden daha fazla KOLSİN  kullandıysanız veya bir çocuk yanlışlıkla 
herhangi bir tablet aldıysa, zehirlenme riski mevcuttur. Derhal doktorunuza, eczacınıza veya 
size en yakın hastaneye başvurmalısınız.  
 
Zehirlenme belirtileri:  
 Çok yüksek dozda kolşisin tabletlerinin alınmasından s onra, doz aşımının erken 
belirtileri ancak birkaç saat sonra ortaya çıkar. Bu belirtiler arasında boğazda, midede 
ve deride yanma hissi, bulantı, kusma, karın krampları ve kanın pH değerinin çok 
düşmesine sebep olabilecek kanlı ishal, dehidrasyon (su kaybı ), kan basıncının düşmesi 
ve şok yer alır.  
 Devamında, çok yüksek bir dozun alınmasından 24 -72 saat sonra, aşağıdaki yaşamı 
tehdit eden komplikasyonlar meydana gelebilir: olası sanrıların görülmesi ile birlikte 
bilinç bozukluğu (deliryum), koma, felç belirt ileri, solunum depresyonu, akciğerlerde 
sıvı tutulması, böbrek hasarı, kan değerlerinde düşüşler ve kardiyak arest (ani kalp 
durması).  
 Çok yüksek bir dozun alınmasından yaklaşık 7 gün sonra beyaz kan hücrelerinde geçici 
bir artış (lökositoz) ve saç dökülm esi meydana gelebilir.  
 
KOLSİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
KOLSİN’i kullanmayı unutursanız:  
Eğer ilacınızı kullanmayı unutursanız ve bir sonraki dozunuzun zamanı yakın değilse hatırlar 
hatırlamaz alınız. Bir sonraki dozunuz yakın ise bekleyip o dozunuzu alınız. Her iki durumda 
da ilacınızı normal şekilde kullanmaya devam ediniz.  
Unutulan dozları dengelemek için çift doz kullanmayınız.  
 
KOLSİN ile tedavi sonlandırıldığında oluşabilecek et kiler:  
Bu ilacı almayı aniden bıraktığınızda, tedaviye başlamadan önce yaşadığınız semptomlar 
tekrarlayabilir. İlacınızı doktorunuzun size söylediği şekilde kullanmalısınız. Kolşisin 
almayı bırakmayı düşünüyorsanız, öncesinde mutlaka doktorunuzla konuşun.  
 
4. Olası yan etkiler nelerdir?  
Tüm ilaçlar gibi, KOLSİN’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, KOLSİN’i kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
 Ani gelişen hırıltılı nefes alma, nefes almada güçlük, göz kapakları, yüz veya dudaklarda 
şişme, döküntü veya kaşıntı (özellikle tüm vücutta) gibi şiddetli alerjik reaksiyon 
belirtileri. Bu yan etkilerin sıklığı, sıklığı bilinmeye n (eldeki veriler ile 
belirlenemeyecek kadar az hastada görülebilir)  
 Bazı kan değerlerinde azalmalar (agranülositoz, trombositopeni), kemik iliği 
bozukluğu, aplastik anemi (bir çeşit kansızlık). Bunlar kan testi ile anlaşılır. Yüksek 
ateş, şiddetli boğaz a ğrısı ve ağızda ağrı ve ciddi bir anemi türü (aplastik anemi) gibi 
belirtilerle enfeksiyon. Bu yan etkilerin sıklığı, seyrek (1.000 hastanın birinden az fakat 
10.000 hastanın birinden fazla görülebilir)   
8/9  Bulantı, kusma, karın krampları ve ishal. Bu yan etki lerin sıklığı, yaygın (10 hastanın 
birinden az, fakat 100 hastanın birinden fazla görülebilir). Yüksek dozlarda şiddetli ishal 
ve sindirim sisteminde kanama meydana gelebilir  
 Kaslarda zayıflık (miyopati), idrarda kırmızı ila kahverengi renk değişikliği 
(rabdomiyoliz), kas ağrısı, yorgunluk. Bu yan etkilerin sıklığı, sıklığı bilinmeyen (eldeki 
veriler ile belirlenemeyecek kadar az hastada görülebilir)  
 
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
Sıklığı bilinmeyen (eldeki veriler ile belirlenemeyecek kadar az hastada görülebilir)  
 Saç dökülmesi, döküntü  
 Cilt rahatsı zlıkları, ciltte kanamalar  
 Boğaz ağrısı  
 Seminal sıvıdaki sperm hücrelerinin sayısının azalması veya seminal sıvıda sperm 
hücrelerinin tamamen yokluğu  
 Nöropati (sinirlerde herhangi bir nedenle görülen bozukluklar -duyu kaybı), periferal 
nevrit (ağrıya, uyuşukluğa ve bazen sinir fonksiyonunda bozulmaya neden olabilen 
sinir iltihabı)  
 6 ay veya daha uzun süreyle mensturasyon (adet) görülmemesi, adet sırasında ağrı 
ve/veya krampların yaşanması  
 B12 vitamini eksikliği  
 Karaciğer hasarı, karaciğer enzimlerinde y ükselme  
 Böbrek hasarı (idrara çıkamama, idrarda kan bulunması gibi durumlar ile 
anlaşılabilir)  
 
Bunların hepsi ciddi yan etkilerdir Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. KOLSİN’in saklanması  
 
KOLSİN’i çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra KOLSİN’i kullanmayınız.  
  
9/9 Eğer ürün ve/veya ambalajında bozukluklar fark ederseniz KOLSİN’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:    
Menarini Sağlık ve İlaç Sanayi Tic. A.Ş.  
Sarıyer/İstanbul  
 
Üretim yeri:   
Menarini Sağlık ve İlaç Sanayi Tic. A.Ş.  
Zeytinburnu /İstanbul  
 
Bu kullanma talimatı             tarihinde onaylanmıştır.  