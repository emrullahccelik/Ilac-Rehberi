1  KISA  ÜRÜN BİLGİSİ 
▼ Bu ilaç  ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ  TIBBİ  ÜRÜNÜN ADI 
ENZARİS® 7,5 mg film kaplı  tablet  
 
2. KALİTATİF  VE KANTİTATİF  BİLEŞİM  
Etkin  madde:  
Siklobenzaprin HCl                        7,5 mg 
 
Yardımcı  maddeler:  
Laktoz monohidrat  (sığır kaynaklı)    122,5 mg  
 
Yardımcı  maddeler  için 6.1’e  bakınız.  
 
3. FARMASÖTİK  FORM  
Tablet . 
Beyaz renkli, bir yüzü “ 7,5” baskılı, yuvarlak film  kaplı tablet .  
 
4. KLİNİK  ÖZELLİKLER  
4.1. Terapötik  endikasyonlar  
Akut  ağrılı kas iskelet  sistemi hastalıklarına  bağlı  kas spazmlarının  kısa süreli  tedavisinde 
endikedir.  
 
4.2. Pozoloji ve uygulama şekli 
Pozoloji/  uygulama sıklığı ve süresi  
Önerilen siklobenzaprin HCl dozu günde üç kez 5 mg’dır. Doz, bireysel hasta yanıtına 
dayanarak, günde üç kez ya 7,5 mg ya da 10 mg’a yükseltilebilir. Siklobenzaprin HCl’nin iki 
veya üç haftadan daha uzun süreyle kullanılması önerilmemektedir.  
 
Uygulama şekli 
Sadece ağızdan  kullanım  içindir.  
Tabletler  aç veya  tok karnına  su ile alınmalıdır.  
 
Özel  popülasyonlara ilişkin  ek bilgiler 
Karaciğer yetmezliği  
Siklobenzaprin HCl ile yürütülen bir karaciğer yetmezliği olan hastaların dahil edildiği klinik 
çalışmada,  EAA ve Cmaks  için sağlıklı  kontrol  grubunda  gözlenen  değerlerin  yaklaşık  iki katı 
raporlanmıştır. Bu nedenle siklobenzaprin HCl, hafif dereceli karaciğer yetmezliği bulunan hastalarda 5 mg ile tedaviye başlanmalı ve doz yukarıya doğru dikkatlice titre edilmelidir. 
2  Ciddi  karaciğer  yetmezliği bulunan hastalardaki  verinin  yetersizliğinden  dolayı, siklobenzaprin 
HCl’in orta dereceli ve ciddi karaciğer yetmezliği bulunan hastalarda kullanılması 
önerilmemektedir.  
 
Siklobenzaprin ve aspirin tek veya çoklu dozlarda eş zamanlı uygulandığında, her ikisinin de plazma değerlerinde  veya biyoyararlanımında  önemli  bir etki not edilmemiştir.  Siklobenzaprin 
ve naproksen veya diflunisalın eş zamanlı uygulamasında hiçbir beklenmeyen advers etki raporlanmamıştır. Fakat naproksen ile siklobenzaprinin kombinasyon tedavisi, tek başına 
naproksen tedavisine göre daha fazla yan etki (öncelikle sersemlik oluşumunda) ile ilişkili bulunmuştur. Siklobenzaprinin aspirin  veya  diğer  analjeziklerin  klinik  etkilerini artırdığını veya 
analjeziklerin akut kas iskelet durumlarında siklobenzaprinin klinik etkilerini artırdığını gösteren hiçbir kontrollü çalışma yürütülmemiştir. 
 
Böbrek  yetmezliği  
Böbrek yetmezliği olan hastalardaki  güvenlilik  ve etkililiği incelenmemiştir.  
 
Pediyatrik  popülasyon  
Siklobenzaprin HCl’nin 15 yaş altı pediyatrik hastalardaki güvenliliği ve etkililiği ortaya 
konulmamıştır.  
 
Geriyatrik  popülasyon  
Siklobenzaprin plazma konsantrasyonu yaşlılarda artmaktadır (bkz . Bölüm 5.2). Yaşlılar 
halüsinasyonlar ve konfüzyon gibi istenmeyen santral sinir sistemi olayları, düşmeler veya 
diğer  sekellerden  kaynaklanan  kardiyak olaylar,  ilaç-ilaç ve ilaç-hastalık  etkileşimleri açısından 
daha  fazla risk altında  olabilirler.  Bu nedenlerden dolayı  siklobenzaprin yaşlı  hastalarda ancak 
açıkça ihtiyaç varsa kullanılmalıdır. Bu gibi hastalarda siklobenzaprin HCl 5 mg dozla başlatılmalı ve yavaşça yukarıya doğru titre edilmelidir. 
 
4.3 Kontrendikasyonlar  
• Bu ürünün herhangi  bir bileşenine  karşı  aşırı duyarlılık.  
• Monoamin oksidaz (MAO) inhibitörlerinin eşzamanlı kullanımı veya kesilmelerinden 
sonraki 14 gün içerisinde kullanılması. Siklobenzaprinin (veya yapısal olarak benzer 
trisiklik antidepresanlar) MAO inhibitörü ilaçlarla birlikte kullanılmasıyla hiperpiretik 
kriz nöbetleri ve ölümler meydana gelmiştir . 
• Miyokar d enfarktüsünün akut iyileşme evresi ve aritmisi, kalp bloğu veya iletim 
bozuklukları veya konjestif kalp yetmezliği olan hastalar.  
• Hipertiroidizm.  
 
4.4. Özel  kullanım  uyarıları  ve önlemleri  
 
Serotonin Sendromu  
Siklobenzaprin HCl selektif serotonin geri alım inhibitörleri (SSRI’ler), serotonin 
norepinefrin geri alım inhibitörleri (SNRI’ler), trisiklik antidepresanlar (TCA’lar), tramadol, 
bupropion, meperidin, verapamil  veya  monoamin oksidaz  (MAO)  inhibitörleri gibi diğer  
ilaçlarla  kombinasyon  
3  halinde kullanıldığında potansiyel olarak yaşamı tehdit eden serotonin sendromu gelişimi 
gözlenmiştir. Siklobenzaprin hidroklorürün MAO inhibitörleriyle eşzamanlı kullanımı kontrendikedir (bkz. Bölüm 4.3). Serotonin sendromu semptomları mental durum 
değişikliklerini (örn: konfüzyon, ajitasyon, halüsinasyonlar), otonomik kararsızlık (örn: 
diyaforez, taşikardi, kararsız kan basıncı, hipertermi), nörom usküler anormallikler (örn: 
titreme, ataksi, hiperrefleksi, klonus, kas rijiditesi) ve/veya gastrointestinal semptomları (örn: bulantı, kusma, diyare) içerebilir. Siklobenzaprin HCl ve eşzamanlı olarak uygulanan diğer 
serotonerjik ajanlarla  tedavi  yukarıdaki  reaksiyonların oluşması  halinde  hemen  kesilmelidir  ve 
destekleyici tedavi de başlatılmalıdır. Eğer siklobenzaprin HCl ve diğer serotonerjik ilaçlarla  
eşzamanlı  tedavi  klinik  olarak  gerekliyse,  özellikle  de tedavinin başlatılması veya  doz artışları 
sırasında dikkatli gözlem tavsiye edilmektedir (bkz. Bölüm 4.5). 
 
Siklobenzaprin HCl trisiklik antidepresanlarla, örneğin amitriptilin ve imipraminle yakından 
ilgilidir. Akut musk uloskeletal rahatsızlıklarla ilişkili olan kas spazmlarının dışındaki 
endikasyonları için olan kısa süreli çalışmalarda ve genellikle iskelet kası spazmları için 
önerilen dozlardan daha yüksek dozlarda, trisiklik antidepresanlarla kaydedilen daha ciddi merkezi sinir sistemi reaksiyonlarının bazıları oluşmuştur (bkz. Bölüm 4.8). 
 
Trisiklik antidepresanların ; aritmi, sinüs taşikardisi, miyokar d enfarktüsüne ve felce yol açan 
iletim süresinin uzamasını oluşturduğu bildirilmiştir.  
Siklobenzaprin HCl; alkol,  barbitüratlar  ve diğer  SSS depresanların  etkilerini artırabilir.  
 
Atropin benzeri etkilerinden dolayı, siklobenzaprin HCl üriner retansiyon, dar açılı glokom, 
artmış 
intraoküler  basınç  hikayesi  olan ve antikolinerjik  tedavi  alan hastalarda  dikkatli  
kullanılmalıdır.  
 
Uygulama sırasında, özellikle uzun süreli kullanımında duyarlılık gelişebilir. Böyle bir 
durumda tedaviye son verilmelidir. 
 
Doktor  tavsiyesi  ile kullanılmalıdır.  
 Bu tıbbi ürün her dozunda 122,5 mg laktoz monohidrat içerir. Nadir kalıtımsal galaktoz 
intoleransı,  Lapp laktaz yetmezliği ya da gl ukoz – galaktoz malabsor psiyon problemi olan 
hastaların bu ilacı  kullanmamaları gerekir.  
 
4.5. Diğer tıbbi  ürünler  ile etkileşimler  ve diğer etkileşim  şekilleri  
Siklobenzaprin HCl, MAO inhibitörleriyle birlikte yaşamı tehdit eden etkileşimlere neden 
olabilir (bkz. Bölüm 4.3). Serotonin sendromunun pazarlama sonrası vakaları siklobenzaprin 
hidroklorür ve SSRI’ler, SNRI’ler, TCA’lar, tramadol, bupropion, meperidin, verapamil veya 
MAO inhibitörleri gibi diğer ilaçların kombine kullanımı sırasında bildirilmiştir. Eğer 
siklobenzaprin hidroklorür ve diğer serotonerjik ilaçların kullanımı klinik olarak gerekliyse, özellikle de tedavinin başlatılmasında veya doz artışlarında dikkatli gözlem yapılması tavsiye edilmektedir. (bkz. Bölüm 4.4). 
 
Siklobenzaprin HCl; alkolün, barbitüratların  ve diğer  SSS depresanlarının  etkisini  artırabilir.  
4  Trisiklik  antidepresanlar,  guanetidin ve benzer  etki gösteren  bileşiklerin  antihipertansif  
etkisini bloke edebilir. 
 Trisiklik  antidepresanlar  tramadol  kullanan hastalarda nöbet  riskini  artırabilir.  
 
Özel popülasyonlara ilişkin ek bilgiler:  
 Pediyatrik  popülasyon  
Pediyatrik  popülasyona  ilişkin  etkileşim çalışması  yapılmamıştır.  
 
4.6. Gebelik  ve laktasyon 
Genel Tavsiye:  
Gebelik  kategorisi:  B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri mevcut değildir.  
 Gebelik  dönemi  
Üreme çalışmaları sıçanlarda, farelerde ve tavşanlarda insan dozunun 20 katına kadar olan dozlarda gerçekleştirilmiştir ve siklobenzaprin HCl’ye bağlı olarak hiçbir fertilite bozulması veya fetüsün zarar görmesi kanıtını ortaya koymamıştır. Ancak gebe kadınlarda yeterli ve iyi 
kontrol  edilmiş  çalışmalar  mevcut  değildir. Hayvan üreme çalışmaları için  insan  yanıtı  için her 
zaman  öngörücü olmadığından, bu ilaç gebelik sırasında ancak açıkça ihtiyaç varsa 
kullanılmalıdır.  
 
ENZARİS
® için, gebeliklerde  maruz  kalmaya ilişkin  klinik  veri mevcut  değildir.  
 
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir (bkz. Bölüm 5.3). 
Gebe kadınlara  verilirken  tedbirli olunmalıdır.  
 
Laktasyon  dönemi  
Bu ilacın anne sütüne geçip geçmediği bilinmemektedir. Siklobenzaprin, bazılarının anne sütüne geçtiği bilinen trisiklik antidepresanlarla yakından ilişkili olduğu için siklobenzaprin 
HCl emziren bir anneye uygulandığında dikkatli olunmalıdır. 
 
Üreme yeteneği/Fertilite  
İnsan maksimum önerilen dozundan yaklaşık 5 ile 40 kat fazla dozlarda 67 haftaya kadar 
siklobenzaprin HCl ile tedavi  edilen  sıçanlarda,  solgun, bazen  büyümüş  karaciğerler  not edilmiş 
ve lipidoz ile birlikte doz ilişkili hepatosit vakülasyonu oluşmuştur. Yüksek doz gruplarında, 
bu mikroskobik değişiklik 26 haftadan sonra görülmüş ve hatta sıçanlarda 26 haftanın öncesinde ölüm gerçekleşmiştir; düşük dozlarda değişiklik 26 hafta sonrasına kadar görülmemiştir.  
Siklobenzaprin, farelerde 81 haftalık çalışmada veya sıçanlarda 105 haftalık çalışmada 
neoplazinin oluşumu, insidansı veya dağılımını etkilememiştir. 
5  İnsan dozunun 10 katına kadarki dozlarda, siklobenzaprin erkek veya dişi sıçanların üreme 
yeteneğini veya fertilitesini etkilememiştir. Siklobenzaprin insan dozunun 20 katına kadarki dozlarda erkek sıçanda mutajenik aktivite göstermemiştir. 
 
4.7. Araç ve makine  kullanımı  üzerindeki  etkiler  
Araç ve makine kullanırken dikkatli olunmalıdır. ENZARİS®, özellikle alkol veya diğer MSS  
depresanlarıyla birlikte kullanıldığında, makine kullanmak veya motorlu araç kullanmak gibi 
tehlikeli görevlerin yerine getirilmesi için gereken zihinsel ve/veya fiziksel yetenekleri 
bozabilir.   
4.8. İstenmeyen  etkiler  
Aşağıda  görülme  sıklığı plaseboya  göre daha  yüksek olan tüm yan etkiler  organ  sistemi ve sıklık 
açısından listelenmiştir.  
 
Çok yaygın (≥1/10); yaygın (≥1/100 ila  <1/10); yaygın olmayan (≥1/1.000 ila  <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor  (eldeki verilerden hareketle 
tahmin edilemiyor).  
   Enfeksiyonlar ve enfestasyonlar  
Yaygın: Farenjit  
   Psikiyatrik  hastalıklar:  
  Yaygın: Yorgunluk, irritabilite, azalan mental keskinlik, sinirlilik, asteni  
Yaygın olmayan: Uykusuzluk, depresif ruh hali, anormal hisler, anksiyete, ajitasyon, psikoz, 
anormal düşünme ve hayal kurma, halüsinasyonlar, heyecan.  
 
Sinir  sistemi  hastalıkları:  
Çok yaygın: Uyuşukluk, baş dönmesi  
Yaygın: Baş ağrısı, konfüzyon  
Yaygın olmayan:  Titremeler,  hipertoni, kas seğirmesi,  disartri,  parestezi,  diplopi, serotonin 
sendromu, vertigo, nöbetler, ataksi, konvülziyonlar, dezoryantasyon, aguzi (tat alamama)  
 
Göz hastalıkları  
Yaygın: Bulanık görme  
 
Kulak  ve iç kulak  hastalıkları:  
Yaygın olmayan:  Kulak çınlaması.  
 
Kardiyak  hastalıklar:  
Yaygın olmayan : Taşikardi,  aritmi,  vazodilatasyon, palpitasyon, hipotansiyon. 
 
Solunum, göğüs bozuklukları ve mediastinal hastalıkları  
Yaygın: Üst solunum yolu enfeksiyonu  
 
Gastrointestinal  hastalıklar:  
Çok yaygın: Ağız kuruluğu 
6  Yaygın:  Diyare , karın ağrısı, asit regürjitasyonu, kabızlık, bulantı , hazımsızlık, hoş olmayan tat  
Yaygın olmayan : Kusma,  anoreksiya,  gastrointestinal  ağrı, gastrit,  susama,  şişkinlik,  dil 
ödemi, anormal karaciğer fonksiyonu ve nadir görülen hepatit, sarılık veya kolestaz raporları ,  
 
Deri  ve deri altı doku hastalıkları:  
Yaygın olmayan:  Anjiyoödem, anafilaksi,  prurit,  fasiyal  ödem, ürtiker,  döküntü, terleme  
 
Kas-iskelet  bozukluklar,  bağ doku ve kemik  hastalıkları:  
Yaygın olmayan : Lokal  zayıflık.  
 
Böbrek  ve idrar  yolu hastalıkları:  
Yaygın olmayan : İdrar sıklığı ve/veya  retansiyon.  
 
Genel  bozukluklar  ve uygulama bölgesine  ilişkin  hastalıkları:  
Yaygın olmayan : Senkop, keyifsizlik.  
 
Nedensel  İlişkisi  Bilinmeyen  
Siklobenzaprin HCl için nedensel bir ilişkinin ortaya konulamadığı veya diğer trisiklik ilaçlar 
için bildirildiği koşullar altında nadiren bildirilen diğer reaksiyonlar hekimler için uyarıcı bilgiler olarak görev yapmaları için listelenmektedir: 
 
Kan ve lenf sistemi  hastalıkları:  
  Bilinmiyor : Purpura, kemik  iliği depresyonu, lökopeni, eozinofili,  trombositopeni.  
 
Endokrin hastalıklar:  
Bilinmiyor : Uygunsuz  ADH sendromu.  
 
Metabolizma  ve beslenme hastalıkları:  
Bilinmiyor : Kan şekeri  düzeylerinin yükselmesi  ve düşmesi, kilo artışı veya  kaybı.  
 
Psikiyatrik  hastalıklar:  
Bilinmiyor : Azalmış  veya  artmış  libido, delüzyonlar, agresif  davranış, paranoya  
 
Sinir  sistemi  hastalıkları:  
Bilinmiyor : Anormal  yürüyüş, periferal  nöropati, Bell paralizi,  EEG  biçiminde  değişiklik, 
ekstrapramidal semptomlar  
 
Kardiyak  hastalıklar:  
Bilinmiyor : Hipertansiyon, miyokar d enfarktüsü, kalp  bloğu, inme  
 
Solunum,  göğüs  bozuklukları  ve mediastinal  hastalıkları:  
Bilinmiyor : Dispne  
 
Gastrointestinal  hastalıklar:  
Bilinmiyor : Paralitik  ileus,  dilde  renk değişikliği,  stomatit,  parotid şişmesi.  
 
7  Deri  ve deri altı doku hastalıkları:  
Bilinmiyor :Fotosensitizasyon, alopesi  
 
Kas- iskelet  bozukluklar,  bağ doku ve kemik  hastalıkları:  
Bilinmiyor :Miyalji  
 
Böbrek  ve idrar  yolu hastalıkları:  
Bilinmiyor : Bozulmuş  ürinasyon, idrar yolu dilatasyonu, impot ans, testiküler  şişme,  
jinekomasti,  meme büyümesi, galaktore  
 Genel  bozukluklar  ve uygulama bölgesine ilişkin  hastalıkları:  
Bilinmiyor : Göğüs  ağrısı,  ödem.  
 
Suistimal  ve Bağımlılık  Verileri  
Siklobenzaprin ile herhangi bir veri raporlanmamış olmasına rağmen, trisiklik antidepresanlar 
ile farmakolojik benzerliğinden dolayı ilaç uygulamasından sonra dikkatli olunmalıdır. Uzun 
süreli uygulamadan sonra tedavinin aniden kesilmesi nadiren mide bulantısı, baş ağrısı ve 
halsizliğe neden olabilir. Bunlar bağımlığının göstergesi değildir.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans  Merkezi  (TÜFAM)’ne  bildirmeleri gerekmektedir  (www.titck.gov.tr ; e-posta: 
tufam@titck.gov.tr; tel: 0 800 314 00 08; faks: 0 312 218 35 99)  
 
4.9. Doz aşımı  ve tedavisi  
Nadir olmasına karşın, siklobenzaprin HCl doz aşımı nedeniyle ölümler oluşabilir. Çoklu ilaç kullanımı (alkol dahil) kasten siklobenzaprin doz aşımında yaygındır. Doz aşımının yönetimi karmaşık  ve değişken  olduğundan, hekimin  tedavi  hakkındaki  güncel  bilgiler  için Ulusal  Zehir 
Danışma Merkezi (114) ile iletişime geçmesi önerilmektedir. Siklobenzaprin doz aşımından sonra toksisite belirtileri ve semptomları hızlı şekilde gelişebilir; bu nedenle mümkün olan en 
kısa süre içinde hastane  izlemesi  gerekmektedir.  Siklobenzaprin HCl’nin  akut oral LD50 
değeri fareler ve sıçanlarda sırasıyla yaklaşık olarak 338 ve 425 mg/kg’dır.  
 
Belirtileri  
Siklobenzaprin doz aşımıyla ilişkili olan en yaygın etkiler uyuklama ve taşikardidir. Daha az 
görülen belirtiler titreme, ajitasyon, koma, ataksi, hipertansiyon, geveleyerek konuşma, 
konfüzyon, baş dönmesi, bulantı, kusma ve halüsinasyonlardır. Nadir  görülen fakat  potansiyel 
olarak kritik doz aşımı belirtileri kardiyak arrest, göğüs ağrısı, kardiyak disritmiler, şiddetli hipotansiyon, nöbetler ve nöroleptik malign sendrom. Elektrokardiyogramda, özellikle QRS 
ekseni veya genişliğindeki değişiklikler siklobenzaprin toksisitesinin klinik olarak anlamlı 
göstergeleridir.  
 
 
8  Doz aşımı tedavi yönetimi  
Genel  
 
Doz aşımı tedavisi karmaşık ve değişken olduğu  için tedaviye ilişkin güncel bilgiler 
adına  doktorunuzun bir zehir kontrol merkeziyle iletişime geçmesi önerilir.  
 
Yukarıda açıklanan nadir ancak potansiyel olarak kritik belirtilere karşı korunmak için bir 
EKG çekin ve derhal kardiyak izlemeyi başlatın. Hastanın hava yolunu koruyun, intravenöz 
bir yol oluşturun ve gastrik dekontaminasyonu başlatın. Kardiyak izleme ile gözlem ve MSS 
veya solunum depresyonu, hipotansiyon, kardiyak aritmiler ve/veya iletim blokları ve nöbet 
belirtileri açısından gözlem gereklidir. Bu süre içerisinde herhangi bir zamanda toksisite belirtileri ortaya çıkarsa, uzun süreli izleme gereklidir. Plazma ilaç seviyelerinin izlenmesi 
hastanın tedavisine rehberlik etmemelidir. İlacın plazma konsantrasyonlarının düşük olması 
nedeniyle diyalizin muhtemelen hiçbir değeri yoktur. 
 Gastrointestinal Dekontaminasyon 
ENZARİS
® doz aşımından şüphelenilen tüm hastalara gastrointestinal dekontaminasyon 
uygulanmalıdır. Bu, büyük hacimli gastrik lavajı ve ardından aktif kömürü içermelidir. Bilinç bozukluğu varsa, lavajdan önce hava yolu güvence altına alınmalıdır ve kusma 
kontrendikedir.  
 
Kardiyovasküler  
Maksimal ekstremite derivasyon QRS süresinin ≥ 0,10 saniye olması aşırı dozun ciddiyetinin en iyi göstergesi olabilir. Disritmileri ve/veya QRS genişlemesi olan hastalar için intravenöz 
sodyumbikarbonat ve hiperventilasyon (gerektiği  gibi) kullanılarak pH 7,45 ila 7,55'e kadar 
serum alkalinizasyonu başlatılmalıdır. pH>7,60 veya pCO <20 mmHg istenmeyen bir durumdur. Sodyum bikarbonat tedavisine/hiperventilasyona yanıt vermeyen disritmiler 
lidokain, bretilyum veya fenitoine yanıt verebilir. Tip 1A ve 1C antiaritmikler genellikle 
kontrendikedir (örn. kinidin, disopiramid ve prokainamid). 
 Merkezi Sinir Sistemi 
MSS depresyonu olan hastalarda ani kötüleşme potansiyeli nedeniyle erken entübasyon 
önerilir. Nöbetler benzodiazepinlerle veya bunlar etkisizse diğer antikonvülzanlarla (örn. fenobarbital, fenitoin) kontrol altına alınmalıdır. Fizostigmin, diğer tedavilere yanıt vermeyen 
yaşamı tehdit eden semptomların tedavisi dışında ve sadece bir zehir kontrol merkezi ile yakın 
istişare halinde önerilmez.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup:  Santral  etkili kas gevşetici  ilaçlar 
ATC kodu: M03BX08 
 
Siklobenzaprin hidroklorür  iskelet  kası gevşeticisidir,  omuriliğin  aksine  öncelikli  olarak  santral 
sinir sistemi içinde  beyin  sapında  etki eder.  Tonik ve somatik  motor  aktivitesini azaltarak  gama 
9  ve alfa motor sisteminin her ikisini de etkiler.  
 
Siklobenzaprin HCl kas fonksiyonuna engel olmadan lokal orijinli iskelet kası spazmını 
hafifletir. Merkezi sinir sistemi hastalığına bağlı olan kas spazmında etkisizdir. 
 
Siklobenzaprin pek çok hayvan modelinde iskelet kası hiperaktivitesini azaltır veya ortadan 
kaldırır.  Hayvan  çalışmaları  siklobenzaprinin nöromüsküler  kavşakta  veya direkt olarak  iskelet 
kası üzerinde etki göstermediğini göstermektedir. Siklobenzaprinin omurilik seviyeleri üzerindeki etkisinin  genel iskelet  kası gevşetici  aktivitesine  katkıda  bulunuyor  olmasına  karşın, 
bu gibi çalışmalar  siklobenzaprinin esas olarak  merkezi  sinir sisteminde,  omurilik  seviyelerinin 
aksine beyin kökünde etki gösterdiğini göstermektedir. Kanıtlar siklobenzaprinin net etkisinin 
tonik somatik motor aktivitenin azalması olduğunu, hem gama (γ) hem de alfa (α) motor sistemlerini etkilediğini ileri sürmektedir.  
 
Hayvanlardaki farmakolojik çalışmalar siklobenzaprin ve yapısal olarak ilgili olan trisiklik antidepresanların rezerpin antagonizması, norepinefrin potansiyelizasyonu, kuvvetli periferik 
ve merkezi antikolinerjik etkiler ve sedasyon dahil olmak üzere, etkileri arasında benzerlik 
olduğunu göstermiştir. Siklobenzaprin hayvanlarda kalp atış hızında hafiften orta dereceye kadar artmaya neden olmuştur . 
 
5.2. Farmakokinetik  özellikler  
Genel özellikler  
Emilim: 
Siklobenzaprinin ortalama oral biyoyararlanımı  %33 ila %55 arasında değişmektedir.  
 
Dağılım:  
Plazma proteinlerine  büyük ölçüde bağlanır. Günde üç kez dozlandığında  ilaç birikimi olmakta, 
tekli dozdan  sonra  olana  oranla  plazma  konsantrasyonlarında  3 - 4 gün içerisinde yaklaşık  dört 
kat daha yüksek kararlı durum düzeylerine ulaşmaktadır. Günde üç kez 10 mg (n=18) alan sağlıklı gönüllülerdeki kararlı durum pik plazma konsantrasyonu 25,9 ng/mL (aralık, 12,8 – 
46,1 ng/mL)  ve konsantrasyon- zaman  (EAA)  eğrisi  altındaki  alan 8 saatlik  dozlama aralığında 
177 ng.sa/mL (aralık, 80 - 319 ng.sa/mL) olmuştur. 
 
Biyotransformasyon:  
Siklobenzaprin kapsamlı şekilde metabolize olur ve böbrek aracılığıyla esas olarak 
glukuronitler halinde atılır. Sitokrom P -450 3A4, 1A2, ve daha az olmak üzere 2D6, 
siklobenzaprinin oksidatif yolaklarından birisi olan N -demetilasyona aracılık eder. 
Siklobenzaprin oldukça  yavaş  şekilde  elimine  edilir,  etkili yarılanma  ömrü  18 saattir  (aralık  8- 
37 saat; n=18);  plazma klirensi 0,7 L/dak’dır. Siklobenzaprinin yaşlılarda  ve hepatik  bozukluğu 
olan hastalardaki plazma konsantrasyonu genellikle daha yüksektir.  
 
Eliminasyon:  
Siklobenzaprin kapsamlı  olarak  metabolize  olmaktadır  ve böbrek yoluyla  öncelikli  olarak 
glukuronidleri şeklinde atılmaktadır. 
10  Doğrusallık/Doğrusal  olmayan  durum : 
Siklobenzaprin 2,5 mg ila 10 mg arasındaki  doz aralığında  doğrusal  farmakokinetik  
göstermektedir ve enterohepatik sirkülasyona maruz kalır.  
 
Hastalardaki karakteristik özellikler  
 
Geriyatrik popülasyon  
Yaşlı bireylerde (≥65 yaş) yapılan bir farmakokinetik çalışmada, ortalama (n=10) kararlı 
durum siklobenzaprin EAA değerleri, başka bir çalışmadaki on sekiz genç yetişkinden  oluşan 
bir grupta (101.4 ng.saat/mL, aralık 36.1 ila 182.9) görülenlerden yaklaşık 1,7 kat (171 ng.saat/mL, aralık 96.1 ila 255.3) daha yüksek olmuştur. Yaşlı erkeklerde gözlemlenen en 
yüksek ortalama artış yaklaşık 2,4 kat (198,3 ng.saat/mL, aralık 155,6 ila 255,3'e karşı 83,2 ng.saat/mL, genç erkekler için aralık 41,1 ila 142,5)  olurken, yaşlı kadınlarda seviyeler çok 
daha az oranda, yaklaşık 1,2 kat (143,8 ng.saat/mL, aralık 96,1 ila 196,3'e karşı 115,9 
ng.saat/mL, genç kadınlar için aralık 36,1 ila 182,9) arttı. Bu bulgular ışığında yaşlılarda siklobenzaprin HCl tedavisine 5 mg dozla başlanmalı ve yavaşça artırılarak titre edilmelidir.  
 
Hepatik  yetmezli k 
Karaciğer yetmezliği olan on altı hasta üzerinde yapılan bir farmakokinetik çalışmada (Child-
Pugh skoruna göre 15 hafif, 1 orta), hem AUC hem de C maks, sağlıklı kontrol grubunda 
görülen değerlerin yaklaşık iki katı olmuştur. Bulgulara göre siklobenzaprin HCl, hafif 
karaciğer yetmezliği olan hastalarda 5 mg'lık dozla başlayıp yavaşça yukarı doğru titre edilerek 
dikkatli kullanılmalıdır. Daha şiddetli karaciğer yetmezliği olan hastalarda veri eksikliği nedeniyle, siklobenzaprin HCl’in orta ila şiddetli karaciğer yetmezliği olan hastalarda 
kullanılması önerilmemektedir. İki ilacın tek veya çoklu dozları eş zamanlı olarak uygulandığında siklobenzaprin HCl’in veya aspirinin plazma seviyeleri veya biyoyararlanımı 
üzerinde anlamlı bir etki kaydedilmedi. Siklobenzaprin HCl ile naproksen veya diflunisalin eş 
zamanlı uygulanması, rapor edilen beklenmeyen yan etkiler olmadan iyi tolere edildi. Bununla birlikte siklobenzaprinin naproksen ile kombinasyon tedavisi, tek başına naproksen ile tedaviye kıyasla, özellikle uyuşukluk şeklinde daha fazla yan etki ile ilişkilendirilmiştir. Siklobenzaprin  
HCl, aspirin veya diğer analjeziklerin klinik etkisini artırdığını veya analjeziklerin akut kas -
iskelet sistemi koşullarında siklobenzaprin  HCl klinik etkisini artırıp artırmadığını gösteren iyi 
kontrollü çalışmalar yapılmamıştır.  
 
5.3. Klinik  öncesi  güvenlilik  verileri  
Embriyo üzerindeki letal etkisi veya teratojenik etkisinin hiçbir kanıtı, fare ve tavşanlarda 
yürütülen çalışmalarda 5, 10 veya 20 mg/kg/gün oral dozlarını  takiben  oluşmamıştır.  Sıçanlarda 
uygulanan 5 veya 10 mg/kg/gün dozları ile erkek ve dişilerin üreme yeteneği ve fertilitesinin ve yavrularının büyüme ve hayatta kalmaları  olumsuz  olarak  etkilenmemiştir.  Yavruların  sayısı 
ve yaşamda kalması ve gebe sıçanların ağırlıkları 20 mg/kg/gün dozlarında azalmıştır.  
 Karsinojenite,  Mutajenite,  Fertilite  yetersizliği  
Maksimum önerilen insan dozunun yaklaşık 5 ile 40 katı fazla dozlarında 67 haftaya kadar 
11  siklobenzaprin ile tedavi  edilen  sıçanlarda,  solgun, bazen  büyümüş  karaciğer  not edilmiş  ve doz 
ile ilişkili olarak  lipidoz  ile hepatosit  vakülasyonu gözlemlenmiştir.  Yüksek  dozdaki  gruplarda, 
bu mikroskobik değişiklik 26 hafta sonra görülmüş ve hatta sıçanlarda 26 haftadan önce ölüm 
gerçekleşmiştir; düşük dozlarda 26 hafta sonrasına kadar değişiklik gözlemlenmemiştir.  
Siklobenzaprin, farelerde 81 haftalık çalışmada ve sıçanlarda 150 haftalık çalışmada neoplazinin oluşumu, insidansı veya dağılımını etkilememiştir. 
İnsan  dozunun 10 katına  kadarki  oral dozlarda, siklobenzaprin erkek  veya dişi sıçanların  üreme 
performansını  veya  fertilitesini olumsuz  olarak  etkilememiştir.  İnsan  dozunun 20 katına  kadarki 
dozlarda erkek farelerde siklobenzaprinin mutajenik aktivitesi kanıtlanmamıştır.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
  Laktoz  monohidrat  (sığır kaynaklı)   
Mısır nişastası  
Prejelatinize nişasta 
Magnezyum  stearat  
Kaplama materyali olarak; 
Hipromelloz  
Titanyum dioksit  
Makrogol  
 
6.2. Geçimsizlikler  
Geçerli  değildir.  
 
6.3. Raf ömrü  
24 ay 
 
6.4. Saklamaya yönelik  özel tedbirler  
25˚C  altındaki  oda sıcaklığında  saklayınız.  
 
6.5. Ambalajın  niteliği  ve içeriği  
PVC/PVDC Şeffaf /Alüminyum Folyo blisterle r içerisin de 30 adet film kaplı tablet içeren 
ambalajlarda kullanma talimatı ile birlikte sunulmalıdır.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir. 
 
7. RUHSAT  SAHİBİ  
Ali Raif İlaç San. A.Ş.  
Kağıthane/İstanbul  
 
8. RUHSAT  NUMARASI  
2024/486 
12  9. RUHSAT  TARİHİ/RUHSAT  YENİLEME  TARİHİ  
İlk ruhsat  tarihi: 02.12.2024 
Ruhsat yenileme tarihi:  
 
10. KÜB’ÜN YENİLENME  TARİHİ  
 
