 
1/8 KULLANMA  TALİMATI  
 
NOVOPYRİNE 1 g / 2 mL enjeksiyonluk çözelti   
Steril  
Kas içine veya damar içine uygulanır.  
 
• Etkin  madde:  Metamizol sodyum  1 g 
• Yardımcı  madde:  Disodyum  hidrojen fosfat (anhidr)  ve enjeksiyonluk  distile  su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza vey a eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İ laç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma  Talimatında : 
1. NOVOPYRİNE  nedir  ve ne için kullanılır?  
2. NOVOPYRİNE’i kullanmadan önce dikkat edilmesi gerekenler   
3. NOVOPYRİNE  nasıl kullanılır?  
4. Olası yan etkiler nelerdir?  
5. NOVOPYRİNE’in  saklanması  
 
Başlıkları  yer almaktadır.  
 
1. NOVOPYRİNE  nedir  ve ne için kullanılır?  
NOVOPYRİNE, metamizol sodyum etkin maddesini içerir. Bir ampul içinde 1 g metamizol  
sodyum vardır. Bir ampul içinde 2 mL  çözelti bulunur ve solüsyonun 1 m L’sinde 500 mg 
etkin  madde  bulunur. 10 ve 100 adet ampul içeren ambalajlarda kullanıma sunulmuştur.  
 
NOVOPYRİNE,  ağrı kesici,  ateş düşürücü  ve spazm  (kasılma)  çözücü  etkilere  sahip  bir ilaçtır.  
 
Doktorunuz size NOVOPYRİNE‘in damar içine veya kas içine uygulanarak kullanılan bu  
formunu, şiddetli veya dirençli ağrınız veya ateşiniz olduğu için ve bu belirtileri kısa sürede  
geçirmek  amacıyla reçetelemiş olabilir.  
 
2. NOVOPYRİNE’i kullanmadan önce dikkat  edilmesi gerekenler   
NOVOPYRİNE’i  aşağıdaki  durumlarda  KULLANMAYINIZ:   
2/8 • İlacın içerdiği metamizol sodyum etkin maddesine veya diğer maddelerden birine veya  
benzer özellikler taşıyan pirazolon (örn. fenazon, propifenazon) veya pirazolidin (örn.  
fenilbutazon,  oksifenbutazon)  olarak  adlandırılan  gruplara  dahil  ilaçlara  karşı  alerjiniz  
(aşırı  duyarlılığınız) varsa veya bu maddelerden birine karşı önceden, kanınızda 
granülosit adı  verilen  hücrelerin  anormal  derece  azalmasıyla  kendini  gösteren  bir 
reaksiyon  geliştirdiyseniz  
• Kemik iliği fonksiyonunuzda bozukluk varsa (örn. kanser tedavisi olduysanız) veya kan  
hücresi  yapımından sorumlu olan bir hastalığınız varsa  
• Salisilatlar, parasetamol, diklofenak, ibuprofen, indometazin, naproksen gibi ağrı kesic i 
ilaçlara  karşı;  nefes  alamama,  deride  aşırı kaşıntı  ve kızarıklıklar  ile seyreden  kurdeşen  
tablosu,  burun  salgısı iltihabı,  deride  veya  solunum  yollarında  şişme  gibi aşırı alerjik 
reaksiyonlar geliştirdiyseniz  
• Akut  intermitan  hepatik  porfiria  adı verilen  bir hastalığınız  varsa  (NOVOPYRİNE’in 
porfiria  ataklarını  başlatma  riski olabilir.  
• Doğuştan  glukoz  -6- fosfat  dehidrogenaz eksikliği  adı verilen bir hastalığınız varsa  
• Üç aylıktan  küçük  veya  5 kg’dan  düşük  ağırlıkta  olan bebeğiniz  varsa  
• NOVOPYRİNE  3 ile 11 ay arasındaki  bebeklerde  damar  içinden  uygulanmamalıdır.  
• Tansiyon  düşüklüğü  olan hastalarda  damar  içinden  veya  kas içine  uygulanmamalıdır.  
 
NOVOPYRİNE’i  aşağıdaki  durumlarda  DİKKATLİ  KULLANINIZ:  
NOVOPYRİNE’in  damar  içine  veya  kas içine  uygulanması  ciddi  alerjik  reaksiyonların  
görülmesi  açısından  daha  yüksek  risk taşır.  
 
Tedavi sırasında ateş, titreme, boğaz ağrısı, ağız içinde yaralar ortaya çıkması halinde  
tedaviyi  hemen  kesiniz  ve size en yakın  hastanenin  acil servisine  başvurunuz.  Kandaki  
granülosit adı verilen ve vücut savunması için önemli role sahip hücrelerin aşırı azalmasıyla  
karakterize  bu bozukluk  (agranülositoz),  en az bir hafta  süren  ve bağışıklık  sistemini  
ilgilendiren, alerjik kökenli bir olaydır. Bu reaksiyon lar çok nadirdir, ancak şiddetli ve 
yaşamı  tehdit edici olabilir ve ölümle sonuçlanabilir. Bunlar doza bağlı değildir ve tedavi 
sırasında  herhangi  bir zamanda  ortaya  çıkabilir.  
 
Tedavi sırasında genel kırıklık, enfeksiyon, düşmeyen ateş, çürükler, kanama, ciltte solukluk  
görülebilir.  Bu belirtiler,  bütün  kan hücrelerinin  sayısının  azalmasına  (pansitopeni)  bağlı  
olarak  ortaya çıkmış olabilir. Sizde bu belirtilerden biri veya birkaçı varsa, tedaviyi kesiniz ve 
derhal  doktorunuza başvurunuz. Bu durumda  doktorunuz kan hücrelerinizin sayısı normale 
dönene  kadar  sizi kan testleri  yaparak  takip  edecektir.  
 
Özellikle aşağıdaki durumların mevcut olduğu hastalar, metamizole karşı gelişebilecek olası 
ani ve aşırı şiddette alerjik reaksiyonlar açısından özel bir  risk altındadırlar. Böyle bir riske 
sahip olup olmadığınızı anlamak için doktorunuz size sorular sorabilir. Bu tip riskli koşullar 
altında NOVOPYRİNE kullanılacaksa, sıkı bir tıbbi gözetim gerekir ve acil tedavi 
uygulaması için gerekli koşullar hazır olma lıdır.   
3/8 • Bronş astımı olan hastalar  
• Burun ve sinüs boşlukları içinde çok sayıda polip bulunan hastalar  
• Kronik ürtikeri  (kurdeşen)  olan hastalar  
• Alkolü tolere   edemeyen hastalar; yani, belli alkollü içeceklerin az bir miktarına dahi 
burun akıntısı, gözlerde aşırı yaşarma ve belirgin yüz kızarıklığı gibi belirtilerle 
reaksiyon veren hastalar  
• Boyalara (örn. tartrazin) veya koruyucu maddelere (örn. benzoatlar) kar şı 
toleranssızlığı (tahammülsüzlük) olan hastalar  
 
Tedavi sırasında Stevens -Johnson sendromu (derinizde içi su dolu kabarcıklar a veya yaygın  
kızarıklık  ve soyulmaya  neden  olan ciddi  deri reaksiyonu)  ve toksik  epidermal  nekroliz  
(deride  içi sıvı dolu kabarc ıklarla  seyreden  ciddi  bir hastalık)  gibi yaşamı  tehdit  eden  deri 
reaksiyonları  görülebilir. Sizde genellikle içi sıvı dolu kabarcıklar veya ağız içinde yaraların 
eşlik ettiği,  giderek şiddetlenen deri döküntüleri ortaya çıkarsa tedaviyi kesiniz ve derhal 
doktorunuza  başvurunuz. Bu belirtiler daha çok tedavinin ilk haftalarında ortaya çıkar. Sizde 
bu belirtiler  ortaya  çıkarsa  NOVOPYRİNE’i bir daha hiç  kullanmayınız.  
 
Metamizol uygulaması tek başına ortaya çıkan aşırı tansiyon düşüklüğüne (izole hipot ansif  
reaksiyon) neden olabilir. Bu nedenle aşağıda belirtilen durumlarda NOVOPYRİNE’i çok  
dikkatle  ve tıbbi gözetim  altında uygulanması önerilmektedir:  
• Önceden tansiyon düşüklüğü bulunan ve kan basıncı kontrolünü etkileyebilecek 
bozuklukları olan hastalar  (aşırı sıvı kaybetmiş olan hastalar, dolaşımı dengede 
olmayan, dolaşım yetmezliği olan hastalar)  
• Yüksek ateşi olan hastalar  
• Şiddetli kalbi ya da beyni besleyen kan damarlarında tıkanma olan hastalar  (tansiyon  
düşüklüğü  risk oluşturur.)  
• Böbrek  ya da karaciğer  bozukluğu  olan hastalar  (metamizolun  vücuttan  atılım  hızı 
düşer.)  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
NOVOPYRİNE’in  yiyecek  ve içecek  ile kullanılması  
NOVOPYRİNE’in  bu formu  ağızdan  alınmaz.  Damar  içine  veya  kas içine  uygulanır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamileliğinizin ilk ve son üç aylık dönemlerinde NOVOPYRİNE kullanmamanız gerekir.  
Hamileliğinizin ikinci üç aylık döneminde NOVOPYRİNE kullanma konusunda mutlaka  
doktorunuza  danışınız ve  ancak doktorunuz uygun  görürse kullanınız.  
  
4/8 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Emzirme  sırasında  NOVOPYRİNE  ile tedavi  edilmeniz  gerekiyorsa,  bebeği  anne  sütüne  
geçen  metamizolden  korumak için, süt  vermeyi bırakmanız  gerekir.  
 
NOVOPYRİNE  kullandıktan  sonraki  48 saat boyunca  da bebeğinizi  emzirmeyiniz.  
 
Araç  ve makine  kullanımı  
Metamizol yüksek dozlarda kullanıldığında konsantrasyon ve reaksiyon yeteneğini bozabilir.  
Özellikle  birlikte  alkol kullandıysanız  taşıt sürmeyiniz, makine  kullanmayınız.  
 
NOVOPYRİNE’in içeriğin de bulunan bazı yardımcı maddeler hakkında önemli bilgiler   
Bu tıbbi ürün her 2 mL dozunda 1 mmol (23 mg)'den az sodyum ihtiva eder; yani aslında 
sodyum içermez, miktarından  dolayı herhangi bir yan etki gözlenmez.  
 
Diğer  ilaçlar  ile birlikte  kullanımı  
• NOVOPYRİNE  organ  nakillerinden  sonra  bağışıklık  sistemini  baskı  altına  almak  için 
kullanılan  siklospori n adlı ilaçlar  birlikte kullanıldığı nda siklospori n seviyelerini  
düşürebilir.  Düzenli  olarak  kontrol yapılması gereklidir.  
• NOVOPYRİNE, ciddi zihinsel hastalıkların tedavisinde kullanılan klorpromazin adlı 
ilaçla  birlikte  kullanıldığında  vücut  sıcaklığında aşırı  bir azalma (hipotermi) görülebilir.  
• NOVOPYRİNE’in dahil olduğu ilaç grubu, oral antikoagülanlar (ağız yoluyla alınan kan 
sulandırıcılar), kaptopril (yüksek tansiyon ilacı), lityum (manik depresif hastalık  
tedavisinde  kullanılan  bir ilaç) ve triamterenin (idrar sök türücü bir ilaç) etkilerini 
değiştirebilir.  NOVOPYRİNE’in bu ilaçlar üzerindeki etkisi bilinmese de, birlikte  
kullanırken dikkatli olunmalıdır.  
• NOVOPYRİNE, kanser, romatizma veya sedef hastalığı tedavisinde kullanılan 
metotreksat  adlı ilaçla birlikte kullanıldığında, metotreksatın  kan üzerindeki zararlı etkisini 
artırabilir.  Bu iki ilaç birlikte kullanılmamalıdır.  
• NOVOPYRİNE  %5 glukoz, %0 ,9 NaCl  ya da ringer  laktat  çözeltisinde  çözünebilir.  
Ancak  stabiliteleri  sınırlı  olduğu  için bu çözeltiler hemen  uygulanmalıdır.  
• Geçimsizlik olasılığı nedeniyle NOVOPYRİNE, diğer enjeksiyonluk ilaçlarla birlikte  
uygulanmamalıdır.  
• NOVOPYRİNE’in etkin maddesi metamizol eş zamanlı alındığında asetilsalisilik asidin  
(ASPİRİN ) kan pulcuklarının  pıhtılaşması üzerindeki etkisini azaltabilir. Bu nedenle bu  
kombinasyon kalp koruması amacıyla düşük doz aspirin kullanan  hastalara  dikkatli  
kullanılmalıdır.  
• NOVOPYRİNE’in etkin maddesi metamizol bupropion (ruhsal çökkünlük  ve sigara   
5/8 bırakma tedavisinde kullanılan bir ilaç) kan düzeylerin in düşmesine yol açabilir. Bu  
nedenle  metamizol  ve bupropionun  eş zamanlı  kullanımında  dikkatli  olunması  önerilir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son 
zamanlarda  kullandınız  ise lütfen  doktorunuza  veya eczacınıza  bunlar  hakkında bilgi veriniz.  
 
3. NOVOPYRİNE  nasıl  kullanılır?  
Uygun  kullanım  ve doz/ uygulama  sıklığı  için talimatlar:  
NOVOPYRİNE  ampul  mutlaka  doktor  kontrolünde  uygulanır.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
NOVOPYRİNE  genellikle aşağıdaki  şekilde  kullanılır:  
15 yaş ve üzerindeki  gençlerde  ve yetişkinlerde:  
 
Damar içine veya kas içine uygulanacak bir defalık doz 2 -5 mL’dir (1 adet NOVOPYRİNE  
ampul  2 mL veya  2 ½ adet NOVOPYRİNE ampul 2 mL).  
 
Günlük maksimum doz 10 m L’ye (5 g -5 adet NOVOPYRİNE ampul) kadar   artırılabilir.  
 
Uygulama  yolu ve metodu:  
NOVOPYRİNE ampul damar içi ve kas içi ilaç uygulanması konusunda eğitimli bir sağlık  
personeli  tarafından uygulanır.  
 
 
Şekil 1      Şekil 2  
 
 
 
 
 
 
 
 
 
 
 
• Ampulü, resim 1’de gösterildiği gibi alt kısmından nokta yukarıya gelecek şekilde tutun. 
Çekmenin içinde solüsyon varsa aşağı akması için ampule yavaşça vurun veya ampulü 
sallayın.  
• Resim 2’de gösterildiği gibi ampulü nokta yukarı gelecek şekilde tutarak çekmeyi 
aşağıya doğru çekerek kırın.  
 
 
 
 
6/8 Değişik yaş grupları:  
Çocuklarda kullanımı:  
Doktorunuz çocuğ unuzun yaşı, vücut ağırlığı ve hastalığına bağlı olarak ilacın dozunu ve 
uygulama şeklini belirleyecektir.  
 
Yaşlılarda kullanımı:  
Yaşlı hastalarda ve genel durumu bozuk hastalarda doktorunuz böbrek ve karaciğer 
fonksiyonlarındaki olası bozulmaları göz önün de bulundurarak dozda ayarlama yapacaktır.  
 
Özel kullanım durumları:  
Böbrek/karaciğer yetmezliği  
Doktorunuz hastalığınıza ve böbrek/ karaciğer ciddiyetine bağlı olarak ilacınızın dozunu 
belirleyecektir.  
 
Eğer NOVOPYRİN E’in etkisinin çok güçlü veya zayıf ol duğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla NOVOPYRİNE kullandıysanız:  
NOVOPYRİNE doktor denetiminde kullanılacağı için, böyle bir durumun gelişmemesi için 
gereken tedbirler alınacaktır. Böyle bir durum söz konusu olduğunda ise uygun tedavi 
yapılacaktır.  
 
NOVOPYRİNE'den  kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 
NOVOPYRİNE’i  kullanmayı  unutursanız:  
NOVOPYRİNE doktor denetiminde kullanılacağından, böyle bir durumun gelişmemesi için  
gereken  önlemler alınacaktır.  
Unutulan  dozları  dengelemek  için çift doz almayınız.  
 
NOVOPYRİNE  ile tedavi  sonlandırıldığındaki  oluşabilecek  etkiler:  
NOVOPYRİNE  tedavisini  doktorunuzun  onayı  olmadan  bırakırsanız,  ağrınız  tekrar  
başlayabilir  veya  ateşiniz yükselebilir.  
 
4. Olası  yan etkiler  nelerdir?  
Tüm ilaçlar gibi, NOVOPYRİNE’in  içeriğinde bulunan maddelere duyarlı olan kişilerde 
yan etkiler  olabilir.  
 
Aşağıdakilerden  biri olursa,  NOVOPYRİNE’i  kullanmayı  durdurunuz ve  DERHAL  
doktorunuza  bildiriniz  veya  size en yakın  hastanenin  acil bölümüne  başvurunuz:  
• Deri döküntüsü, ciltte kızarıklık veya ciltte ya da gözlerde başka belirtiler, kaşıntı, nefes 
darlığı veya yüksek ateş ortaya çıkarsa   
7/8 • Kanamaya eğilimli hale gelirseniz, derinizin altında toplu iğne başı büyüklüğünde 
kanamalar olursa  
• Derinizde içi su dolu kabarcıklar veya yaygın kızarıklık ve soyulmaya neden olan , ve 
hayatı tehdit eden ciddi deri reaksiyonları (Stevens -Johnson sendromu, toksik epidermal 
nekroliz) olursa  
• Kounis sendromu (alerjiye bağlı gelişen kalp krizi)  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin  
NOVOPYRİNE’e  karşı ciddi  alerjiniz  var demektir.  
 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan  etkilerin hepsi oldukça seyrek  görülür.  
 
Aşağıdakilerden herhangi birini fark eder seniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Kan basıcında düşüklük  
• Özellikle böbrek problemleri olan hastalarda idrara çıkamama, idrar miktarında azalma  
• İdrarda kan ve protein bulunması, yüksek tansiyon, ateş ve vücutta şişme (akut intertisyel 
nefrit belirtileri)  
• Uygulama bölgesinde damar iltihabı (flebit) (ağrı, kızarma, şişlik)  
• Ağızda yaralar, boğazınızda ağrı ve şişlik, ateş (agranülositozun belirtisi o labilir)  
• Genel kırıklık, enfeksiyon, düşmeyen ateş, çürükler, kanama, ciltte solukluk. Bu belirtiler, 
ölümle sonuçlanabilen pansitopeniye (bütün kan hücrelerinin sayısında azalma) bağlı 
olarak ortaya çıkmış olabilir.  
• İlaç uygulandıktan sonra gelişen astı m atağı (nefes alıp vermede zorluk, hırıltılı solunum, 
solunum sayısında artma)  
 
Bunların hepsi ciddi yan etkilerdir. Acil tıbbi müdahale gerekebilir.   
Ciddi  yan etkiler çok seyrek  görülür.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
• İdrarda kırmızı renklenme  
• Uygulama bölgesinde ağrı ve bölgesel reaksiyonlar  
Bunlar  NOVOPYRİNE’in  hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan   
8/8 etkileri www.titck.gov.tr  sitesinde yer alan “İlaç Yan Etkileri Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri  bildirerek  kullanmakta  
olduğunuz  ilacın  güvenliliği  hakkında  daha  fazla  bilgi edinilmesine  katkı  sağlamış  
olacaksınız.  
 
5. NOVOPYRİNE’in  saklanması  
NOVOPYRİNE ’i çocukların  göremeyeceği,  erişemeyeceği  yerlerde  ve ambalajında  
saklayınız.  
 
25°C’nin  altındaki  oda sıcaklığında  ve orijinal  ambalajında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra  NOVOPYRİNE ’i kullanmayınız.  
 
Eğer üründe ve/veya ambalajında bozukluklar fark ederseniz NOVOPYRİNE’i kullanmayınız.  
 
Çevreyi korumak amacıyla son kullanma tarihi geçmiş veya kullanılmayan ilaçları çöpe 
atmayınız! Çevre ve Şehircilik Bakanlığınca belirlenen toplama sistemine veriniz.  
 
Ruhsat  Sahibi  ve Üretim Yeri: 
OSEL  İlaç San. ve Tic. A.Ş.  
Akbaba Mah. Maraş Cad. No:52  
Beykoz/İSTANBUL  
 
Bu kullanma talimatı  …/…/… tarihinde onaylanmıştır.  
 
Kullanım  şekliyle  ilgili  olarak  doktor  ve hemşirelere  yönelik  uyarılar:  
 
ŞŞok tedavisi için gerekli önlemler alınmalı, en jeksiy on çözeltisi vücut ı sısına getirildikten 
sonra  uygulanmalıdır.  
 
Şiddetli  kan basıncı  düşüklüğü  ile şok halinin  ortaya  çıkması nda en sık rastlanan  sebep 
enjeksiyonların  hızlı yapılmasıdır.  Bu nedenle,  ani kan basıncı  düşmesine  karşı  intravenöz  
enjeksiyonlar  hasta  yatar  durumdayken  kan basıncı,  nabız  ve solunum  kontrol  altında  
tutulmak  kaydıyla  çok yavaş,  dakikada  1 mL'yi  geçmeyecek  şekilde  yapılmalıdır.  Alerjik 
olmayan kan basıncı düşüklüğü doza bağlı olabileceği için, 1 g’ın  üzerindeki  metamizol  
dozları;  ancak  kesin  bir endikasyon  varsa  kullanılmalıdır.  
NOVOPYRİNE enjeksiyon  çözeltisi,  aynı enjektörde başka ilaçlarla karıştırılmamalıdı r. 