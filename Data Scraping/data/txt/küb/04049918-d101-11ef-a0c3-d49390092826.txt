KISA ÜRÜN BİLGİSİ
1. BEŞERİ TIBBİ ÜRÜNÜN ADI
VALTREX 1000 mg film kaplı tablet
2. KALİTATİF VE KANTİTATİF BİLEŞİM
Etkin madde:
Valasiklovir 1000 mg (1112 mg valasiklovir hidroklorüre eşdeğer)
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film Kaplı Tablet.
Bikonveks, uzun, beyaz ile beyaza yakın çekirdeği olan, iki tarafı kısmi çentikli, bir tarafında
‘GX CF2’ baskılı, diğer tarafı ise düz beyaz renkli film kaplı tabletler
4. KLİNİK ÖZELLİKLER
4.1 Terapötik endikasyonlar
Varicella zoster virüs (VZV) enfeksiyonları – herpes zoster
VALTREX, bağışıklığı yeterli olan erişkinlerde Herpes zoster (zona) ve oftalmik zoster
tedavisinde endikedir (bkz. Bölüm 4.4).
VALTREX, bağışıklığı hafif veya orta derecede baskılanmış erişkin hastalarda Herpes zoster
tedavisinde kullanılır (bkz. Bölüm 4.4).
Herpes simpleks virüs (HSV) enfeksiyonları
VALTREX,
• Aşağıdaki durumlar da dahil olmak üzere deri ve mukoz membranların herpes
simpleks enfeksiyonlarının tedavisi ve baskılanması,
- Bağışıklığı yeterli olan erişkinlerde ve ergenlerde ve bağışıklık sistemi yetersiz
erişkinlerde ilk ve nükseden genital herpes atağının tedavisi,
- Bağışıklığı yeterli olan erişkinlerde ve ergenlerde ve bağışıklık sistemi yetersiz
erişkinlerde genital herpes tekrarlamalarının tedavisi,
- Bağışıklığı yeterli olan erişkinlerde ve ergenlerde ve bağışıklık sistemi yetersiz
erişkinlerde tekrarlayan genital herpes baskılanmasında endikedir.
• Bağışıklığı yeterli olan erişkinlerde ve ergenlerde ve bağışıklık sistemi yetersiz
erişkinlerde tekrarlayan oftalmik HSV enfeksiyonlarının tedavisi ve baskılanmasında
endikedir (bkz. Bölüm 4.4).
Bağışıklığı HIV enfeksiyonu dışındaki nedenlerle baskılanmış HSV ile enfekte hastalarda
klinik çalışmalar yapılmamıştır (bkz. Bölüm 5.1).
Sitomegalovirüs (CMV) enfeksiyonları:
VALTREX, erişkinlerde ve ergenlerde solid organ nakli sonrası görülen sitomegalovirus
(CMV) enfeksiyonunun ve hastalığının profilaksisinde endikedir (bkz. Bölüm 4.4).
14.2 Pozoloji ve uygulama şekli
Pozoloji/uygulama sıklığı ve süresi:
Varicella zoster virüs (VZV) enfeksiyonları – herpes zoster ve oftalmik zoster
Hastalara herpes zoster tanısı konulduktan sonra tedaviye mümkün olduğu kadar çabuk
başlamaları önerilir. Zoster döküntüsü başladıktan 72 saat sonrasında başlanan tedavilere
ilişkin veri yoktur.
Bağışıklığı yeterli olan erişkinler
Bağışıklığı yeterli olan hastalarda 1000 mg valasiklovir (1 adet VALTREX 1000 mg film
kaplı tablet), günde 3 kez, 7 gün süre ile alınmalıdır (günlük toplam doz 3000 mg). Doz
kreatinin klirensine bakılarak azaltılmalıdır (bkz. Böbrek Yetmezliği).
Bağışıklık sistemi yetersiz erişkinler
Bağışıklık sistemi yetersiz hastalarda 1000 mg valasiklovir (1 adet VALTREX 1000 mg film
kaplı tablet) günde 3 kez, en az 7 gün süre ile alınmalıdır (günlük toplam doz 3000 mg).
Lezyonların kabuklanmasını takiben 2 gün daha kullanılmalıdır. Doz kreatinin klirensine
bakılarak azaltılmalıdır (bkz. Böbrek Yetmezliği). Bağışıklığı yetersiz hastalarda vezikül
oluşumundan sonraki ilk hafta içerisinde veya lezyonun tamamen kabuklaşmasından önce
antiviral tedavi önerilmektedir.
Erişkinlerde ve ergenlerde (12 yaş ve üzeri ergenlerde) herpes simpleks virüs (HSV)
enfeksiyonlarının tedavisi
Bağışıklığı Yeterli olan Erişkinler ve Ergenler (12 yaş ve üzeri ergenlerde)
VALTREX günde 2 kez 500 mg (VALTREX 500 mg film kaplı tablet) alınmalıdır (günlük
toplam doz 1000 mg). Bu sebeple bu hastaların VALTREX 500 mg film kaplı tablet
kullanması önerilmektedir. Bu doz kreatinin klirensi düzeyine göre azaltılmalıdır (bkz.
Böbrek Yetmezliği).
Nükseden enfeksiyonlarda tedaviye 3 ya da 5 gün devam edilmelidir. Daha şiddetli olabilen
başlangıç epizodlarında tedavi 5 günden 10 güne kadar uzatılabilir. Tedaviye mümkün
olabildiğince erken başlanmalıdır. Herpes simpleks’in nükseden enfeksiyonlarında tedaviye
ideal olarak prodromal sürede veya ilk belirti veya semptomlar görülür görülmez
başlanmalıdır. VALTREX, HSV nüksünün ilk belirti ve semptomları görüldüğünde alınırsa
lezyon gelişmesini önleyebilir.
Herpes labialis
Herpes labialis (uçuk) için, erişkin ve ergenlerde 1 gün süreyle, günde 2 kez olacak şekilde
toplamda 2000 mg VALTREX kullanımı etkili bir tedavidir. İkinci doz, ilk dozdan 12 saat
sonra alınmalıdır (6 saatten önce alınmamalıdır). Bu doz kreatinin klirensi düzeyine göre
azaltılmalıdır (bkz. Böbrek Yetmezliği). Bu dozaj rejimini kullanırken, tedavi 1 günü
geçmemelidir; çünkü tedaviyi uzatmanın ilave klinik yarar sağladığı gösterilememiştir.
Tedaviye uçuğun en erken semptomları (örneğin, batma, kaşınma veya yanma) başladığında
başlanmalıdır.
Bağışıklık sistemi yetersiz erişkinler
Bağışıklık sistemi yetersiz erişkinlerde HSV tedavisi için, günde 2 kez 1000 mg (1 adet
VALTREX 1000 mg film kaplı tablet) hastanın klinik durumu ve immünolojik değerleri
değerlendirilerek en az 5 gün süreyle alınmalıdır. Daha şiddetli olabilen başlangıç
epizodlarında tedavi 10 güne kadar uzatılabilir. Tedaviye mümkün olabildiğince erken
başlanmalıdır. Doz kreatinin klirensine bakılarak azaltılmalıdır (bkz. Böbrek Yetmezliği).
2Maksimum yarar için tedaviye 48 saat içerisinde başlanmalıdır. Lezyonların takibi için sıkı
monitorizasyon gerekmektedir.
Erişkinlerde ve ergenlerde (12 yaş ve üzeri ergenlerde) herpes simpleks virüs (HSV)
enfeksiyonlarının tekrarının baskılanması
Bağışıklığı Yeterli olan Erişkinler ve Ergenler (12 yaş ve üzeri ergenlerde)
VALTREX’in dozu, günde 1 kez 500 mg’dır. Bu sebeple bu hastaların VALTREX 500 mg
film kaplı tablet kullanması önerilmektedir. Sık tekrarlayan (tedavisiz durumda ≥10/yıl)
hastalarda günde iki kez 250 mg verilmesi ek yarar sağlayabilir. Bu doz kreatinin klirensi
düzeyine göre azaltılmalıdır (bkz. Böbrek Yetmezliği). Tedavi 6-12 ay uygulandıktan sonra
yeniden değerlendirilmelidir.
Bağışıklık sistemi yetersiz erişkinler
VALTREX’in dozu, günde 2 kez 500 mg’dır. Bu doz kreatinin klirens düzeyine göre
azaltılmalıdır (bkz. Böbrek Yetmezliği). Tedavi 6-12 ay uygulandıktan sonra yeniden
değerlendirilmelidir.
Erişkinlerde ve ergenlerde (12 yaş ve üzeri ergenlerde) sitomegalovirüs (CMV) enfeksiyonu
ve hastalığının profilaksisi
VALTREX’in dozu günde 4 kez 2000 mg’dır. Tedaviye nakil sonrasında mümkün olduğu
kadar erken başlanmalıdır. Bu doz kreatinin klirensi düzeyine göre azaltılmalıdır (bkz. Böbrek
Yetmezliği).
Tedavi süresi genellikle 90 gündür ancak yüksek riskli hastalarda uzatılabilir.
Uygulama şekli:
VALTREX, hekim tarafından tavsiye edildiği şekilde su ile beraber alınmalıdır.
Unutulan dozların yerine başka doz alınmamalı ve tedaviye ertesi gün için planlanan doz
alınarak devam edilmelidir.
Özel popülasyonlara ilişkin ek bilgiler:
Böbrek yetmezliği
Böbrek işlevi yetersiz hastalara valasiklovir verilirken dikkatli olunmalıdır.
Yeterli hidrasyon sağlanmalıdır. Böbrek işlevi ciddi düzeyde bozulmuş hastalarda valasiklovir
dozu aşağıdaki Tablo 1’deki gibi azaltılmalıdır.
Aralıklı süreyle hemodiyalize giren hastalarda VALTREX dozuna hemodiyaliz uygulandıktan
sonra başlanmalıdır. Kreatinin klirensi, özellikle böbrek fonksiyonun hızlı değiştiği
dönemlerde, örneğin böbrek naklinden ya da greft uygulamalarından hemen sonra, sık takip
edilmelidir. Doz buna göre uyarlanmalıdır.
3Tablo 1: Böbrek yetmezliği için Valasiklovir doz ayarı
Terapötik endikasyon Kreatinin klirensi Valasiklovir dozajıa
mL/dk
Varicella-Zoster Virüs (VZV) Enfeksiyonları
Herpes zoster’in (zona) En az 50 Günde 3 kez 1000 mg
bağışıklığı yeterli ve bağışıklığı 30 - 49 Günde 2 kez 1000 mg
yetersiz olan erişkinlerdeki 10 - 29 Günde 1 kez 1000 mg
tedavisi <10 Günde 1 kez 500 mg
Herpes Simpleks Virüs (HSV) Enfeksiyonları
Herpes simpleks enfeksiyonlarının tedavisi
Bağışıklığı yeterli olan erişkinler
ve ergenler En az 30 Günde 2 kez 500 mg
< 30 Günde 1 kez 500 mg
Bağışıklığı yetersiz olan En az 30 Günde 2 kez 1000 mg
erişkinler < 30 Günde 1 kez 1000 mg
Bağışıklığı yeterli olan erişkinler En az 50 Günde 2 kez 2000 mg, 1 gün
ve ergenlerde Herpes labialis 30 - 49 Günde 2 kez 1000 mg, 1 gün
(uçuk) tedavisi (alternatif 1 10 - 29 Günde 2 kez 500 mg, 1 gün
günlük tedavi) <10 1 kez 500 mg
HSV enfeksiyonlarının baskılanması
Bağışıklığı yeterli olan erişkinler
ve ergenler En az 30 Günde 1 kez 500 mgb
< 30 Günde 1 kez 250 mg
Bağışıklığı yetersiz olan En az 30 Günde 2 kez 500 mg
erişkinler < 30 Günde 1 kez 500 mg
Sitomegalovirüs (CMV) enfeksiyonları
Solid organ nakli alıcısı olan En az 75 Günde 4 kez 2000 mg
erişkinlerde ve ergenlerde CMV 50 - < 75 Günde 4 kez 1500 mg
profilaksisi 25 - < 50 Günde 3 kez 1500 mg
10 - < 25 Günde 2 kez 1500 mg
< 10 ya da diyalizde Günde 1 kez 1500 mg
aAralıklı hemodiyalize giren hastalarda valasiklovir dozajı, hemodiyaliz gerçekleştirildikten
sonra uygulanmalıdır.
b10 nüks/yıl geçmişi olan HSV enfeksiyonunun baskılanması için, bağışıklığı yeterli hastalarda
günde iki kez 250 mg ile daha iyi sonuçlar elde edilebilir.
Karaciğer yetmezliği
Erişkin hastalarda valasiklovirin 1000 mg’lık dozu ile gerçekleştirilen çalışmalar, hafif veya
orta şiddette sirozlu (karaciğer sentez fonksiyonu korunan) hastalarda doz ayarlamasının
gerekli olmadığını göstermektedir. İlerlemiş sirozlu hastalardan (karaciğer sentez bozukluğu
ve portal-sistemik şant belirtileri olan) elde edilen farmakokinetik veriler doz ayarlanması
ihtiyacını belirtmemiştir; fakat klinik deneyim sınırlıdır.
Daha yüksek dozlar için (≥ 4000 mg/gün), Bölüm 4.4’e bakınız.
4Pediyatrik popülasyon
VALTREX’in 12 yaşın altındaki çocuklarda etkinlik ve güvenliliği değerlendirilmemiştir.
Geriyatrik popülasyon
Yaşlılarda böbrek yetmezliği olasılığı göz önüne alınmalı ve dozaj buna göre ayarlanmalıdır
(bkz. Böbrek Yetmezliği). Yeterli hidrasyon sağlanmalıdır.
4.3 Kontrendikasyonlar
Valasiklovir, asiklovir veya Bölüm 6.1’deki listede yer alan yardımcı maddelerinden herhangi
birine karşı aşırı duyarlılığı olduğu bilinen hastalarda kontrendikedir.
4.4 Özel kullanım uyarıları ve önlemleri
Eozinofili ve sistemik semptomlarla seyreden ilaç reaksiyonu (DRESS)
Valasiklovir tedavisinin yaşamı tehdit edici ve ölümcül olabilen DRESS ile ilişkili olduğu
bildirilmiştir. Reçete yazarken hastalar bulgu ve belirtiler konusunda bilgilendirilmeli ve deri
reaksiyonlarının yakından izlenmesi konusunda uyarılmalıdır. DRESS’i düşündüren bulgu
veya semptomlar ortaya çıktığında, valasiklovir hemen kesilmelidir ve (uygun ise) alternatif
bir tedaviye başlanmalıdır. Valasiklovir kullanırken DRESS gelişmişse, bu hastada bir daha
asla valasiklovir tedavisi başlatılmamalıdır.
Sıvı alma durumu
Dehidrasyon riski olan hastalarda, özellikle yaşlılarda yeterli sıvı alınmasının sağlanmasına
dikkat edilmelidir.
Böbrek yetmezliğinde ve yaşlılarda kullanımı
Asiklovir renal klirens ile atılır, bu nedenle böbrek yetmezliği olan hastalarda VALTREX
dozu azaltılmalıdır (bkz. Bölüm 4.2). Yaşlı hastalarda böbrek fonksiyonlarında azalma olması
olasıdır ve bu nedenle bu grup hastalarda dozun azaltılması gerekliliği göz önünde
bulundurulmalıdır. Gerek yaşlı hastalar gerekse böbrek yetmezliği olan hastalarda nörolojik
yan etki gelişme riski daha yüksektir ve bu hastalar, bu etkilerin belirtileri açısından yakından
izlenmelidir. Bildirilen olgularda, bu reaksiyonların genellikle tedavinin kesilmesiyle birlikte
geri dönüşümlü olduğu görülmüştür (bkz. Bölüm 4.8).
Karaciğer yetmezliği ve karaciğer naklinde daha yüksek valasiklovir dozu kullanılması
Karaciğer hastalığı bulunan hastalarda daha yüksek valasiklovir dozları (günde 4000 mg veya
daha fazla) kullanılmasına ilişkin veri yoktur. Karaciğer naklinde valasiklovire özgü
çalışmalar yapılmamıştır ve bu nedenle bu hastalarda 4000 mg’dan fazla günlük dozlar
uygulanırken dikkatli olunmalıdır.
Zoster tedavisi için kullanım
Özellikle immün sistemi yetersiz kişilerde tedaviye yanıt dikkatle takip edilmelidir. Oral
tedavinin yeterli bulunmadığı durumlarda intravenöz antiviral tedavi değerlendirilmelidir.
Komplike Herpes zoster (örneğin, iç organların dahil olduğu, yayılmış zoster, motor
nöropatiler, ensefalit ve serebrovasküler komplikasyonlar) hastalarına intravenöz antiviral
tedavi uygulanmalıdır.
İlave olarak bağışıklığı yetersiz oftalmik zosterli hastalar ile iç organ tutulumu olan ve
hastalığın yayılma riski yüksek olan hastalara intravenöz antiviral tedavi verilmelidir.
5CMV enfeksiyonu tedavisinde
Yüksek CMV enfeksiyon riski (örneğin, donör CMV pozitif/alıcı CMV negatif ya da
antitimosit globülin indüksiyon tedavisi kullanımı) olan yaklaşık 200 organ nakli hastasında
yapılan çalışmalarda valasiklovirin bu hastalarda kullanımının ancak valgansiklovir veya
gansiklovirin güvenlik endişesi nedeniyle kullanılamadığı durumlarda uygun olacağı
gösterilmiştir.
CMV proflaksisi için kullanılan yüksek doz valasiklovir diğer endikasyonlar için kullanılan
düşük doz valasiklovire kıyasla daha sık MSS anomalilerini de içeren advers etkilere neden
olabilmektedir (bkz. Bölüm 4.8). Hastalar böbrek fonksiyonundaki değişiklikler için yakından
takip edilmeli ve doz buna göre ayarlanmalıdır (bkz. Bölüm 4.2).
Genital herpesin bulaşması
Hastalar antiviral tedavi başlamış olsa bile semptomların görüldüğü süre içerisinde cinsel
ilişkide bulunmamaları gerektiği konusunda uyarılmalıdırlar. Antiviral ajanlarla baskılayıcı
tedavi sırasında, viral yayılma sıklığı anlamlı derecede azalır. Ancak, bulaşma riski ortadan
kaldırılamaz. Bu nedenle, valasiklovir tedavisine ek olarak hastalar güvenli cinsel ilişki
uygulamaları konusunda uyarılmalıdırlar.
Oküler HSV enfeksiyonlarında kullanım
Bu hastalarda klinik yanıt yakından izlenmelidir. Oral tedaviye yanıtın yeterli olmayacağı
düşünülürse, intravenöz antiviral tedavi verilmesi göz önünde bulundurulmalıdır.
Pediyatrik kullanım
12 yaşın altındaki pediyatrik hastalarda VALTREX’in etkinlik ve güvenliliği çalışılmamıştır.
Yaşlılarda kullanımı
Yaşlı hastalarda böbrek işlevi yetersizdir ve doz azaltılması gereklidir. Yaşlı hastalarda renal
ve MSS advers etkileri görülme olasılığı fazladır. Klinik uygulamada görülen MSS advers
olayları ajitasyon, halüsinasyonlar, konfüzyon, deliryum ve ensefalopati daha sık olarak yaşlı
hastalarda gözlenmiştir.
4.5 Diğer tıbbi ürünler ile etkileşimler ve diğer etkileşim şekilleri
Valasiklovirin nefrotoksik ilaçlar ile kombine kullanım durumlarında (özellikle renal
fonksiyonu bozulmuş hastalar olmak üzere) dikkat gösterilmelidir ve bu hastalarda renal
fonksiyon takibi gerekmektedir. Bu durum; aminoglikozidler, organoplatin bileşikleri, iyotlu
kontrast maddeler, metotreksat, pentamidin, foskarnet, siklosporin ve takrolimus ile eş
zamanlı uygulama için geçerlidir.
Asiklovir aktif renal tübüler sekresyon aracılığıyla büyük oranda değişmeden idrarla atılır.
1000 mg valasikloviri takiben, simetidin ve probenesid asiklovirin renal klirensini azaltır ve
asiklovirin EAA’sını, asiklovirin aktif renal sekresyonunun inhibisyonu ile sırasıyla yaklaşık
%25 ve %45 oranında artırır. Valasiklovir ile birlikte alınan simetidin ve probenesid asiklovir
EAA’sını yaklaşık %65 artırmıştır. Aktif tübüler sekresyonu inhibe eden veya onunla yarışan
eş zamanlı olarak uygulanan diğer ilaçlar (örneğin, tenofovir dahil) bu mekanizma ile
asiklovir konsantrasyonlarını artırabilir. Benzer şekilde, valasiklovir uygulaması eş zamanlı
olarak uygulanan maddenin plazma konsantrasyonlarını artırabilir.
Valasiklovir nedeniyle yüksek asiklovir maruziyeti bulunan hastalarda (örneğin, zoster
tedavisi veya CMV profilaksisi için uygulanan tedavi dozlarında), aktif renal tübüler
6sekresyonu inhibe eden ilaçlarla eş zamanlı olarak kullanım sebebiyle dikkatli olunması
gereklidir.
Birlikte kullanıldıkları zaman, asiklovirin ve nakil hastalarında kullanılan bir bağışıklık
baskılayıcı ajan olan mikofenolat mofetilin inaktif metabolitinin plazma EAA’sında artış
olduğu gösterilmiştir. Sağlıklı gönüllülerde eş zamanlı uygulandıklarında valasiklovir ve
mikofenolat mofetilin pik konsantrasyonlarında veya EAA’larında hiçbir değişiklik
olmamıştır. Bu kombinasyonun kullanılmasına ilişkin klinik deneyim sınırlıdır.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin klinik etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik Kategorisi B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Genital herpes bulaşma riskini azaltmak için genital herpes tedavisi sırasında güvenli seks
yöntemleri uygulanmalıdır. Hastalara, antiviral tedavi başlamış olsa dahi, semptomlar
mevcutken cinsel ilişkiye girmemeleri söylenmelidir. Antiviral maddelerle uygulanan supresif
tedavi sırasında, viral döküntü sıklığı anlamlı ölçüde azalmaktadır. Bununla birlikte, hala
bulaşma riski mevcuttur. Bu sebeple, valasiklovir tedavisine ek olarak, hastaların güvenli seks
yöntemleri kullanmaları önerilmektedir.
Gebelik dönemi
Gebelik kayıtlarında valasiklovir kullanılmasına ilişkin sınırlı ve gebelikte asiklovir
kullanılmasına ilişkin orta düzeyde veri bulunmaktadır (bu veriler valasiklovir veya oral veya
intravenöz asiklovire (valasiklovirin aktif metaboliti) maruz kalan kadınların gebelik sonuç
değerlendirmelerineilişkin bilgiler doğrultusunda belgelenmiştir); 111 ve 1246 sonuç
(sırasıyla 29 ve 756’sı ilk trimestrdeki maruziyet) ve pazarlama sonrası verileri malformasyon
veya fetüs/neonatal toksisitesi varlığına işaret etmemiştir. Deneysel hayvan çalışmalarında da
valasiklovir üreme toksisitesine neden olmamıştır (bkz. Bölüm 5.3). Gebelikte valasiklovir,
olası yararın, olası riskten fazla olması halinde kullanılmalıdır.
Laktasyon dönemi
Valasiklovirin aktif metaboliti olan asiklovir anne sütüne geçmektedir. Ancak, terapötik
valasiklovir dozlarında anne sütü alan yeni doğanlarda/süt çocuklarında herhangi bir etki
beklenmemektedir, çünkü çocuğun alacağı doz yeni doğan herpesi tedavisi için verilebilecek
intravenöz asiklovir tedavi dozunun %2’sinden daha azdır (bkz. Bölüm 5.2). Emzirme
sırasında valasiklovir dikkatli ve yalnızca klinik olarak endike olduğunda kullanılmalıdır.
Üreme yeteneği (fertilite)
Yapılan fertilite çalışmalarının sonuçları, valasiklovirin oral yolla uygulama yapılan
sıçanlarda fertiliteyi etkilemediğini göstermiştir.
Asiklovirin yüksek parenteral dozlarında, sıçan ve köpeklerde testiküler atrofi ve
aspermatogenezis gözlenmiştir. Valasiklovir ile insanlarda herhangi bir fertilite çalışması
7yapılmamış olmakla birlikte, 400 ila 1000 mg asiklovir ile 6 ay süren günlük tedaviyi takiben
20 hastada sperm sayısı, motilitesi veya morfolojisinde herhangi bir değişiklik
bildirilmemiştir.
4.7 Araç ve makine kullanımı üzerindeki etkiler
Araç veya makine kullanma yeteneği üzerindeki etkiler hakkında çalışma yapılmamıştır.
Hastanın araç veya makine kullanması düşünüldüğünde VALTREX’in advers olay profili ve
hastanın klinik durumu göz önünde bulundurulmalıdır. Ayrıca, aktif maddenin farmakolojisi
temelinde bu tür aktiviteler üzerinde zararlı bir etki beklenmemektedir.
4.8 İstenmeyen etkiler
Klinik çalışmalarda VALTREX ile tedavi edilen hastalarda en az bir endikasyonda en sık
bildirilen advers etki baş ağrısı ve bulantıdır. Trombotik trombositopenik purpura/hemolitik
üremik sendrom, akut böbrek yetmezliği, nörolojik bozukluklar ve DRESS (bkz. Bölüm 4.4)
gibi daha ciddi advers etkiler KÜB’ün diğer bölümlerinde daha ayrıntılı biçimde ele
alınmıştır.
İstenmeyen yan etkiler aşağıda vücut organ sistemine ve sıklığa göre listelenmiştir.
MedDRA vücut sistemi organ sınıflandırmasına ve sıklıklarına göre advers reaksiyonlar
aşağıda verilmiştir:
Kullanılan sıklık kategorileri:
Çok yaygın (≥ 1/10); yaygın (≥1/100 ila <1/10) ; yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Klinik çalışmalarda valasiklovir ile ilişkili kanıtı olan klinik veriler, advers reaksiyonlara
sıklık kategorisi atanmasında kullanılmıştır.
Klinik çalışmalarda gözlenmeyen ama pazarlama sonrası deneyimde saptanan advers etkiler
için, advers etkiler sıklık kategorisi atamak amacıyla en konservatif puan değeri hesabı (“üç
kuralı”) kullanılmıştır. Pazarlama sonrası deneyimde valasiklovir ile ilişkili olduğu saptanan
advers etkiler için, advers etkiler sıklık kategorisi atamada çalışma insidansı kullanılmıştır.
Klinik çalışma güvenlilik veri tabanı, çoğul endikasyonları (herpes zoster tedavisi, genital
herpes tedavi/baskılanması & uçuk tedavisi) kapsayan klinik çalışmalarda valasiklovire maruz
kalan 5855 olguyu temel almaktadır.
Klinik çalışma verileri:
Sinir sistemi hastalıkları
Çok yaygın: Baş ağrısı
Gastrointestinal hastalıklar
Yaygın: Bulantı
Pazarlama sonrası veriler:
Kan ve lenf sistemi hastalıkları
Yaygın olmayan: Lökopeni, trombositopeni
Lökopeni başlıca bağışıklığı baskılanmış hastalarda bildirilmiştir.
8Bağışıklık sistemi hastalıkları
Seyrek: Anafilaksi
Psikiyatrik hastalıklar ve sinir sistemi hastalıkları
Yaygın: Baş dönmesi
Yaygın olmayan: Konfüzyon, halüsinasyon, ajitasyon, tremor, bilinç azalması
Seyrek: Psikotik semptomlar, ataksi, konuşma bozukluğu (disartri), konvülsiyonlar,
ensefalopati, koma, deliryum
Bazen şidddetli olan nörolojik semptomlar ensefalopati ile bağlantılı olabilir ve konfüzyon,
ajitasyon, konvülsiyonlar, halüsinasyonlar, koma gibi durumları içerebilir. Bu olaylar
genellikle geri dönüşümlüdür ve genellikle böbrek yetmezliği olan veya diğer predispozan
faktörleri olan hastalarda görülür (bkz. Bölüm 4.4). CMV profilaksisi için yüksek doz (günde
8000 mg) VALTREX alan organ nakli hastalarında nörolojik bozukluklar diğer
endikasyonlarda kullanılan daha düşük dozlara kıyasla daha sık ortaya çıkmıştır.
Solunum, göğüs bozuklukları ve mediastinal hastalıklar
Yaygın olmayan: Dispne
Gastrointestinal hastalıklar
Yaygın: Kusma, diyare
Yaygın olmayan: Abdominal rahatsızlık
Hepato-biliyer hastalıklar
Yaygın olmayan: Karaciğer fonksiyon testlerinde geri dönüşlü artışlar (örneğin, bilirubin,
karaciğer enzimleri)
Deri ve deri altı doku hastalıkları
Yaygın: Fotosensitivite dahil döküntüler, kaşıntı
Yaygın olmayan: Ürtiker
Seyrek: Anjiyoödem
Bilinmiyor: Eozinofili ve sistemik semptomlarla seyreden ilaç reaksiyonu (DRESS) (bkz.
Bölüm 4.4)
Böbrek ve idrar yolu hastalıkları
Yaygın olmayan: Böbrek ağrısı, hematüri (sıklıkla diğer böbrek olayları ile ilişkilidir)
Seyrek: Böbrek yetmezliği, akut böbrek yetmezliği (özellikle yaşlı hastalarda veya önerilen
dozun üzerinde doz alan renal bozukluğu olan hastalarda)
Bilinmiyor: Tübülointerstisyel nefrit
Böbrek ağrısı, böbrek yetmezliği ile ilişkili olabilir.
Asiklovir kristallerinin böbrekteki intratübüler presipitasyonu da rapor edilmiştir. Tedavi
boyunca yeterli sıvı alımı sağlanmalıdır (bkz. Bölüm 4.4).
Diğer
Bağışıklık sistemi çok düşük yetişkin hastalarda, özellikle ilerlemiş HIV hastalığı olanlarda,
klinik çalışmalarda uzun süreli yüksek dozda (8000 mg/gün) valasiklovir alanlarda böbrek
yetmezliği, mikroanjiyopatik hemolitik anemi ve trombositopeni (bazen bir arada)
bildirilmiştir. Bu bulgular altta yatan patolojisi aynı olan veya eş zamanlı olarak bu
patolojilerin bulunduğu valasiklovir ile tedavi edilmemiş hastalarda da gözlenmiştir.
9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9 Doz aşımı ve tedavisi
Semptomlar ve Belirtiler
Valasiklovir aşırı dozlarını alan hastalarda akut böbrek yetmezliği ve konfüzyon,
halüsinasyonlar, ajitasyon, bilinçte azalma ve komayı içeren nörolojik semptomlar
bildirilmiştir. Bulantı ve kusma meydana gelebilir. Yanlışlıkla aşırı dozda alınmasını önlemek
için gereken önlemler alınmalıdır. Bildirilen olguların pek çoğunu, uygun doz azaltılmasına
gidilmediği için tekrarlayan aşırı doz almış böbrek yetmezliği olan veya yaşlı hastalar
oluşturmaktadır.
Tedavi
Hastalar toksisite belirtileri için yakından incelenmelidir. Asiklovir, hemodiyaliz ile kandan
büyük oranda uzaklaştırılabileceğinden, semptomatik VALTREX doz aşımı oluştuğu takdirde
bir tedavi seçeneği olarak düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Sistemik kullanım için antienfektifler, sistemik kullanım için
antiviraller, doğrudan etkili antiviraller, ters transkriptaz inhibitörleri hariç nükleozidler ve
nükleotidler
ATC kodu: J05AB11
Etki Mekanizması
Bir antiviral olan valasiklovir, asiklovirin L-valin esteridir. Asiklovir bir pürin (guanin)
nükleozid analoğudur.
Valasiklovir insanda, hızla ve hemen hemen tamamen valasiklovir hidrolaz olarak
adlandırılan bir enzimle asiklovir ve valine dönüştürülür. Asiklovir, Herpes simpleks virüsü
(HSV) tip I ve tip II, Varicella zoster virüsü (VZV), Cytomegalovirus (CMV), Epstein-Barr
Virus (EBV) ve insan herpes virüsü 6'ya (HHV-6) karşı in vitro etkili bir spesifik inhibitördür.
Asiklovir fosforillenerek, aktif biçimi olan asiklovir trifosfata dönüşür ve herpes virüsünün
DNA sentezini inhibe eder.
Fosforilasyonun ilk aşaması virüse spesifik enzimin aktivitesini gerektirir. Bu enzim, HSV,
VZV ve EBV vakalarında, sadece virüs ile enfekte olan hücrelerde bulunan viral timidin
kinaz (TK) enzimidir. CMV'de seçicilik, kısmen UL97'nin fosfotransferaz gen ürününün
aracılığı sayesinde, fosforilasyon ile sağlanır. Asiklovirin aktivasyonu için virüs spesifik
enzime gereksinim duyulması, özgün seçiciliğinin ana nedenidir. Fosforilasyon işlemi
(mono’dan trifosfata dönüşümü) hücre kinazları tarafından tamamlanır. Asiklovir trifosfat
virüs DNA polimerazını yarışmalı olarak inhibe eder ve bu nükleozit analoğunun zincire
girmesi ile zincir oluşumunun devamı engellenir. Böylece, virüsün DNA sentezi durdurulur
ve virüs replikasyonu önlenmiş olur.
10Farmakodinamik etkiler
Direnç, timidin kinazı olmayan fenotipe bağlı gelişebilir ki; bu virüsler zaten konak hücrede
dezavantajlıdır.
Çok sık olmamakla birlikte, virüsün timidin kinaz veya DNA polimerazındaki ufak
değişikliklerin azalan duyarlılığa neden olabileceği bildirilmiştir. Bu değişkenlerin virülansı
"wild type" virüse benzemektedir. Asiklovir tedavisi veya profilaksisi gören hastalardan elde
edilen klinik HSV ve VZV izolatların kapsamlı değerlendirilmesi sonucunda, bağışıklık
sorunu olmayan hastalarda asiklovire karşı duyarlılığın azalmasının son derece nadir olduğu
ve organ veya kemik iliği nakli yapılan hastalar, habis hastalıktan dolayı kemoterapi gören ve
insan immün yetmezliği virüsü (HIV) ile enfekte olan hastalar gibi çok ciddi immün
yetersizliği olanlarda dahi çok nadir rastlandığı belirlenmiştir.
Klinik Etkililik ve Güvenlilik
Varicella Zoster Virüs Enfeksiyonu
VALTREX ağrının geçmesini hızlandırır: Zostere bağlı ağrısı olan hastalarda ağrının süresini
ve ağrı çeken hastaların oranını azaltır; ağrı akut ve 50 yaşın üzerindeki hastalarda olmak
üzere post-herpetik nevraljiyi de içerir. VALTREX oftalmik zosterde oküler
komplikasyonların riskini azaltır.
İntravenöz tedavi, immün sistemi baskılanmış hastalarda genellikle zoster tedavisi için
standart olarak kabul edilir; ancak, eldeki sınırlı veriler immün sistemi baskılanmış belli
hastalarda, örneğin solid organ kanseri, HIV, otoimmün hastalıkları, lenfoma, lösemi olan ve
kök hücre nakli geçiren hastalarda VZV enfeksiyonu (herpes zoster) tedavisinde
valasiklovirin klinik yarar sağladığını göstermektedir.
Herpes Simpleks Virüs Enfeksiyonu
Oftalmik HSV enfeksiyonları için valasiklovir geçerli tedavi kılavuzlarına uygun olarak
verilmelidir.
HIV/HSV ko-enfeksiyonu bulunan ve medyan CD4 sayısı >100 hücre/mm3 olan hastalarda
valasiklovir tedavisi ve genital herpes baskılanma çalışmaları yapılmıştır. Günde 2 kez
Valasiklovir 500 mg, semptomatik tekrarlamaların baskılanması bakımından günde 1 kez
1000 mg’dan üstün bulunmuştur. Tekrarlamaların tedavisinde herpes atağı boyunca günde 2
kez 1000 mg Valasiklovir, günde 5 kez oral asiklovir 200 mg’a benzer etkililikte
bulunmuştur. Valasiklovir, ağır bağışıklık yetersizliği olan hastalarda incelenmemiştir.
Diğer HSV enfeksiyonlarının tedavisinde valasiklovirin etkililiği belgelenmiştir.
Valasiklovirin herpes labialis (uçuk) ve kemoterapi veya radyoterapiye bağlı mukozit, fasiyel
yeniden yüzeye çıkma nedeniyle HSV reaktivasyonu ve herpes gladiatorum tedavisinde etkin
olduğu gösterilmiştir. Daha önceki asiklovir deneyimlerine göre, valasiklovir eritema
multiforme, egzama herpetikum ve herpetik dolama tedavisinde asiklovir kadar etkin
görünmektedir.
Valasiklovirin baskılayıcı tedavi olarak alındığı ve güvenli cinsellik uygulamaları ile kombine
edildiğinde bağışıklığı yeterli olan hastaların genital herpes bulaştırma riskini azalttığı
kanıtlanmıştır. HSV-2 enfeksiyonu ile uyumlu olmayan 1.484 heteroseksüel, yeterli
bağışıklığı bulunan erişkin çiftte bir çift-kör, plasebo kontrollü çalışma yapılmıştır. Sonuçlar
bulaşma riskinde valasiklovir ile plaseboya göre anlamlı bir azalma sağlandığını göstermiştir:
%75 (semptomatik HSV-2 edinilmesi), %50 (HSV-2 serokonversiyon), ve %48 (genel HSV-2
11edinilmesi). Bir viral bulaştırma alt-çalışmasına katılan olgular arasında valasiklovir, virüsün
bulaştırıcılığını plaseboya göre %73 anlamlı derecede azaltmıştır (bkz. Bölüm 4.4).
Sitomegalovirüs Enfeksiyonu (bkz. Bölüm 4.4).
Solid organ nakli (böbrek, kalp) yapılan olgularda valasiklovir ile CMV profilaksisi akut graft
reddinin ortaya çıkmasında, fırsatçı enfeksiyonlarda ve diğer herpes virüs enfeksiyonlarında
(HSV, VZV) azalma sağlamıştır. Solid organ nakli yapılan hastalarda optimal terapötik
yönetimin ne olduğunu tanımlamak için valgansiklovire karşı doğrudan birebir karşılaştırma
çalışması yapılmamıştır.
5.2 Farmakokinetik özellikler
Genel özellikler
Emilim:
Valasiklovir, asiklovirin ön-ilacıdır. Valasiklovirden dönüşen asiklovirin biyoyararlanımı oral
asiklovir ile önceden gözlenenden 3,3 – 5,5 kat daha fazladır. Oral uygulamadan sonra
valasiklovir çok iyi emilir ve hızla ve neredeyse tamamen asiklovir ve valine dönüşür. Bu
dönüşüme muhtemelen insan karaciğerinde izole edilen ve valasiklovir hidrolaz adı verilen bir
enzim aracılık etmektedir. 1000 mg valasiklovirden asiklovirinin biyoyararlanımı %54’tür ve
besin varlığında azalmaz. Valasiklovir farmakokinetiği dozla orantılı değildir. Emilimin oranı
ve kapsamı artan dozla birlikte azalır ve terapötik doz aralığında C ’ın orantısal olandan
maks
daha az artması ile sonuçlanır ve 500 mg üzeri dozlarda biyoyararlanım azalır. Böbrek
fonksiyonu normal olan sağlıklı olgulara 250-2000 mg tek doz valasiklovir uygulandıktan
sonra Asiklovir farmakokinetik parametre hesapları aşağıda yer almaktadır.
Asiklovir PK Parametresi 250 mg 500 mg 1000mg 2000 mg
(N=15) (N=15) (N=15) (N=8)
C mikrogram/mL 2,2 ± 0,38 3,37 ± 0,95 5,2 ± 1,92 8,3 ± 1,43
maks
T saat (s) 0,75 1 2 2
maks
(0,75–1,5) (0,75–2,5) (0,75–3) (1,5–3)
EAA mikrogram.s/mL 5,5 ± 0,82 11,1 ± 1,75 18,9 ± 4,51 29,5 ± 6,36
C = Pik konsantrasyon; T = Doruk konsantrasyona kadar geçen zaman; EAA =
maks maks
Konsantrasyon-zaman eğrisi altında kalan alan. C ve EAA değerleri ortalama + standart
maks
sapma olarak belirtilmiştir. T değerleri medyan ve değer aralığı olarak belirtilmiştir.
maks
Değişmemiş valasiklovirin doruk plazma konsantrasyonları, doruk asiklovir düzeylerinin
yalnızca %4’ü kadardır ve dozlamadan sonra medyan 30 – 100 dakikada bu düzey gerçekleşir
ve dozlamadan 3 saat sonra ölçülebilir sınırda ya da bu sınırın altındadır. Valasiklovir ve
asiklovir farmakokinetik profilleri tek ve yinelenen dozlardan sonra benzerdir. Herpes zoster,
herpes simpleks ve HIV enfeksiyonu oral valasiklovir uygulandıktan sonra valasiklovir ve
asiklovir farmakokinetiğinde sağlıklı erişkinlere göre anlamlı bir değişiklik yapmamıştır.
Günde 4 kez 2000 mg valasiklovir alan nakil hastalarında, asiklovir zirve konsantrasyonları
aynı dozu alan sağlıklı gönüllülere benzer veya daha fazla olmuştur. Tahmin edilen günlük
EAA’lar daha fazladır.
Dağılım:
Valasiklovirin plazma proteinlerine bağlanması çok düşüktür (%15). CSF/plazma EAA oranı
olarak belirlenen CSF penetrasyonu asiklovir ve 8-hidroksi-asiklovir metaboliti (8-OH-ACV)
için yaklaşık %25 ve 9-(karboksimetoksi)metilguanin (CMMG) metaboliti için yaklaşık
%2,5’tir.
12Biyotransformasyon:
Oral uygulamayı takiben valasiklovir, ilk geçiş intestinal ve/veya hepatik metabolizma
yoluyla asiklovire ve L-valine dönüşür. Asiklovir düşük bir oranda, alkol ve aldehit
dehidrogenaz ile 9-(karboksimetoksi)metilguanin (CMMG) metabolitine ve aldehit oksidaz
ile 8-hidroksi-asiklovir (8-OH-ACV) metabolitine dönüşür. Toplam plazma maruziyetinin
yaklaşık %88’i asiklovire, %11’i CMMG’ye ve %1’i 8-OH-ACV’ye bağlıdır. Valasiklovir ve
asiklovir sitokrom P450 enzimleri ile metabolize edilmez.
Eliminasyon:
Valasiklovir idrarda başlıca (geri kazanılan dozun %80’den fazlası) asiklovir ve metaboliti
CMMG (geri kazanılan dozun yaklaşık %14’ü) şeklinde elimine edilir. 8-OH-ACV metaboliti
idrarda yalnızca az miktarda saptanır (geri kazanılan dozun <%2’si). Uygulanan valasiklovir
dozunun %1’den azı idrarda değişmemiş ilaç olarak bulunur. Böbrek fonksiyonu normal olan
hastalarda asiklovirin plazma eliminasyon yarılanma ömrü valasiklovirin tek ya da çoklu
dozlarından sonra yaklaşık 3 saattir.
Hastalardaki karakteristik özellikler
• Hamile kadınlarda: Gebeliğin geç döneminde valasiklovir ve asiklovir farmakokinetiğine
ilişkin bir çalışma, gebeliğin valasiklovir farmakokinetiğini etkilemediğini göstermiştir.
• Anne sütüne geçiş: 500 mg valasiklovir dozu oral uygulandıktan sonra, anne sütünde pik
asiklovir konsantrasyonları (C ) maternal asiklovir serum konsantrasyonlarının 0,5 –
maks
2,3 katı arasında değişmiştir. Anne sütünde medyan asiklovir konsantrasyonu 2,24
mikrogram/ml’dir (9,95 mikromol/L). Anneye günde 2 kez 500 mg valasiklovir dozu
verildiğinde, anne sütü alan bir süt çocuğu 0,61 mg/kg/gün civarında oral asiklovir dozuna
maruz kalmış olacaktır. Anne sütünden asiklovirin eliminasyon yarı ömrü seruma
benzerdir. Maternal serumda, anne sütünde veya süt çocuğu idrarında değişmemiş
valasiklovir saptanmamıştır.
• Böbrek yetmezliği: Asiklovirin eliminasyonu, böbrek fonksiyonu ile ilişkilidir ve
asiklovire maruziyet, böbrek yetmezliğinin şiddeti ile birlikte artış gösterir. Son evre
böbrek yetmezliği hastalarında valasiklovir uygulamasından sonra asiklovirin ortalama
eliminasyon yarılanma ömrü yaklaşık 14 saat iken aynı değer normal böbrek
fonksiyonunda yaklaşık 3 saattir (bkz. Bölüm 4.2).
• Plazma ve serebrospinal sıvıda (CSF) asiklovir ile CMMG ve 8-OH-ACV metabolitlerine
maruziyet, 6 saatte bir 2000 mg alan, böbrek fonksiyonları normal 6 gönüllü (ortalama
kreatinin klirensi 111 mL/dk, aralık 91-144 mL/dk) ve 12 saatte bir 1500 mg alan, şiddetli
böbrek yetmezliği olan 3 gönüllüye (ortalama CLcr 26 mL/dk, aralık 17-31 mL/dk)
uygulanan çoklu valasiklovir dozlarından sonra kararlı durumda incelenmiştir. Gerek
plazmada gerekse CSF’de asiklovir, CMMG ve 8-OH-ACV konsantrasyonları, şiddetli
böbrek yetmezliğinde, normal böbrek fonksiyonuna kıyasla sırasıyla ortalama 2, 4 ve 5 - 6
kat daha yüksek olmuştur.
• Karaciğer yetmezliği: Farmakokinetik veriler karaciğer bozukluğunun valasiklovirin
asiklovire dönüşme oranını azalttığını ancak dönüşümün kapsamını etkilemediğini
göstermiştir. Asiklovir yarılanma ömrü etkilenmemiştir.
5.3 Klinik öncesi güvenlilik verileri
Klinik dışı veriler konvansiyonel güvenlilik farmakolojisi, yinelenen doz toksisitesi,
genotoksisite ve karsinojenik potansiyel açısından insanlarda özel bir risk olduğunu
göstermemiştir.
13Valasiklovir’in oral yoldan uygulaması dişi ve erkek sıçanların fertilitesi üzerinde herhangi
bir etki oluşturmamıştır.
Valasiklovir sıçan ve tavşanlarda teratojenik değildir. Valasiklovir neredeyse tamamen
asiklovire metabolize olur. Uluslararası kabul görmüş testlerde asiklovirin subkütan olarak
uygulanması sıçan ve tavşanlarda teratojenik etkiye sebep olmamıştır. Sıçanlar üzerinde
yapılan ilave çalışmalarda, 100 mikrogram/mL'lik plazma asiklovir seviyelerini meydana
getiren subkutan dozlarda fetal anormallikler ve maternal toksisite gözlemlenmiştir(2000 mg
tek doz valasiklovir alan normal böbrek fonksiyonu olan hastalardakinden > 10 kat yüksek).
6. FARMASÖTİK ÖZELLİKLER
6.1 Yardımcı maddelerin listesi
Çekirdek tablet:
Mikrokristalin selüloz
Krospovidon
Povidon K90
Magnezyum stearat
Kolloidal anhidröz silika
Film kaplama:
Hidroksipropilmetilselüloz
Titanyum dioksit
Polietilen glikol 400
Polisorbat 80
Cilalama:
Karnauba mumu
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
30 oC altındaki oda sıcaklığında saklayınız.
6.5 Ambalajın niteliği ve içeriği
21 tabletlik PVC/Al folyo blister içeren karton kutularda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1. Levent Plaza B Blok 34394 1. Levent/İstanbul
Telefon: 0212 339 44 00
Faks: 0212 339 45 00
148. RUHSAT NUMARASI
2021/397
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.10.2021
Ruhsat yenileme tarihi: 28.10.2021
10. KÜB’ün YENİLENME TARİHİ
15