1 / 5  
 KISA ÜRÜN BİLGİSİ  
  
1.  BEŞERİ TIBBİ ÜRÜNÜN ADI   
 
FURACEPT  % 0,2 merhem  
  
2.  KALİTATİF VE KANTİTATİF BİLEŞİM   
 
Etkin madde:  
Her 100 gram merhem 0,2 gram nitrofurazon içerir.  
  
Yardımcı maddeler:   
1 g merhem içerisinde; 
Propilen glikol …………………. 51,25 mg  
Yardımcı maddeler için Bölüm 6.1’e bakınız.  
  
3.  FARMASÖTİK FORM   
Merhem  
Sarı renkli  merhem.  
  
4.  KLİNİK ÖZELLİKLER   
  
4.1  Terapötik endikasyonlar  
  
FURAC EPT, ameliyat yaralarının enfeksiyondan korunmasında, duyarlı mikroorganizmaların 
oluşturduğu piyoderma, dermatoz gibi cilt enfeksiyonlarında, kesik, yara, yanık ve ülser 
enfeksiyonlarında endikedir. FURA CEPT, ayrıca donörlerde deri greftleri alanları ve otit is 
eksterna gibi diğer durumların tedavisinde kullanılır.  
  
4.2  Pozoloji ve uygulama şekli  
  
Pozoloji/uygulama sıklığı ve süresi  
FUR ACEPT , uygulama ya da pansuman şekline göre, günlük olarak veya birkaç günde bir 
topikal olarak, iyileşme sağlanıncaya dek uygulanır. Tedaviye 7- 10 gün devam edilmesi 
önerilir.  
  
Uygulama şekli  
Lezyonların üzerine doğrudan doğruya bir gazlı bez veya spatül ile uygulanır. Geniş yanık 
alanlarına steril gazlı bez üzerine yayıldıktan sonra uygulanır. Postoperatif vakalarda 
FURAC EPT’in üzerine vazelinli gazlı bez konması pansumanın yapışmasını önler ve bu 
şekilde pansumanın 5 -7 gün açılmadan bırakılması mümkün olur. Pansuman çıkarılırken gazlı 
bezin serum fizyolojikle ıslatılması, çıkarılmasını kolaylaştırır.  
  
Özel popülasyon lara ilişkin ek bilgiler  
  
Böbrek/Karaciğer yetmezliği  
Böbrek yetmezliği durumlarında kullanımda dikkat gerektirir. FURAC EPT’in bileşiminde 
bulunan polietilen glikol, derisi kalkmış vücut bölgelerinden emilerek böbrek bozukluğunu 
arttırabilir ve metabolik asidoz gelişimine neden olabilir (Bkz. Bölüm 4.4).    2/5 
  Karaciğer yetmezliği olan hastalarda herhangi bir çalışma yapılmamıştır. Doz ayarlamasına 
gerek yoktur.  
  
Pediyatrik popülasyon   
Çocuklarda kullanımının güvenlilik ve etkinliği saptanmamıştır.  
  Geriyatrik popülasyon  
Geriyatrik popülasyona ilişkin herhangi bir çalışma yapılmamıştır.      
  
4.3  Kontrendikasyonlar  
Nitrofurazon ve FURACEPT ’in Bölüm 6.1’de belirtilen bileşiminde bulunan maddelerden 
herhangi birine karşı bilinen aşırı duyarlılığı  bulunan kişilerde kontrendikedir.  
  
4.4  Özel kullanım uyarıları ve önlemleri  
Böbrek yetmezliği durumlarında kullanımda dikkat gerektirir.   
  
Topikal olarak uygulanan antibakteriyel  ilaçların kullanımı sırasında, seyrek olarak, preparata 
duyarlı olmayan mantarların da içinde olduğu bir grup mikroorganizma enfeksiyon 
oluşturabilir. Böyle durumlarda ya da yerel hassasiyet ve tahriş belirtileri görüldüğünde kullanıma son verilerek gerekli tedavi yöntemleri uygulanmalıdır.  
  
Kulak enfeksiyonu için kullanımı sırasında kulak yolunda tahriş ya da ödem oluşursa ilacın 
kullanımının sonlandırılması gerekir.  
  
Glukoz 6 fosfat dehidrogenaz eksikliğinde dikkatli olunmalıdır.  
  
Bileşiminde bulunan polietilen glikol, derisi kalkmış ve geniş vücut bölgelerinden emilerek 
böbrek bozukluğu ve metabolik asidoz gelişimine neden olabilir ya da mevcut böbrek bozukluğunu arttırabilir (Bkz. Bölüm 4.2).  
 Bu ilaç her 1 gramda 52,25 mg propil en glikol içerir. Deride irritasyona neden olabilir.  
 
4.5  Diğer tıbbi ürünler ile etkileşimler ve diğer etkileşim şekilleri  
Bilinen bir ilaç etkileşimi yoktur.   
FURACEPT  haricen cilde uygulanan bir merhem olduğundan yiyecek ve içeceklerle 
etkileşmez.  
  
Özel popülasyonlara ilişkin ek bilgiler  
Özel popülasyonlara ilişkin herhangi bir çalışma yapılmamıştır.      
  
Pediyatrik popülasyon   
Çocuklarda kullanımının güvenlilik ve etkinliği saptanmamıştır.  
    
4.6  Gebelik ve laktasyon  
Genel tavsiye  
Gebelik kategorisi: C    3/5 
   
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Hayvanlar üzerinde yapılan araştırmalar üreme toksisitesinin bulunduğunu göstermiştir. Çocuk 
doğurma potansiyeli bulunan kadınlara uygulanırken ilacın yarar -risk oranı göz önünde 
tutularak ilacın kullanılması önerilir.  
  
Gebelik dönemi  
FURACEPT ’in gebe kadınlarda kullanılmasına ilişkin yeterli veri mevcut değildir. Hayvanlar 
üzerinde yapılan çalışmalarda fetüs üzerinde (teratojenik, embriyosidal veya diğer)  istenmeyen 
etkiler görülmüştür. Kadınlarda yapılmış kontrollü çalışmalar bulunmamaktadır veya hayvanlar 
ve kadınlarla ilgili çalışmalara ulaşılamamaktadır.  İnsanlara yönelik potansiyel risk bilinmemektedir. Gebe kadınlara uygulanırken ilacın yarar -risk o ranı göz önünde tutularak 
ilacın kullanılması önerilir.  
  
Laktasyon dönemi  
Emziren kadınlarda ilacın süte geçtiğine ilişkin bir bilgi olmamasına karşın, birçok ilacın süte 
geçtiği bilindiğinden, FURACEPT  kullanımında kesin bir endikasyon bulunuyorsa emzi rmeye 
son verilmesi önerilir.   
  
Üreme yeteneği/Fertilite  
Üreme yeteneği ve fertilite üzerindeki etkileri üzerine çalışma yapılmamıştır.  
  
4.7  Araç ve makine kullanımı üzerindeki etkiler  
Araç ve makine kullanma yeteneği üzerinde hiçbir etkisi yoktur ya da ihmal edilebilecek 
düzeydedir.   
  
4.8  İstenmeyen etkiler  
Advers ilaç reaksiyonları aşağıdaki sıklık derecesine göre belirlenmiştir:  Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
  
  
Deri ve deri altı doku hastalıkları  
Seyrek: Cilt döküntüsü, kaşıntı ve lokal  ödem gibi değişik derecelerde kontakt dermatit 
reaksiyonları görülmüştür.  
Diğer nitrofuran türevleriyle çapraz duyarlılık görülebilir.  Bilinmiyor: Deride süperenfeksiyon (nitrofurazon kullanımı mantar ve Pseudomonas  da dahil 
olmak üzere patojenlerin çoğalması ile birlikte ikincil enfeksiyona neden olabilmektedir).  
  
Şüpheli advers reaksiyonların raporlanması
  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:  
tufam@titck.gov.tr; tel: 0 800 314 00 08; faks : 0 312 218 35 99).  
    4/5 
   
4.9  Doz aşımı ve tedavisi  
FURACEPT  haricen kullanılan bir preparattır. Eğer yüksek miktarda oral yoldan alınırsa 
semptomatik ve destekleyici tedavi uygulanmalıdır.  
  
5.  FARMAKOLOJİK ÖZELLİKLER   
  
5.1. Farmakodinamik özellikler   
Farmakoterapötik grup: Antiseptikler ve dezenfektanlar  
ATC kodu: D08AF01   
 
Etki mekanizması:  
Nitrofurazon geniş bir antibakteriyel spektruma sahip olan sentetik bir nitrofurandır; 
karbohidrat metabolizmasında görev alan bakteriyel enzimleri inhibe etmek  yoluyla etkisini 
göstermektedir. İlaç, aşağıda yer alan yüzeysel enfeksiyonlar (a) ve yanıklarda (b) gelişen suşlar da dahil olmak üzere geniş bir gram pozitif ve gram negatif organizma yelpazesi üzerinde etki göstermektedir:  
  
Gram (+)  Gram ( -)  
Clostridium perfringens (a)  Enterobacter aerogenes (a)  
Staphylococcus epidermidis (a)(b)  Alcaligenes faecalis (a)  
Staphylococcus aureus (a)(b)  Escherichia coli (a)(b)  
Streptococcus viridans (a)  Gardnerella vaginalis (a)  
Streptococcus pyogenes (hemolyticus) (a)(b)  Proteus mirabilis (a)  
Streptococcus faecalis (a)  Proteus morganella (morganii) (a)  
  Proteus rettgeri (a)  
  Proteus vulgaris (a)(b)  
  Klebsiella pneumoniae (a)  
  
İn vitro ortamda, Proteus  suşlarının  tamamında duyarlılık gözlenmemiştir.   
Pseudomonas  suşları genel olarak duyarlıdır.   
Nitrofurazon, fungusit etkiye sahip değildir.  
  
5.2. Farmakokinetik özellikleri  
  
Genel özellikler  
 
Emilim  
Ürünün emilimi ile ilgili yeterli veri bulunmamaktadır. Nitrofurazon bir nitrofuran türevidir. 
Nitrofuranlar deriden iyi emilirler.   
  
Dağılım  Ürünün dağılımı ile ilgili yeterli veri 
bulunmamaktadır.  
  
Biyotransformasyon:   
Ürünün metabolizması ile ilgili yeterli veri bulunmamaktadır.  
 
Eliminasyon:   
Ürünün el iminasyonu ile ilgili yeterli veri bulunmamaktadır.  
   5/5 
   
Doğrusallık/doğrusal olmayan durum:   
Nitrofurazon bir nitrofuran türevidir. Nitrofuranlar deriden iyi emilir. Plasenta bariyerini aşar 
ve süte geçerler. Nitrofuranların %60’ı vücut dokularından emilere k ilaç ve inaktif 
metabolitlerine metabolize olur.  
  
5.3.  Klinik öncesi güvenlilik verileri  
Diğer bölümlerde yer alan bilgilere ek olarak klinik öncesi güvenlilik verisi bulunmamaktadır.  
  
6.    FARMASÖTİK ÖZELLİKLER  
  
6.1.  Yardımcı maddelerin listesi  
Polietilen Glikol 4000  
Polietilen Glikol 1500  
Polietilen Glikol 400  
Propilen Glikol  
  
6.2.  Geçimsizlikler  
Bilinen bir geçimsizliği yoktur.  
  
6.3.   Raf ömrü  
48 ay  
  
6.4.  Saklamaya yönelik özel uyarılar  
25ºC altında ki oda sıcaklığında saklanmalıdır. Güneş ışığıyla, floresan ışığıyla, alkali 
maddelerle ve 40ºC’den yüksek ısılarla doğrudan temasından kaçınılmalıdır.   
  
6.5 Ambalajın niteliği ve içeriği  
Kutuda, silindirik polietilen kapaklı alüminyum tüpte 30 g ve 56 g merhem .   
  
6.6.  Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da materyaller “Tıbbi Atıkların Kontrolü Yönetmeliği’’ ve 
“Ambalaj Atıklarının Kontrolü Yönetmelikleri”ne  uygun olarak imha edilmelidir.    
  
7.     RUHSAT SAHİBİ  
İstanbul İlaç San. ve Tic. A.Ş. Kartal/İstanbul   
  
8. RUHSAT NUMARASI  
2020/52   
9.İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 10.03.2020  
Ruhsat yenileme tarihi:   
  
10. KÜB’ÜN YENİLENME TARİHİ  
  