1 / 13  KULLANMA  TALİMATI  
 
VİSOVENT 10 mcg/m L Nebulizatör İçin Çözelti  İçeren  Ampul  
Solunum  yoluyla uygulanır.  
Steril  
 
Etkin madde: 1 ml nebulizatör  çözeltide  0.010 mg iloprost 
Yardımcı madde( ler): Trometamol,  etanol,  sodyum  klorür, hidroklorik  asit, enjeksiyonluk su. 
 
 
 
Bu Kullanma  Talimatında:  
 
1. VİSOVENT nedir ve ne için kullanılır?  
2. VİSOVENT ’i kullanmadan  önce dikkat edilmesi gerekenler  
3. VİSOVENT  nasıl kullanılır?  
4. Olası yan etkiler nelerdir?  
5. VİSOVENT ’in saklanması  
 
Başlıkları  yer almaktadır.  
 
1. VİSOVENT nedir  ve ne için kullanılır?  
• VİSOVENT , 1 ml n ebulizatör  çözeltisi 0.010 mg iloprost  içermektedir.  Nebulizatör  
olarak  isimlendirilen  özel bir cihaz  aracılığıyla  kullanılır.  Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü  sizin  için önemli  bilgiler  içermektedir.  
• Bu kullanma talimatını  saklayınız.  Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında,  doktora veya hastaneye  gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2 / 13  • VİSOVENT ’in etkin  maddesi  olan iloprost, sentetik  bir prostasiklin  benzeridir.  Akci ğer 
damarlarında genişleme  sağlar.  
• VİSOVENT , 2 ml çözelti  içeren  30 ampul olarak  kullanıma  sunulmuştur.  
• VİSOVENT , orta ve ağır evredeki  birincil  (nedeni  bilinmeyen  ve ailesel)  akciğer  
hipertansiyonu  olan hastalarda ve akciğer  dokusunun tutulmadığı skleroderma  (doku  
kalınlaşması)  hastalığına  bağlı  akciğer  hipertansiyonu  olan hastalarda egzersiz kapasitesini  
artırmak  ve bulguları iyileştirmek  amacıyla  kullanılır.  
 
2. VİSOVENT ’i kullanmadan  önce  dikkat  edilmesi  gerekenler  
VİSOVENT ’i aşağıdaki  durumlarda  KULLANMAYINIZ  
Eğer;  
• İloprost  veya VİSOVENT ’in içindeki diğer  maddelere alerjiniz  varsa, 
 
• Kanama riskiniz  varsa (örneğin;  aktif mide  ülseri veya ince bağırsağın  ilk kısmında  ülseriniz  
(duodenal  ülser)  varsa,  fiziksel yaralanma (travma)  geçirmişseniz,  kafatasınızda kanama riskiniz  
varsa),  
• Aşağıdakiler  gibi bir kalp probleminiz  varsa: 
− Kalp  kaslarına zayıf  kan akışı (Ağır  kalp damar  hastalığınız  veya stabil  olmayan  anjina  
yani harekete bağlı  olmayan  göğüs  ağrınız  varsa);  
Belirtiler  arasında göğüs  ağrısı  olabilir.  
− Son 6 ay içinde  kalp krizi geçirdiyseniz,  
− Yakın  tıbbi takibi yapılmayan  kalp yetmezliğiniz  (dekompanse  kalp yetmezliği)  varsa,  
− Şiddetli  kalp ritm bozukluğunuz  varsa,  
− Akciğer  hipertansiyonuna  bağlı  olmayan,  klinik  olarak  belirgin,  kalp kasında  işlev 
bozukluğu olan doğumsal  veya edinsel  kalp kapak  bozuklukları  varsa.  
• Son 3 ay içinde  inme  geçirdiyseniz  ya da beyne  kan tedariğini  azaltan  başka  bir olay (örn 
geçici  iskemik  atak)  yaşadıysanız,  
• Akciğerlerde sıvı birikimi (pulmoner konjesyon)  şüphesi  varsa,  
• Toplardamar tıkayıcı hastalığına  (tıkalı veya daralmış  damara  bağlı)  bağlı  akciğer  
hipertansiyonunuz  varsa  3 / 12  VİSOVENT ’i aşağıdaki  durumlarda  DİKKATL İ KULLANINIZ  
Eğer;  
VİSOVENT 'i kullanmadan önce  doktorunuza, eczacınıza veya hemşirenize  danışınız:  
VİSOVENT  'i solumak  özellikle  bronkospazm  (küçük hava kanallarının  duvarlarındaki  
kasların  ani kasılması)  ve hırıltılı solunum  olan hastalarda solunum  güçlüklerini 
tetikleyebilir.  Akciğer  enfeksiyonunuz,  kronik  tıkayıcı akciğer  hastalığı  (kronik  
obstrüktif  pulmoner  hastalık)  veya ağır astımınız  varsa,  doktorunuza bildiriniz.  
Doktorunuz sizi yakından  takip  edecektir.  
Tedaviden önce  kan basıncınız  kontrol  edilecektir  ve kan basıncınız  çok düşükse  
(büyük tansiyonunuz  85 milimetreciva’nın  altındaysa)  VİSOVENT tedavisi  başlanmamalıdır.  
 
Genel  olarak,  bayılma  ve baş dönmesi gibi düşük  kan basıncı  etkilerinden  kaçınmak  
için dikkatli  olmalısınız : 
• VİSOVENT ile birlikte kullanıldığında;  kan basıncınızı  (tansiyon)  daha da 
düşürebilecek  başka  herhangi  bir ilaç kullanıyorsanız,  doktorunuza bildiriniz  (bkz.  
"Diğer  ilaçlar  ile birlikte  kullanımı").  
• Sandalye veya yataktan  yavaşça kalkın.  
• Yataktan  çıkar  çıkmaz  bayılacak  gibi olursanız,  günün ilk dozunu yatakta  uzanırken  
almanız  yararlı  olabilir.  
• Bayılma  nöbetleri  yaşama  eğiliminiz  olursa,  örneğin fiziksel efor gibi herhangi  bir 
istisnai  zorlanmadan  kaçının; önce  VİSOVENT solumanız  faydalı  olabilir.  
 
Bayılma  nöbetleri  altta yatan  bir hastalığa  bağlı  olabilir.  Bu nöbetler  kötüleşirse  
doktorunuza söyleyiniz.  Doktorunuz, dozunuzu ayarlamayı  veya tedavinizi değiştirmeyi 
düşünebilir.  
 
Eğer;  
• Sağ kalp yetmezliği  gibi kalp hastalığınız  varsa veya kalp yetmezliğinizin  
kötüleştiğini  düşünüyorsanız,  doktorunuza  söyleyiniz.  Belirtiler;  ayak ve bileklerin  
şişmesi,  nefes  darlığı,  çarpıntı,  gece daha sık idrara  çıkmayı kapsayabilir. Doktorunuz 
tedavinizi değiştirmeyi  düşünebilir.  
• Nefes  almada güçlük  çekme,  kanlı öksürük  ve aşırı terleme gibi akciğerinizde su 
olduğunun (akciğer  ödemi)  belirtileri  görülürse,  4 / 12  • VİSOVENT  kullanmayı  bırakın  ve hemen  doktorunuza söyleyiniz.  Doktorunuz nedenini  
araştıracak  ve uygun önlemleri alacaktır.  
• VİSOVENT ’in solunması özellikle akciğeri ile ilgili sorunları olan hastalarda bronkospazmı 
(olası solunum güçlüğü ile hava yollarının daralması) tetikleyebilir.  
• Akciğerdeki  pıhtıya  bağlı  gelişen  pulmoner  hipertansiyonunuz var ve bunun ameliyat  
ile tedavisi  mümkünse, 
VİSOVENT  ilk tedavi  olarak  kullanılmamalıdır.  Bu durum sizin için geçerli  ise, doktorunuz  
size bildirecektir.  
• Bayılma  görülürse veya bayılma  sayısında  artış görülürse, doktorunuza  bildiriniz.  
• Karaciğer  hastalığınız  veya diyaliz  gerektiren  ağır böbrek  yetmezliğiniz  varsa , 
doktorunuza söyleyiniz.  Kademeli  olarak  reçete edilen  doz verilebilir  veya diğer  hastalardan  
daha düşük VİSOVENT  dozu  reçete edilebilir.  
 
VİSOVENT cilt ve göz ile temas  etmemeli;  VİSOVENT ’in yutulması  önlenmelidir.  Eğer 
temas  oluştuysa  deri ve göz hemen  bol su ile yıkanmalıdır.  Kazara içildiyse  bol su 
içilmeli  ve doktora başvurulmalıdır.  Nebulizatör  seansları  sırasında  yüz maskesinden 
kaçınılmalı ve sadece bir ağızlık kullanılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Yeni  doğanlar,  bebekler  ve hamileler  ilaç kullanırken  aynı odada bulunmamalıdırlar.  
 
VİSOVENT ’in yiyecek  ve içecek  ile kullanılması  
VİSOVENT  solunum  yoluyla  uygulanır.  Bu nedenle yiyecek  ve içeceklerle etkileşmesi  
beklenmemektedir.  Bununla birlikte  ilacın  solunması  esnasında  yiyecek  ve içecek  alımından  
kaçınılmalıdır.  
 
Hamilelik  
İlacı kullanmadan  önce doktorunuza veya eczacınıza  danışınız.  
 
Çocuk  doğurma potansiyeli  bulunan kadınlar  VİSOVENT  ile tedavi  sırasında  güvenilir doğum  
kontrol  yöntemleri  kullanmalıdır.  5 / 12  VİSOVENT , hamilelik  sırasında  sadece,  doktorunuzun tedavinin potansiyel faydasının,  bebek  
üzerindeki  potansiyel  risk üzerine daha baskın  geldiğine  karar  vermesi  halinde  kullanılabilir.  
 
Tedaviniz  sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce doktorunuza veya eczacınıza  danışınız.  
VİSOVENT ’in/metabolitlerin  anne sütüne geçip  geçmedi ği bilinmemektedir.  Bu nedenle 
VİSOVENT  ile tedavi  sırasında  emzirmeden  kaçınılmalıdır.  
 
Araç  ve makine  kullanımı  
Baş dönmesi gibi düşük tansiyon  belirtileri varsa  araç sürme  veya makine kullanma kabiliyeti  
ciddi olarak  etkilenebilir.  Bu etkiler  oluşuyorsa  araç ve makine  kullanmayınız.  
 
VİSOVENT ’in içeriğinde  bulunan  bazı yardımcı  maddeler  hakkında  önemli  bilgiler  
VİSOVENT her dozunda 1 mmol (23 mg)’dan daha az sodyum içerir;  yani esasında 
“sodyum  içermez” ve az miktarda (her dozda  100 mg’dan  daha az) etanol  (alkol)  içerir.  
 
Diğer  ilaçlar  ile birlikte  kullanımı 
VİSOVENT ’i aşağıdaki  ilaçlarla  birlikte  kullanıyorsanız  doktorunuza bildiriniz.  Bazı kan 
testlerinin  yapılması  uygun olabilir:  
• Vazodilatörler  ve antihipertansif  ajanlar  gibi yüksek tansiyon  tedavisinde ya da kalp 
hastalıklarında kullanılan  ilaçlar  (beta  blokörler,   nitrovazodilatörler,  ACE  inhibitörleri 
vb.) ile tansiyonunuz  daha da düşebilir.  
• Kan sulandırıcı ya da kanın  pıhtılaşmasını  engelleyen  ilaçlar  (Aspirin  veya asetilsalisilik  
asit, heparin,  varfarin  ve fenprokumon gibi kumarin  tipi antikoagülanlar, steroid  olmayan  
antienflamatuvarlar,  fosfodiesteraz  inhibitörleri ve nitrovazodilatörler ve diğerleri)  
• Kortizon  türü ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza  bu konu hakkında bilgi veriniz.  6 / 12  3. VİSOVENT  nasıl  kullanılır?  
Uygun kullanım  ve doz/uygulama sıklığı için talimatlar:  
VİSOVENT ile tedavinin başlangıcında  ilk inhale  edilen  iloprost  dozu 2,5 mikrogram  
olmalıdır.  Eğer doz iyi tolere  ediliyorsa,  doz 5,0 mikrograma  kadar  arttırabilir  ve bu 
dozda devam  edilebilir.  5,0 mikrogramlık  dozun düşük tolerabilitesi  durumunda ise, doz 
2,5 mikrograma düşürülebilir.  
İnhalasyon seansı  başına saptanan  doz ki şisel ihtiyaç  ve toleransa göre günde 6 – 9 kere 
tekrarlanır.  
Gerektiğinde  ilacın  dozu  doktorunuz tarafından  ayarlanacaktır.  
 
Uygulama yolu ve metodu:  
VİSOVENT , nebulizatör  adı verilen  cihazlar  aracılığıyla  solunum  yoluyla  uygulanır.  Her 
seans  yakla şık 4-10 dakika sürer.  VİSOVENT cilt ve göz ile temas  etmemeli;  VİSOVENT ’in 
ağızdan  alımı  önlenmelidir.  Nebulizatör  seansları  sırasında  yüz maskesinden  kaçınılmalı ve 
sadece bir ağızlık  kullanılmalıdır.  
I-Neb AAD  sistemi kullanma  talimatları:  
I-Neb AAD  sistemi kullanılırken  aşağıdaki  talimatlar  takip  edilmelidir.  
 
I-Neb AAD  sistemi  tarafından  uygulanan doz, bir kontrol  diski  ile birlikte ilaç haznesi  
tarafından  kontrol  edilir.  Her ilaç haznesinde  karşılık  gelen  renk kodlu  bir kontrol  diski 
bulunur.  
 
2,5 mikrogram dozunda,  kırmızı mandallı  ilaç haznesi  kırmızı  kontrol  diskiyle  birlikte  
kullanılır.  
5 mikrogram  dozunda,  mor mandallı ilaç haznesi  mor kontrol  diskiyle  birlikte  kullanılır.  
 
I-Neb AAD  ile he
r inhalasyon  seansında,  iki renkli halka  gösteren  1 ml’lik  bir 
VİSOVENT  10 mikrogram/ml nebulizatör  çözelti  ampulünün içeriği kullanımdan  hemen önce  
uygun nebulizer  ilaç haznesine  aktarılır.  
 
Değişik  yaş grupları:  
Çocuklarda kullanımı:  
18 yaşın  altında  hastalarda ilacın  güvenliliği  ve etkililiği  kanıtlanmadığından  kullanımı  
önerilmez.  7 / 12  Yaşlılarda  kullanımı:  
Yaş ve cinsiyet,  iloprostun vücuda alınması,  vücuttaki etki süresi,  dağılımı  ve vücuttan  
atılımında  klinik  açıdan  fark göstermez.  
 
Özel  kullanım  durumları:  
Böbrek  yetmezliği:  
Hafif  ve orta derece  böbrek  yetmezliğinde  doz ayarlaması  gerekmez.  
İleri derecede böbrek yetmezliği olan hastalar  klinik  çalışmalarda incelenmemiştir.  Damar  
yoluyla  uygulanan  iloprost  ile elde edilen  veriler  temelinde  diyaliz  gerektiren  böbrek  
yetmezliği  olan hastalarda vücuttan  atılımı  düşüktür.  Ağır böbrek  yetmezliği olan hastalarda 
ve diyalize  giren  hastalarda doz doktor  tarafından  karaciğer  yetmezliğindeki  kullanım  örnek  
alınarak  ayarlanmalıdır.  
 
Karaciğer  yetmezliği:  
Karaci ğer işlev bozuklu ğu olan hastalarda VİSOVENT ’in vücuttan atılımı  azalmıştır.  Gün 
boyunca  istenmeyen  birikimi engellemek  için, başlangıç  doz ayarlaması  sırasında  bu hastalara 
özel dikkat gösterilmelidir.  Başlangıçta  en az 3-4 saatlik  doz aralıkları ile yarım  dozlar  (2.5 
mikrogram)  uygulanmalıdır  (günde en fazla  6 uygulamaya karşılık olarak).  Bundan sonra,  
bireysel  olarak  tolere  edilebilen  doz aralıkları dikkatle kısaltılabilir.  Şayet tam doz (5.0 
mikrogram)  gerekiyorsa,  başlangıçta  3-4 saatlik  doz aralıkları  seçilmeli  ve bireysel  
tahammüle  göre süre kısaltılmalıdır.  Preparatın  günlerce süren  tedaviyi  takiben  birikimi,  
ürünün gece kullanımına  verilen  ara nedeni  ile olası  değildir.  
Eğer VİSOVENT ’in etkisinin çok güçlü veya çok zayıf olduğuna dair bir izleniminiz  var 
ise doktorunuz veya eczacınız ile konuşunuz.  
 
Ku
llanmanız  gerekenden  daha  fazla  VİSOVENT kullandıysanız:  
VİSOVENT ’den kullanmanız  gerekenden  fazlasını kullanmışsanız bir doktor veya eczacı ile 
konuşunuz.  
Doz aşımı  vakası  bildirilmemiştir.  Baş ağrısı,  ani kızarma,  mide  bulantısı,  kusma ve diyare  
şeklinde  tansiyon  düşmesine  bağlı  bulgular  beklenebilir.  Kalbin  normalden  hızlı veya yavaş  
atması,  kan basıncının  düşmesi,  kol ve bacaklarda ağrı ve sırt ağrısı olasıdır.  Bunlardan  
herhangi  birisi olursa  inhalasyon seansını  durdurunuz ve doktorunuza danışınız.  8 / 12  VİSOVENT ’i kullanmayı unutursanız  
Unutulan dozları dengelemek için çift doz almayınız.  
Bu ilacın  kullanımıyla  ilgili başka  sorularınız  olursa,  doktorunuza sorunuz. 
 
 
VİSOVENT  ile tedavi  sonlandırıldığında  oluşabilecek  etkiler  
Tedaviyi  durdurduysanız  veya durdurmak istiyorsanız,  bunu  öncelikle  doktorunuzla görüşünüz.  
 
 
4. Olası  yan etkiler nelerdir?  
Tüm ilaçlar gibi VİSOVENT ’in içeriğinde bulunan  maddelere duyarlı  olan kişilerde  yan etkiler  
olabilir.  
VİSOVENT ile görülen yan etkilerin  tamamı aşağıdaki  kategorilerde gösterildiği  şekilde  
sıralanmıştır:  
Çok yaygın:  10 hastanın en az 1’inde görülebilir. 
Yaygın:  10 hastanın birinden az, fakat  100 hastanın  birinde  veya birinden  fazla  görülebilir. 
Yaygın  olmayan:  100 hastanın  birinden az, fakat  1,000 hastanın birinde veya birinden  fazla  
görülebilir. 
Seyrek:  1,000 hastanın  birinden az, fakat  10,000 hastanın birinde veya birinden fazla  
görülebilir. Çok seyrek:  10,000 hastanın birinden az görülebilir. 
Bilinmiyor:  Eldeki veriler  ile tahmin  edilememektedir.  
 
Aşağıdakilerden biri olursa, VİSOVENT ’i kullanmayı  durdurunuz ve DERHAL  doktorunuza  
bildiriniz  veya size en yakın  hastanenin acil bölümüne  başvurunuz:  
• Aşırı  duyarlılık  (bilinmiyor)  
• Döküntü (yaygın)  
Bunların  hepsi  çok ciddi yan etkilerdir.  
Eğer bunlardan biri sizde  mevcut  ise, sizin VİSOVENT ’e karşı ciddi alerjiniz  var 
demektir.  Acil tıbbi müdahaleye  veya hastaneye yatırılmanıza  gerek  olabilir.  
 
Aş
ağıdakilerden herhangi  birini  fark ederseniz,  hemen  doktorunuza  bildiriniz  veya size 
en yakın  hastanenin  acil bölümüne  başvurunuz:  
• Düşük tansiyon  (hipotansiyon) (yaygın)  9 / 12  • Kanama  olayları [Yüksek oranda,  kanın pıhtılaşmasını önleyen maddeler  (antikoagülan)  
ek tedavisi  de alan bu hasta  grubundan beklendiği  gibi kanama  olayları da (çoğunlukla  
epistaksis (burun kanaması)  ve hemoptizi (bölgesel  kan birikmesi))  sıktır.  Kanama  riski 
kan pulcuklarının  kümelenme  (trombosit  agregasyon)  inhibitörleri veya antikoagülanları  
beraber  kullanan  hastalarda artabilir.]  (çok yaygın)  Çok nadir  ölümcül  beyin ve kafaiçi  
kanama  vakaları  bildirilmiştir.  
• Bayılma  (senkop) (yaygın)  
• Nefes  darlığı (dispne) (yaygın)  
• Göğüste  rahatsızlık  hissi/Göğüs  ağrısı (çok yaygın)  
Diğer  yan etkiler  sıklıklarına  göre aşağıda listelenmektedir:  
Çok yaygın  
• Damarlarda  genişleme  (vazodilatasyon - belirtileri  ciltte  ve yüzde kızarma,  tansiyon  
düşüklüğü)  
• Öksürük 
• Baş ağrısı  
• Bulantı  
• Çene  ağrısı/çene kitlenmesi  
• Kol ve bacaklarda şişme  (periferal  ödem)  
 
Yaygın  
• Baş dönmesi  
• Hızlı kalp atımı  (taşikardi)  
• Hızlı ve sert kalp atışı dahil  farkedilir  kalp atışları,  çarpıntı  hissi (palpitasyon)  
• İshal  
• Kusma  
• Boğaz  ağrısı (yutkunurken) 
• Boğazda  tahriş  
• Ağrı ile birlikte  ağız ve dilde  tahriş  
• Sırt ağrısı  
 
Bilinmiyor  
• Trombositopeni  (trombosit -kan pulcuğu - sayısında  azalma)  
• Tat bozukluğu (disguzi) 10 / 12  • Burun tıkanıklığı  (nazal  konjesyon) 
• Solunum  yolunda daralma  (bronkospazm -belirtileri nefes  darlığı),  
• Hırıltılı solunum  
 
Diğer  olası  yan etkiler  
• Çoğunlukla  bileklerin  ve bacakların  su tutulması  nedeniyle  şişmesi  (periferal  ödem) 
hastalığın  çok yaygın bir belirtisidir  fakat  aynı zamanda VİSOVENT  tedavisi 
esnasında  da oluşabilir.  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi 
durumunda hekiminiz,  eczacınız veya hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr  sitesinde  yer alan "İlaç Yan Etki Bildirimi"  ikonuna tıklayarak  ya da 
0800 3140008 numaralı  yan etki bildirim  hattını arayarak  Türkiye  Farmakovijilans  Merkezi  
(TÜFAM)'ne  bildiriniz.  Meydana gelen  yan etkileri bildirerek  kullanmakta olduğunuz  ilacın  
güvenliliği  hakkında  daha fazla  bilgi edinilmesine  katkı  sağlamış  olacaksınız.  
 
5. VİSOVENT ’in saklanması  
VİSOVENT ’i çocukların  göremeyeceği,  erişemeyeceği  yerlerde ve ambalajında saklayınız.  
VİSOVENT ’i 25°C’nin altındaki oda sıcaklığında  saklayınız.  
Son kullanma  tarihiyle uyumlu  olarak kullanınız.  
Ambalajdaki  son kullanma tarihinden son ra VİSOVENT ’i kullanm ayınız.  
 
Eğer üründe ve/veya  ambalajında  bozukluklar  fark edersen  VİSOVENT ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
  10 / 12  Ruhsat Sahibi:   
Pharmet İlaç San. ve  Tic. Ltd. Şti.  
  Gökevler Mah., 2312. Sok., C Blok, Apt. No:16/C, 41/42,  
P.K.:34522 Esenyurt/İstanbul  
Tel:  0212 853 10 08 
Faks:  0212 853 40 02 
 
İmal yeri: 
İdol İlaç Dolum Sanayi ve Ticaret A.Ş.  
Davutpaşa Cad. Cebealibey Sok. No:20  
Topkapı/İSTANBUL  
 
Bu kullanma talimatı 29/11/2017 tarihinde onaylanmıştır.  
 
 11 / 12   
AŞAĞIDAKİ  BİLGİLER  BU İLACI  UYGULAYACAK  SAĞLIK PERSONELİ  İÇİNDİR.  
 
Geçimsizlikler  
Geçimlilik  çalışmaları  olmadığından;  bu tıbbi ürün diğer  tıbbi ürünler ile kar ıştırılmamal ıdır. 
 
Beşeri  tıbbi  üründen  arta kalan maddelerin  imhası  ve diğer  özel önlemler   
Kullanılmamış  olan ürünler ya da atık materyaller,  “Tıbbi  Atıkların  Kontrolü  Yönetmeliği”  
ve “Ambalaj  ve Ambalaj  Atıklarının  Kontrolü  Yönetmeliği”ne  uygun olarak  imha  
edilmelidir.  
 
Her inhalasyon  seansında  yeni bir ampul VİSOVENT  kullanılmalıdır.  Kullanımdan  
hemen  önce  ampul içeriğinin  tamamı  nebulizatörün odacığına  konmalıdır.  
Bir seansda  kullanılmayan  nebulizatör  çözeltisi atılmalıdır.  Ek olarak,  nebulizatör  hijyeni  ve 
temizliği  ile ilgili cihaz  üreticisi tarafından  sağlanan  talimatlara  dikkatle uyulmalıdır.  
 
Nebulizatör  ile kullanım:  
Genel  olarak  VİSOVENT  10 mikrogram/ml nebulizatör  çözeltinin  inhalasyon  tedavisinde 
kullanımına  uygun nebulizatörler  tıbbi cihazlara  ilişkin  bölgesel düzenlemeler  
doğrultusunda  ruhsatlandırılmaktadır,  sıkıştırılmış  hava,  ultrason  ve titreşimli  elek 
teknolojisi ile çalışmaktadır.  12 / 12  VİSOVENT  10 mikrogram/ml inhalasyonuna  uygun nebulizatörler  aşağıdaki  koşulları  
karşılar:  
Nebulizatör  cihazlar  ağız kısmından  2,5 mikrogram veya 5 mikrogram  iloprostu  4 – 10 
dakika içerisinde  serbestler.  Aerosol’ün  Kütle  Medyan  Aerodinamik  Çapı (MMAD)  1 ila 5 
mikrometre  aralığındadır.  
Aşağıdaki  nebulizatörler  VİSOVENT  10 mikrogram/ml uygulaması açısından  uygun olarak  
test edilmiştir:  
- HaloLite  AAD  (Philips  Respironics)  
- Prodose  AAD  (Philips  Respironics)  
- Venta -Neb (Nebu- Tec) 
- I-Neb AAD  (Philips  Respironics)  
 
VİSOVENT ’in istemeden  inhalasyon  riskini  minimuma  indirmek  için filtreli  ya da 
inhalasyonla  tetiklenen  sisteme  sahip  nebulizatör  ile kullanılması  ve odanın  
havalandırılması  önerilir.  
Farklı  bir nebulizatöre  geçiş  tedaviyi  gerçekleştiren  doktorun  gözetiminde  yapılmalıdır.  
 
I-Neb AAD  sistemi kullanma talimatları:  
I-Neb AAD  sistemi kullanılırken  aşağıdaki  talimatlar  takip  edilmelidir.  
 
I-Neb AAD  sistemi tarafından  uygulanan  doz, bir kontrol  diski  ile birlikte  ilaç haznesi  
tarafından  kontrol  edilir.  Her ilaç haznesinde  karşılık  gelen  renk kodlu bir kontrol  diski 
bulunur.  
2,5 mikrogram dozunda,  kırmızı mandallı  ilaç haznesi  kırmızı kontrol  diskiyle  birlikte  
kullanılır.  
5 mikrogram  dozunda,  mor mandallı ilaç haznesi  mor kontrol  diskiyle  birlikte  kullanılır.  
 
I-Neb AAD  ile her inhalasyon  seansında,  iki renkli  halka  gösteren  1 ml’lik  bir VİSOVENT  
10 mikrogram/ml nebulizatör  çözelti  ampulünün içeriği kullanımdan  hemen  önce  uygun 
nebulizer  ilaç haznesine  aktarılır.  