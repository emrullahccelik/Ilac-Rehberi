  
1 KULLANMA TALİMATI  
 
İNNOCEF  400 mg ağızda dağılan  tablet  
Ağız yolu ile alınır.  
 
• Etkin madde: Her bir ağızda dağılan  tablet, 400 mg sefiksim’e eşdeğer 447,67 mg sefiksim 
trihidrat içerir.  
• Yardımcı maddeler: Kalsiyum hidrojen fosfat dihidrat, mikrokristalin selüloz , kroskarmelloz 
sodyum , krospovidon,  aerosil 200,  magnezyum stearat , aspartam (E 951), günbatımı sarısı (E 
110) ve ananas aroması  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. İNNOCEF  nedir ve ne için kullanılır?  
2. İNNOCEF ’i kullanmadan önce dikkat edilmesi gerekenler  
3. İNNOCEF  nasıl kullanılır?  
4. Olası yan etkiler nelerdir?  
5. İNNOCEF ’in saklanması  
 
Başlıkları yer almaktadır.  
 
 
1. İNNOCEF  nedir ve ne için kullanılır?  
İNNOCEF , ağızdan alınan geniş spektrumlu sefalosporin grubu bir antibiyotiktir.  
İNNOCEF , 400 mg sefiksim içeren portakal renginde, bikonveks, ucu düz, oblong , çentikli 
ağızda dağılan tabletler.  
İNNOCEF , 5, 10 ve 20 tabletlik  PVC/PE/PVDC -Alüminyum blister ambalajlarda piyasaya 
sunulmaktadır.  
İNNOCEF bakterilere bağlı gelişen bazı enfeksiyonların tedavisinde kullanılır. İNNOCEF’in 
kullanıldığı enfeksiyonlar şunlardır:    
2 • Akut otitis media (Orta kulak iltihabı)  
• Akut sinüzit (Sinüslerin iltihabı)  
• Akut tonsillofarenjit veya farenjit (Boğaz ve/veya bademcik iltihabı)  
• Kronik bronşitin akut bakteriyal alevlenmesi (Akciğerlere hava taşıyan bronşların iltihabı)  
• Üriner sistemde komplike olmayan enfeksiyonlar (Mesane ve idrar yollarının iltihabı)  
• Komplike olmayan gonokokkal enfeksiyonlar (Gonokok adlı bakterilere bağlı gelişen idrar 
yollarının en dış bölümünün enfeksiyonu)  
 
2. İNNOCEF ’i kullanmadan önce dikkat edilmesi g erekenler  
İNNOCEF ’i aşağıdaki durumlarda KULLANMAYINIZ  
Eğer;  
• Sefiksime, diğer sefalosporinlere ya da ilacın içeriğindeki yardımcı maddelerden herhangi 
birine karşı  alerjik (aşırı duyarlı) iseniz   
 
İNNOCEF ’i aşağıdaki durumlarda DİKKATLİ KULLANINIZ  
Eğer;  
•  Daha önce kolit (kalın bağırsak enfeksiyonu) geçirmiş iseniz.  
•  Böbrek yetmezliği sorununuz varsa.  
Ani başlayan orta kulak iltihabı tedavisinde oral süspansiyon formlarında emilim daha yüksek 
olduğundan oral süspansiyon yerine tablet formülasyonu kullanılma malıdır.  
Bu uyarılar geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  
 
İNNOCEF ’in yiyecek ve içecek ile kullanılması  
İNNOCEF  besinlerle birlikte veya besinlerden kısa süre sonra alınmalıdır . 
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde İNNOCEF  kullanımı hakkında yeterli çalışma olmadığından, ancak 
doktorunuzun uygun gördüğü durumlarda kullanınız.  
Tedaviniz sırasında hamile olduğunuzu fark ederseniz hemen doktorun uza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Anne sütünde sefiksim saptanmamıştır; ancak, yeterli klinik araştırma sonuçları elde edilene 
kadar ya emzirmenin kesilmesi ya da İNNOCEF tedavisinin bırak ılması yönünde bir karar 
verilmelidir.  
 
   
3 Araç ve makine kullanımı  
Sefiksimin araç ve makine kullanımını doğrudan etkilediğini düşündürecek bir bilgi yoktur. 
Bununla birlikte, altta yatan hastalık ya da sefiksimin bazı yan etkileri (örn. mide -bağırsak 
sistemi rahatsızlığı) araç ve makine kullanımını etkileyebilir.  
 
İNNOCEF ’in içeriğinde bulunan bazı yardımcı maddeler hakkında önemli bilgiler  
İNNOCEF aspartamdan dolayı fenilalanin için bir kaynak içermektedir. Fenilketoürisi olan 
insanlar için zararlı olabilir.  
İNNOCEF günbatımı sarısından dolayı alerjik reaksiyonlara sebep olabilir.  
 
Diğer ilaçlar ile birlikte kullanımı  
Eğer aşağıdaki ilaçları alıyorsanız lütfen doktorunuza söyleyiniz:  
• Karbamazepin (Epilepsi, sara hastalarında kullanılan bir ilaç); İNNOCEF bu ilacın kandaki 
miktarını artırır.  
• Probenesid (Kronik gut hastalarında kullanılan bir ilaç); İNNOCEF ilacın kandaki miktarını 
artırır.  
• Varfarin gibi antikoagülanlar (Kanın incelmesini sağlayan bir ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İNNOCEF  nasıl kullanılır?  
Uygun kullanım ve doz/uygulama sıklığı için talimatlar:  
İNNOCEF’i her zaman doktorunuzun talim atına göre alınız.  
 
Yetişkinler ve 12 yaş üstü çocuklarda doz:  
Günlük önerilen doz 400 mg’dır. Doz günde tek seferde 400 mg veya 12 saat ara ile iki eşit 
yarıma bölünmüş dozlarda verilebilir. İNNOCEF aç veya tok olarak kullanılabilir.  
Komplike olmayan gonokokkal enfeksiyonlarda tek doz 400 mg kullanılmalıdır.  
Streptokokkal t onsillofarenjit (boğaz ve/veya bademcik iltihabı) için tedavi süresi 10 gündür.  
 
Erişkinler için uygun olan doz ve ilaç dozaj şekillerinin  kullanılması önerilir. Katı gıdalarda 
yutm a güçlüğü olan hastalarda oral süspansiyon ve saşe formları kullanılabilir.  
 
Uygulama yolu ve metodu:  
İlacınızı kullanmadan hemen önce, ambalajı dikkatlice açınız ve tableti ezmeden çıkartınız.  
Ağızda dağılan tableti ağzınızın içine yerleştiriniz; tabletle r burada hemen eriyecektir.  
Dozun yutulması için su ya da başka bir sıvıya ihtiyaç yoktur.  
 
   
4 Değişik yaş grupları:  
Çocuklarda kullanım:  
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.  
 
Yaşlılarda kullanım:  
Özel bir uyarı bulunmamaktadır. Yaşlılarda sefiksim erişkinlerde olduğu gibi kullanılır.  
 
Özel kullanım durumları:  
Böbrek yetmezliği:  
Önemli derecede böbrek işlev bozukluğu olan hastalarda doz azaltılmalıdır.  
Doktorunuz hastalığınıza bağlı olarak ilacınızın dozunu belir leyecek ve size uygulayacaktır.  
 
Karaciğer yetmezliği:  
Doz ayarlamasına gerek yoktur.  
 
Eğer İNNOCEF ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla İNNOCEF  kullandıysanız  
İNNOCEF ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
İNNOCEF ’i kullanmayı unutursanız  
Eğer bir İNNOCEF dozunu unutursanız bir sonraki dozu normal zamanında her zamanki dozunda 
almalısınız.  
Bu ürünün kullanımına ilişkin ilave sorularınız varsa doktorunuz ya da eczacınıza sorunuz.  
 
Unutulan dozları dengelemek için çift doz almayınız.  
 
İNNOCEF  ile tedavi sonlandırıldığında oluşabilecek etkiler  
İNNOCEF tedavisi sonrası olumsuz bir etki beklenmemektedir.  
 
4. Olası yan etkiler nelerdir?  
Tüm ilaçlar gibi İNNOCEF ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, İNNOCEF ’i kullanmayı dur durunuz ve DERHAL 
doktorunuza bildiriniz veya size  en yakın hastanenin acil bölümüne başvurunuz:  
Çok seyrek olarak ölümcül olabilen şoka kadar her şiddette aşırı duyarlılık reaksiyonları (örn. 
yüzde ödem, dilin şişmesi, solunum yollarının daralması ile birlikte içsel üst solunum yolları   
5 ödemi, kalp atım h ızının artması, solunum zorluğu, kan basıncında şoka neden olabilecek kadar 
düşme). Eritema multiforme (genelde kendiliğinden geçen, el, yüz ve ayakta dantele benzer 
kızarıklık oluşturan, aşırı duyarlılık durumu), Stevens -Johnson sendromu (ciltte ve göz 
çevresinde kan oturması, şişlik ve kızarıklıkla seyreden iltihap), toksik epidermal nekroliz (deride 
içi sıvı dolu kabarcıklarla seyreden ciddi bir hastalık) bildirilmiştir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin İNNOCEF ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler aşağıdaki kategorilerde  gösterildiği şekilde sıralanmıştır:  
Çok yaygın:  10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebi lir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
Çok yaygın  
• Midede dolgunluk  
• Bulantı, kusma  
• Gaz 
• İştahsızlık  
 
Yaygın  
• Yumuşak dışkı veya ishal  
 
Yaygın olmayan  
• Cilt döküntüleri, kaşıntı, mukoza (bazı organların iç yüzeylerini kaplayan ve salgı üreten 
doku tabakası ) iltihabı  
 
Seyrek  
• Bazı kan hücrelerinin sayılarında azalma (agranülositoz, pansitopeni, lökopeni, 
trombositopeni)  
• Kanda eozinofil adı verilen bir tür alerji hücresi sayısında artış (eozinofili)  
• Baş ağrısı  
• Baş dönmesi  
• Karaciğer enzimlerinde yükselme  
• Kanda kreatin, üre konsantrasyonlarında artış.    
6 Çok seyrek  
• Kan pıhtılaşma bozuklukları  
Diğer se falosporinlerde de olduğu gibi bazen kanama - pıhtılaşma süreçleri etkilenebilir, bu 
nedenle pıhtılaşma tedavisi alan hastalarda dikkatli olunmalıdır.  
• Antibiyotiğe bağlı kolit (kalın bağırsak iltihabı ) (örn. psödomembranöz kolit)  
Yalancı membranlarla karakterize bağırsak iltihabı (psödomembranöz kolit) gelişmesi 
halinde doktorunuz uygun tedavileri verecektir.  
• Süperenfeksiyon (Antibiyotiğe duyarlı olmayan mikropların çoğalması)  
• İlaç ateşi  
• Serum hastalığı benzeri reaksiyon (ateş, eklem bölgelerinde ağrı ve acı, cilt döküntüsü ve 
lenf bezlerinde şişmeye neden olan alerjik bir reaksiyon)  
• Kırmızı kan hücrelerinin parçalanması ile seyreden kansızlık  
• Böbrekte iltihap  
• Sarılık, tıkanma sarılığı  
• Geçici aşırı aktivite  
• Kasılma tipi nöbete eğilim  
 
Sıklığı b ilinmeyen  
• Genital kaşıntı, vajina iltihabı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında dah a fazla bilgi edinilmesine katkı sağlamış olacaksınız.  
 
5. İNNOCEF ’in saklanması  
İNNOCEF ’i çocukların göremeyeceği, erişemeyeceği yerlerde ve ambalajında saklayınız.  
25 ºC altındaki oda sıcaklığında ve kuru yerde saklayınız . 
 
Son kullanma tarihi ile uyumlu  olarak kullanınız  
Ambalajdaki son kullanma tarihinden sonra İNNOCEF ’i kullanmayınız.  
Eğer üründe ve/veya ambalajında bozukluklar fark ederseniz İNNOCEF ’i kullanmayınız.  
   
7 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi :  Vitalis İlaç San. Tic. A.Ş.  
                              Esenler/İSTANBUL  
                              Tel : 0850 201 23 23   
                             Faks  : 0212 481 61 11  
                              E-posta: info@vitalisilac.com.tr  
 
Üretim yeri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı  ( ) tarihinde onaylanmıştır.  
 