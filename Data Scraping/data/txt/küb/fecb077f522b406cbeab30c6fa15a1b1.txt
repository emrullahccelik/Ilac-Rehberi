 
 
1/13 
  KISA  ÜRÜN  BİLGİSİ  
 
1. BEŞERİ TIBBİ  ÜRÜNÜN ADI  
 
NETİLGUT  PLUS % 0,3  + % 0,1  göz damlası, çözelti  
Steril  
 
2. KALİTATİF  VE KANTİTATİF  BİLEŞİM  
 
Etkin  madde:  
Her 1 mL’de,  
3 mg netilmisine eşdeğer 4,55 mg netilmisin sülfat  ve 1 mg deksametazona eşdeğer 1,32 mg 
deksametazon sodyum fos fat içerir.  
 
Yardımcı  madde(ler):  
Benzalkonyum klorür  0,05 mg /mL 
 
Yardımcı  maddeler  için 6.1’e  bakınız.  
 
3. FARMASÖTİK  FORM  
 
Göz damlası , çözelti  
Berrak, renksiz veya hafif sarımsı çözeltidir.  
 
4. KLİNİK  ÖZELLİKLER  
 
4.1 Terapötik  endikasyonlar  
 
NETİLGUT  PLUS,  postoperatif olgular dahil, netilmisine  duyarlı mikroorganizmaların 
bulunduğu bakteriyel enfeksiyonun veya bakteriyel enfeksiyon riskinin mevcut olduğu gözün 
ön segmentindeki inflamatuvar göz hastalıklarının tedavisinde  endikedir . 
 
NETİLGUT  PLUS  reçete edilirken antibiyotiklerin uygun kullanımına ilişkin resmi kılavuzlar 
dikkate alınmalıdır.  
 
4.2 Pozoloji  ve uygulama  şekli   
 
Pozoloji  / uygulama sıklığı ve süresi: : 
Yalnızca oftalmik kullanım içindir.  
Reçeteye göre veya her bir hasta gözün konjonktiva  kesesine  günde  4 defa 1’er damla  
damlatılır . 
 
Gözyaşı kanalı tıkandığında ya da göz kapakları 2 dakika boyunca kapatıldığında sistemik 
emilim azalır. Buna bağlı olarak, sistemik yan etkilerde azalma ve lokal aktivitede artış 
gerçekleşebilir.  
 
Normal  tedavi  süresi  5 – 14 gün arasında  değişebilir.  
 
 
2/13 
  Uygulama şekli:  
 
Kullanmadan önce ambalajın zedelenmemiş olduğundan emin olunuz.  
1. Ellerinizi yıkayın ve rahat bir şekilde oturun.  
2. Şişenin ucunu delmek için kapağı sıkıca kapama yönünde çevirin. Kapağı çevirerek 
açın.  
 
 
 
3. Başınızı geriye yatırın.  
4. Hasta gözünüzün alt göz kapağını parmağınızla nazikçe aşağı çekin.  
5. Şişeyi baş aşağı çevirin ve şişenin ucunu gözünüze değmeyecek kadar yaklaştırın. 
Damlalığın ucunu gözünüze veya göz kapağınıza değdirmeyin.  
6. Şişeyi yalnız bir damla uygulayacak şekilde nazikçe sıkın ve ardından alt göz kapağınızı 
serbest bırakın.   
 
 
 
 
 
 
 
7. Gözünüzü kapatın ve hasta gözünüzün buruna bitişik kısmına parmağınızı bastırarak, 2 
dakika bekleyin.  
8. Reçeteye göre, diğer gözünüze de tekrarlayın.  
9. Şişenin kapağını kapatın.  
 
 
 
 
 
 
 
 
 
Bu tıbbi ürünün  uygulanmasından  önce  alınacak önlemler  
Enfeksiyon riski arttığından, kortikosteroid içeren göz damlalarının kullanımı sırasında 
kontakt lens takılmamalıdır. Eğer kontakt lens takılıyorsa, göz damlası damlatılmadan önce 
çıkarılmalı ve  ancak  15 dakika  geçtikten  sonra  tekrar  takılmalıdır  (bk Bölüm  4.4). Yüzey sel 
göz enfeksiyonu veya inflamasyonu sırasında, kontakt lens kullanılmaması tavsiye 
edilmektedir.  
Hatalı kullanım durumunda, göz enfeksiyonuna neden olabilecek bakterilerin göz damlasını 
 
 
3/13 
  kontamine edebileceği hastaya bildirilmelidir. Kontamine göz damlasının kullanımı 
sonucunda ciddi oküler hasar ve ardından görme kaybı gerçekleşebilir.  
 
Birden fazla topikal oftalmik ilaç kullanıldığı takdirde, bu ilaçlar en az on dakika arayla 
uygulanmalıdır. Göz merhemleri son sırada uygulanmalıdır.  
 
Özel  popülasyonlara  ilişkin  ek bilgiler:   
Böbrek/Karaciğer yetmezliği:  
Böbrek/karaciğer  yetmezliği olan hastalarda  özel bir  doz ayarlamasına  gerek  yoktur.  
 
Pediyatrik  popülasyon:  
NETİLGUT  PLUS’ ın çocuklar  ve 18 yaşından küçük adolesanlardaki  güvenlili ği ve etkililiği 
henüz belirlenmemiştir . Bu ürün, pediyatrik hastalara yalnızca dikkatli yarar -risk 
değerlendirmesi ve sıkı tıbbi kontrol altında uygulanmalıdır.  
 
Geriyatrik  popülasyon:  
Yaşlılarda  özel bir doz ayarlamasına  gerek  yoktur.  
 
4.3 Kontrendikasyonlar  
Etkin maddelere,  aminoglikozid  antibiyotiklere  veya  Bölüm 6.1’de  listelenen yardımcı  
maddelerden  herhangi  birine  aşırı duyarlılık . 
 
Bu ürün kortikosteroid içerir; dolayısıyla aşağıdaki durumların izlendiği hastalarda kullanımı 
kontrendikedir:  
1) İntraoküler hipertansiyon,  
2) Herpetik keratit veya Herpes simpleksten kaynaklanan diğer oküler enfeksiyonlar,  
3) Viral kornea ve konj onktiva hastalıkları,  
4) Oküler fungal  hastalıklar,  
5) Mikobakteriyel oküler enfeksiyonlar.  
 
4.4 Özel  kullanım  uyarıları  ve önlemleri  
 
NETİLGUT  PLUS  yalnızca oftalmik  kullanım içindir; oral yoldan kullanılmamalı ve gözün ön 
kamarasına uygulanmamalıdır. 15 günden  uzun süren tedavilerde göz içi basıncı  rutin olarak  
takip  edilmelidir.   
 
Uzun süreli kullanım, oküler hipertansiyon/glokoma neden olarak optik sinirde hasara ve görme 
keskinliği/görme alanlarında  defektlere  yol açabilir.  
Uzun  süreli  kortikosteroid  kullanımı  aşağıdaki durumlara neden olabilir :  
1) Posteri yor subkapsüler  katarakt  oluşumu  
2) Yara iyileşmesinde  gecikme,   
3) Konak  yanıtında  azalma  ve dolayısıyla özellikle  fungal  ve viral yapıdaki sekonder  oküler 
enfeksiyon larla ilgili riskte artış.   
Akut pürülan  göz enfeksiyonlarında  kortikosteroid  uygulaması enfeksiyonu  gizleyebilir veya 
şiddetlendirebilir .  Kornea veya skleranın  incelmesine neden olan hastalıklarda, topikal 
kortikosteroid kullanımıyla perforasyon bildirilmiştir.  
Bazı hastalarda topikal yoldan uygulanan aminoglikozidlere karşı duyarlılık gelişebilir. 
 
 
4/13 
  Duyarlılık geliştiği takdirde kullanım bırakılmalıdır.  
 
Bu ürün deksametazon içerir; dolayısıyla glokom tanılı hastalarda dikkatli kullanılmalı ve bu 
hastalıkla ilgili aile öyküsü olan hastalarda dikkatli şekilde değerlendirilmelidir.  
 
Ritonavir ve kobisistat içeren ürünler dahil olmak üzere CYP3A inhibitörleriyle eşzamanlı 
tedavinin sistemik yan etki riskini artırması beklenir. Tedavinin faydası, sistemik kortikosteroid 
yan etkilerinin artan riskine daha ağır basmadığı sürece kombinasyo ndan kaçınılmalıdır; 
tedaviye başlanırsa hastalar sistemik kortikosteroid yan etkileri açısından izlenmelidir.  
 
Bu ürün, topikal yoldan uygulandığında kornea birikimleri veya kornea opasitesine yol 
açabilecek fosfatlar içerir. Kornea bozukluğuyla başvuran hastalarda ve hastanın fosfat içeren 
diğer göz ilaçlarıyla birlikte NETİLGUT  PLUS  kullandığı durumlarda dikkatli uygulanmalıdır 
(bk. Bölüm 4.5).  
 
Birkaç gün içinde anlamlı klinik iyileşme bildirilmediği veya herhangi bir irritasyon ya da 
duyarlılaşma olayı geliştiği takdirde bu tedavi kesilerek uygun tedavi başlatılmalıdır.  
 
Görme bozukluğu  
Sistemik ve topikal kortikosteroid kullanımı sonucunda görme bozukluğu bildirilebilir. Hasta 
bulanık görme gibi semptomlar veya diğer görme bozukluklarıyla başvurduğu takdirde 
katarakt, glokom veya sistemik ve topikal kortikosteroid kullanımından sonra bil dirilen santral 
seröz koryoretinopati (SSKR) gibi nadir hastalıkları içerebilecek olası nedenler açısından 
değerlendirilmek üzere göz hastalıkları uzmanına sevk edilmesi düşünülmelidir.  
 
Kontakt lensler  
Çok dozlu kap içindeki NETİLGUT  PLUS , oftalmik ürünlerde koruyucu olarak yaygın şekilde 
kullanılan benzalkonyum klorür içerir. Benzalkonyum klorür yumuşak kontakt lensler 
tarafından emilebilir ve kontakt lenslerin rengini değiştirebilir, bu nedenle hastalara göz damlası 
uygulanmadan önce konta kt lenslerini çıkarmaları ve damlatıldıktan sonra kontak lensleri tekrar 
takmadan önce en az 15 dakika beklemeleri söylenmelidir (bk. Bölüm 4.2)  
 
Bu ilaç her mL başına 0,05 mg benzalkonyum klorür içerir.  
 
Mevcut sınırlı veriye göre çocuklardaki advers olay profilinde erişkinlere nazaran farklılık 
bulunmamaktadır.  
 
Genel olarak, yine de, çocuklarda göz, verilen bir uyarıcıya erişkinlerdeki göze nazaran daha 
güçlü reaksiyon gösterir.  
Benzalkonyum klorürün göz iritasyonuna, kuru göz semptomlarına neden olduğu rapor 
edilmiştir ve gözyaşı filmini ve korneal yüzeyi etkileyebilmektedir.  
Kuru göz hastalarında ve korneanın zayıf olabileceği hastalarda dikkatli kullanılmalıdır.  
 
Hastalar uzun dönem kullanımda izlenmelidir.  
 
 
 
 
 
5/13 
  4.5 Diğer tıbbi ürünler  ile etkileşimler  ve diğer  etkileşim  şekilleri  
 
NETİLGUT PLUS ile etkileşim çalışmaları yapılmamıştır.  
 
Her bileşenle ilgili bilgiler aşağıda sunulmuştur.  
 
Netilmisin:  
Netilmisin  göz damlası çözeltisinin kullanımıyla anlamlı ilaç etkileşimi bildirilmemiştir.  
Potansiyel olarak nefrotoksik ve ototoksik olan diğer antibiyotiklerin eşzamanlı uygulaması 
(özellikle intrakaviter  olmak üzere topikal yoldan olsa bile) bu etkilerle ilgili riski artırabilir.  
 
Sisplatin, polimiksin B, kolistin, viomisin, streptomisin, vankomisin, diğer aminoglikozidler ve 
bazı sefalosporinler (sefaloridin) gibi potansiyel olarak nefrotoksik olan diğer maddeler veya 
etakrinik asit ve furosemid gibi potent diüretiklerin eşzamanlı veya izleyen uygulamasından 
sonra böbrek üzerindeki etkilere bağlı olarak bazı aminoglikozidlerin nefrotoksisitesinde 
potansiyel artış bildirilmiştir.  
 
Bu ilaçların netilmisinle eşzamanlı veya izleyen uygulamasından kaçınılmalıdır.  
 
İn vitro , aminoglikozid ve beta -laktam antibiyotik (penisilin veya sefalosporin) kombinasyonu 
anlamlı karşılıklı inaktivasyona yol açabilir.  
 
Böbrek yetmezliği olan hastalarda ve böbrek fonksiyonu normal olan bazı hastalarda 
aminoglikozid antibiyotik ve benzer bir penisilin iki farklı yoldan uygulansa dahi, 
aminoglikozidin yarılanma ömrü veya plazma düzeylerinde azalma bildirilmiştir.  
 
Deksametazon:  
Akut açı kapanmasına yatkınlığı olan hastalarda özellikle atropin ve ilgili bileşikler olmak üzere 
eşzamanlı antikolinerjik kullanımında, uzun süreli kortikosteroid tedavisiyle ilişkili olarak artan 
göz içi basınç riskiyle ilgili olasılık daha yüksek olabi lir. 
 
CYP3A4 inhibitörleri (ritonavir ve kobisistat dahil) deksametazonun klirensini azaltarak daha 
fazla etkiye ve adrenal supresyon/Cushing sendromuna yol açabilir. Yararları sistemik 
kortikosteroid yan etkileriyle ilgili risk artışına ağır basmadığı sürece ko mbinasyondan 
kaçınılmalı ve kombinasyon kullanıldığı takdirde hastalar sistemik kortikosteroid etkileri 
açısından izlenmelidir.  
 
Kornea bozukluğuyla başvuran ve fosfat içeren diğer göz ilaçlarıyla birlikte çoklu ilaç kullanan 
hastalarda kornea birikimleri veya kornea opasitesiyle ilgili risk olasılığı daha yüksek olabilir.  
 
Özel popülasyonlara ilişkin ek bilgiler  
Hiçbir etkileşim çalışması yapılmamıştır.  
 
Pediyatrik popülasyon:  
Hiçbir etkileşim çalışması yapılmamıştır.  
 
 
 
 
6/13 
  4.6 Gebelik  ve laktasyon   
Genel  tavsiye  
 
Gebelik  kategorisi : C 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
Çocuk  doğurma  potansiyeli  bulunan  kadınlarda  kullanımına  ilişkin  yeterli  veri mevcut  değildir.   
Herhangi bir doğum kontrol yöntemi uygulamayan ve çocuk doğurma potansiyeli bulunan 
kadınlara için herhangi bir özel önlem tanımlanmamıştır.  
 
Gebelik  dönemi  
Gebelik  sürecinde  netilmisin güvenliliği  ile ilgili  klinik  veri mevcut  değildir.  Hayvanlar  
üzerinde  yapılan  çalışmalarda  gebelikte,  embriyonal  ve post-natal  gelişim  ve doğuma  doğrudan  
ya da dolaylı bir etki  gözlenmemiştir (bk. Bölüm 5.3). 
 
Gebelik sürecinde deksametazon güvenliliği; hayvan deneylerinde, kortikosteroidlerin fetal 
rezorpsiyonlara ve yarık damağa neden olduğu gösterilmiştir. Tavşanda kortikosteroidler, fetal 
rezorpsiyonlara ve baş, kulaklar, uzuvlar ve damağı içeren çoklu anormalliklere neden olmuştur 
(bk. Bölüm 5.3).  
 
NETİLGUT  PLUS sadece  yararın riskten  yüksek  olduğu düşünüldüğünde  kullanılmalıdır.  
Hayvanlar üzerinde yapılan çalışmalar, gebelik /ve -veya/ embriyonal/fetal gelişim/ ve -veya/ 
doğum/ ve -veya/doğum sonrası gelişim üzerindeki etkiler bakımından yetersizdir (bk. Bölüm 
5.3). İnsanlara yönelik potansiyel risk bilinmemektedir.  
 
Laktasyon dönemi  
Oküler kullanımdan sonra deksametazon veya netilmisin ya da metabolitlerinin anne sütüyle 
atılımıyla ilgili bilgiler yetersizdir.  
 
Yenidoğan/bebekler ile ilgili risk  göz ardı edilemez.  NETİLGUT  PLUS  emzirme döneminde  
kullanılmamalıdır.  
 
Üreme yeteneği/Fertilite  
Üreme  yeteneği üzerine  etkisi hakkında yeterli veri mevcut değildir.  
 
4.7 Araç  ve makine  kullanımı  üzerindeki etkiler  
 
NETİLGUT PLUS araç ve makine kullanımı üzerinde hafif etki yaratabilir. Göz damlasının 
damlatılması geçici olarak bulanık görmeye neden olabilir. Hastalar bu durum düzelene kadar 
araç veya makine kullanmamalıdır.  
 
4.8 İstenmeyen  etkiler  
 
Bildirilen istenmeyen etkiler, aşağıda MedDRA  Sistem Organ sınıflandırmasına göre ve aşağıda 
belirtilen sıklık gruplandırmasıyla listelenmiştir. Çok yaygın (≥ 1/10); yaygın (≥1/100 ila < 
1/10); yaygın olmayan (≥1/1.000 ila < 1/100); seyrek (≥1/10.000 ila <1/1.000); çok seyrek 
(<1/10.000), bilinmiyor (eldeki verilerden hareketle tahmin edilemiyor).  
 
 
7/13 
  Bağışıklık sistemi hastalıkları:  
Bilinmiyor:  
Oküler aşırı duyarlılık: konj onktival hiperemi, yanma, kaşıntı.  
 
Endokrin hastalıkları:  
Bilinmiyor:  
- Cushing sendromu,  
- Adrenal supresyon (bk. Bölüm 4.4).  
 
Göz hastalıkları : 
Bilinmiyor:  
- Göz içi basınç artışı (yatkın veya glokomatöz hastalarda 15 -20 gün topikal kullanımdan sonra),  
- Posteriyor subkapsüler katarakt oluşumu,  
- Bulanık görme  
- Herpes simpleks  veya fungal enfeksiyon gelişimi veya kötüleşmesi,  
- İyileşme gecikmesi.  
 
Korneal kalsifikasyon, ciddi kornea hasarı gözlenen bazı hastalarda fosfat içeren göz damlalarının 
kullanımı ile ilişkili olmak üzere çok seyrek olarak rapor edilmiştir.  
 
 Şüpheli  advers  re aksi yon ların raporlanm  ası  
Ruhsatlandırma  sonrası  şüpheli  ilaç advers  reaksiyonlarının  raporlanması  büyük  önem  
taşımaktadır.  Raporlama  yapılması,  ilacın  yarar  / risk dengesinin  sürekli  olarak  izlenmesine  
olanak  sağlar.  Sağlık  mesleği  mensuplarının  herhangi  bir şüpheli  advers  reaksiyonu  Türkiye  
Farmakovijilans  Merkezi ’ne (TÜFAM)  bildirmeleri  gerekmektedir  (www.titck.gov.tr;  e- posta:  
tufam@titck.gov.tr;  tel: 0800 314 00  08; faks:  0312 218 35 99). 
 
4.9 Doz aşımı  ve tedavisi  
 
Doz aşımı  vakası  rapor  edilmemiştir.  
NETİLGUT  PLUS  göz damlası  çözeltisi  içeriğin  (5 mg deksametazon)  tümünün  ağızdan  alınması  
halinde istenmeyen  etki oluşabilir.  Böyle  bir durumda acilen  doktora  başvurulmalıdır.  
 
5. FARMAKOLOJİK  ÖZELLİKLER  
 
5.1 Farmakodinamik  özellikler   
 
Farmakoterapötik  Grup:  Göz İlacı -Antiinflamatuvar ve antiinfektif kombinasyonu, Kortikosteroid 
ve antiinfektif kombinasyonu  
ATC Kodu:  S01CA01  
 
NETİLGUT PLUS iki etkin madde içerir: deksametazon ve netilmisin.  
 
Deksametazon:  
 
Etki mekanizması  
Deksametazon, belirgin anti -inflamatuvar potens sergileyen (hidrokortizona göre 25 kat daha 
 
 
8/13 
  yüksek) kortikosteroiddir. Tüm kortikosteroidler gibi, ağırlıklı olarak en önemli inflamasyon 
mediyatörleri olan prostaglandinler ve lökotrienlerin prekürsörü olan araşidonik asidin 
salınımını inhibe ederek etki gösterir.  
 
İnflamatuvar göz hastalıklarının tedavisinde deksametazonun etkililiği iyi bilinmektedir.  
 
Farmakodinamik etkiler  
Kortikosteroidler anti -inflamatuvar etkilerini, vasküler endotel hücresi adezyon moleküllerinin 
ve sitokin ekspresyonunun baskılanması aracılığıyla gösterir. Bu durum sonucunda pro -
inflamatuvar mediyatörlerin ekspresyonu azalır ve dolaşımdaki lökositlerin vasküler endotele 
adezyonu baskılanır; böylece inflamasyonlu oküler dokulara migrasyonları önlenir.  
 
Diğer bazı steroidlere kıyasla azalan mineralokortikoid aktivitesiyle birlikte belirgin anti -
inflamatuvar aktivite gösteren deksametazon en potent anti -inflamatuvar ajanlardan biridir.  
 
Netilmisin:  
Etki mekanizması:  
Netilmisin potent, geniş spektrumlu, hızlı bakterisidal etkili aminoglikozid antibiyotiktir. 
Bakteriyel hücreler üzerindeki primer etkisini, 30S ribozomal alt ünitesinde polipeptid 
birleşmesini ve sentezini inhibe ederek gösterir. Netilmisin bu kombinasyon da duyarlı 
bakterilere karşı antibakteriyel koruma sağlar.  
  
Farmakodinamik etkiler  
Tablo 1, EUCAST verilerine dayalı olarak, duyarlı organizmaları orta düzeyde duyarlı 
organizmalardan ve dirençli organizmaları orta düzeyde dirençli organizmalardan ayıran MİK 
sınır değerlerini göstermektedir.  
 
Direnç prevalansı, seçilen türler için coğrafi olarak ve zamana göre değişebilir ve özellikle 
şiddetli enfeksiyonları tedavi ederken dirençle ilgili yerel bilgilere sahip olmak arzu edilir. 
Gerektiğinde, etkin maddenin en azından bazı enfeksiyon türlerinde kullanımının sorgulanabilir 
olduğu durumlarda yerel direnç prevalansı ile ilgili uzman tavsiyesi alınm alıdır. Aşağıdaki 
bilgiler, bakterilerin NETİL GUT PLUS  içinde yer alan netilmisine duyarlı olup olmayacağına 
ilişkin olasılıklar hakkında yalnızca yaklaşık bir kılavuz niteliğindedir.  
 
İzolatları duyarlı veya dirençli olarak sınıflandıran sınır değeri tanımları, sistemik olarak 
uygulanan antibiyotiklerin klinik etki liliğini tahmin etmede yararlıdır. Bununla birlikte, 
antibiyotik çok yüksek konsantrasyonlarda topikal olarak doğrudan enfeksiyon bölgesine 
uygulandığında, sınır değeri tanımları geçerli olmayabilir. Sistemik sınır değerlerine göre 
dirençli olarak sınıflandı rılabilecek çoğu izolat aslında başarılı bir şekilde topikal olarak tedavi 
edilir.  
 
Genel aminoglikozid direncinin görülme sıklığı, bazı Avrupa ülkelerinde tüm stafilokokların 
%50'sine varabilir.  
Tablo 1 Türe İlişkin Klinik MİK Sınır Değerleri (EUCAST 2012)  
 
 
 
 
 
9/13 
  Mikroorganizma  Klinik MİK Sınır Değerleri (mg/l)  
S ≤ R > ECOFF  
Enterobacteriaceae  2 4 2 
Pseudomonas  4 4 4 
Acinetobacter  4 4 NR 
Staphylococcus  1 1 1 
Staphylococcus, koagülaz negatif  1 1 NR 
Enterococcus  IE IE NR 
Streptococcus A, B, C ve G NR NR NR 
Streptococcus pneumoniae  NR NR NR 
Viridans streptococci  NR NR NR 
Haemophilus influenzae  IE IE NR 
Moraxella catarrhalis  IE IE NR 
Neisseria gonorrhea  NR NR NR 
Neisseria meningitidis  NR NR NR 
Gram -pozitif anaeroblar , Clostridium  
difficile hariç  NR NR NR 
Gram -negatif anaeroblar  NR NR NR 
Türle ilişkisiz sınır değerler  2 4 NR 
Not: S = Duyarlı. R = Dirençli. ECOFF = Direncin izlenmesi için ortak epidemiyolojik kesme 
değeri IE = Söz konusu türün bu ilaçla tedavi için iyi bir hedef olduğuna dair yeterli kanıt yoktur. 
NR = Bildirilmedi.  
 
İn vitro  çalışmalar, netilmisinin  yaygın oküler patojenler ve yaygın deri florası bakterilerinin çoğu 
suşuna karşı aktif olduğunu göstermiştir. Tablo 2’de, genel oküler floranın antibiyotiğe karşı genel 
duyarlılık düzeyi gösterilerek Fransa, Almanya, İtalya, Polonya, Slovak Cumhuriyeti, İ spanya ve 
Birleşik Krallık’ta toplanan klinik oküler örneklerdeki toplam 767 bakteriyel izolatın netilmisine 
duyarlılık düzeyi liste halinde sunulmuştur.  
 
Tablo 2 AB’deki izolatların netilmisine  in vitro genel duyarlılık verileri  
 
 Duyarlı  Orta  Dirençli  MIK 50 
(mikro g/mL)  MIK 90 
(mikro g/mL)  Organizma  [n] [%] [n] [%] [n] [%] 
S.aureus  252 100 0 0 0 0 0,25 0,5 
S.aureus  
(Koagülaz 
negatif)  302 96.5 10 3.2 1 0,3 0,06 4 
S.epidermidis  216 95.6 9 4 1 0,4 0,05 4 
S.pneumoniae        4 8 
H.influenzae        0,25 0,5 
Ps.aeruginosa  39 100 0 0 0 0 4 4 
 
Diğer bilgiler:  
Aminoglikozidler (örneğin gentamisin, tobramisin ve netilmisin ) arasındaki çapraz direnç, enzim 
modifikasyonları adeniltransferaz (ANT) ve asetiltransferazın (ACC) spesifikliğine bağlıdır. 
Ancak çeşitli modifiye edici enzimlerin farklı spesifikliklerine bağlı olarak çapraz direnç 
 
 
10/13 
  aminoglikozid antibiyotikler arasında değişiklik gösterir. Aminoglikozidlere karşı edinilmiş 
direncin en yaygın mekanizması, plazmid ve transpozon tarafından kodlanan modifiye edici 
enzimlerin antibiyotikleri inaktive etmesidir.  
 
5.2 Farmakokinetik  özellikler  
 
Genel özellikler  
Deksametazon:  
Emilim:  
Deksametazon , konjonktiva  kesesine damlatıldıktan sonra  intraoküler  terapötik  
konsantrasyonlara  ulaşır.   Kornea ve aköz hümördeki maksimum konsantrasyonlara 1 -2 saat 
içinde ulaşılır. Deksametazonun plazma yarılanma ömrü yaklaşık 3 saattir.  
 
 Dağılım : 
Topikal oküler NETİLGUT PLUS uygulamasından sonra sistemik maruziyet düşüktür.  
 
 Ardışık iki gün boyunca her göze günde dört kez bir damla NETİLGUT PLUS uygulamasının 
ardından son topikal dozdan sonra pik plazma deksametazon düzeyleri 220 -888 pikogram/mL 
(ortalama 555 ± 217 pg/mL) aralığında değişir.  
 
Biyotransformasyon:  
 Deksametazon sodyum fosfat uygulamadan sonra hidroliz reaksiyonuna uğrar, gözyaşı 
tabakası ve korneadaki enzimler tarafından katalize edilir ve kısmen lipitte çözünen 
deksametazon alkole dönüştürülür.  
 
Eliminasyon:  
Deksametazon büyük oranda metabolit olarak elimine edilir.  
 
Netilmisin:  
Emilim:  
Tüm aminoglikozidler gibi, netilmisin  de çok düşük düzeyde lipofiliktir; bu nedenle, topikal 
uygulamadan sonra gözün ön kamarasına az penetre olur.  
 
Dağılım:  
İnsanlarla yapılan çalışmalar, tek topikal uygulamadan sonra gözyaşındaki netilmisin 
konsantrasyonunun tipik olarak 5 dakika sonra 256 mikrogram/mL, 10 dakika sonra 182 
mikrogram/mL, 20 dakika sonra 94 mikrogram/mL ve 1 saat sonra 27 mikrogram/mL olduğunu 
göstermiştir.  
 
Biyotransformasyon:  
Netilmisin, topikal oküler kullanımdan sonra metabolize edilmez.  
 
Eliminasyon:  
Diğer aminoglikozid antibiyotikler gibi, netilmisin de ağırlıklı olarak böbrek tarafından 
değişmeden elimine edilir.  
 
 
 
 
11/13 
  5.3 Klinik  öncesi  güvenlilik  verileri  
 
Klinik dışı güvenlilik verileri ağırlıklı olarak yayınlanmış bilgilerden elde edilmiştir.  
 
Deksametazon  
Deksametazonun, altı aya kadar lokal olarak uygulanmasından sonra laboratuvar hayvanlarında 
(tavşanlar ve sıçanlar) iyi tolere edildiği gösterilmiştir.  
 
Oral uygulamadan sonra çeşitli hayvan türlerinde bulunan deksametazonun toksisite 
semptomları, adrenokortikosteroid etkileri ile ilişkilidir ve adreno -hipofiz ekseninin 
değişmesini ve hafif anemiyi içerir.  
 
Laboratuvar hayvanlarının mide, karaciğer, adrenal ve hipofizde bezlerinde, akciğerleri ve 
dalağında toksisite belirtileri bulunmuştur.  
 
Lokal uygulamayı takiben yapılan çalışmalarda bu durumların çoğu yoktur veya nadirdir.  
 
Mevcut bulgular, glukokortikoidlerin klinik olarak anlamlı genotoksik özelliklerine dair hiçbir 
belirti vermemektedir.  
 
Hayvan deneylerinde, kortikosteroidlerin fetal rezorpsiyonlara ve yarık damağa neden olduğu 
gösterilmiştir. Tavşanda kortikosteroidler, fetal rezorpsiyonlara ve baş, kulaklar, uzuvlar ve 
damağı içeren çoklu anormalliklere neden olmuştur.  
 
Ayrıca intrauterin büyüme inhibisyonu ve merkezi sinir sisteminin gelişiminde fonksiyonel 
değişiklikler bildirilmiştir.  
 
Netilmisin  
Antibiyotik sınıfı olarak aminoglikozidlerin bazılarının geri dönüşümsüz olabilecek anlamlı 
nefrotoksik ve ototoksik etkilere neden olma potansiyeli taşıdığı bilinmektedir. Netilmisinin 
sıçanlar ve tavşanlarla yapılan fertilite, teratojenisite ve postnatal  çalışmaları, özellikle oküler 
uygulamadan sonra netilmisin toksisitesiyle ilgili anlamlı kanıt sunmamıştır. Tavşanlarla 
yapılan oküler tolerans çalışmasında, konjonktiva ve kornea düzeyinde ya da fundusta lezyon 
gözlenmemiş ve oküler reflekslerin etkilenm ediği görülmüştür.  
 
Sabit kombinasyon  
Tavşanlarda sabit kombinasyonun incelendiği çalışmalarda, her etkin madde için yukarıda 
özetlenenlerle benzer bulgular tespit edilmiştir.  
 
Çevresel Risk Değerlendirmesi  
Hem deksametazon hem de netilmisin için Öngörülen Çevresel Konsantrasyon (PEC) Yüzey 
Suyunun hesaplanması, 24 saatlik bir süre içinde bu ilacın maksimum insan dozu olan sekiz 
damlasına dayanmaktadır.  
Her damla 0,05 mg deksametazon ve 0,15 mg netilmisin içerir. Deksametazon ve netilmisin 
için göz damlasının uygulanmasından kaynaklanan hesaplanan PEC Yüzey Suyu değerleri 
sırasıyla 0,002 mikrogram/L ve 0,006 mikrogram/L'dir. Bu değerler, %5 eylem sınırını n (0,01 
mikrogram/L) altındadır ve bu nedenle normal kullanımda dağıtılan deksametazon ve 
 
 
12/13 
  netilmisin miktarının su ortamı için bir risk oluşturması olası değildir.  
 
6. FARMASÖTİK  ÖZELLİKLER  
 
6.1 Yardımcı  maddelerin  listesi  
 
Sodyum sitrat  
Benzalkonyum klorür  
Disodyum fosfat dodekahidrat  
Sodyum dihidrojen fosfat dihidrat  
Enjeksiyonluk su  
 
6.2 Geçimsizlikler  
 
Bilinen  herhangi  bir geçimsizliği  bulunmamaktadır.  
 
6.3 Raf ömrü  
 
24 ay 
Kapağı açılıncaya kadar sterildir. Açıldıktan sonra 25°C’nin altındaki oda sıcaklığında saklanması 
koşulu ile 28 gün içerisinde kullanılmalıdır.  
 
6.4 Saklamaya  yönelik  özel tedbirler  
 
25°C ’nin altındaki  oda sıcaklığında  saklanmalıdır.  
 
6.5 Ambalajın  niteliği  ve içeriği  
 
Karton k utuda, beyaz polipropilen kapak ve rondela ile ambalajlanmış , kendinden damlalıklı, yarı-
şeffaf, LDPE şişede 5 mL çözelti ve kullanma talimatı ile birlikte sunulmaktadır.  
 
6.6 Beşeri  tıbbi üründen  arta kalan maddelerin  imhası ve diğer  özel önlemler   
 
Kullanılmamış  olan ürünler  ya da atık materyaller  “Tıbbi  Atıkların  Kontrolü  Yönetmeliği”  ve 
“Ambalaj Atıklarının Kontrolü  Yönetmeliği”ne  uygun  olarak  imha  edilmelidir.  
 
7. RUHSAT SAHİBİ  
 
BİLİM İLAÇ SAN. ve TİC. A.Ş.  
Beyoğlu -İSTANBUL  
 
8. RUHSAT NUMARASI  
 
2025/77  
 
 
 
 
 
13/13 
  9. İLK RUHSAT TARİHİ/RUHSAT  YENİLEME  TARİHİ  
 
İlk ruhsat tarihi:  14.03.2025  
Ruhsat  yenileme  tarihi:   
 
10. KÜB’ÜN  YENİLENME TARİHİ  
