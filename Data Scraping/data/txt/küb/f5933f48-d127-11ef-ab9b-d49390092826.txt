KISA ÜRÜN BİLGİSİ
1. BEŞERİ TIBBİ ÜRÜNÜN ADI
BECLOSP 100 mcg Burun Spreyi, Süspansiyon
2. KALİTATİF VE KANTİTATİF BİLEŞİM
Etkin madde
Beklometazon dipropiyonat 100 mikrogram/püskürtme
Yardımcı maddeler
Benzalkonyum klorür %50’lik sulu çözeltisi 450 mikrogram/ml
Yardımcı maddeler için bölüm 6.1’e bakınız.
3. FARMASÖTİK FORM
Nazal sprey
Amber renkli PET şişe içinde beyaz veya beyazımsı süspansiyon
4. KLİNİK ÖZELLİKLER
4.1. Terapötik endikasyonlar
Pereniyal (yıl boyu süren) alerjik rinit, mevsimsel alerjik rinit ve vazomotor rinitin
semptomatik tedavi ve profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 6 yaşın üstündeki çocuklar:
Tavsiye edilen doz her bir burun deliğine günde bir kez iki püskürtmedir. İlk püskürtme burun
boşluğunun üst kısmına, ikinci püskürtme burun boşluğunun alt kısmına yapılmalıdır. Toplam
günlük uygulama normal olarak 4 püskürtmeyi (400 mikrogram) geçmemelidir. Tam bir
terapötik yarar için düzenli kullanım esastır. Hastanın düzenli dozaj rejimine uyumu
sağlanmalı ve nazal rahatlamanın uygulamadan birkaç gün sonra sağlanacağı hastaya
bildirilmelidir.
Uygulama şekli:
BECLOSP sadece intranazal olarak uygulanır. Nazal mukozada fazla mukus sekresyonu ve
ödem olduğunda ilaç etkisini göstereceği yere ulaşamayabilir. Bu bakımdan nazal spreyi
kullanmadan önce burun iyice temizlenmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Veri yoktur.
Pediyatrik popülasyon:
6 yaşın altındaki çocuklarda kullanımı önermek için klinik bilgiler yetersizdir.
1 / 7Geriyatrik popülasyon:
Veri yoktur.
4.3. Kontrendikasyonlar
BECLOSP, ilacın bileşimindeki maddelerden birine aşırı duyarlılık hikayesi olan hastalarda
ve lokal viral (herpes) ve tüberküler infeksiyonlarda kontrendikedir.
6 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
Mevsimsel ve pereniyal alerjik rinit tedavisinde düzelme birkaç gün sonra görülür; bazı
hastalarda tüm semptomların kaybolması iki haftaya uzayabilir. Üç hafta kullanılmasına
rağmen semptomlarda önemli bir düzelme olmazsa BECLOSP kullanımına son verilmelidir.
Nazal cerrahi işlemler, travma, nazal septal ülserler gibi çeşitli nedenlerle oluşmuş yeni
yaraların iyileşmesini geciktireceğinden, iyileşme olana dek diğer kortikosteroidlerde de
olduğu gibi BECLOSP nazal sprey kullanılmamalıdır.
BECLOSP ile tedaviye başlamadan önce nazal yolların ve paranazal sinüslerin infeksiyonları,
akciğer tüberkülozu, tedavi edilmemiş mantar, lokal bakteriyel ya da viral infeksiyonlar ve
oküler herpes simpleks uygun olarak tedavi edilmelidir.
Sistemik kortikosteroidlerle tedavi edilen hastalara BECLOSP tedavisine geçirilirken adrenal
fonksiyon yetersizliği oluşturabilecek bir durum varsa dikkatli olunmalıdır. Gün aşırı
uygulanan sistemik tedavi HPA supresyonu olasılığını azaltmakla birlikte, sistemik steroid
tedavisinden BECLOSP tedavisine geçilirken dikkatli olunmalıdır. Nazal kortikosteroidlerde,
özellikle yüksek doz ve uzun süre kullanım durumunda, sistemik etkiler bildirilmiştir. Bu
etkiler, oral kortikosteroidlere göre çok daha az ortaya çıkmaktadır ve gerek kişiler arasında
gerekse kortikosteroid preparatları arasında farklılık göstermektedir.
İntranazal beklometazonun önerilen dozları aşılırsa veya özel olarak kişisel hassasiyet
gösterenlerde veya yakın bir geçmişte uygulanan sistemik steroid tedavisi nedeniyle
hassaslaşmış kişilerde büyüme hızında azalma gibi sistemik etkiler gelişebilir.
Nazal kortikosteroidlerin uzun süreli ve yüksek dozda kullanımı sistemik etkilere yol açabilir.
Bu sistemik etkiler; Cushing Sendromu, Cushing benzeri belirtiler, adrenal baskılanma,
çocuklarda ve adolesanlarda büyümede yavaşlama olarak ortaya çıkabilir.
Altı yaş üstü çocuklarda nazal kortikostreoidlerin kullanımında büyüme hızında yavaşlama
görülebileceği rapor edilmiştir. Çocuklarda uzun süreli tedavide büyüme hızı kontrol altında
tutulmalıdır. Eğer büyüme hızı yavaş ise, tedavi dozunun, semptomların kontrolünü
sağlayacak şeklide en düşük doza kadar azaltımı düşünülmelidir.
Altı yaş altındaki çocuklarda kullanımı ile ilgili yeterli klinik veri bulunmamaktadır.
2 / 7BECLOSP mevsimsel alerjik riniti çoğu durumlarda kontrol altına alıyor olsa da, mevsim
alerjenlerine maruz kalınan durumlarda özellikle göz semptomlarının kontrolü için ilave
tedavi gerekebilir.
BECLOSP benzalkonyum klorür içermektedir. İrritan, deri reaksiyonlarına sebep olabilir.
Yüksek miktarda ilaç uygulamasının ardından hipotalamus-hipofiz-adrenal (HPA) fonksiyonu
kısa süre ile baskılanabilir.
4.5. Diğer tıbbi ürünler ile etkileşim ve diğer etkileşim şekilleri
Rapor edilmemiştir.
Özel popülasyonlara ilişkin ek bilgiler
Veri yoktur.
Pediyatrik popülasyon
6 yaş altında veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Beklometazon dipropiyonat'ın çocuk doğurma potansiyeli bulunan kadınlarda kullanımına ve
doğum kontrol yöntemlerine etkisine ilişkin yeterli veri mevcut değildir. Hayvanlar üzerinde
yapılan araştırmalar üreme toksisitesinin bulunduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
Gebelik dönemi
Beklometazon dipropiyonat'ın hamilelerde kullanımın güvenliliği ile ilgili yeterli kanıt yoktur.
Hayvanlardaki üreme çalışmalarında, kortikosteroidlerin tipik potent advers etkileri yalnızca
yüksek sistemik maruz kalma seviyelerinde görülmüştür. Doğrudan intranazal uygulama
minimum sistemik maruz kalmayı sağlar. İlacın hamilelik sırasında kullanımı ancak anneye
sağlaması beklenen yararı fetüse olan riskinden büyük ise düşünülmelidir.
Laktasyon dönemi
Beklometazon dipropiyonatın anne sütüne geçtiği düşünülmektedir ancak doğrudan intranazal
uygulamada kullanılan dozlarda anne sütüne önemli düzeylerde bulunması çok düşük bir
olasılıktır. Emziren annelerde kullanımında anne ve bebeğe olabilecek zararları, sağlayacağı
terapötik yararları ile karşılaştırılmalıdır.
Üreme yeteneği/Fertilite
Veri yoktur.
3 / 74.7. Araç ve makine kullanımı üzerindeki etkiler
Rapor edilmemiştir.
4.8. İstenmeyen etkiler
Çok yaygın, yaygın ve yaygın olmayan etkiler genel olarak klinik verilere dayanılarak
tanımlanmıştır. Seyrek ve çok seyrek etkiler spontan verilere dayanılarak oluşturulmuştur.
İstenmeyen etkilerin sıklık tanımında, plasebo gruplarındaki oranlar, aktif tedavi grubundaki
oranlarla mukayese edilebildiğinden beri dikkate alınmamaktadır.
Sıklık sınıflandırması aşağıdaki gibidir:
 Çok yaygın ≥10
 Yaygın ≥100 ve <1/10
 Yaygın olmayan ≥1.000 ve <1/100
 Seyrek ≥10.000 ve <1/1.000
 Çok seyrek ≤1/10.000.
 Bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Yaygın: Döküntü, ürtiker, pruritus, eritem
Çok seyrek: Aşırı duyarlılık reaksiyonları; döküntü, ürtiker, pruritus, eritem, gözlerde, yüzde,
dudaklarda ve boğazda ödem, dispne anafilaktik reaksiyonlar ve bronkospazmla kendini
gösterir.
Sinir sistemi hastalıkları
Yaygın: Hoş olmayan tat ve koku
Göz hastalıkları
Çok seyrek: Glokom, göz içi basıncında artış, katarakt
Solunum, göğüs bozuklukları ve mediastinal hastalıklar
Yaygın: Epistaksis, burun kuruluğu, nazal iritasyon, boğaz kuruluğu, boğaz iritasyonu
Çok seyrek: Nazal septal perforasyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Yüksek miktarlarda ilacın uygulanımını takiben görülen tek zararlı etki hipotalamus-hipofiz-
adrenal (HPA) fonksiyonunun kısa süreli supresyonudur. Bu durumda özel ilk yardım
4 / 7önlemleri gerekmez. BECLOSP ile tedaviye tavsiye edilen dozlarda devam edilmelidir. HPA
fonksiyonu bir iki günde eski haline döner.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestan ve diğer nazal topikal preparatlar
Kortikosteroidler
ATC kodu: R01AD01
Etki mekanizması
Beklometazon 17,21-dipropiyonat (BDP), zayıf glukokortikoid reseptör bağlanma afinitesi ile
öncü ilaç halinde bulunur. Esteraz enzimleri aracılığıyla aktif metaboliti olan yüksek topikal
antiinflamatuvar etkisine sahip beklometazon-17-monopropiyonat (B-17-MP)'a hidrolize olur.
Farmakodinamik etkiler
BDP, topikal uygulamayı takiben güçlü antiinflamatuvar ve vazokonstrüktör etki gösterir.
Beklometazon dipropiyonat, alerjen hücumu öncesi alındığında saman nezlesi için koruyucu
bir tedavi zemini hazırlar. Düzenli kullanımın ardından BDP nazal membranın duyarlılığının
azaltarak alerji semptomlarının tekrar görülmelerini önlemeye devam eder.
5.2. Farmakokinetik özellikler
Genel Özellikler
Emilim
BDP'nin intranazal uygulanmasını takiben aktif metaboliti olan B-17-MP'nin plazma
konsantrasyonları ölçülerek sistemik emilimi değerlendirilmiştir. Bu aktif metabolitin
intranazal uygulanmasını takiben mutlak biyoyararlanımı %44'tür. BDP'nin oral uygulamasını
takiben aktif metaboliti olan B-17-MP'nin plazma konsantrasyonları ölçülerek sistemik
emilimi değerlendirilmiştir. Oral uygulamayı takiben mutlak biyoyararlanımı %41'dir.
Dağılım
Sabit ortamda BDP için doku dağılımı orta düzeydedir (201) fakat B-17-MP için biraz daha
fazladır (4241). Plazma proteinlerine bağlanma daha yüksektir (%87).
Biyotransformasyon
BDP oral ve intranazal dozun ardından dolaşımdan hızla temizlenir ve plazma konsantrasyonu
ölçülemeyecek düzeydedir (<50 pikogram/ml). İlacın metabolizmasına birçok dokuda
bulunan esteraz enzimleri yardım eder. BDP metabolizmasının başlıca ürünü aktif metaboliti
olan beklometazon-17-monopropiyonat (B-17-MP)'tır. Minör aktif metabolitler olarak
beklometazon-21-monopropiyonat (B-21-MP) ve hidroksile beklometazon (BOH) oluşur
fakat bunların çok azı sistemik dolaşıma karışır.
Eliminasyon
BDP ve B-17-MP'nin eliminasyonu, yüksek plazma klirensi ile beraber 0,5 ve 0,7 saat olan
terminal eliminasyon yarılanma ömürleri ile karakterizedir. BDP'nin oral uygulanmasını
5 / 7takiben yaklaşık %60'ı 96 saat içinde serbest ve konjuge polar metabolitler halinde feçesle
atılır. Yaklaşık %12' si serbest ve konjuge polar metabolitler halinde idrarla atılır. BDP'nin
renal klerensi ihmal edilebilecek düzeydedir.
Hastalardaki karakteristik özellikler
Veri yoktur.
5.3. Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Polisorbat 20
Glukoz monohidrat
Mikrokristalin selüloz ve karmeloz sodyum
Benzalkonyum klorür %50’lik sulu çözeltisi
Feniletil alkol
Hidroklorik asit
Distile su
6.2. Geçimsizlikler
Bildirilmemiştir.
6.3. Raf ömrü
24 aydır.
Belirtilen son kullanım tarihi açılmamış ve doğru bir şekilde saklanmış ambalajdaki tarihtir.
6.4. Saklamaya yönelik özel tedbirler
BECLOSP 25°C altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Primer ambalaj malzemesi olarak, 200 uygulama sağlayan ölçekli pompa, nazal aplikatörlü
amber renkli PET şişe ve sekonder ambalaj olan koruyucu kapak ve koruyucu halka
kullanılmaktadır. Karton kutu içerisinde 1 adet şişe ve kullanma talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
6 / 77. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. 34303 No:1
Küçükçekmece/İSTANBUL
Tel: 0212 692 92 92
Faks: 0212 697 00 24
E-posta:deva@devaholding.com.tr
8. RUHSAT NUMARASI
2019/231
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 24.04.2019
Ruhsat yenileme tarihi:
10. KÜB'ÜN YENİLENME TARİHİ
7 / 7