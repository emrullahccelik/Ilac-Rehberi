KISA ÜRÜN BİLGİSİ
1.BEŞERİ TIBBİ ÜRÜNÜN ADI
ANKSEN 10 mg kapsül
2.KALİTATİF VE KANTİTATİF BİLEŞİM
Etkin madde:
Klorazepat dipotasyum 10 mg
Yardımcı madde:
Potasyum karbonat 10 mg
Yardımcı maddeler için 6.1’e bakınız.
3.FARMASÖTİK FORM
Kapsül
Homojen beyaz renkte toz içeren soluk pembe renkli kapsüller
4.KLİNİK ÖZELLİKLER
4.1 Terapötik endikasyonlar
- Reaktif anksiyete, özellikle anksiyete ile beraber olan adaptasyon bozuklukları ve post-
travmatik anksiyete
- Nevrozlarda (özellikle histeri, hipokondri, fobi) görülen anksiyetenin ek tedavisi
- Ciddi veya ağrılı somatik hastalıklar ile beraber olan anksiyete
- Genel anksiyete ve anksiyeteye bağlı uykusuzluk
- Anksiyete atakları
- Deliryum tremensin önlenmesi ve tedavisi
- Alkol kesilme sendromu
Panik hastalıkları bir endikasyon oluşturmaz.
4.2 Pozoloji ve uygulama şekli
Pozoloji/ uygulama sıklığı ve süresi:
Yetişkinlerde:
10 mg’lık kapsüller yalnız erişkinlerde ve ciddi vakalarda verilmelidir.
Olağan günlük doz 5-30 mg’dır. Yüksek dozlar klinik gereksinmeye bağlıdır.
Tedavi süresi mümkün olduğunca kısa olmalı ve kesme süresi de dahil 4-12 haftayı
geçmemelidir (Bkz. Bölüm 4.4) .
- Reaktif anksiyete, nevrozlardaki anksiyetenin ek tedavisi, ciddi veya ağrılı somatik
hastalıklarla birlikte olan anksiyetede: kesme süresi dahil 4-12 hafta.
- Genel anksiyete: uzun süreli tedavi doktorun tavsiyesine göredir.
- Anksiyete atakları: kısa süreli tedavi
- Deliryum tremensin önlenmesi ve tedavisi: birkaç gün.
- Alkol kesilmesi: kesilme periyodu ile birlikte 3-6 hafta.
Tedavinin kesilmesi: Birkaç hafta içinde doz azaltımı ile olur (Bkz. Bölüm 4.4).
Uygulama şekli:
Ağızdan uygulanır.
1Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olanlarda ortalama dozun yarısı ile tedaviye başlanmalıdır.
Böbrek yetmezliği:
Dozaj azaltılması önerilir, örneğin ortalama dozun yarısı yeterli olabilir.
Pediyatrik popülasyon:
Çocuklar (9-12 yaş): Kullanım sadece çok zorunlu vakalarda önerilmelidir.
Doz yaklaşık 0.5 mg/kg/gün’dür. Bu amaçla ANKSEN 5 mg kapsül kullanılmalıdır.
Günlük doz birkaç bölünmüş doz halinde kullanılır.
Geriyatrik popülasyon:
Dozaj azaltılması önerilir. Örneğin ortalama dozun yarısı yeterli olabilir.
4.3 Kontrendikasyonlar
- Bilinen benzodiazepin alerjisi veya ilacın bileşimindeki diğer maddelere alerji
- Dekompanse solunum yetmezliği
- Akut dar açılı glokom
- Myastenia gravis
- Ciddi karaciğer yetmezliği
- Uyku apnesi
- Çocuklar
ANKSEN 10 mg kapsül, 6 yaşın altındaki çocuklarda kullanılmamalıdır. (bkz. Bölüm 4.2 ve
4.4)
4.4 Özel kullanım uyarıları ve önlemleri
Uyarılar:
Bağımlılık: Benzodiazepinler fiziksel ve psişik ilaç bağımlılığına yol açabilir. Bağımlılık
gelişmesinde çeşitli faktörler etkili gözükmektedir.
. tedavinin süresi
. dozaj
. diğer ilaçlarla kombinasyon: psikotropik, anksiyolitik, hipnotik ilaçlar
. alkol ile beraber alınması
. diğer ilaçlara veya ilaç olmayan maddelere bağımlılık hikayesi
Tedavi kesildiğinde kesilme (yoksunluk) semptomları ortaya çıkabilir: Uykusuzluk, baş
ağrısı, anksiyete, miyalji, kas gerginliği, seyrek olarak irritabilite, ajitasyon ve bazen konfüzyon.
Çok nadir olarak görülebilenler: titreme, halüsinasyon, nöbet.
Tedavi süresinin 4-12 haftayı aşılmaması gerektiği ve tedavinin günlük doz azaltılarak
sonlandırılacağı (birkaç günden birkaç haftaya değişen süre içinde) konusunda hastayı
uyarmak faydalı olabilir.
Uzun süreli kullanım sonucunda tolerans gelişebilir.
Özellikle benzodiazepin yatmadan önce alınıyorsa ve uyku süresi kısa ise (bir dış faktör etkisi
ile erken uyanma), anterograd amnezi görülebilir.
Anksiyolitik benzodiazepinler depresif durumların ve psikotik bozuklukların tedavisinde
kullanılmamalıdır.
2Yeterli klinik deneyim olmadığından, 9 yaşın altındaki çocuklarda kullanılması önerilmez. 9-
12 yaş arası çocuklarda çok zorunlu vakalarda ANKSEN 5 mg kapsül kullanılmalıdır.
(Bkz. Bölüm 4.2). ANKSEN 5 mg kapsül, 6 yaşın altındaki çocuklarda kontrendikedir.
Psikiyatrik ve paradoksik reaksiyonlar:
Benzodiazepin kullanımı sırasında huzursuzluk, ajitasyon, irritabilite, saldırganlık, sanrı, öfke,
kabus, halüsinasyon, psikoz, uygunsuz davranış gibi reaksiyonlar ve diğer davranışsal advers
etkilerin ortaya çıktığı bilinmektedir. Bu durumda kullanılan ilaç kesilmelidir. Bu tablolar
daha çok çocuklarda ve yaşlılarda ortaya çıkmaktadır.
Önlemler:
- Benzodiazepinler depresyonu ya da depresyon ile ilişkili anksiyetesi olan hastalarda tek başına
kullanılmamalıdır (bu hastalarda intiharı tetikleyebilir).
- Alkol: Tedavi süresince alkollü içeceklerin alımı önerilmez.
- Özellikle çocuklarda tedavi süresi kısa olmalıdır.
- Yaşlılar ve renal yetmezliklerde doz ayarlanması gerekebilir.
- Yaşlılarda sersemlik, baş dönmesi, kas güçsüzlüğü gibi advers reaksiyonlara duyarlılık
artmıştır ve düşme sonucu ciddi yaralanmaya yol açabilir (bkz. Bölüm 4.8). Doz azaltılması
önerilir.
- Karaciğer yetmezliğinde benzodiazepinlerin kullanılması ensefalopatiye yol açabilir.
- Solunum yetmezliği olan hastalarda benzodiazepinlerin depresan etkisi dikkate alınmalıdır
(hipoksinin artışı kendi başına anksiyeteye neden olarak hastanın bir yoğun bakım ünitesine
alınmasına yol açabilir.
- Tedavinin kesilmesi: Tedavinin kesilmesi, kesilme semptomlarına yol açabilir. Hasta
uyarılmalı ve birkaç hafta içinde doz azaltılarak tedavinin kesilmesi (özellikle uzamış tedavi
sonrası veya ilaç bağımlılığı şüphesi varsa) önerilmelidir.
- İlaç bağımlılığı riskini artırabileceğinden, ister anksiyolitik isterse hipnotik olarak
uygulansın, çeşitli benzodiazepinlerin kombinasyonunun yararı yoktur.
- Miyasteni: Bir benzodiazepinle tedavi, semptomları şiddetlendirir. Kullanılması çok özel
durumlarda ve çok dikkatli bir gözlem altında olmalıdır.
- Solunum depresyonu riskinin artması nedeniyle benzodiazepinlerle sodyum oksibatın
eşzamanlı kullanımından kaçınılmalıdır.
- Bu tıbbi ürün her kapsülde 10 mg potasyum karbonat ihtiva eder. Bu durum böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
4.5 Diğer tıbbi ürünler ile etkileşim ve diğer etkileşim şekilleri
Aşağıdaki kombinasyonlar önerilmez:
3- Alkol: alkol içeren içeceklerin ve ilaçların alımından kaçınmalıdır. Benzodiazepinlerin
sedatif etkisindeki artış alkolden dolayı olur. Dikkat ve uyanıklıktaki azalma taşıt sürücüleri
ve makine operatörleri için tehlikeli olabilir.
Aşağıdaki etkileşmeler dikkate alınmalıdır:
- Kesilme sendromu gelişme riski, anksiyolitik veya hipnotik olarak reçete edilen
benzodiazepinlerin kombinasyonu ile artar.
- Diğer merkezi sinir sistemi depresanları: buprenorfin dahil morfin türevleri (analjezik,
antitussif), nöroleptikler, barbitüratlar, benzodiazepin dışındaki anksiyolitikler, karbamatlar,
hipnotikler, sedatif antidepresanlar, H sedatif antihistaminikler, baklofen, santral etkili
1
antihipertansifler, talidomid. Merkezi depresyonda artışın özellikle taşıt sürücüleri ve makine
operatörleri için ciddi sonuçları olabilir.
- Sisaprid: Benzodiazepinlerin sedatif etkisindeki geçici artış, sisaprid ile kombine kullanım
sonucu oluşan hızlı absorbsiyona bağlıdır. Dikkat ve uyanıklıktaki azalma taşıt sürücüleri ve
makine operatörleri için tehlikeli sonuçlar yaratabilir.
- Klozapin: Benzodiazepinlerle klozapinin kombine kullanımı, solunum ve/veya kalp
durmasıyla seyreden kollaps riskini artırır.
- Nöromüsküler kavşak blokörleri ile (kürar benzeri ilaçlar, kas gevşeticiler) aditif sinerji
görülür.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli olan kadınlar gebe kalmayı düşündüklerinde ya da gebelik
şüphesi olduğunda ilacın kesilmesi ile ilişkili olarak hekime danışmaları konusunda
uyarılmalıdır.
Gebelik dönemi
Epidemiyolojik çalışmalar bazı benzodiazepinler için teratojenik etkiyi düşündürmüş ama
doğrulanmamıştır. Hamileliğin ilk üç ayında bu grup ilaçların reçete edilmesinden sakınılması
uygundur.
Hamileliğin son üç ayında, yeni doğanda solunum distresi, neonatal hipotoni ve hipotermi
görülebileceği için yüksek dozlar reçete edilmemelidir. Eğer verilmişse, bebek birkaç günlük
veya birkaç haftalık iken kesilme sendromu görülebilir.
Klorazepat dipotasyumun gebelik ve/veya fetus /yeni doğan üzerinde zararlı farmakolojik
etkileri bulunmaktadır.
ANKSEN gerekli olmadıkça gebelik döneminde kullanılmamalıdır.
Laktasyon dönemi
Benzodiazepin tedavisi boyunca emzirme önerilmez.
Üreme yeteneği / Fertilite
Üreme çalışmaları: Sıçanlarda ve tavşanlarda, standart fertilite, üreme ve teratoloji çalışmaları
yürütülmüştür. Sıçanlarda 150 mg/kg’a ve tavşanlarda 15 mg/kg’a kadar oral dozlar, fetüste
4anomaliye neden olmamıştır. Klorazepat dipotasyum erişkin hayvanların fertilite indeksini ve
üreme kapasitesini değiştirmemiştir.
4.7 Araç ve makine kullanımı üzerindeki etkiler
İlacın kullanımına bağlı olan sersemlik, amnezi, konsantrasyon ve kas işlev bozukluğu riski
nedeniyle taşıt ve makine kullanılmaması önerilir. Kombinasyonlar sedatif etkiyi artırabilir.
(Bkz. Bölüm 4.5)
DİKKAT: Bağımlılık yapabilir.
4.8 İstenmeyen etkiler
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor
- Makulopapüler ve kaşıntılı deri döküntüleri gibi hipersensitivite reaksiyonları
Psikiyatrik hastalıklar
Bilinmiyor
- Bradipsişik cevap
- Bazı hastalarda (özellikle çocuklar ve yaşlılar) paradoksal reaksiyonlar görülebilir:
irritabilite, agresyon, eksitasyon, onirik konfüzyon sendromu, halüsinasyonlar.
- Tedavi uygulaması öncesindeki anksiyetenin alevlenmesiyle kendini gösteren “rebound
sendromu” oluşabilir.
- Uzun süreli kullanım (özellikle yüksek dozlarda), fiziksel bağımlılık gelişmesine yol
açabilir ve tedavi kesildiğinde kesilme sendromu görülebilir (Bkz. Bölüm 4.2). Bu olay kısa
yarı ömürlü benzodiazepinlerde uzun yarı ömürlülere göre daha erken görülebilir.
Sinir sistemi hastalıkları
Bilinmiyor
- Anterograd amnezi (Bkz. Bölüm 4.2)
- Sersemlik
- Uyuklama (özellikle yaşlılarda)
- Kas tonusunda azalma
Deri ve deri altı dokusu hastalıkları
Bilinmiyor
- Makülopapüler ve kaşıntılı deri döküntüleri
Genel bozukluklar ve uygulama bölgesine ilişkin hastalıklar
- Asteni
- Düşme
Ayrıca benzodiazepinlerle aşağıdaki advers reaksiyonlar bildirilmiştir: emosyonel duyarsızlık,
uyanıklıkta azalma, baş ağrısı, ataksi, diplopi, gastrointestinal rahatsızlıklar, libido
değişiklikleri, uygunsuz davranış ile ilişkili olabilecek amnestik etkiler.
5Huzursuzluk, sanrı, öfke, kabus, psikoz, uygunsuz davranış gibi psikiyatrik ve paradoksik
reaksiyonlar ve diğer davranışsal advers etkiler.
Mevcut depresyon benzodiazepin kullanımı sırasında maskelenebilir.
Psikolojik bağımlılık ortaya çıkabilir. Benzodiazepinlerin kötüye kullanımı bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Belirtiler: Aşırı dozlarda derin uyku, doz aşımının başlıca göstergesidir ve alınan doza bağlı
olarak koma hali de ortaya çıkabilir.
Prognoz iyidir. En azından tedavi edilen ve birlikte diğer psikotropik ilaç alımının olmadığı
hastalarda böyledir.
Tedavi: Bir yoğun bakım ünitesinde solunum ve kardiovasküler fonksiyonlara özel dikkat
gösterilmelidir. Sonuç olumludur.
Flumazenil verilmesi, benzodiazepinlerle, bilinçli veya kaza ile olan doz aşımının teşhis
ve/veya tedavisinde yararlı olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Benzodiazepin türevleri
ATC Kodu: N05BA05
Klorazepat benzodiazepin sınıfından bir anksiyolitiktir. Farmakolojik özellikleri
benzodiazepinlerin aynıdır. Anksiyolitik, sedatif, hipnotik, antikonvülzan, kas gevşetici ve
amnestik özelliklere sahiptir.
Bu etkiler, klorür kanallarının açılmasında rol oynayan ve GABA-OMEGA makromoleküler
reseptör kompleksinin bir parçası olan merkezi reseptöre (BZD ve BZD de denir) olan spesifik
1 2
agonist etkisi ile ilişkilidir.
5.2 Farmakokinetik özellikler
Emilim: Oral alımını takiben klorazepat gastrointestinal kanaldan hızla emilir. Klorazepatın
%80’i midede hızla dekarboksillenir ve demetildiazepam oluşarak yaklaşık 1 saatte doruk
plazma düzeyine ulaşır.
Dağılım: Demetildiazepamın dağılım hacmi yaklaşık 11/kg’dır. Proteine bağlanma oranı
%97’dir. Metabolizmalarının yoğunluğu ve tolerans gelişmesi nedeniyle bu grup ilaçlarda
doz-etki oranı saptanması mümkün olmamıştır.
Benzodiazepinler kan-beyin bariyeri, plasenta ve anne sütüne geçer.
Biyotransformasyon: Klorazepatın temel metaboliti olan demetildiazepam aktiftir ve
yarılanma ömrü ana bileşikten uzundur (30-150 saat). Bu bileşiğin hidroksilasyonu ile başka
6bir aktif metabolit olan okzazepam oluşur. Glukurokonjugasyon ile sağlanan inaktivasyon
sonucu idrar ile atılabilecek suda çözünen maddeler ortaya çıkar.
Eliminasyon: Eliminasyon yarı ömrü yaklaşık 40 saattir. İdrarda N-desmetildiazepam ve
küçük bir miktar klorazepat da tespit edilebilir.
5.3 Klinik öncesi güvenlilik verileri
Sıçan ve maymunlarla yürütülen çalışmalar, trankilizan, sedatif ve toksik etkiler oluşturan
dozlar arasında önemli bir fark olduğunu göstermiştir. Sıçanlarda, şartlı kaçınma refleksi oral
10 mg/kg dozda baskılanmıştır; sedasyon 32 mg/kg’da meydana gelmiştir; LD 1320
50
mg/kg’dır. Maymunlarda, agresif davranış 0.25 mg/kg’lık oral dozlarda azalmıştır; sedasyon
(ataksi) 7.5 mg/kg’da meydana gelmiştir; yüksek dozlarda emetik etki nedeniyle LD tayin
50
edilememiş olmakla beraber, 1600 mg/kg’ın üstündedir.
22 aylık bir toksisite çalışmasında, yirmi dört köpeğe, 75 mg/kg’a kadar klorazepat
dipotasyum oral yoldan uygulanmıştır. Karaciğerde ilaca bağlı değişiklikler görülmüştür; ağırlık
artmıştır ve minimum hepatoselüler hasar ile kolestaz bulunmuştur, ancak lobun yapısı
bozulmadan kalmıştır.
On sekiz Rhesus maymununa, 52 hafta süreyle, günlük 3-36 mg/kg klorazepat dipotasyum
oral yoldan uygulanmıştır. İlaç verilen hayvanların tümü, kontrol grubundaki hayvanlarla benzer
kalmıştır. Total lökosit sayısı, normal sınırlar içinde kaldıysa da, yüksek dozlarda dişi
hayvanlarda düşme eğilimi göstermiştir. Bütün organların incelenmesi, klorazepat
dipotasyuma atfedilebilecek hiçbir değişikliğin olmadığını göstermiştir; karaciğer
fonksiyonunda ve yapısında hiçbir hasar oluşmamıştır.
Üreme çalışmaları: Sıçanlarda ve tavşanlarda, standart fertilite, üreme ve teratoloji çalışmaları
yürütülmüştür. Sıçanlarda 150 mg/kg’a ve tavşanlarda 15 mg/kg’a kadar oral dozlar, fetüste
anomaliye neden olmamıştır. Klorazepat dipotasyum erişkin hayvanların fertilite indeksini ve
üreme kapasitesini değiştirmemiştir.
6. FARMASÖTİK ÖZELLİKLER
6.1 Yardımcı maddelerin listesi
Potasyum karbonat
Talk
Kapsül yapısındaki boyar maddeler:
Titanyum dioksit (E171)
Eritrosin (E127)
6.2 Geçimsizlikler
Bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25 C’nin altındaki oda sıcaklığında saklayınız.
76.5 Ambalajın niteliği ve içeriği
30 kapsül içeren PVC/PVDC –Al/PVDC blister ve karton kutu ambalaj.
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (0 212) 362 18 00
Faks No : (0 212) 362 17 38
8. RUHSAT NUMARASI(LARI)
162/15
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 14.10.1992
Ruhsat yenileme tarihi: 14.10.2007
10. KÜB’ÜN YENİLENME TARİHİ
8