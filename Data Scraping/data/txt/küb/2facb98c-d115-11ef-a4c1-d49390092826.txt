KISA ÜRÜN BİLGİSİ
1. BEŞERİ TIBBİ ÜRÜNÜN ADI
METİRASİN 1,5 MIU/250 mg film tablet
2. KALİTATİF VE KANTİTATİF BİLEŞİM
Etkin maddeler:
Her bir film tablet;
Spiramisin…………………………1,5 MIU
Metronidazol………………………250 mg
Yardımcı maddeler:
Laktoz monohidrat (sığır sütü kaynaklı)………369,17 mg
Sodyum nişasta glikolat (tip A)……………….76,46 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Beyaz, oblong, bir kenarı kırılma bağlantılı film kaplı tablet. Çentiğin amacı tabletin
bölünebilirliğini kolaylaştırmaktır, tablet eşit yarımlara bölünebilir.
4. KLİNİK ÖZELLİKLER
4.1. Terapötik endikasyonlar
METİRASİN, anaerobik bakterilerin neden olduğu tespit edilen veya şüphelenilen
enfeksiyonların profilaksisi ve tedavisinde endikedir.
Akut, kronik veya tekrarlayan dental enfeksiyonlarda endikedir:
- Diş apsesi, flegmon, premaksiller selülit, perikoronit,
- Gingivit, stomatit,
- Periodontit,
- Parotidit, submaksilarit.
METİRASİN, odonto-stomatolojik operasyonlarda, lokal post-operatif enfeksiyonların
önlenmesinde endikedir.
1Enfeksiyöz endokarditin önlenmesinde etkililik kanıtlanmamıştır.
Antibakteriyel ajanların uygun kullanımı hakkındaki resmi kılavuzlar göz önünde
bulundurulmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Küratif tedavi
15 yaşından büyük çocuklar ve yetişkinler,
- Yemeklerle birlikte, günde 2 veya 3 defa, toplam 2 veya 3 tablet (3-4,5 MIU spiramisin ve
500-750 mg metronidazol)
- Ciddi vakalarda dozaj 4 tablete çıkarılabilir.
6-15 yaş arası çocuklar,
- 6 - 10 yaş arası: Günde 1 tablet (1,5 MIU spiramisin ve 250 mg metronidazol)
- 10-15 yaş arası: Günde 1,5 tablet (2,25 MIU spiramisin ve 375 mg metronidazol)
Koruyucu tedavi
Odonto-stomatolojik operasyonlarda, lokal post-operatif enfeksiyonların önlenmesinde:
15 yaşından büyük çocuklar ve yetişkinler,
- Yemeklerle birlikte, günde 2 veya 3 defa, toplam 2 veya 3 tablet (3-4,5 MIU spiramisin ve
500-750 mg metronidazol)
- Ciddi vakalarda dozaj 4 tablete çıkarılabilir.
6-15 yaş arası çocuklar,
- 6 - 10 yaş arası: Günde 1 tablet (1,5 MIU spiramisin ve 250 mg metronidazol)
- 10-15 yaş arası: Günde 1,5 tablet (2,25 MIU spiramisin ve 375 mg metronidazol)
METİRASİN ile tedavi süresi 5 ila 10 gün arasında değişebilir.
Uygulama şekli:
Oral yolla kullanılır.
Özel popülasyonlara ilişkin ek bilgiler:
Böbrek yetmezliği:
2Bu hasta grubuyla ilgili olarak yapılmış spesifik çalışma mevcut değildir.
Karaciğer yetmezliği:
Şiddetli karaciğer hastalığında, günlük toplam metronidazol dozu üçte birine düşürülmeli ve
günde bir kez verilmelidir.
Pediyatrik popülasyon:
6 yaşın altındaki çocuklarda kullanılmamalıdır.
Geriyatrik popülasyon:
Yetişkinler için kullanılan dozu kullanınız.
4.3. Kontrendikasyonlar
 İmidazollere, spiramisine veya yardımcı maddelerden herhangi birine bilinen
hipersensitivite (aşırı duyarlılık) durumlarında,
 6 yaş altındaki çocuklarda,
 METİRASİN tedavisi sırasında disülfiram ve alkol veya alkol içeren ilaçların kullanımında
kontrendikedir.
4.4. Özel kullanım uyarıları ve önlemleri
Anafilaktik şok dahil alerjik reaksiyonlar meydana gelebilir ve hayatı tehdit edebilir (bkz.
Bölüm 4.8). Bu durumlarda metronidazol tedavisi kesilmeli ve uygun tıbbi tedavi
uygulanmalıdır.
Tedavinin başlangıcında püstüler erüpsiyon ile ilgili yayılmış ateşli eritemin görülmesi, akut
generalize ekzantematöz püstülozisin bir belirtisi olabilir; tedavi durdurulmalıdır ve spiramisin
tek başına veya başka bir ilaçla birlikte uygulanmamalıdır.
Hastalar, METİRASİN tedavisi sırasında disülfiram ve alkol veya alkol içeren ilaçlar
kullanmaması konusunda uyarılmalıdır (antabus etki) (bkz. Bölüm 4.5).
Hastalara metronidazol tedavisi sırasında ve sonrasında en az 48 saat alkol almamaları tavsiye
edilmelidir (bkz. Bölüm 4.5).
Ataksi, vertigo, konfüzyon durumlarında tedavi durdurulmalıdır.
3Metronidazole bağlı olarak, şiddetli, kronik veya evolütif santral veya periferal nörolojik
rahatsızlığı olan hastalarda nörolojik durumun şiddetlenme riski dikkate alınmalıdır.
Ensefalopati veya serebellar sendromu düşündüren semptomlar ortaya çıkarsa, hastanın bakımı
derhal yeniden değerlendirilmeli ve metronidazol tedavisi kesilmelidir.
10 günden uzun süreli tedavilerde klinik ve laboratuvar izlem önerilir.
Pazarlama sonrası gözetim sırasında metronidazol ile ensefalopati vakaları bildirilmiştir.
Ensefalopati ile ilişkili MRG değişiklikleri de gözlenmiştir (bkz. Bölüm 4.8). Gözlenen
lezyonlar en sık beyincik (özellikle dentat çekirdeğinde) ve korpus kallozum spleniumda
bulunur. Ensefalopati vakalarının çoğu ve MRG'deki değişiklikler tedavi durdurulduğunda geri
dönüşümlüdür. İstisnai olarak ölümcül vakalar bildirilmiştir.
Metronidazol tedavisindeki hastalarda aseptik menenjit görülmesi durumunda tedavinin tekrar
uygulanması önerilmez. Ciddi enfeksiyon durumunda tedavinin yarar-risk oranı
değerlendirilmelidir.
Özellikle psikiyatrik öyküsü olan hastalarda tedavinin ilk dozlarından itibaren hasta için risk
teşkil eden psikotik reaksiyonlar ortaya çıkabilir (bkz. Bölüm 4.8). Bu durumda metronidazol
tedavisi durdurulmalı, doktor bilgilendirilmeli ve gerekli tedavi önlemleri derhal alınmalıdır.
Kullanım için özel önlemler:
Glikoz-6-fosfat-dehidrojenaz eksikliği olan hastalarda çok nadir hemolitik anemi vakaları
bildirilmiştir. Bu nedenle METİRASİN kullanımı önerilmemektedir ve varsa terapötik bir
alternatifin kullanılması şiddetle tavsiye edilir. Eğer METİRASİN yerine kullanılabilecek bir
alternatif yoksa her bir hasta için hemoliz tehlikesi ve tedaviden beklenen potansiyel fayda
dikkate alınarak karar verilmelidir. METİRASİN kullanımı gerekliyse olası hemoliz gelişme
riski incelenmelidir.
Hematolojik hastalık öyküsü, yüksek doz ve/veya uzun süreli tedavi durumunda, lökosit
diferansiyel sayımı başta olmak üzere düzenli kan kontrolleri önerilmektedir. Lökopeni
durumunda, tedaviye devam edilmesine enfeksiyonun ciddiyetine göre karar verilmelidir.
4Uzun süreli tedavi durumunda, merkezi veya periferal nöropati (parestezi, ataksi, vertigo,
konvülzif kriz) gibi istenmeyen etkilerin oluşumu denetlenmelidir.
Spiramisin de dahil olmak üzere makrolid kullanan hastalarda QT aralığı uzaması vakaları
bildirilmiştir. Aşağıda listelenen durumlar gibi QT aralığının uzamasına neden olabilecek,
bilinen risk faktörleri bulunan hastalarda, spiramisin kullanılırken dikkatli olunmalıdır:
- Düzeltilmemiş elektrolit dengesizliği (ör, hipokalemi, hipomagnezemi),
- Konjenital uzun QT sendromu,
- Kardiyak hastalıklar (ör, kalp yetmezliği, miyokard enfarktüsü, bradikardi),
- QT aralığını uzattığı bilinen ilaçlarla eş zamanlı kullanım (ör, sınıf IA ve sınıf III
antiaritmikler, trisiklik antidepresanlar, bazı antibiyotikler ve bazı antipsikotikler),
- Yaşlılar, yeni doğanlar ve kadınlar QT uzamasına daha yatkın olabilirler.
Metronidazol uygulaması hemodiyaliz sırasında durdurulmalıdır ve hemodiyalizden hemen
sonra yeniden uygulanmalıdır. Metronidazol, temel olarak hepatik oksidasyonla metabolize
olur. İleri derecede karaciğer yetmezliği varlığında metronidazol klirensinde önemli bir
bozulma olabilir. Bu hastalarda trikomoniyazisi tedavi etmek için metronidazolün risk/yarar
faktörü dikkatlice düşünülmelidir.
Metronidazol hepatik ensefalopati hastalarına dikkatle uygulanmalıdır.
Metronidazol ile Stevens-Johnson sendromu (SJS) veya toksik epidermal nekroliz (TEN) gibi
bazen ölümcül olan ağır büllöz cilt reaksiyon vakaları bildirilmiştir (bkz. Bölüm 4.8). Bildirilen
SJS vakalarının çoğu, metronidazol ile tedaviye başladıktan sonraki 7 hafta içinde meydana
gelmiştir. Hastalar belirti ve semptomlar hakkında bilgilendirilmeli ve cilt reaksiyonları
açısından yakından izlenmelidir. SJS veya TEN semptomları (örneğin grip benzeri semptomlar,
sıklıkla kabarcıklar veya mukozal lezyonlarla birlikte artan deri döküntüleri) mevcutsa, tedavi
kesilmelidir (bkz. Bölüm 4.8).
Hastalar metronidazolün (metaboliti nedeniyle) idrar renginde koyulaşmaya neden olabileceği
konusunda uyarılmalıdır.
Cockayne sendromlu hastalarda, metronidazol içeren ürünlerin sistemik kullanımında tedavinin
başlamasından sonra çok hızlı bir şekilde ölümcül sonuçlara yol açan vakalar da dahil olmak
üzere şiddetli hepatotoksisite/akut karaciğer yetmezliği vakaları rapor edilmiştir. Bu
5popülasyonda, metronidazol yarar/risk değerlendirmesinden sonra ve sadece alternatif bir
tedavi yoksa kullanılmalıdır. Karaciğer fonksiyon testleri, tedavinin başlamasından hemen
önce, tedavi süresinde ve sonrasında karaciğer fonksiyonu normal sınırlar içinde olana veya
temel değerlere ulaşılana kadar yapılmalıdır. Karaciğer fonksiyon testleri tedavi sırasında
belirgin şekilde yükselirse, ilaç kesilmelidir.
Cockayne sendromlu hastalara olası karaciğer hasarı semptomlarını derhal doktora bildirmeleri
ve metronidazol almayı bırakmaları önerilmelidir.
Bu ilaç laktoz içeriğinden dolayı nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
Her bir METİRASİN tablet, 1 mmol (23 mg)’den daha az sodyum ihtiva eder, yani aslında
“sodyum içermez.”
4.5. Diğer tıbbi ürünler ile etkileşimler ve diğer etkileşim şekilleri
Spiramisin ile ilgili
Birlikte kullanıldığında dikkat edilmesi gereken:
- Torsades de pointes’i indükleyici ilaçlar: sınıf IA antiaritmikleri (kinidin, hidrokinidin,
disopiramid), sınıf III antiaritmikler (amiodaron, sotalol, dofetilid, ibutilid), sultoprid (bir
benzamid nöroleptiği), diğerleri: arsenik bileşikleri, bepridil, difemanil, dolasetron IV,
eritromisin IV, levofloksasin, mizolastin, moksifloksasin, prukaloprid, toremifen, vinkamin
IV.
Özellikle torsades de pointes olmak üzere, ventriküler aritmi bozukluklarına ilişkin risk artışı
bulunmaktadır.
- Levodopa (karbidopaya bağlı)
Levodopa plazmatik konsantrasyonlarının düşüşünü içeren karbidopanın absorbsiyonunun
inhibisyonu.
Levodopanın olası dozaj ayarlaması ve klinik gözlem yapılmalıdır.
Metronidazol ile ilgili
Birlikte kullanılması önerilmeyen:
- Busulfan
6Yüksek doz busulfan ile metronidazol kullanıldığında, busulfan konsantrasyonları ikiye
katlanır.
- Disülfiram
Delüzyonel veya konfüzyonel durum oluşabilir.
- Alkol
Antabus etki (disülfiram benzeri reaksiyon, yani sıcak basması, kızarıklık, kusma, taşikardi).
METİRASİN ile tedavi sırasında ve sonrasında en az 48 saat boyunca alkollü içecekler ve
alkol içeren tıbbi ürünler almaktan kaçınılmalıdır.
Birlikte kullanıldığında, özel önlem gerektiren:
- Oral antikoagülanlar
Oral antikoagülan etkisinin artması ve hepatik metabolizmada azalma nedeniyle kanama
riski.
Protrombin zamanının daha sık kontrolü ve INR'nin izlenmesi gerekir. Bir imidazol ile
tedavi sırasında ve sonrasında takip eden 8 gün boyunca oral antikoagülan dozunun
ayarlanması gerekir.
- Enzim indükleyici antikonvülzanlar (karbamazepin, fosfenitoin, fenobarbital, fenitoin,
primidon)
Metronidazolün indükleyici tarafından hepatik metabolizması arttığından plazma
konsantrasyonlarında azalma görülebilir.
İndükleyiciler ile tedavi sırasında ve tedavi kesildikten sonra metronidazol dozunun klinik
izlemi ve ayarlanması gerekebilir.
- Rifampisin
Metronidazolün rifampisin ile hepatik metabolizması arttığından plazma
konsantrasyonlarında azalma görülebilir.
Rifampisin tedavisi sırasında ve tedavi kesildikten sonra metronidazol dozunun klinik izlemi
ve ayarlanması gerekebilir.
- Lityum
Lityum toksisitesinde artış görülebilir. Lityum konsantrasyonlarının izlemi ve lityum
dozunun ayarlanması gerekebilir.
Birlikte kullanıldığında dikkat edilmesi gereken:
- 5-Floroürasil (ekstrapolasyon yoluyla tegafur ve kapesitabin)
7Metronidazol 5-floroürasilin klirensini azaltır ve böylece 5-floroürasilin artan toksisitesi ile
sonuçlanabilir.
INR dengesizliği ile ilişkili spesifik problemler
- Antibiyotiklerle tedavi gören hastalarda, çok sayıda oral antikoagülan terapisinin artan
aktivitesi bildirilmiştir. Enfeksiyon veya inflamasyon durumu, yaş ve hastanın genel sağlığı,
risk faktörleri olarak düşünülmektedir. Bu nedenle, enfeksiyöz hastalığın bölümünü tespit
etmek ve INR dengesizliğinin başlangıcını tedavi etmek zordur. Ancak, florokinolin,
makrolid, siklin, kotrimoksazol ve bazı sefalosporinler gibi bazı antibiyotik sınıfları bu
duruma daha çok neden olurlar.
Laboratuvar testleri ile etkileşimler
Metronidazol treponemaları azaltabilir ve Nelson testinde yanlış pozitif sonuç verebilir.
Dikkate alınması gereken diğer etkileşimler
Siklosporin.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
METİRASİN’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
METİRASİN’in gebe kadınlarda kullanımına ilişkin yeterli veri mevcut değildir.
8Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
METİRASİN gebe bir kadına tıbbi zorunluluk durumunda risk yarar durumu göz önüne
alınarak doktor kararı ile verilmelidir.
Laktasyon dönemi
Spiramisin ve metronidazol anne sütüne geçtiği için, METİRASİN emzirme döneminde
kaçınılmalıdır.
Üreme yeteneği/Fertilite
Üreme yeteneği üzerine etkisi bildirilmemiştir.
4.7.Araç ve makine kullanımı üzerindeki etkiler
Hastalar vertigo, konfüzyon, halüsinasyonlar veya konvülsiyonlara karşı uyarılmalı ve bu
semptomların meydana gelmesi halinde araç veya makine kullanmamaları önerilmelidir.
4.8.İstenmeyen etkiler
Klinik çalışmalar esnasında gözlemlenen METİRASİN’e bağlı istenmeyen etkiler aşağıdaki
sıklık derecelerine göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Spiramisin ile ilgili
Kan ve lenf sistemi hastalıkları
Bilinmiyor: Hemolitik anemi vakaları, lökopeni, nötropeni (bkz. Bölüm 4.4)
Sinir sistemi hastalıkları
Çok yaygın: Geçici ve ara sıra meydana gelen parestezi
Yaygın: Geçici disguzi
9Kardiyak hastalıklar
Bilinmiyor: QT aralığının uzaması, ventriküler aritmi, ventriküler taşikardi, kalp durmasına yol
açabilecek torsade de pointes (Bkz. Bölüm 4.4)
Gastrointestinal hastalıklar
Yaygın: Karın ağrısı, bulantı, kusma, mide ağrıları, ishal
Çok seyrek: Psödomembranöz kolit
Hepato-bilier hastalıklar
Çok seyrek: Anormal karaciğer fonksiyon testleri
Bilinmiyor: Mikst, kolestatik hepatit veya daha seyrek olarak sitolitik hepatit
Deri ve deri altı doku hastalıkları:
Yaygın: Döküntü
Bilinmiyor: Ürtiker, kaşıntı, anjiyoödem, anafilaktik şok, Stevens-Johnson sendromu, toksik
epidermal nekroliz, akut generalize ekzantematöz püstülozis (bkz. Bölüm 4.4)
Metronidazol ile ilgili
Kan ve lenf sistemi hastalıkları
Çok seyrek: Agranülositoz, nötropeni, trombositopeni, pansitopeni
Psikiyatrik hastalıklar
Çok seyrek: Konfüzyon, halüsinasyon
Bilinmiyor: Depresif ruh hali, intihar düşüncesi ile seyredebilen paranoya ve/veya deliryum
dahil psikotik reaksiyonlar (bkz. Bölüm 4.4)
Sinir sistemi hastalıkları
Çok seyrek: İlacın kesilmesi durumunda düzelebilen ensefalopati ve subakut serebellar
sendromu (örneğin, ataksi, dizartri, yürüyüş bozukluğu, nistagmus ve tremor), baş ağrısı,
vertigo, konfüzyon, konvülsiyon
Bilinmiyor: Periferik duyusal nöropati, aseptik menenjit
10Göz hastalıkları
Çok seyrek: Bulanık görme, diplopi, miyopi, görme keskinliğinde azalma ve renkli görmede
değişiklik gibi geçici görme bozuklukları
Bilinmiyor: Optik nöropati/nöritis.
Gastrointestinal hastalıkları
Bilinmiyor: Tedavi durdurulduğunda geri dönüşümlü olan pankreatit vakaları, bulantı, kusma,
epigastrik ağrı ve diyare gibi gastro-intestinal bozukluklar, ağız kuruluğu hissi ile glossit,
stomatit, tat bozukluğu, paslı dil/dilde renk değişimi (mantar üremesine bağlı), anoreksi
Hepato-bilier hastalıklar
Çok seyrek: Karaciğer enzimlerinde (AST, ALT, ALP) artış, bazen sarılık ile birlikte kolestatik
hepatit veya mikst hepatit ve hepatoselüler karaciğer hasarı bildirilmiştir. Diğer antibiyotiklerle
kombine olarak metronidazol ile tedavi edilen hastalarda karaciğer transplantasyonu gerektiren
karaciğer yetmezliği olguları bildirilmiştir.
Deri ve deri altı doku hastalıkları
Çok seyrek: Ateşli deri döküntüleri, akut generalize ekzantematöz püstülozis, kaşıntı, yüz
kızarıklığı (flushing) (bkz. Bölüm 4.4)
Bilinmiyor: Toksik epidermal nekroliz, Steven-Johnson sendromu, eritema multiforme, ürtiker,
anjiyoödem, anafilaktik şok, fiks ilaç erupsiyonu
Kas iskelet, bağ doku ve kemik hastalıkları
Çok seyrek: Miyalji, artralji.
Böbrek ve idrar yolu hastalıkları
Çok seyrek: Ürünün metabolizmasından kaynaklanan suda çözünür pigmentlerin varlığı
nedeniyle idrarın kırmızımsı kahverengi bir renkte görünümü
Genel ve uygulama bölgesine ilişkin hastalıklar
Bilinmiyor: Ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
11taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
METİRASİN için spesifik antidot yoktur. Doz aşımı durumunda hastalara semptomatik tedavi
uygulanmalıdır.
Spiramisin ile ilişkili;
Spiramisin için bilinen bir toksik doz yoktur.
Yüksek dozlarda beklenen belirtiler; mide bulantısı, kusma, ishal.
Yüksek dozlarda spiramisin ile tedavi edilen yenidoğanlarda ve QT aralığı uzaması riski
bulunan hastalarda spiramisinin intravenöz uygulanması sonrasında, tedavinin durdurulması ile
iyileşen QT aralığında uzama vakaları gözlenmiştir. Spiramisin doz aşımı söz konusu olursa,
özellikle diğer risk faktörleri mevcutsa (hipokalemi, konjenital QTc aralığı uzaması, QT
aralığını uzatan ve/veya torsades de pointesi indükleyen diğer ilaçlarla eş zamanlı kullanım)
QT aralığının ölçülmesi için EKG önerilmektedir.
Metronidazol ile ilişkili;
İntihar girişimlerinde ve kazara aşırı doz vakalarında 12 g'a kadar tek doz uygulaması
bildirilmiştir. Semptomlar kusma, ataksi ve oryantasyon bozukluğu şeklindedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antibakteriyeller, antibakteriyel
kombinasyonları
ATC kodu: J01RA04
Bu ilaç, bir makrolid antibiyotiği olan spiramisin ve nitro-5-imidazol antibiyotiği olan
metronidazolün yalnızca stomatolojik enfeksiyon hastalıklarının tedavisinde kullanılan
antibakteriyel bir birleşimidir.
12Antibakteriyel aktivite spektrumu:
Spiramisin:
Duyarlı suşlardan ara şuşlara ve ara suşlardan dirençli suşlara değişen MİK (minimum
inhibisyon konsantrasyonu) eşik değerleri aşağıdaki gibidir:
Duyarlı: ≤1 mg/l ve Dirençli: > 4 mg/l
Direnç prevalansı, bazı türler için coğrafya ve zaman dikkate alınarak değiştirilebilir. Bu
sebeple, özellikle ciddi enfeksiyonları tedavi ederken, yerel direnç prevelansına ilişkin bilgiye
sahip olunması faydalıdır. Bu veriler sadece, bu antibiyotiğe karşı bir bakteriyel suşun
duyarlılık olasılığını belirtilen kılavuzlardır.
Belirli bakteriyel türler için tespit edilen direnç prevelansındaki değişkenlikler, aşağıdaki
tabloda belirtilmiştir:
Kategoriler Direnç insidansı (>%10) (aralık)
Duyarlı türler
Gram pozitif aeroblar
Bacillus cereus
Corynebacterium diphtheriae
Enterococci %50-70
Rhodococcus equi
Metisiline duyarlı Staphylococcus
Metisiline dirençli Staphylococcus* %70-80
Streptococcus B
Sınıflandırılmamış Streptococcus %30-40
Streptococcus pneumoniae %35-70
Streptococcus pyogenes %16-31
Gram negatif aeroblar
Bordetella pertussis
Branhamella catarrhalis
Campylobacter
Legionella
Moraxella
13Anaeroblar
Actinomyces
Bacteroides %30-60
Eubacterium
Mobiluncus
Peptostreptococcus %30-40
Porphyromonas
Prevotella
Propionibacterium acnes
Diğerleri
Borrelia burgdorferi
Chlamydia
Coxiella
Leptospira
Mycoplasma pneumoniae
Treponema pallidum
Orta düzeyde duyarlı türler
(in vitro ara duyarlılık)
Gram negatif aeroblar
Neisseria gonorrhoeae
Anaeroblar
Clostridium perfringens
Diğer
Ureaplasma urealyticum
Dirençli suşlar
Gram pozitif aeroblar
Corynebacterium jeikeium
Nocardia asteroids
14Gram negatif aeroblar
Acinetobacter
Enterobacteria
Haemophilus
Pseudomonas
Anaeroblar
Fusobacterium
Diğer
Mycoplasma hominis
Spiramisin, in vitro ve in vivo olarak Toxoplasma gondii üzerinde etkiye sahiptir.
*Tüm stafilokokların metisilin için direnç insidansı yaklaşık olarak %30 ile 50’dir ve temel
olarak hastanelerde bulunmaktadır.
Metronidazol:
Duyarlı suşlardan ara şuşlara ve ara suşlardan dirençli suşlara değişen MİK (minimum
inhibisyon konsantrasyonu) eşik değerleri aşağıdaki gibidir:
Duyarlı: ≤4 mg/l ve Dirençli: > 4 mg/l
Direnç prevalansı, bazı türler için coğrafya ve zaman dikkate alınarak değiştirilebilir. Bu
sebeple, özellikle ciddi enfeksiyonları tedavi ederken, yerel direnç prevelansına ilişkin bilgiye
sahip olunması faydalıdır. Bu veriler sadece, bu antibiyotiğe karşı bir bakteriyel suşun
duyarlılık olasılığını belirtilen kılavuzlardır.
Belirli bakteriyel türler için tespit edilen direnç prevelansındaki değişkenlikler, aşağıdaki
tabloda belirtilmiştir:
Kategoriler Direnç insidansı (>%10) (aralık)
Duyarlı türler
Gram negatif aeroblar
Helicobacter pylori %30
15Anaeroblar
Bacteroides fragilis
Bifidobacterium %60-70
Bilophila
Clostridium
Clostridium difficile
Clostridium perfringens
Eubacterium %20-30
Fusobacterium
Peptostreptococcus
Prevotella
Porphyromonas
Veillonella
Dirençli suşlar
Gram pozitif aeroblar
Actinomyces
Anaeroblar
Mobiluncus
Propionibacterium acnes
Antiparaziter aktivite
Entamoeba histolytica
Giardia intestinalis
Trichomonas vaginalis
Sinerjizm: İzolasyondaki ve kombinasyondaki iki ürün için ortalama MİK değerleri, belirli
duyarlı bakteri suşlarının inhibe edilmesinde sinerjizmin olduğunu göstermektedir.
Bacteroides fragilis için, yaklaşık 16 kat daha az spiramisin ve 4 kat daha az metronidazol
gerekir.
16MİK (mcg/ml)
Bacteroides suşları Melaninogenic Bacteroides fragilis
Sadece metronidazol 0,25 0,5
Metronidazol+
0,062 0,125
0,125 mcg/ml spiramisin
Sadece spiramisin 2 32
Spiramisin +
0,125 2
0,125 mcg/ml metronidazol
5.2. Farmakokinetik özellikler
Genel özellikler
Spiramisin
Emilim:
Spiramisinin emilimi hızlı fakat tam değildir. Besin alımının spiramisin emilimi üzerinde bir
etkisi bulunmamaktadır.
Dağılım:
6 MIU oral bir dozdan sonra, C değeri 3,3 mcg/ml’dir.
max
Plazma yarılanma ömrü yaklaşık 8 saattir.
Spiramisin CSF’ye (serebrospinal sıvı) geçmez fakat anne sütüne geçer.
Yalnızca %10’u plazma proteinlerine bağlanır.
Tükürük ve dokulara penetrasyonu büyük ölçüdedir (akciğer: 20-60 mcg/g, bademcik: 20-80
mcg/g, enfekte sinüs: 75-110 mcg/g, kemik: 5-100 mcg/g).
Tedavinin sonlandırılmasından 10 gün sonra, dalak, karaciğer ve böbrekte 5 ila 7 mcg/g aktif
madde kalır.
Makrolidler fagositlere (polinükleer nötrofiller, monositler, peritonal makrofajlar ve dust
hücreleri) penetre olur ve burada akümüle olur.
İnsanlarda intrafagositer konsantrasyonlar yüksektir.
Bu özellikler makrolidlerin intraselüler bakteriler üzerindeki etkinliğini açıklar.
Biyotransformasyon:
Spiramisin, karaciğerde metabolize olur ve bunun sonucunda kimyasal olarak tanımlanamamış
olmakla birlikte aktif metabolitler oluşur.
17Eliminasyon:
Uygulanan dozun %10’u idrarla atılır.
Safra ile atılım çok önemlidir: Serum konsantrasyonlarından 15 ila 40 kat daha yüksek
konsantrasyonlar.
Spiramisin önemli bir miktarda feçeste bulunur.
Doğrusallık/Doğrusal olmayan durum:
Bilgi bulunmamaktadır.
Metronidazol
Emilim:
Metronidazol oral yoldan verildiğinde, 1 saat içinde en az %80 oranında hızla absorbe olur.
Oral uygulamadan sonra pik plazma konsantrasyonları intravenöz uygulama ile benzerdir.
Oral yol ile biyoyararlanım %100’dür ve gıda alımı ile önemli ölçüde değişmez.
Dağılım:
500 mg’lık tek bir doz verildikten yaklaşık 1 saat sonra, C yaklaşık 10mcg/ml’dir. 3 saat
max
sonra ortalama serum konsantrasyonu 13,5 mcg/ml’dir.
Metronidazol plazma yarı ömrü 8-10 saat arasındadır.
Plazma proteinlerine bağlanma oranı %20’den daha azdır.
Görünür dağılım hacmi önemlidir, yaklaşık 40 l (0,65 l/kg)’dir.
Difüzyon hızlı ve önemlidir; akciğer, böbrek, karaciğer, safra, serebrospinal sıvı, deri, seminal
sıvı, vajinal sekresyon konsantrasyonları serum değerlerine benzerdir.
Metronidazol plasenta bariyerini aşar ve anne sütüne geçer.
Biyotransformasyon:
Metronidazol karaciğerde başlıca iki metabolite metabolize olur:
- Alkol metaboliti; anaerob bakteriler üzerinde metronidazolün yaklaşık %30’u kadar
bakterisidal aktiviteye ve 11 saatlik eliminasyon yarı ömrüne sahip ana metabolittir.
- Asit metaboliti; düşük miktarda bulunur, ana ilaç aktivitesinin yalnızca %5’i kadar bakterisit
etkisine sahiptir.
18Eliminasyon:
Yüksek karaciğer ve safra konsantrasyonuna sahiptir. Kolik ve fekal konsantrasyonları
düşüktür. Metronidazol, başlıca idrarla atılır. Metronidazol ve idrarla atılan okside olmuş
metabolitleri, uygulanan dozun yaklaşık %35 ila %65’ini oluşturur.
Doğrusallık/Doğrusal olmayan durum:
Bilgi bulunmamaktadır.
Oral vestibüler bölgede dağılım
METİRASİN kombinasyonunun her iki etkin maddesi (spiramisin-metronidazol) de tükürük,
gingival doku ve alveoler kemik içerisinde konsantre olur.
Spiramisin ve metronidazolün konsantrasyonları, 0,75 MIU spiramisin ve 125 mg metronidazol
dozlarındaki 2 spiramisin/metronidazol tabletinin uygulanmasından 2 saat sonra insanlarda
belirlenmiştir.
Elde edilen sonuçlar aşağıdaki gibidir:
Konsantrasyonlar Serum Tükürük Gingival doku Alveolar kemik
(mcg/ml) (mcg/ml) (mcg/ml) (mcg/ml)
Spiramisin 0,68 ± 0,22 1,54 ± 0,41 26,63 ± 9,65 113,9 ± 41,16
Metronidazol 35,03 ± 12,35 15,32 ± 3,16 7,43 ± 6,34 5,73 ± 2,72
5.3. Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Prejelatinize nişasta
Laktoz monohidrat (sığır sütü kaynaklı)
Sodyum nişasta glikolat (tip A)
Mikrokristal selüloz
Magnezyum stearat
Hidroksipropil metil selüloz
Makrogol 6000
Titanyum dioksit (E171)
Saf su
196.2. Geçimsizlikler
Uygulanabilir değildir.
6.3. Raf ömrü
24 ay.
6.4. Saklamaya yönelik özel tedbirler
25˚C altındaki oda sıcaklığında, ışıktan koruyarak saklayınız.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
Karton kutu içinde 2 adet blister plaket (toplam 10 adet veya 14 adet film tablet) ve kullanım
kılavuzu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
239/64
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.01.2012
Ruhsat yenileme tarihi:
10. KÜB’ÜN YENİLENME TARİHİ
20