KISA ÜRÜN BİLGİSİ
1. BEŞERİ TIBBİ ÜRÜNÜN ADI
FEMMEX 25 mg film kaplı tablet
2. KALİTATİF VE KANTİTATİF BİLEŞİM
Her bir film kaplı tablet;
Etkin madde:
Eksemestan 25 mg
Yardımcı maddeler:
Sodyum nişasta glikolat 5 mg
Yardımcı maddeler için bölüm 6.1’e bakınız.
3. FARMASÖTİK FORM
Film kaplı tablet
Beyaz, yuvarlak, bikonveks film kaplı tablet
4. KLİNİK ÖZELLİKLER
4.1. Terapötik endikasyonlar
Postmenopozal hormon reseptörü pozitif (östrojen ve/veya progesteron reseptörü) olan erken
evrede meme kanserli hastalarda 2-3 yıl tamoksifen kullanımı sonrasında eksemestana
geçilmesi ile toplam hormonal tedavi süresi 5 yıla tamamlanacak süre ile endikedir.
Postmenopozal hormon reseptörü pozitif (östrojen ve/veya progesteron reseptörü) olan
ilerlemiş meme kanserli hastaların tedavisinde ve endokrin tedavi sonrası ilerlemiş hastalığı
olanlarda endikedir.
4.2. Pozoloji ve uygulama şekli
Pozoloji
Yetişkin ve yaşlı hastalar
Erken evre meme kanseri bulunan postmenopozal dönemdeki kadınlarda FEMMEX tedavisine
5 yıllık yardımcı endokrin tedavi tamamlanıncaya kadar veya lokal ya da uzak nükse veya diğer
memede yeni kanser görülene kadar devam edilmelidir.
İlerlemiş meme kanseri bulunan kişilerde FEMMEX tedavisine tümörde progresyon görülene
kadar devam edilmelidir.
Uygulama sıklığı ve süresi
Erken evre ve ilerlemiş meme kanserinde FEMMEX’in tavsiye edilen günlük dozu, tercihen
yemeklerden sonra günde bir kez 25 mg’lık bir tablettir.
Günlük doz zamanında alınmazsa, hatırlandığında derhal alınmalıdır; ancak, bu arada bir
sonraki dozun vakti yaklaştıysa, atlanan doz telafi edilmemelidir.
1/16Uygulama şekli:
Sadece ağızdan kullanım içindir.
Özel popülasyonlara ilişkin ek bilgiler
Böbrek/Karaciğer yetmezliği
Böbrek veya karaciğer yetmezliği olan hastalarda doz ayarlaması gerekli değildir (Bkz. Bölüm
4.4 ve Bölüm 5.2).
Pediyatrik popülasyon:
Çocuklarda kullanımı önerilmemektedir.
Geriyatrik popülasyon:
Doz ayarlaması gerekli değildir.
4.3. Kontrendikasyonlar
FEMMEX, etkin maddeye veya 6.1 bölümünde bahsi geçen diğer yardımcı maddelere aşırı
duyarlılığı olduğu bilinen hastalarda, premenopozal kadınlarda ve gebe ya da emziren
kadınlarda kontrendikedir.
4.4. Özel kullanım uyarıları ve önlemleri
FEMMEX, premenopozal endokrin durumda olan kadınlarda kullanılmamalıdır. Bu nedenle,
klinik olarak uygun görüldüğünde, LH, FSH ve östradiol seviyelerinin değerlendirilmesi ile
postmenopozal durum tespit edilmelidir.
FEMMEX, karaciğer ya da böbrek yetmezliği olan hastalarda dikkatle kullanılmalıdır.
Eksemestan kuvvetli bir östrojen düzeyi düşürücü etkin madde olduğundan, uygulamayı
takiben kemik mineral yoğunluğunda (KMY) azalma ve dalgalanma hızında artış
gözlemlenmiştir (bkz. Bölüm 5.1). FEMMEX ile adjuvan tedavi başlangıcında, osteoporozu
olan veya osteoporoz riski olan kadınlar güncel klinik kılavuz ve uygulamalara göre kemik
mineral değerlendirmesi referans alınarak tedavi almalıdır. İlerlemiş hastalığı olan kişilerin
kemik mineral yoğunluğu duruma bağlı olarak değerlendirilmelidir. Eksemestan ile tedavi
edilen hastalarda, eksemestana bağlı KMY azalmayı gösteren yeterli veri bulunmamasına
rağmen, FEMMEX ile tedavi edilen hastalar dikkatle izlenmeli ve osteoporoz açısından risk
altında olan hastalarda tedavi veya profilaksi başlanmalıdır.
Erken evre meme kanseri olan kadınlarda şiddetli eksikliğin yüksek prevalansta olması
nedeniyle, aromataz inhibitörü tedavisi başlatılmadan önce 25-hidroksi D vitamini düzeyleri
rutin şekilde değerlendirilmelidir. D vitamini eksikliği olan kadınlar D Vitamini takviyesi
almalıdır.
FEMMEX, her bir tablet başına 1 mmol (23 mg)’dan daha az sodyum içerir yani aslında
“sodyum içermez”.
2/164.5. Diğer tıbbi ürünler ile etkileşimler ve diğer etkileşim şekilleri
Resmi ilaç etkileşimi çalışmaları yürütülmemiştir. İn vitro bulgular, ilacın sitokrom P450
CYP3A4 ve aldoketoredüktazlar (bkz. Bölüm 5.2) tarafından metabolize edildiğini ve temel
CYP izoenzimlerinin hiçbirini inhibe etmediğini göstermiştir. Bir klinik farmakokinetik
çalışmada, CYP3A4’ün ketokonazol tarafından spesifik inhibisyonu eksemestanın
farmakokinetiği üzerinde belirgin bir etki göstermemiştir.
Güçlü bir CYP450 indükleyici olan rifampisin ile yapılan farmakokinetik etkileşim
çalışmasında (günlük 600 mg rifampisin ve tek doz 25 mg eksemestan) eksemestan EAA değeri
%54, C ’ı ise %41 düşmüştür. Bu etkileşimin klinik uygunluğu değerlendirilmediğinden,
maks
rifampisin, antikonvülzan (örn: fenitoin ve karbamazepin) ve Hypericum perforatum (sarı
kantaron) içeren bitkisel preparatlar gibi CYP3A4’ün bilinen indükleyicilerinin birlikte
kullanımı FEMMEX’in etkililiğini azaltabilir.
FEMMEX, CYP3A4 ile metabolize olan ilaçlarla birlikte dikkatle kullanılmalıdır ve dar bir
terapötik aralığa sahiptir. Eksemestanın diğer antikanser ilaçlarla eş zamanlı kullanımıyla ilgili
klinik deneyim yoktur.
Östrojen içeren ilaçlar FEMMEX’in farmakolojik aktivitesini etkisiz hale getireceğinden,
birlikte uygulanmamalıdır.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin hiçbir etkileşim çalışması yapılmamıştır
4.6. Gebelik ve laktasyon
Genel tavsiye
Gebelik Kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Perimenopozal dönemde olan veya kısa zaman önce postmenopozal döneme giren kadınlar
dahil çocuk doğurma potansiyeli olan kadınlarda, postmenopozal döneme tamamıyla geçene
kadar uygun doğum kontrol yönteminin kullanılması düşünülmelidir (bkz. Bölüm 4.3 ve Bölüm
4.4).
Gebelik dönemi
FEMMEX’in gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
FEMMEX gebelik döneminde kontrendikedir (bkz. Bölüm 4.3).
3/16Gebelikte eksemestan ile yürütülmüş klinik veri mevcut değildir.
Premenopozal endokrin durumda olan kadınlarda kullanılmamalıdır.
Laktasyon dönemi
Eksemestanın insan sütüne geçip geçmediği bilinmemektedir; emzirme döneminde
kullanılmamalıdır.
Üreme yeteneği/Fertilite
Hayvanlar üzerinde yapılan çalışmalarda üreme toksisitesi görülmüştür (bkz. Bölüm 5.3).
4.7. Araç ve makine kullanımı üzerindeki etkiler
Eksemestanın araç ve makine kullanma üzerinde orta derecede etkisi vardır.
İlacın kullanımı ile birlikte uyuşukluk, uyku hali, asteni ve baş dönmesi rapor edilmiştir. Bu
gibi şikayetlerin oluşması durumunda, taşıt ve makine kullanımı için gereken fiziksel ve/veya
zihinsel yeteneğin bozulabileceği hususunda hastalar uyarılmalıdır.
4.8. İstenmeyen etkiler
Günlük 25 mg’lık standart doz eksemestan ile yürütülen klinik çalışmalarda, ekmesestan genel
olarak iyi tolere edilmiştir, görülen advers olaylar çoğunlukla hafif ve orta şiddette olmuştur.
Adjuvan tamoksifen tedavisini takiben eksemestan tedavisi alan erken evre meme kanserli
hastalarda advers etkiler nedeniyle ilacı bırakma oranı %7,4’tür. En yaygın olarak rapor edilen
istenmeyen yan etkiler, sıcak basması (%22), artralji (%18) ve yorgunluk (%16) olmuştur.
İlerlemiş meme kanserli hastalarda advers olaylar nedeniyle ilacı bırakma oranı ise %2,8’dir.
En yaygın olarak rapor edilen yan etkiler, sıcak basması (%14) ve bulantı (%12) olmuştur.
Advers etkilerin çoğunluğu östrojen yoksunluğunun normal farmakolojik sonucu olarak da
yorumlanabilir.
Bildirilen advers etkiler, sistem organ sınıfına ve sıklığa göre (çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000); bilinmiyor (eldeki verilerden hareketle tahmin edilemiyor)) aşağıda
listelenmiştir.
Kan ve lenf sistemi hastalıkları
Çok yaygın : Lökopeni **
Yaygın : Trombositopeni**
Bilinmiyor : Lenfositopeni
Bağışıklık sistemi hastalıkları
Yaygın olmayan : Hipersensitivite
4/16Metabolizma ve beslenme hastalıkları
Yaygın : Anoreksi
Psikiyatrik hastalıklar
Çok yaygın : Depresyon, uykusuzluk
Sinir sistemi hastalıkları
Çok yaygın : Baş ağrısı, baş dönmesi
Yaygın : Karpal tünel sendromu, parestezi
Seyrek : Uyku hali
Vasküler hastalıklar
Çok yaygın : Sıcak basması
Gastrointestinal hastalıklar
Çok yaygın : Karın ağrısı, bulantı
Yaygın : Kusma, diyare, konstipasyon, dispepsi
Hepato-biliyer hastalıklar
Seyrek : Hepatit†, kolestatik hepatit†
Deri ve deri altı doku hastalıkları
Çok yaygın : Hiperhidroz
Yaygın : Saç dökülmesi, döküntü, ürtiker, prurit
Seyrek : Akut jeneralize ekzantematöz püstüloz†
Kas-iskelet bozuklukları, bağ doku ve kemik hastalıkları
Çok yaygın : Eklem ve kas-iskelet ağrısı*
Yaygın : Kemik kırılması, osteoporoz
Genel bozukluklar ve uygulama bölgesine ilişkin hastalıklar
Çok yaygın : Ağrı, yorgunluk
Yaygın : Periferal ödem, asteni
Araştırmalar
Çok yaygın : Karaciğer enzimlerinde artış, kan bilirubin değerinde artış, kan alkalin
fosfataz değerinde artış
* Artralji ve daha seyrek kol ve bacaklarda ağrı, osteoartrit, sırt ağrısı, artrit, miyalji ve
eklemlerde sertleşmeyi içerir.
** İlerlemiş meme kanseri olan hastalarda trombositopeni ve lökopeni seyrek olarak rapor
edilmiştir. Eksemestan kullanan ve özellikle daha önceden lenfopenisi olan hastaların yaklaşık
%20’sinde ara sıra lenfositlerde azalma gözlemlenmiştir. Fakat bu hastalardaki ortalama
5/16lenfosit değeri belirgin olarak değişmez ve viral enfeksiyonlarda ilgili artış gözlenmez. Bu
etkiler, erken evre meme kanseri çalışmalarındaki hastalarda gözlenmemiştir.
† Sıklık 3/X kuralına göre hesaplanmıştır.
Erken evre meme kanseri çalışması, gruplar arası eksemestan çalışmasında (IES), çalışma
tedavisi esnasında ve sonrasında 30 güne kadar, nedenselliğine bakılmaksızın önceden
belirlenmiş advers etkilerin ve hastalıkların görülme sıklığı aşağıdaki tablodadır:
Advers etkiler ve hastalıklar Eksemestan Tamoksifen
(N = 2249) (N = 2279)
Sıcak basması 491 (%21,8) 457 (%20,1)
Yorgunluk 367 (%16,3) 344 (%15,1)
Baş ağrısı 305 (%13,6) 255 (%11,2)
Uykusuzluk 290 (%12,9) 204 (%9)
Terlemede artış 270 (%12) 242 (%10,6)
Jinekolojik 235 (%10,5) 340 (%14,9)
Baş dönmesi 224 (%10) 200 (%8,8)
Bulantı 200 (%8,9) 208 (%9,1)
Osteoporoz 116 (%5,2) 66 (%2,9)
Vajinal hemoraji 90 (%4) 121 (%5,3)
Başka primer kanser 84 (%3,6) 125 (%5,3)
Kusma 50 (%2,2) 54 (%2,4)
Görme bozukluğu 45 (%2) 53 (%2,3)
Tromboembolizm 16 (%0,7) 42 (%1,8)
Osteoporotik kemik kırılması 14 (%0,6) 12 (%0,5)
Miyokard enfarktüs 13 (%0,6) 4 (%0,2)
Erken evre meme kanseri çalışmasında, eksemestan ve tamoksifen tedavi grubunda iskemik
kardiyak olayların sıklığı sırasıyla %4,5 ve %4,2 olmuştur. Hipertansiyon (%9,9’a karşı %8,4),
miyokard enfarktüsü (%0,6’ya karşı %0,2) ve kalp yetmezliği (%1,1’e karşı %0,7) dahil
münferit kardiyovasküler olaylarda belirgin fark görülmemiştir.
Erken evre meme kanseri çalışmasında, tamoksifenle karşılaştırıldığında eksemestan daha
yüksek hiperkolesterolemi insidansıyla ilişkilendirilmiştir (tamoksifende %2,1’e karşılık
eksemestanda %3,7).
Erken evre meme kanseri açısından düşük risk grubunda yer alan postmenopozal kadınların 24
ay süreyle eksemestan (N=73) veya plasebo (N=73) kullandığı farklı bir çift kör, randomize
çalışmada, eksemestan plazma HDL-kolesterol seviyesinde %7-9’luk bir azalma ile
ilişkilendirilmişken, plaseboda %1’lik bir artış olmuştur. Eksemestan grubunda ayrıca
apolipoprotein A1’de %5-6’lık bir azalma olmuşken, plaseboda bu değer %0-2’dir. Analiz
edilen diğer lipid parametrelerinde (total kolesterol, LDL kolesterol, trigliserit, apolipoprotein
B ve lipoprotein-a) etki, iki tedavi grubunda birbirine benzer olmuştur. Bu sonuçların klinik
6/16anlamı belirgin değildir.
Erken evre meme kanseri çalışmasında, eksemestan grubunda tamoksifen grubuna oranla
hafifçe daha fazla sıklıkta (%0,7’ye karşı %0,1) mide ülseri gözlenmiştir. Eksemestan
grubundaki mide ülserli hastaların çoğu, steroidal olmayan antiinflamatuvar ilaçlarla eşzamanlı
olarak ve/veya geçmişte tedavi görmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Eksemestan ile yürütülen klinik çalışmalarda, sağlıklı kadın gönüllülere 800 mg’a kadar tek
doz, ilerlemiş meme kanseri olan postmenopozal dönemdeki kadınlara ise 600 mg’a kadar olan
dozlar verildiğinde, bu dozlar iyi tolere edilmiştir. Eksemestanın yaşamı tehdit eden
semptomlarla sonuçlanabilen tek dozu bilinmemektedir. Mg/m2 esasına göre insanlara tavsiye
edilen dozun 2000 ve 4000 katına eşit dozların, sırasıyla sıçanlara ve köpeklere, tek doz oral
uygulanmasından sonra ölüm görülmüştür. Doz aşımı için spesifik bir antidot yoktur ve tedavi
semptomatiktir. Yaşam belirtilerinin sık monitorizasyonu ve hastanın yakın takibini içeren
genel destekleyici tedavi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hormon antagonistleri ve ilişkili ajanlar, Aromataz inhibitörleri
ATC Kodu: L02BG06
Etki mekanizması
Eksemestan, yapısal olarak doğal substrat androstenediona benzeyen, geri dönüşümsüz bir
steroid aromataz inhibitörüdür. Postmenopozal kadınlarda östrojenler esas olarak, periferik
dokularda androjenlerin aromataz enzimi ile östrojenlere dönüştürülmesiyle oluşur. Aromataz
inhibisyonu yoluyla östrojenin azaltılması, hormona bağımlı meme kanseri olan postmenopozal
dönemdeki kadınlar için etkili ve seçici bir tedavidir. Postmenopozal kadınlarda oral yoldan
kullanılan eksemestan, 5 mg dozundan itibaren belirgin olarak serum östrojen seviyelerini
düşürmekte ve 10-25 mg doz ile maksimum supresyon seviyesine (>%90) ulaşmaktadır. Günde
25 mg doz ile tedavi edilen postmenopozal meme kanseri hastalarında, tüm vücut
aromatizasyonu %98 düzeyinde azalır.
Eksemestan herhangi bir östrojenik veya progestojenik aktiviteye sahip değildir. Özellikle
yüksek dozlarda, muhtemelen 17-hidro türevine bağlı olarak hafif androjenik aktivite
gözlenmiştir. Günlük çok dozlu çalışmalarda, ACTH uyarılması öncesi veya sonrasında yapılan
ölçümlerde, eksemestanın kortizol veya aldosteronun adrenal biyosentezi üzerinde
7/16farkedilebilir bir etkisi olmamış ve böylece steroidojenik yolda yer alan diğer enzimler de göz
önüne alındığında seçiciliğini göstermiştir. Bu nedenle glukokortikoid veya mineralokortikoid
replasman tedavisi gerekmemektedir.
Düşük dozlarda dahi serum LH ve FSH seviyelerinde, doza bağımlı olmayan hafif bir artış
gözlenmiştir. Bu etki, bu farmakolojik gruptan beklenmekle birlikte, muhtemelen
postmenopozal dönemdeki kadınlarda da hipofiz salgısını uyaran östrojen seviyelerindeki
düşüş nedeniyle, hipofiz seviyesindeki geri bildirimin sonucudur.
Klinik etkililik ve güvenlilik
Erken evre meme kanseri adjuvan tedavisi
Çok merkezli, randomize, çift kör bir çalışmada östrojen reseptörü pozitif veya bilinmeyen
primer meme kanseri olan 4724 postmenopozal, 2-3 yıl adjuvan tamoksifen tedavisi aldıktan
sonra hastalıksız olan hastalar, 5 yıllık hormon tedavisini tamamlamak için 3-2 yıl eksemestan
(25 mg/gün) ya da tamoksifene (20-30 mg/gün) randomize edilmiştir.
Medyan 52 Ay Hasta Takibi
Medyan 30 aylık tedavi ve 52 aylık takip sonrasında sonuçlar, 2-3 yıl adjuvan tamoksifen
tedavisini müteakip eksemestan tedavisinin, tamoksifen tedavisi ile devam edilmesi ile
karşılaştırıldığında klinik anlamda ve istatistiksel olarak hastalıksız sağ kalımı (DFS, disease-
free survival) önemli ölçüde iyileştirdiğini göstermiştir. Çalışma dönemi gözlem analizleri
eksemestanın tamoksifen ile karşılaştırıldığında meme kanserinin nüksetme riskini %24
oranında azalttığını göstermiştir (nispi risk oranı, (hazard ratio, HR) 0,76, p = 0,00015). Nodal
durum ya da önceden yapılan kemoterapiden bağımsız olarak eksemestanın tamoksifene üstün
olan faydalı DFS etkisi açıkça ortadadır.
Eksemestan, kontralateral meme kanseri riskini de önemli oranda azaltmış (HR 0,57, p =
0,04158).
Tüm çalışma grubunda, tamoksifene (262 ölüm) karşı eksemestan (222 ölüm) lehine ölüm
riskinde %15 azalma ile genel sağ kalımda artış eğilimi gözlenmiştir. (HR 0,85 [log-rank test:
p=0,07362])
Tüm çalışma grubunda, önceden belirlenmiş prognostik faktörlere (örn: ER durumu, nodal
durum, önceden yapılan kemoterapi, HRT ve bisfostonatların kullanımı) göre uyarlandığında,
tamoksifen ile karşılaştırıldığında eksemestanın, %23 oranında istatistiksel olarak anlamlı
ölçüde ölüm riskini azalttığı gözlemlenmiştir (toplam yaşam süresi genel sağ kalım HR 0,77;
Wald chi square test: p = 0,0069).
8/16Tüm hastalardaki ve östrojen reseptörü pozitif hastalardaki 52 aylık ana etkinlik sonuçları
aşağıdaki tabloda özetlenmiştir:
Eksemestan Tamoksifen Olay/N Zarar Oranı p-değeri*
Sonlanım noktaları Olay/N (%) (%) (%95 ZO)
Popülasyon
Hastalıksız Sağ kalım a
Tüm hastalar 354/2352 (%15,1) 453/2372 (%19,1) 0,76 (0,67-0,88) 0,00015
ER+ hastalar 289/2023 (%14,3) 370/2021 (%18,3) 0,75 (0,65-0,88) 0,0003
Kontralateral meme kanseri
Tüm hastalar 20/2352 (%0,9) 35/2372 (%1,5) 0,57 (0,33-0,99) 0,04158
ER+ hastalar 18/2023 (%0,9) 33/2021 (%1,6) 0,54 (0,3-0,95) 0,03048
Meme kansersiz yaşam süresi b
Tüm hastalar 289/2352 (%12,3) 373/2372 (%15,7) 0,76 (0,65-0,89) 0,00041
ER+ hastalar 232/2023 (%11,5) 305/2021 (%15,1) 0,73 (0,62-0,87) 0,00038
Uzakta nükssüz sağ kalım c
Tüm hastalar 248/2352 (%10,5) 297/2372 (%12,5) 0,83 (0,70-0,98) 0,02621
ER+ hastalar 194/2023 (%9,6) 242/2021 (%12) 0,78 (0,65-0,95) 0,01123
Genel sağ kalım d
Tüm hastalar 222/2352 (%9,4) 262/2372 (%11) 0,85 (0,71-1,02) 0,07362
ER+ hastalar 178/2023 (%8,8) 211/2021 (%10,4) 0,84 (0,68-1,02) 0,07569
* Log-rank test; ER+ hastalar = östrojen reseptörü pozitif hastalar;
a Lokal ya da uzak nüksün, kontralateral meme kanserinin ya da herhangi bir sebepten ölümün ilk olarak
görülmesi anlamındadır.
b Lokal ya da uzak nüksün, kontralateral meme kanserinin ya da meme kanserine bağlı ölümün ilk olarak
görülmesi anlamındadır.
c Uzak nüksün ya da meme kanserine bağlı ölümün ilk olarak görülmesi anlamındadır.
d Herhangi bir sebepten ölümün olması anlamındadır.
Östrojen reseptörü pozitif veya bilinmeyen gruptaki hastalarda ise, klinik anlamda ve istatiksel
olarak ölüm riskinde %17 anlamlı azalma ile ayarlanmamış genel sağkalım HR’ı 0,83 olmuştur
(log-rak test: p=0,04250).
Bir kemik alt-grup çalışmasında, 2-3 yıl tamoksifen tedavisinden sonra eksemestan kullanan
kadınlarda kemik mineral yoğunluğunda orta düzeyde azalma görülmüştür.
Çalışmanın tamamında, 30 aylık tedavi periyodunda kırık tedavisi eksemestan kullanan
9/16hastalarda tamoksifen kullanan hastalara oranla daha yüksek oranda çıkmıştır (sırası ile %4,5
ve %3,3, p = 0,038).
Bir endometriyal alt-grup çalışmasında, 2 yıllık tedavi sonrasında eksemestan kullanan
hastalarda endometriyal kalınlığın ortalama %33 oranında azaldığı görülmüştür; buna karşın
tamoksifen kullanan hastalarda dikkate değer bir değişim görülmemiştir. Başlangıcında
endometriyal kalınlaşma bildirilen hastaların %54’ünde eksemestan tedavisi ile endometriyal
kalınlık normale dönmüştür (< 5 mm).
Medyan 87 ay hasta takibi
Medyan 30 aylık tedavi döneminden ve medyan 87 aylık takipten sonra bulgular; 2 ila 3 yıllık
adjuvan tamoksifen tedavisi ardından eksemestan ile ardışık tedavinin, tamoksifen tedavisine
devam edilmesine kıyasla hastalıksız sağkalımda klinik ve istatistiksel anlamlı iyileşmeyle
ilişkili olduğunu göstermiştir. Analiz, gözlem yapılan çalışma dönemi boyunca eksemestanın
tamoksifene kıyasla meme kanserinin yineleme riskini %16 azalttığını göstermiştir (HR 0,84,
p = 0,002).
Genel olarak hastalıksız sağ kalım açısından eksemestanın tamoksifene karşı yararlı etkisi,
nodal durum veya geçmiş kemoterapiden bağımsız şekilde belirgin olmuştur. Küçük örneklem
büyüklüklerine sahip birkaç alt grupta istatistiksel anlam saptanmamıştır. 9’dan fazla pozitif
nodül olan veya önceden SMF kemoterapisi uygulanan hastalarda eksemestan lehine bir eğilim
ortaya çıkmıştır. Nodal durumu bilinmeyen hastalarda, hem önceki kemoterapi, hem de önceki
hormonal tedavinin bilinmeyen/eksik durumu, tamoksifen lehine istatistiksel olarak anlamlı
olmayan bir eğilim gözlenmiştir.
Eksemestan ayrıca meme kanseri olmaksızın sağ kalımı (HR 0,82, p = 0,00263) ve uzun süre
rekürenssiz sağ kalımı (HR 0,85, p = 0,02425) anlamlı şekilde uzatmıştır.
Eksemestan ayrıca kontralateral meme kanseri riskini azaltmıştır; bununla birlikte, bu etki
istatistiksel olarak anlamlı olmamıştır (HR 0,74, p = 0,12983). Çalışma popülasyonunun
tamamında, HR 0,89 (log sıra testi: p = 0,08972) olmak üzere tamoksifene (420 ölüm) kıyasla
eksemestan (373 ölüm) için genel sağ kalımda iyileşme eğilimi gözlenmiştir ve bu değer,
eksemestan yararına ölüm riskinde %11’lik bir azalmayı temsil etmiştir. Çalışma
popülasyonunun tamamında, önceden belirlenen prognostik faktörler (yani ER durumu, nodal
durumu, geçmiş kemoterapi, HRT (hormon replasman tedavisi) kullanımı ve bifosfonat
kullanımı) için düzeltme yapıldığında tamoksifene kıyasla eksemestan için ölüm riskinde
istatistiksel anlamlı %18’lik bir azalma gözlenmiştir (genel sağ kalım için hazard oranı 0,82;
Wald chi square testi: p = 0,0082).
Bununla birlikte, östrojen reseptörü pozitif veya bilinmeyen durumda olan hasta alt grubu için
düzeltilmemiş genel sağ kalım hazard oranı 0,86 olmuştur (log sıra testi: p = 0,04262); bu değer,
ölüm riskinde klinik ve istatistiksel açıdan anlamlı %14’lük bir azalmayı temsil etmektedir.
10/16Bir kemik alt çalışmasından elde edilen bulgular; 2 ila 3 yıllık tamoksifen tedavisi ardından 2
ila 3 yıllık eksemestan tedavisinin, tedavi sırasında kemik kaybını arttırdığını göstermektedir
(36 ayda BMD (bone mineral density) için başlangıca göre ortalama % değişim: eksemestan
için -3,37 [omurga], -2,96 [total kalça] ve tamoksifen için -1,29 [omurga], -2,02 [total kalça]).
Ancak 24 aylık takip dönemi sonu itibariyle, tüm bölgelerdeki BMD açısından tamoksifen
kolunda son azalmaların biraz daha fazla olmasıyla birlikte, başlangıca göre BMD’deki değişim
için tedavi kolları arasında minimum düzeyde fark belirlenmiştir (BMD için başlangıçtan tedavi
sonrası 24 aya kadar ortalama % değişim: eksemestan için -2,17 [omurga], -3,06 [total kalça]
ve tamoksifen için -3,44 [omurga], -4,15 [total kalça]).
Tedavi sırasında ve sonrasındaki takip süresinde rapor edilen tüm fraktürler AROMASİN
grubunda tamoksifen grubuna kıyasla (169 [%7,3]’e karşı 122 [%5,2]; p = 0,004) belirgin
olarak daha yüksek olmuştur. Fakat osteoporotik olarak rapor edilen fraktürlerin sayısında bir
fark not edilmemiştir.
Final 119 ay hasta takibi
Medyan 30 aylık tedavi döneminden ve medyan 119 aylık takipten sonra bulgular; 2 ila 3 yıllık
adjuvan tamoksifen tedavisi ardından eksemestan ile ardışık tedavinin, tamoksifen tedavisine
devam edilmesine kıyasla klinik ve istatistiksel olarak belirgin bir şekilde hastalıksız sağkalımı
önemli ölçüde iyileştirdiğini göstermiştir. Analiz, gözlem yapılan çalışma dönemi boyunca
eksemestanın tamoksifene kıyasla meme kanserinin yineleme riskini %14 azalttığını
göstermiştir (HR 0,86, p = 0,00393). Nodal durum ya da önceden yapılan kemoterapiden
bağımsız olarak eksemestanın tamoksifene üstün olan faydalı DFS etkisi ortadadır.
Eksemestan ayrıca meme kanseri olmaksızın sağkalımı (HR 0,83, p < 0,00152) ve uzak
rekürenssiz sağkalımı (HR 0,86, p=0,02213) anlamlı şekilde uzatmıştır. Eksemestan ayrıca
kontralateral meme kanseri riskini azaltmıştır; bununla birlikte, bu etki istatistiksel olarak
anlamlı olmamıştır (HR 0,75, p = 0,10707).
Tüm çalışma grubunda, tamoksifenle tedavide 510 ölüme (%21,5) kıyasla eksemestanla
tedavide 467 ölüm (%19,9) gözlenmiş ve genel sağkalımda istatistiksel olarak anlamlı fark
saptanmamıştır (HR 0,91, p=0,15737, çoklu test için ayarlanmamış). Östrojen reseptörü pozitif
veya bilinmeyen gruptaki hastalarda ise, tamoksifen grubuna göre eksemestan grubunda
uyarlanmamış genel sağkalım HR’ı 0,89 olmuştur (log-rak test: p=0,07881).
Tüm çalışma grubunda, önceden belirlenmiş prognostik faktörlere (örn: ER durumu, nodal
durum, önceden yapılan kemoterapi, HRT ve bisfostonatların kullanımı) göre uyarlandığında,
tamoksifen ile karşılaştırıldığında eksemestanın, istatistiksel olarak anlamlı ölçüde ölüm riskini
%14 oranında azalttığı gözlemlenmiştir (toplam yaşam süresi genel sağkalım HR 0,86; Wald
chi square test: p = 0,0257).
Yalnızca tamoksifenle tedavi edilen hastalara kıyasla eksemestan uygulanan hastalarda diğer
ikinci (meme dışı) primer kanserlerin daha düşük bir insidansta olduğu gözlenmiştir (%12,4’e
karşı %9,9).
11/16Medyan 119 aylık (0-163,94) takip ve medyan 30 aylık (0-40,41) eksemestan tedavi süresi olan
ana çalışmada, eksemestan tedavi grubundaki 169 (%7,3) kemik kırığı raporlamasına kıyasla,
tamoksifen tedavi grubunda 122 (%5,2) kemik kırığı raporlanmıştır.
Erken evre meme kanseri olan postmenopozal kadınlarda IES çalışmasında etkililik çalışması
Olay sayısı Zarar oranı
Eksemestan Tamoksifen Zarar oranı p-değeri
Medyan 30 aylık tedavi süresi ve medyan 34,5 aylık takip
Hastalıksız sağ kalıma 213 306 0,69 (95% ZO: 0,58- 0,00003
0.82)
Meme kanseri 171 262 0,65 (95% ZO: 0,54- <0,00001
b 0.79)
olmaksızın sağ kalım
Kontralateral meme 8 25 0,32 (95% ZO: 0,15- 0,00340
kanseri 0,72)
Uzak rekürenssiz sağ 142 204 0,70 (95% ZO: 0,56- 0,00083
c 0,86)
kalım
d 116 137 0,86 (95% ZO: 0,67- 0,22962
Genel sağ kalım
1,10)
Medyan 30 aylık tedavi süresi ve medyan 52 aylık takip
Hastalıksız sağ kalıma 354 453 0,77 (95% ZO: 0,67- 0,00015
0,88)
Meme kanseri 289 373 0,76 (95% ZO: 0,65- 0,00041
olmaksızın sağ kalımb 0,89)
Kontralateral meme 20 35 0,57 (95% ZO: 0,33- 0,04158
kanseri 0,99)
Uzak rekürenssiz sağ 248 297 0,83 (95% ZO: 0,70- 0,02621
kalımc 0,98)
Genel sağ kalımd 222 262 0,85 (95% ZO: 0,71- 0,07362
1,02)
Medyan 30 aylık tedavi süresi ve medyan 87 aylık takip
Hastalıksız sağ 552 641 0,84 (95% ZO: 0,75- 0,002
kalıma 0,94)
Meme kanseri 434 513 0.82 (95% ZO: 0,72- 0,00263
olmaksızın sağ kalımb 0,94)
Kontralateral meme 43 58 0,74 (95% ZO: 0,50- 0,12983
kanseri 1.10)
Uzak rekürenssiz sağ 353 409 0,85 ((95% ZO: 0,74- 0,02425
kalımc 0,98)
Genel sağ kalımd 373 420 0,89 (95% ZO: 0,77- 0,08972
1,02)
Medyan 30 aylık tedavi süresi ve medyan 119 aylık takip
Hastalıksız sağ kalıma 672 761 0,86 (95% ZO: 0,77- 0,00393
0,95)
12/16Meme kanseri 517 608 0,83 (95% ZO: 0,74- 0,00152
olmaksızın sağ kalımb 0,93)
Kontralateral meme 57 75 0,75 (95% ZO: 0,53- 0,10707
kanseri 1,06)
Uzak rekürenssiz sağ 411 472 0,86 (95% ZO: 0,75- 0,02213
kalımc 0,98)
Genel sağ kalımd 467 510 0,91 (95% ZO: 0,81- 0,15737
1,04)
ZO: Zarar oranı; IES: gruplar arası eksemestan çalışması
a: Lokal ya da uzak nüksün, kontralateral meme kanserinin ya da herhangi bir sebepten ölümün ilk
olarak görülmesi anlamındadır.
b: Lokal ya da uzak nüksün, kontralateral meme kanserinin ya da meme kanserine bağlı ölümün ilk
olarak görülmesi anlamındadır.
c:Uzak nüksün ya da meme kanserine bağlı ölümün ilk olarak görülmesi anlamındadır.
d: Herhangi bir sebepten ölümün olması anlamındadır.
İleri evre meme kanseri tedavisi
Randomize eşleme ile yürütülen kontrollü bir klinik çalışmada, tamoksifenin ya adjuvan ya da
birinci basamak olarak kullanıldığı, tedavi sırasında veya sonrasında hastalığı ilerlemiş
postmenopozal meme kanserli hastalarda, megestrol asetat ile yapılan standart hormonal tedavi
ile karşılaştırıldığında, günde 25 mg eksemestan tedavisinin, Sağkalımı, Progresyona Kadar
Geçen Süreyi (Time to Progression: TTP), Tedavinin Başarısız Olmasına Kadar Geçen Süreyi
(Time to Treatment Failure: TTF) istatistiksel olarak anlamlı ölçüde arttırdığı görülmüştür.
5.2. Farmakokinetik özellikler
Genel özellikler
Emilim
Eksemestanın oral alımını takiben, eksemestan hızla emilir. Gastrointestinal sistemden absorbe
edilen doz oranı yüksektir. İnsanlardaki mutlak biyoyararlanımı bilinmiyorsa da, yaygın bir ilk
geçiş etkisiyle birlikte sınırlı düzeyde olması beklenir. Benzer bir etki, sıçan ve köpeklerde
%5’lik bir mutlak biyoyararlılıkla sonuçlanmıştır. 25 mg’lık tek bir dozu takiben, 18 ng/ml’lik
doruk plazma düzeylerine 2 saat sonra ulaşılmıştır. Yiyecekle birlikte alınması biyoyararlanımı
yaklaşık %40 artırır.
Dağılım
Eksemestanın dağılım hacmi, oral biyoyararlanım için düzeltilmemiş olarak yaklaşık 20.000
L’dir. Kinetiği doğrusaldır ve terminal eliminasyon yarı ömrü 24 saattir. Plazma proteinlerine
bağlanma oranı %90’dır ve konsantrasyondan bağımsızdır. Eksemestan ve metabolitleri kırmızı
kan hücrelerine bağlanmazlar.
Tekrarlanan dozlardan sonra, eksemestan ile beklenmeyen bir birikim görülmez.
Biyotransformasyon
Eksemestan, 6. pozisyondaki metilen kısmının CYP3A4 ile oksidasyonu ve/veya 17-keto
13/16grubunun aldoketoredüktazla redüksiyonun ardından konjügasyon ile metabolize olur.
Metabolitleri inaktiftir ya da aromatazı inhibisyonları ana bileşikten daha azdır.
Eliminasyon
İdrarla değişmeden atılan miktar dozun %0,1 ila %1’idir. Bir hafta içinde idrar ve feçesle eşit
miktarlarda (%40) 14C-işaretli eksemestan elimine edilir.
Eksemestanın klerensi, oral biyoyararlanım için düzeltilmemiş olarak yaklaşık 500 L/saat’tir.
Doğrusallık/doğrusal olmayan durum:
Eksemestanın kinetiği doğrusaldır. Tekrarlanan dozlardan sonra, eksemestan ile beklenmeyen
bir birikim görülmez.
Hastalardaki karakteristik özellikler
Yaş:
Eksemestana sistemik maruz kalma ile yaş arasında anlamlı bir korelasyon gözlenmemiştir.
Böbrek yetmezliği:
Ciddi böbrek hasarı olan hastalarda (Kr <30 ml/dk) eksemestana kalınan sistemik maruziyetin,
kl
sağlıklı gönüllülere kıyasla 2 kat daha fazla olduğu saptanmıştır. Eksemestanın güvenlilik
profili göz önüne alındığında, doz ayarlamasına gerek olmadığı görülür.
Karaciğer yetmezliği:
Orta derecede ya da ciddi karaciğer hasarı olan hastalarda eksemestana maruz kalma, sağlıklı
gönüllülere kıyasla 2-3 kat daha yüksektir. Eksemestanın güvenlilik profili göz önüne
alındığında, doz ayarlamasına gerek olmadığı görülür.
5.3. Klinik öncesi güvenlilik verileri
Toksikolojik çalışmalar
Sıçanlarda ve köpeklerde yapılan tekrarlanan-doz toksisite çalışmalarında, üreme sistemi ve
yardımcı organlar üzerindeki etkisi gibi bulgular eksemestanın farmakolojik aktivitesine
dayandırılabilir. Diğer toksikolojik etkiler (karaciğer, böbrek ya da merkezi sinir sistemi
üzerinde), klinik kullanımla az ilgili olan, maksimum insan maruziyet düzeyini yeterince aşmış
olduğu düşünülen maruziyet durumlarında gözlenmiştir.
Mutajenite: Eksemestanın bakterilerde (Ames testi), V79 Çin hamsteri hücrelerinde, sıçan
hepatositlerinde veya fare mikronükleus tayininde genotoksik olmadığı görülmüştür.
Eksemestanın in vitro olarak lenfositlerde klastojenik olmasına rağmen, iki in vivo çalışmada
klastojenik bulunmamıştır.
Üreme toksikolojisi: Eksemestan, insanlarda 25 mg/gün doz ile elde edilene benzer sistemik yanıt
düzeylerinde sıçanlar ve tavşanlarda embriyotoksik bulunmuştur. Teratojenite belirtisine
rastlanmamıştır.
Karsinojenite: İki yıllık yapılan bir karsinojenite çalışmasında, dişi sıçanlarda tedaviye bağlı
14/16tümör gözlenmemiştir. Erkek sıçanlarda kronik nefropatiye bağlı erken ölüm nedeniyle, çalışma
92. haftada sonlandırılmıştır. Farelerde yapılan iki yıllık bir karsinojenite çalışmasında, orta ve
yüksek dozlarla (150 ve 450 mg/kg/gün) her iki cinste de hepatik neoplazma sıklığında artış
gözlenmiştir. Farelerde gözlenen ancak klinik çalışmalarda gözlenmeyen bu bulgunun, hepatik
mikrozomal enzimlerin indüksiyonuyla ilişkili olduğu düşünülmektedir. Yüksek dozda (450
mg/kg/gün) erkek farelerde renal tübül adenom sıklığında da artış kaydedilmiştir. Bu değişimin,
türe ve cinsiyete özgü olduğu ve insan terapötik dozunda olduğundan 63 kat daha fazla doza
maruz kalındığında oluştuğu düşünülmektedir. Gözlenen bu etkilerin hiçbirinin, hastaların
eksemestan ile tedavisinde klinik olarak anlamlı olmadığı düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Mannitol
Hidroksipropilmetilselüloz
Sodyum nişasta glikolat
Krospovidon
Polisorbat 80
Kolloidal silikon dioksit
Magnezyum stearat
Film kaplama [Opadry II Beyaz 85F18422]:
Polivinil alkol
Titanyum dioksit
Polietilen glikol 3350/Makrogol
Talk
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
6.5. Ambalajın niteliği ve içeriği
Opak PVC/PVDC– Alüminyum folyo blister
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
15/167. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad. 343003 No:1
Küçükçekmece/İSTANBUL
Tel: 0212 692 92 92
Faks: 0212 697 00 24
E-posta: deva@devaholding.com.tr
8. RUHSAT NUMARASI
254/47
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 22.11.2013
Son yenileme tarihi: 19.06.2019
10. KÜB’ÜN YENİLENME TARİHİ
16/16