 
 
 
1 / 12   KULLANMA TALİMATI  
VİLMET 50 mg/ 1000 mg film kaplı tablet  
Ağızdan alınır.  
• Etkin maddeler:  50 mg vildagliptin ve 1000 mg metformin hidroklorür içerir.   
• Yardımcı maddeler:  Sodyum nişasta glikolat (TIP A), hidroksipropil  selüloz, titanyum 
dioksit (E171), sarı demir oksit  (E172), Hidroksipropil metilselüloz, magnezyum stearat, 
makrogol 400, talk.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
Bu Kullanma Talimatınd a:  
1. VİLMET nedir ve ne için kullanılır?  
2. VİLMET’i kullanmadan önce dikkat edilmesi gerekenler  
3. VİLMET nasıl kullanılır?  
4. Olası yan etkiler nelerdir?  
5. VİLMET’in saklanması  
Başlıkları yer almaktadır.  
1.  VİLMET nedir ve ne için kullanılır?  
VİLMET 60, 120 ve 180 film kaplı tablet içeren blister ambalajda takdim edilmektedir.  
Her bir film kaplı tablet 50 mg vildagliptin ve 1000 mg metformin hidroklorür içerir.  
Bu maddelerin ikisi de 'oral antidiyabetikler' adını taşıyan bir ilaç grubuna dahi ldir.  
 
 
 
2 / 12    
VİLMET, tip 2 diyabetin tedavisinde kullanılan bir ilaçtır. Kan şekeri düzeyini kontrol etmeye 
yardımcı olur.  
VİLMET, Tip 2 diyabetin diyet ve egzersiz yoluyla kontrol edilemediği durumlarda, tek başına 
ve/veya diyabetin tedavisine yönelik diğer ilaçlarla birlikte (insülin ya da sülfonilüreler), 
kullanılır.  
Vücut yeterli miktarda insülin üretemiyorsa ya da vücudun ürettiği insülin işlevini gerektiği 
şekilde yerine getiremiyorsa Tip 2 diyabet gelişir. Vücudun çok fazla glukagon  ürettiği 
durumlarda da Tip 2 diyabet gelişebilir.  
İnsülin, özellikle yemeklerden sonra kandaki şeker düzeyinin düşürülmesine yardımcı olan bir 
maddedir. Glukagon, karaciğerde şeker üretimini tetikleyerek kan şekeri düzeyinin 
yükselmesine neden olan bir m addedir. Bu maddelerin ikisi de pankreas tarafından üretilir.  
VİLMET, pankreasın daha fazla insülin ve daha az glukagon üretmesini sağlayarak 
(vildagliptinin etkisi) ve vücudun ürettiği insülini daha iyi kullanmasına yardımcı olarak  
(metformin hidroklorü rün etkisi) etki eder. VİLMET, kan şekeri düzeyinin kontrolüne yardımcı 
olur.  
VİLMET tedavisi görürken, size tavsiye edilmiş olan diyete ve/veya egzersize uymaya devam 
etmeniz önemlidir.  
2.  VİLMET’i kullanmadan önce dikkat edilmesi gerekenler   
VİLMET’i aşağıdaki durumlarda KULLANMAYINIZ   
Eğer:  
• Vildagliptin, metformin hidroklorür ya da VİLMET’in diğer bileşenlerinden herhangi birine 
karşı alerjiniz (aşırı duyarlılığınız) varsa  
• Örneğin şiddetli hiperglisemi (yüksek kan şekeri), bulantı, kusma, ishal, hız lı kilo kaybı, 
laktik asidoz (bkz. “Laktik asidoz riski”) veya ketoasidozun eşlik ettiği kontrol edilemeyen 
şeker hastalığınız varsa. Ketoasidoz, keton cisimleri olarak adlandırılan maddelerin kanda 
biriktikleri ve şeker hastalığına bağlı koma öncesi durum a yol açabildiği bir rahatsızlıktır. 
Bu rahatsızlık nedeniyle ortaya çıkabilecek belirtiler, karın ağrısı, hızlı ve derin soluma, 
uyku hali veya nefesin olağandışı meyvemsi bir kokuya sahip olmasıdır.   
 
 
 
3 / 12  • Yakın zamanda kalp krizi geçirdiyseniz, kalp yetmezliğiniz varsa, şok dahil olmak üzere 
ciddi kan dolaşımı sorunlarınız ya da kalp sorunlarına işaret edebilecek olan solunum 
güçlüğünüz varsa  
• Böbrek fonksiyonlarınızda ciddi ölçüde azalma varsa,   
• Eğer cidd i derecede enfeksiyon veya vücudunuzdan ciddi miktarda su kaybı mevcutsa  
• Enjekte edilebilen bir boyanın kullanıldığı özel bir röntgen tipi (Kontrastlı röntgen filmi) 
çektirecekseniz (bkz. “VİLMET'i aşağıdaki durumlarda DİKKATLİ KULLANINIZ” 
bölümü)  
• Karaci ğer sorunlarınız varsa   
• Aşırı miktarda alkol tüketiyorsanız (her gün ya da zaman zaman)  
• Emziriyorsanız (bkz. "Hamilelik ve Emzirme" bölümü)  
VİLMET’i aşağıdaki durumlarda DİKKATLİ KULLANINIZ : 
Eğer:  
• VİLMET insülinin yerine geçemez. Dolayısıyla, tip 1 diy abetiniz (yani vücudunuz insülin 
üretemiyor) varsa ve diyabetik ketoasidoz olarak adlandırılan yüksek ve kontrol altında 
tutulamayan kan şekeri düzeyine sahipseniz, bu durumların tedavisi için VİLMET’i 
kullanmamalısınız.  
• Daha önce VİLMET kullanmış fakat karaciğer ile ilgili yan etkiler nedeniyle bırakmak 
zorunda kalmışsanız, yeniden VİLMET kullanmamalısınız.  
• Şeker hastalığına bağlı deri yaraları şeker hastalığının sık görülen sonuçlarından biridir. 
Doktorunuz tarafından s ize verilen deri bakımı talimatlarına uymanız önerilir. VİLMET 
kullanımı sırasında oluşabilecek kabarcıklara veya yaralara özellikle dikkat etmeniz  
önerilir. Bunlar görüldüğünde derhal doktorunuza danışmalısınız.  
• Pankreatit ciddi, yaşamı tehdit eden tıbb i bir durum olabilir. Eğer kusma ile birlikte olan 
veya olmayan ciddi ve inatçı karın ağrısı yaşarsanız pankreatitiniz olabilir, VİLMET’i kesip 
doktorunuza başvurunuz.  
 
 
 
4 / 12  • Büyük bir ameliyat geçirmeniz gerekliyse, prosedür sırasında ve sonrasında bir süre 
VİLMET kullanmayı bırakmalısınız. Doktorunuz, VİLMET ile tedaviyi ne zaman bırakıp 
ne zaman yeniden başlatmanız gerektiğine karar verecektir.   
• VİLMET tedavisine başlamadan önce karaciğer fonksiyonunuzu değerlendiren bir test 
yapılacak ve  ilk yıl  üç ayda bir ve sonrasında periyodik olarak tekrarlanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilmesi için 
yapılmaktadır. Karaciğer testleri ve anomali oluşması durumunda tedavi kesilmelidir.  
• VİLMET tedavisi esnası nda doktorunuz yılda en az bir kez ve eğer yaşlıysanız ve/veya 
böbrek fonksiyonunuzda kötüleşme varsa daha sık olarak böbrek fonksiyonunuzu kontrol 
edecektir. Doktorunuz kan ve idrar şeker düzeylerinizi düzenli olarak takip edecektir.   
• Sülfonilüre  olarak bilinen bir anti -diyabet ilacı alıyorsanız doktorunuzla, eczacınızla ya da 
diyabet hemşireniz ile görüşünüz. Doktorunuz, düşük kan şekeri olarak bilinen 
hipoglisemiyi engellemek amacıyla, VİLMET ile birlikte aldığınız sülfonilüre dozunu 
düşürmek is teyebilir.   
• Açlık, yeterli besin alınmadan yapılan güç gerektiren egzersiz veya aşırı alkol tüketiminden 
(genellikle tek başına VİLMET ile değil) kaynaklanabilecek bulantı, terleme, güçsüzlük, baş 
dönmesi, titreme, baş ağrısı (kan şekerinde düşüşün belirt ileri) yaşayabilirsiniz.  
• Şeker hastalığınızın aniden kötüye gitmesi veya kan şekeri testi sonuçlarınızın 
anormalleşmesi veya kendinizi hasta hissetmeniz durumunda VİLMET kullanmaya devam 
etmeyiniz ve doktorunuzu arayınız.  
• Ara sıra veya her gün, aşırı der ecede fazla miktarda alkol tüketiyorsanız VİLMET 
kullanmaya devam etmeyiniz ve doktorunuzu arayınız.  
Laktik asidoz riski   
VİLMET özellikle böbrekleriniz uygun şekilde çalışmıyorsa laktik asidoz  olarak adlandırılan 
çok nadir, ancak çok ciddi bir yan etkiye neden olabilir. Bunun yanı sıra, şeker hastalığının 
kontrol altına alınamaması, ciddi enfeksiyonlar, uzun süreli açlık veya alkol alımı, dehidratasyon 
(vücut sıvılarında önemli kayıp) (aşağıdak i ilave bilgileri inceleyiniz), karaciğer problemleri ve 
vücudun bir kısmının oksijen tedariğinin azaldığı tıbbi rahatsızlıklar (akut şiddetli kalp hastalığı, 
vb) nedeniyle de laktik asidoz gelişme riski artabilir. Bunlardan herhangi biri sizin için geçerl i 
ise, daha fazla bilgi için doktorunuzla konuşunuz.   
 
 
 
5 / 12  Şiddetli kusma, diyare, ateş, ısıya maruziyet veya normalden az sıvı almanız gibi dehidratasyona 
(vücut sıvılarında önemli kayıp) yol açabilecek olabilecek bir durumunuz varsa VİLMET 
kullanmayı kısa bi r süre bırakınız. Daha fazla bilgi için doktorunuzla konuşunuz.   
Laktik asidozla ilişkili olabilecek bazı semptomları yaşamanız halinde, komaya girme riskiniz 
olduğundan VİLMET kullanmayı bırakın ve derhal bir doktor ile irtibata geçin ya da en yakın 
hastaneye gidin.   
Laktik asidoz semptomları aşağıdakileri içerir:   
- Kusma   
- Mide ağrısı (karın ağrısı)   
- Kas krampları   
- Şiddetli yorgunluk ile genel olarak iyi hissetmeme   
- Solunum güçlüğü   
- Azalmış vücut ısısı ve kalp atışı   
Laktik asidoz acil bir tıbbi du rum olup, hastanede tedavi edilmelidir.   
DPP-4 inhibitörleri olarak adlandırılan gruba ait ilaçları kullanan hastaların bazılarında, şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi 
başlangıcında n itibaren bir gün ile yıllar arasında değişmiştir. İlaç kesildiğinde belirtiler 
sonlanmıştır ve hastalara aynı ilaç veya bu gruba ait başka bir ilaç yeniden verildiğinde 
belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağr ısının olası 
nedeni olarak düşünülmeli ve uygunsa ilaç bırakılmalıdır.   
Pazarlama sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu kabar cıkların 
patlayıp açılması ile üzeri kabuklanan, yüzeysel yaralar şeklinde seyreden bir deri hastalığı) 
olarak adlandırılan ve hastaneye başvurmayı gerektiren bir durumun geliştiği rapor edilmiştir. 
İlaç bırakılması ve sistemik/topikal bağışıklık baskılayı cı ilaçlarla tedavi uygulanması 
durumunda hastaların birçoğunda durumun düzeldiği görülmüştür. VİLMET kullanırken 
cildinizde kabarcık ve yüzeysel yaralar ortaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden 
şüpheleniyorsanız bu durumda VİLMET kullanmayı bırakmak konusunda doktorunuza 
danışmalı ve uygun tanı ve tedavi için bir dermatoloğa başvurulmalısınız.  
 
 
 
6 / 12  Bu uyarılar geçmişteki herhangi bir dönemde dahi olsa sizin için geçerli yse lütfen doktorunuza 
danışınız.  
VİLMET  ile tedavinizin takibi:  
Doktorunuz aşağıdaki testlerin gerçekleştirilmesini sağlayacaktır:  
• Şekeriniz için düzenli olarak kan ve idrar testi  
• Böbreklerinizin nasıl çalıştığının kontrol edilmesi:  
- Tedavinin başlangıcında  
- Tedavi sırasında en az yılda bir kez  
- Yaşlıysanız daha sık  
• Karaciğerinizin nasıl çalıştığının kontrol edilmesi:  
- Tedavinin başlangıcında  
- Tedavinin ilk 1 yılı boyunca her 3 ayda bir ve ardından düzenli olarak  
- Doktorunuz karaciğer  problemleri nedeniyle VİLMET  ile tedavinizi durdurmanız 
gerektiğini belirtirse, hiçbir zaman yeniden VİLMET  kullanmaya başlamamalısınız.  
• En az yılda 1 kez genel kan testi  
• En az her iki ila üç yılda bir kez olmak üzere B12 vitamini düzeyleri kontrol edil ebilir.  
VİLMET’in yiyecek ve içecek ile kullanılması   
Tabletlerinizi yemekle birlikte ya da yemekten hemen sonra almanız önerilir. Bu, mide 
rahatsızlığı riskini azaltacaktır.  
VİLMET kullanımı sırasında aşırı alkol almaktan kaçınınız çünkü alkol laktik asidoz riskini 
artırabilir (bkz. "VİLMET’i aşağıdaki durumlarda DİKKATLİ KULLANINIZ" bölümü) 
Hamilelik   
İlacı kullanmadan önce doktorunuza veya eczacınıza danışınız.   
Hamileyseniz, hamile olduğunuzu düşünüyorsanız ya da hamile kalmayı planlıyorsanız 
doktor unuza söyleyiniz. Doktorunuz size, hamilelik sırasında VİLMET kullanılmasına eşlik 
edebilecek riskleri anlatacaktır. VİLMET hamilelik süresince kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danış ınız.  
 
 
 
7 / 12  Emzirme   
İlacı kullanmadan önce doktorunuza veya eczacınıza danışınız.   
VİLMET tedavisi sırasında bebeğinizi emzirmemelisiniz.  
Araç ve makine kullanımı   
VİLMET kullanırken baş dönmesini de içeren sersemlik hissederseniz, araç ya da makine 
kullanmayınız.  
VİLMET’in içeriğinde bulunan bazı yardımcı maddeler hakkında önemli bilgiler   
VİLMET içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
Diğer ilaçlar ile birlikte kullanımı   
Örneğin radyolojik görüntüleme kapsamında kan dolaşımınıza iyot içeren bir kontrast 
maddesinin enjekte edilmesi gerekirse, enjeksiyondan önce veya enjeksiyon zaman ında 
VİLMET kullanmayı bırakmalısınız. Doktorunuz VİLMET ile tedaviyi ne zaman bırakıp ne 
zaman yeniden başlatmanız gerektiğine karar verecektir.   
Eğer başka bir ilaç kullanıyorsanız,  kullandınız ise veya kullanma ihtimaliniz varsa doktorunuza 
söyleyiniz .  Böyle bir durumda daha sık kan şekeri ve böbrek fonksiyonu testi yaptırmanız veya 
doktorunuzun VİLMET dozajını ayarlaması gerekebilir.  Özellikle aşağıdakilerden ilaçlardan 
doktorunuzun haberdar edilmesi önemlidir:  
• Genelde enflamasyonun tedavisinde kul lanılan glukokortikoidler  
• Genelde solunum hastalıklarının tedavisinde kullanılan beta -2 agonistler  
• Şeker hastalığının tedavisinde kullanılan diğer ilaçlar  
• İdrar üretimini artıran ilaçlar (diüretikler)   
• Ağrı ve enflamasyonun  tedavisinde kullanılan ilaçlar (ibuprofen ve selekoksib gibi NSAID 
ve COX -2-inhibitörleri)   
• Yüksek kan basıncının tedavisi için kullanılan bazı ilaçlar (ACE inhibitörleri ve anjiyotensin 
II reseptörü antagonistleri)   
• Tiroidi etkileyen belli bazı ilaçlar   
• Sinir sistemini etkileyen belli bazı ilaçlar  
• Anjinanın (göğüs ağrısı) tedavisi için kullanılan belirli ilaçlar (örn., ranolazin)  
 
 
 
8 / 12  • HIV enfeksiyonunun tedavisi için kullanılan belirli ilaçlar (örn., dolutegravir)  
• Tiroid kanserinin özel bir tipinin (m edullar tiroid kanseri) tedavisi için kullanılan belirli 
ilaçlar (örn., vandetanib)  
• Mide yanması ve peptik ülserlerin tedavisi için kullanılan belirli ilaçlar (örn., simetidin)  
ADE inhibitörleri olarak adlandırılan gruba dahil  olan ve yüksek tansiyon tedavisinde 
kullanılan ilaçları VİLMET ile birlikte kullanan hastalarda, anjiyoödem olarak adlandırılan 
ciddi bir alerjik reaksiyon görülme riskinde artış olabilir.  
Eğer reçeteli ya da reçetesiz herhangi bir ilacı şu anda kullanıy orsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
  
3.  VİLMET nasıl kullanılır?   
Uygun kullanım ve doz/uygulama sıklığı için talimatlar:   
Doktorunuz tam olarak ne kadar VİLMET tablet kullanacağı nızı size söyleyecektir.  
Genel VİLMET dozu günde bir ya da iki tablettir. Günde iki tableti geçmeyiniz.  
Tedaviye verdiğiniz yanıta bağlı olarak doktorunuz daha yüksek ya da daha düşük bir doz 
önerebilir.  
Doktorunuzun verdiği diyet önerilerine uymaya dev am ediniz. Özellikle diyabetik kilo kontrolü 
diyeti yapıyorsanız, VİLMET kullanırken de buna devam ediniz.  
İlacınızı zamanında almayı unutmayınız.  
Uygulama yolu ve metodu:   
VİLMET yalnızca ağızdan kullanım içindir.  
Tabletlerinizi yemekle birlikte ya da yemekten hemen sonra sabah bir ve akşam bir tablet almanız 
önerilir. Tableti yemekten hemen sonra almanız mide rahatsızlığı yaşama riskinizi azaltacaktır.  
Tabletler bir bardak suyla bütün olarak yutulmalıdır. Tabletle r çiğnenmemeli, ezilmemeli ve 
bölünmemelidir.  
Değişik yaş grupları:   
Çocuklar  ve ergenlerde kullanımı : 
 
 
 
9 / 12  VİLMET'’in 18 yaşın altındaki çocuklar ve ergenlerde kullanılması önerilmez.  
Yaşlılarda kullanımı :  
VİLMET  yaşlılarda,  ancak  herhangi bir böbrek soru nunun olmadığı durumlarda 
kullanılmalıdır. Eğer yaşlıysanız doktorunuz böbrek fonksiyonunuzu yılda birkaç kez kontrol 
etmelidir.  
Özel kullanım durumları:   
Böbrek yetmezliği   
Böbrek yetmezliği bulunan hastalarda VİLMET dikkatli kullanılmalıdır. Doktorunuz tarafından 
takip edilecek belli değerler aşıldığında kullanılmamalıdır.  
Karaciğer yetmezliği   
Karaciğer yetmezliği bulunan hastalarda VİLMET dikkatli kullanılmalıdır. Doktorunuz 
tarafından takip edilecek belli değerler aşıldığında kullanılmamalıdır.  
Eğer VİLMET’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız gerekenden daha fazla VİLMET kullandıysanız : 
VİLMET’ten kullanmanız gerekenden fazlasını kullanmışsanız bir doktor vey a eczacı ile 
konuşunuz.  
VİLMET’i kullanmayı unutursanız   
İlacınızı her gün aynı saatlerde almanız önerilir. VİLMET almayı unutursanız, anımsar 
anımsamaz alın. Bunun ardından bir sonraki dozu gereken zamanda alın. Ancak ilacı almayı 
unuttuğunuzu, bir sonra ki dozun alınma saatine çok yakın bir saatte anımsarsanız, atladığınız 
dozdan vazgeçin.  
Unutulan dozları dengelemek için çift doz almayınız.   
VİLMET ile tedavi sonlandırıldığındaki oluşabilecek etkiler   
Doktorunuz tarafından belirtilmedikçe, tedaviyi kesm eyiniz. Bu ilacı ne kadar süre ile 
kullanmanız gerektiği konusunda sorularınız varsa, doktorunuzla konuşunuz.  
4.  Olası yan etkiler nelerdir?   
 
 
 
10 / 12  Tüm ilaçlar gibi VİLMET’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, VİLMET’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• VİLMET laktik asidoz (çok seyrek: 10000 hastanın 1’inden az görülebilir) olarak 
adlandırılan çok nadir, ancak çok ciddi bir yan etkiye neden olabilir (bkz. “VİLMET’i 
aşağıdaki durumlarda DİKKATLİ KULLANINIZ” bölümü). Bunun olması durumunda 
(laktik asidoz komaya yol açabileceğinden) VİLMET kullanmayı bırakmalı ve derhal bir 
doktor ile irtibata geçmeli ya da e n yakın hastaneye gitmelisiniz.   
• Yüzde, dilde ya da boğazda şişme, yutma güçlüğü, solunum güçlüğü, ani başlangıçlı döküntü 
ya da ürtiker   (seyrek: 1000 hastanın 1’inden az görülebilir) ("anjiyoödem" adı verilen 
şiddetli alerjik reaksiyon semptomları).  
• Karaciğer hastalığını (hepatit) (yaygın olmayan: 100 hastanın 1’inden az görülebilir) işaret 
edebilecek olan ciltte ve/veya gözlerde sararma, bulantı, iştah kaybı, idrar renginde 
koyulaşma  
• Sırta yansıyabilen, bulantı ve kusma ile seyredebilen şiddetli ve in atçı üst karın ağrısı 
(pankreas iltihabının olası belirtileri) (pankreatit) (yaygın olmayan: 100 hastanın 1’inden az 
görülebilir)  
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılma nıza gerek 
olabilir.  
Diğer yan etkiler   
Çok yaygın: (10 hastanın 1’inden fazla görülebilir.)  
Yaygın : (10 hastanın 1’inden az görülebilir.)  
Yaygın olmayan: (100 hastanın 1’inden az görülebilir.)   
Seyrek: (1000 hastanın 1’inden az görülebilir.)  
Çok se yrek: (10000 hastanın 1’inden az görülebilir.)   
Bilinmiyor: (Eldeki veriler ile belirlenemeyecek kadar az hastada görülebilir.)  
 
 
 
 
11 / 12  Aşağıdakilerden herhangi birini fark ederseniz, doktorunuza söyleyiniz:   
• Yaygın: boğaz ağrısı, burun akıntısı, ateş, kaşıntı, döküntü, kaşıntılı deri iltihabı, aşırı terleme, 
eklem ağrısı, sersemlik hali, baş ağrısı, kontrol edilemeyen titreme, kabızlık, mide bulantısı 
(kusacak gibi hissetme), kusma, ishal, gaz, mide ekşimesi, midede ve çevresinde ağrı (karın 
ağrısı), güçsüzlük  
• Yaygın olmayan: yorgunluk, halsizlik, ağızda metalik tat, düşük kan şekeri (hipoglisemi), 
iştahsızlık, eller, ayak bilekleri veya ayaklarda şişme (ödem), ürperme hissi, pankreas iltihabı, 
kas ağrısı, kar aciğer iltihabı, kızarıklık, kurdeşen  
• Çok seyrek: Kanda yüksek laktik asit bulguları (laktik asidoz olarak bilinir); uyku hali, sersemlik, 
şiddetli bulantı veya kusma, karın ağrısı, düzensiz kalp atışı veya derin, hızlı solunum; ciltte 
kızarıklık; kanda B 12 vitamini düzeyinin düşmesi (soluk renk, yorgunluk, zihin bulanıklığı ve 
hafıza bozuklukları gibi belirtiler görülebilir)  
VİLMET kullanan bazı hastalarda pazarlama sonrası aşağıdaki yan etkiler görülmüştür:  
Bilinmiyor (Eldeki veriler ile sıklığı belirle nemiyor):  
• Deride soyulmuş alanlar veya kabarcıklar  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid  
• Deri döküntüsü veya c ilt yüzeyinin altında sivri, düz, kırmızı, yuvarlak lekeler veya 
morarma ile sonuçlanabilen kan damarı iltihabı (vaskülit)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
 
 
 
12 / 12  (TÜFAM)’ne bildiriniz. Meydana g elen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 5.  VİLMET’in saklanması   
VİLMET’i çocukların göremeyeceği, erişemeyeceği yerlerde ve ambalajında saklayınız.   
25°C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VİLMET’i kullanmayınız  / son kullanma tarihinden 
önce kullanınız.   
Son kullanma tarihi geçmiş veya kullanılmayan i laçları çöpe atmayınız! Çevre, Şehircilik, ve 
İklim Değişikliği Bakanlığınca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz VİLMET’i kullanmayınız.   
  
Ruhsat sahibi:  Helba İlaç İç ve Dış San. Tic. A. Ş.  
Çamlık Mah. Pamuk Sok. A Blok Apt. No: 12 -16/17  
Ümraniye / İstanbul  
 (90) 216 365 41 47   
 
Üretim yeri:  
Merkez Laboratuarı İlaç San. ve Tic. A.Ş.  
Taşdelen, Çamlık Mah. Sırrı Çelik Bulvarı Ayça Sokak No: 6   
Çekmeköy / İstanbul  
  
Bu kullanma talimatı ../../….  tarihinde onaylanmıştır.  
  
