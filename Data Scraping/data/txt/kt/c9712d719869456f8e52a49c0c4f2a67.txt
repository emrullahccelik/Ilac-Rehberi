1 KULLANMA TALİMATI  
 
METANİX  400 mcg inhalasyon için toz içeren kapsül  
Yutulmaz. İnhalasyon (nefesle birlikte akciğerlere çekme) yoluyla kullanılır.   
 Etkin madde:  İnhalasyon için toz içeren her bir kapsül  400 mcg mometazon furoat  
içermektedir.  
 Yardımcı maddeler:  Laktoz  (inek sütü kaynaklı)  ve kapsül içeriği olarak jelatin (sığır 
kaynaklı), titanyum dioksit (E 171), kırmızı demir oksit (E 172) içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunu za veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara ay nen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma T alimatında:  
 
1. METANİX  nedir ve ne için kullanılır?  
2. METANİX ’i kullanmadan önce dikkat edilmesi gerekenler  
3. METANİX  nasıl kullanılır?  
4. Olası yan  etkiler nelerdir?  
5. METANİX ’in saklanması  
 
Başlıkları yer almaktadır.  
 
1. METANİX  nedir ve ne için kullanılır?  
 METANİX, 60 ve 120 kapsül içeren, PVC/PVDC/Alü kapsül ambalajlarda bulunan lokal 
antienflamatuvar (bölgesel iltihap giderici) özelliklere sahip topikal (haricen kullanılan) 
bir tıbbi üründür . 
 
 İnhalerin ağız parçası ağıza yerleştirilerek ilaç ağızdan alınan nefesle akciğerlere çekilir.  
 
 METANİX , yetişkinler ve 12 yaşından büyük ergen hastalar tarafından inhalasyonla 
(nefes yoluyla) kullanılan ve doğrudan doğruya akciğerlerine ulaşan, kuru toz halinde 
mometazon furoat içerir. Her inhalasyon (uygulama), akciğerlere 400 mikrogram etkin 
madde (mometazon furoat) verilmesini sağlar. Mometazon furoat , sahip olduğu 
antienflam atuvar etki nedeniyle, astım ataklarının önlenmesinde kullanılır. 2 Akciğerlerdeki küçük hava geçitlerinde mevcut şişliğin ve tahrişin kortikosteroidler 
etkisiyle azalması, solunum sorunlarını hafifletir.  
 
 Astımın tüm basamaklarında iltihabı gidermek, solunu m yolunu genişletmek, belirtilerin 
kontrolünü sağlamak ve oral (ağız yoluyla alınan) steroid (solunum yolu hastalıklarının 
alevlenmesinde kullanılan ilaçlar) ihtiyacını azaltmak amaçlı kullanılır. KOAH'ta (Kronik 
obstrüktif [tıkayıcı] akciğer hastalığı) te k başına kullanılması önerilmez.  
 
2. METANİX ’i kullanmadan önce dikkat edilmesi gerekenler  
METANİX ’i aşağıdaki durumlarda KULLANMAYINIZ.  
METANİX, mometazon furoata veya daha başka herhangi bir steroide (hormon türevi) veya 
süt proteinlerine karşı bilinen aşırı duyarlılığı olan hastalarda kullanılmamalıdır.  
 
METANİX ’i aşağıdaki durumlarda DİKKATLİ KULLANINIZ.  
 Tüberküloz (verem) hastasıysanız ya da daha önce tüberküloz (verem) geçirmişseniz,  
 
 Gözünüzde herpes simpleks (uçuk virüsü) enfeksiyonu ya da vücudunuzun herhangi bir 
yerinde veya derinizde başka bir tip enfeksiyon varsa,  
 
 Ağzınızda veya boğazınızda beyaz plaklar şeklinde kendini gösteren ve pamukçuk adı 
verilen mantar enfeksiyonu ortaya çıkarsa, tedaviye ihtiyaç duyacağınızdan, doktorunuza 
söyleyiniz. Doktorunuz sizden, METANİX  tedavisini geçici olarak durdurmanızı 
isteyebilir veya farklı bir inhalerle tedavi edilmenizi kararlaştırabilir. Dozu aldıktan sonra 
ağzınızı suyla veya bir gargara sıvısıyla çalkalayıp daha sonra tükürmeniz, pamukçuk 
gelişmesinin önlenmesinde size yardımcı olabilir.  
 
 Mometazon furoat, bronşları (nefes yolundan akciğerlere giden hava yolu) genişleten 
(bronkodilatör) bir ilaç olmayıp bronşların daralmasını veya astım ataklarını hızla ortadan 
kaldırmayı amaçlamadığından; bro nşları genişleten ve etkisi çabuk ortaya çıkıp kısa 
süren bir inhaleri (astım atağını gideren ilaç) her zaman yanınızda bulundurmalısınız.  
 
 Bu ilaçla tedavi olurken bir astım atağı gelişecek olursa ve astım atağını gideren 
(bronkodilatör) inhalerle  (nefes yoluyla akciğerlere çekilen ilaç)  geçmezse ya da soluk 
verirken dışarıya boşalttığınız hava miktarı azalırsa, derhal tıbbi yardım arayınız. 
Doktorunuza, astımınızın kötüleştiğini ve ilaç değiştirilmesine ihtiyaç duyuyor 
olabileceğinizi söyleyiniz.  
 
 Bu ila cı aldıktan kısa süre sonra hırıltılı solunum veya solunum zorluğu gelişirse, derhal 
acil tıbbi yardım arayınız. Söz konusu belirtiler bu ilaca karşı alerjik reaksiyon meydana 
geldiğini işaret ediyor olabilir.  
 
 METANİX  kullanırken kızamık veya suçiçeği has tası olan biriyle temastan sakının, 
başarılı olamazsanız doktorunuza söyleyiniz. Bu durum, özellikle çocuklarda önemlidir.  
 3  METANİX  gibi ilaçlarla uygulanan tedavi, vücuttaki normal steroid (hormon türevi) 
üretimini etkileyebilir. Uzun süre bu çeşit tedavi  gören ergenlerin, akranlarına kıyasla 
daha yavaş büyümesi, bunun etkilerinden biri olabilir. Bu ilacı kullanan bir ergenseniz 
doktorunuz, zaman zaman boyunuzu kontrol edecektir.  
 
 Tüm steroidler (hormon türevleri), özellikle uzun süre kullanıldıkları zaman , böbrek üstü 
bezlerinizin çalışmasını etkileyebilir. Doktorunuz bunu, düzenli aralıklarla yapacağı bir 
kan testiyle kontrol edecektir.  
 
 Kullanmakta olduğunuz steroid (hormon türevi) tabletlerini bırakarak steroid (hormon 
türevi) şurubu kullanmak üzere geç iş yapıyorsanız ve doktorunuz, kullandığınız dozu 
yavaş yavaş azaltmaktaysa; steroid (hormon türevi) tedavisiyle kontrol altında tutulmuş 
olan; gözlerde kaşınma, sulanma veya deri döküntüsü gibi alerji belirtileri ortaya 
çıkabilir. Bu belirtileri nasıl kon trol altına alabileceğinizi, doktorunuza sorun. Bunların 
yanı sıra eklem veya kas ağrıları, depresyon duyguları, yorgunluk veya uyku hali 
görülürse, doktorunuza söylemelisiniz.  
 
 Şiddetli astım atakları, daha başka hastalıklar veya stresli durumlarda ayrıca  steroid 
(hormon türevi) tabletleri veya şurubu almanız da gerekebilir. Doktorunuz size bu 
ilaçları, steroid (hormon türevi) kullanmakta olduğunu belirten, her zaman yanında 
taşıyacağınız bir uyarı kartıyla ve söz konusu ilaçları nasıl kullanacağınızı beli rten 
bilgilerle birlikte verebilir.  
 
 Hastaneye yatmanız gerekirse, bu ilacı ve kullandığınız tüm diğer ilaçları yanınızda  
götürüp kullanmaya devam etmeniz gerektiğini unutmayın.  
 
 Enjeksiyon yoluyla, ağızdan veya inhalasyon (nefes yoluyla) yoluyla daha başka steroid 
(hormon türevi) ilaçlar kullanmaktaysanız bunu, METANİX kullanmaya başlamadan 
önce doktorunuza bildirmeniz, özellikle önemlidir. Bu durumda doktorunuz size doz 
ayarlamas ı önerecektir.  
 
Tedavi sırasında doktorunuz zaman zaman, özellikle de METANİX  ile birlikte ağız yoluyla 
steroid (hormon türevi) kullanmaktayken bunu bıraktığınızda, akciğer fonksiyonunuzu test 
edebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Hamilelik   
İlacı kullanmadan önce doktorunuza veya eczacınıza danışınız.  
METANİX , doktorunuz önermediği sürece hamilelik sırasında kullanılmamalıdı r. 
Tedaviniz sırasında hamile oldu ğunuzu fark ederseniz  hemen doktorunuza veya eczacınıza  
danışınız. 
 4 Emzirme  
İlacı kullanmadan önce doktorunuza veya eczacınıza danışınız.  
METANİX  tedavisi sırasında bebek emzirilmesi önerilmez.  
 
Araç ve makine kullanımı  
İnhale mometazon furoatın  araç ve makine kullanma becerileri üzerinde etkisi yoktur.  
 
METANİX ’in içeriğinde bulunan bazı yardımcı maddeler hakkında önemli bilgiler  
METANİX’in içeriğinde özel uyarı gerektiren herhangi bir yardımcı madde 
bulunmamaktadır.  
 
Diğer ilaçlar ile  birlikte kullanımı  
Aşağıdaki ilaçları kullanıyorsanız META NİX tedavisine başlamadan önce doktorunuza veya 
eczacınıza danışınız.  
 
 Ketokonazol, itrakonazol, nelfinavir, ritonavir (mantar ya da viral infeksyionların 
tedavisinde kullanılır ve  ilacın etkisini arttırabilir)  
 Diğer steroidler  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. METANİX  nasıl kullanılır?  
Uygun kullanım ve doz/ uygulama sıklığı için talimatlar:  
METANİX ’i doktorunuzun önerdiği dozlarda kullanınız.  
 
Hafif ile orta şiddette kalıcı astımı olan hastalar: Bu hastaların çoğunda önerilen başlangıç 
dozu, günde iki defa sabah ve akşam olmak üzere 4 00 mikrogramdır. Bazı hastalarda 
başlangıç dozu günde iki kez 200 mikrogramdır. Astımınız kontrol altına alındıktan sonra 
doktorunuz almanız gereken METANİX  dozunu günde bir kez akşamları 200 mikrogram’a 
düşürebilir. Sizdeki astımın belirtilerine göre dokt orunuz almanız gereken dozu artırabilir 
veya azaltabilir.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Şiddetli astımı olan hastalar: Önerilen başlangıç dozu, günde iki defa 400 mikrogramdır. Bu  
en yüksek dozdur. Azaltımın yavaş  yapılması özellikle önerilir.   
 
Belirtilerin ortadan kalkması için geçmesi gereken süre, hastadan hastaya değişir. Bazı 
hastalardaki belirtiler, METANİX  400 mikrogram Toz İnhaler tedavisine başlandıktan 24 saat 
sonra geçmeye  başlar ama en fazla faydayı, en az 1 -2 haftalık tedaviden sonra elde etmeniz 
mümkündür.  
METANİX’i ne süre kullanmanız gerektiğini, doktorunuz size söyleyecektir.  5 METANİX’i kullanmayı doktorunuzun size belirttiği süreden önce bırakırsanız, belirtileriniz 
tekrar ortaya çıkabilir . 
 
Kullanmanız gereken do zu doktorunuz söylemedikçe değiş tirmeyiniz.   
İlacınızı düzenli kullanınız.   
Astım belirtileriniz düzeldiğinde, doktorunuz söylemedik çe bu ilacın kullanımına kendi 
kendinize son vermeyiniz.  
 
Uygulama yolu ve metodu:  
Aşağıdaki talimatları dikkatle okuyunuz ve METANİX’i aşağıdaki talimatlara göre 
kullanınız:  
İnhalasyon cihazı kullanım talimatları  
 
 
 
 
 
 
  
1., 2. ve 3. Toz başlığını yukarı doğru çekerek açınız. Daha sonra ağızlık parçasını açınız.  
 
6  
 
4. Bliste r ambalajından bir METANİX inhalasyon için toz içeren kapsülü çıkarınız 
(kullanımdan hemen önce çıkarınız) ve şekilde gösterildiği gibi merkezi hazneye yerleştiriniz. 
Kapsülün hazneye hangi yönde yerleştirildiği önemli değildir.  
 
 
 
5. Ağızlık parçasını bir “klik” sesi duyuncaya değin sıkıca  kapatınız. Toz başlığını açık 
bırakınız.  
                            
 
6. ve 7. İnhalasyon cihazını ağızlık parçası yukarıda olacak şekilde tutunuz ve kapağı 
bastırarak kapatınız.  
 
Böylece kapsül de delikler açılacak ve nefes aldığınızda ilacın salıverilmesini sağlayacaktır.  
 
 
 
8. Nefesinizi tam olarak veriniz.  
Önemli: Hiçbir zaman ağızlık parçasına doğru nefes vermeyiniz.  
7  
 
9. İnhalasyon cihazının ağzını açıp, cihazı ağzınıza kadar kaldırınız ve  dudaklarınızı ağızlık 
parçasının çevresinde sıkıca kapayınız. Başınızı dik bir şekilde tutarak, yavaş ve derin bir 
nefes alınız; nefes alma hızınızı, kapsülün titreştiğini algılayacak şekilde ayarlayınız.  
Akciğerleriniz doluncaya kadar nefes alınız; nefe sinizi sizi zorlamayacak bir süreyle tutunuz 
ve bu esnada inhalasyon cihazını ağzınızdan çıkarınız. Şimdi normal nefes alıp vermeye 
başlayabilirsiniz.  
 
Basamak 8 ve 9’u bir kez daha tekrarlayınız , bu kapsülün tamamen boşalmasını 
sağlayacaktır.  
 
 
 
10. Ağız lık parçasını yeniden açınız. Cihazı çevirerek kullanılmış kapsülü çıkarınız ve atınız.  
 
Sonrasında ağzınızı su ile çalkalayınız. Ağızlık parçasını ve toz başlığını kapatınız ve 
inhalasyon cihazınızı yerine kaldırınız.  
 
İnhalasyon cihazının temizleme işlem i 
İnhalasyon cihazını ayda bir kez yıkayınız. Kapağı ve ağızlığı açınız. Cihazı sıcak su ile 
yıkayarak içerisindeki tozlardan arındırınız. Cihaz içerisindeki suyu boşaltarak kağıt bez 
üzerine kapak, ağızlık ve gövde kısımları açık kalacak şekilde kurumaya bırakınız. 24 saat 
kurumaya bırakılan cihaz kullanılmaya hazırdır. Eğer ihtiyaç varsa ağızlık kısmının dış yüzeyi 
ıslak olmayan nemli bir bezle silinebilir.  
 
Değişik yaş grupları:  
Çocuklarda kullanım:  
12 yaşın altındaki çocuklarda METANİX’i kullanmayınız.  
 
Yaşlılarda kullanım:  
65 yaşın üzerindeki yaşlı hastalar için özel doz ayarlaması gerektirmez.  
8  
Özel kullanım durumları:  
Böbrek/Karaciğer yetmezliği:  
Geçerli değildir.  
 
Eğer METANİX ’in etkisinin ç ok güçlü veya zayıf olduğuna dair bir izleniminiz var ise 
doktorunuz veya eczacınız ile konu şunuz.   
 
Kullanmanız gerekenden daha fazla METANİX  kullandıysanız  
Kullanmanız gerekenden daha fazla METANİX kullandıysanız, gözlem altında tutulmanız 
gereklidir a ncak ilacı kullanmaya reçete edilen uygun doz ile devam edebilirsiniz.  
Kortikosteroidlerin nefes yolu veya ağızdan aşırı dozda alınması hipotalamus -hipofiz -adrenal 
aks (HPA aksı) (geribildirim mekanizmasına sahip hormon salgılayıcı organların oluşturduğu 
bir sistem) işlevinin baskılanmasına yol açabilir.  
 
METANİX ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
METANİX ’i kullanmayı unutursanız  
Unutulan dozları dengelemek için çift doz almayınız.  
 
4. Olası yan etkiler nelerdir?  
Tüm ilaçlar gibi METANİX ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, METANİX ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümü ne başvurunuz:  
 Yutma ya da nefes almada zorluk, kaşıntılı döküntü,  bayılma  hissi ve gözler, yüz, 
dudaklar, ağız, dil ya da boğazda şişme, aşırı bitkinliğe yol açan sersemlik hissi  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin METANİX ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın ha stanenin acil bölümüne başvurunuz:  
 İnhaleri kullandıktan sonra öksürük, hışıltı (vizing), nefes almada zorluk ya da nefes 
darlığı hissi  
 İnhale kortikosteroidlerle karşı alerjik hipersensitivite (aşırı duyarlılık) reaksiyonları; 
deride döküntü, kaşıntı, kız arıklık ve göz, yüz, dudaklar ve boğazda şişlik  
 
Doktorunuzla görüşmeden önce tekrar METANİX’i kullanmayınız.  
Bunların hepsi ciddi yan etkilerdir. Acil tıbbi müdahale gerekebilir.  
 
 9 Aşağıdakilerden herhangi birini fark ederseniz doktorunuza söyleyiniz:  
Yaygın (10 hastanın birinden az, fakat 100 hastanın birinden fazla hastada görülebilir)  
 Ağız ya da boğazda (beyaz benekler halinde) herhangi bir kandida enfeksiyonu (ağız 
mukozasında mantar enfeksiyonu)  
 Ses kısıklığı  
 Boğaz ağrısı  
 Baş ağrısı  
 KOAH'lı hastalarda pnömoni (akciğerlerde enfeksiyon)  
 
Yaygın olmayan (100 hastanın birinden az, fakat 1.000 hastanın birinden fazla hastada 
görülebilir)  
 Ağız ve boğaz kuruluğu  
 Sindirim bozukluğu  
 Kilo artışı  
 Kalp atış hızında artış  
 
Seyrek (1.000 hastanın birinden az; fakat 10.000 hastanın birinden fazla hastada  
görülebilir)  
 Gözde basınç artışı (glokom dahil)  
 Katarakt (göze perde inmesi)  
 Görmede bulanıklık  
 Göz ağrısı  
 
Bilinmiyor (eldeki verilerden hareketle tahmin edilemiyor)  
 Astımın şiddetlenmesi  
 Bronkospazm (nefes  yolundan akciğerlere giden hava yolunda kasılma )  
 Ergenlerde büyümede yavaşlama ya da değişiklik  
 Ergenlerde kemiklerde incelme  
 Psikomotor hiperaktivite (düşüncelerde ve zihinsel aktivitelerde aşırı artış)  
 Uyku problemi  
 Depresyon (ruhsal çöküntü)  
 Mutsuz hi ssetme  
 Huzursuzluk  
 Sinirlilik  
 Saldırganlık  
 Heyecanlanma  
 İrritabilite* (uyaranlara karşı aşırı duyarlı olma durumu)  
 Uzun süre ayakta kaldıktan sonra, yatar pozisyondan ayakta duran pozisyona geçilirken 
zayıflık, yorgunluk ya da baş dönmesi ve bayılma (salgı  bezlerinin etkilenmesi 
sebebiyle)**  
 
* Bu etkiler inhale kortikosteroid kullanımı ile oluşabilir, genellikle çocuklarda görülür  10 ** Bu etkiler ağız yoluyla alınan steroidlere kıyasla inhale kortikosteroidlerin alındığı zaman 
daha az ortaya çıkar.  
 
Mometazon furoat kullanırken aşağıdaki belirtilerden birini yaşarsanız hekiminize bildiriniz. 
Bu belirtiler akciğer enfeksiyonu belirtileri olabilir:  
 Ateş veya titreme  
 Mukus üretiminde artış, mukus renginde değişiklik  
 Artmış öksürük veya nefes alma güçlüğü nde artış  
 
Eğer bu kull anma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durum unda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. METANİX ’in Saklanması  
MET ANİX ’i çocukların göremeyeceği, erişemeyeceği yerlerde ve ambalajında saklayınız.  
25 ºC’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra METANİX ’i kullanmayınız.  
Eğer üründe ve/veya ambalajında bozukluklar fark ederseniz, METANİX ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi :   Neutec İl aç San. Tic. A.Ş.  
Esenler/İSTANBUL  
Tel  : 0850 201 23 23  
Faks  : 0212 481 61 11  
E-mail : bilgi@neutec.com.tr  
 
Üretim Yeri :   Neutec İlaç San. Tic. A.Ş.  
Adapazarı  / SAKARYA  
 
 
Bu kullanma talimatı (   ) tarihinde onaylanmıştır.  
 
 