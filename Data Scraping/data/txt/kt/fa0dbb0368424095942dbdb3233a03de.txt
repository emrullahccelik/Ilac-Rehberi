1 / 7 
 KULLANMA TALİMATI  
 
DEVİT -3 600 I.U. yumuşak kapsül  
Ağızdan alınır.  
 
• Etkin madde:  Her bir kapsül , 15 mcg’a eşdeğer 6 00 I.U.  kolekalsiferol  (koyun yünü 
yağından üretilir) içermektedir.  
• Yardımcı maddeler:  Rafine ayçiçek yağı , jelatin ( sığır jelatini), gliserin, sorbitol, deiyonize 
su, FD&C Yellow No:6  (Sunset Yellow FCF, sodyum klorür ) 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız - 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz,  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. DEVİT -3 nedir ve ne için kullanılır ? 
2. DEVİT -3’ü kullanmadan önce dikkat edilmesi gerekenler  
3. DEVİT -3 nasıl kullanılır?  
4. Olası yan etkiler nelerdir?  
5. DEVİT -3’ün saklanması  
 
Başlıkları yer almaktadır.  
 
1. DEVİT -3 nedir ve ne için kullanılır?  
DEVİT -3, etkin madde olarak, kolekalsiferol (vitamin D 3) içerir.  Kolekalsiferol , koyun yünü  
yağından üretilmektedir.  
 
DEVİT -3, bikonveks,  oval, şeffaf, turuncu  renkli yumuşak kapsül şeklinde,  karton kutularda 
kullanıma sunulmaktadır.  
 
DEVİT -3, D vitamini eksikliği tedavisinde , D vitamini eksikliğinin tedavisine devam etmek 
amacıyla (idame) ve eksikliğin önlenmesi için kullanılır . 
 
2. DEVİT -3’ü kullanmadan önce dikkat edilmesi gerekenler  
DEVİT -3’ü aşağıdaki durumlarda KULLANMAYINIZ  
Eğer,  
• Kolekalsiferol (vitamin D 3) veya yardımcı maddelerden herhangi birine karşı alerjiniz 
(aşırı duyarlılığınız) var ise,  2 / 7 
 • Hiperkalseminiz (kanda yük sek miktarda kalsiyum bulunması) veya  hiperkalsiüriniz 
(idrarda yüksek miktarda kalsiyum bulunması) varsa,  
• Kanınızda yüksek miktarda D vitamini  (D hipervitaminozu) varsa ,  
• Eğer b öbrek taşınız ya da kalsiyum içeren böbrek taşı oluşturmaya eğiliminiz varsa ,  
• Şiddetli böbrek yetmezliğiniz varsa kullanmayınız.  
 
Yukarıdakilerden herhangi biri sizin için geçerliyse, DEVİT -3’ü kullanmadan önce 
doktorunuzla veya eczacınızla konuşun uz. 
 
DEVİT -3’ü aşağıdaki durumlarda DİKKATLİ KULLANINIZ  
Eğer,  
• Sarko idozunuz varsa (akciğer,  deri, eklem,  kalp ve böbrekleri etkileyebilen çok sistemli, 
özel bağ dokusu hastalığı ),  
• D vitamini içeren başka ilaçlar kullanıyorsanız  
• Eğer  hafif ve orta derecede böbrek fonksiyon bozukluğunuz varsa , 
• Kalp bozukluğunuzu tedavi etmek için kullanılan bazı ilaçlarla (örn. digoksin gibi kardiyak 
glikozitler) tedavi görmekteyseniz . 
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 
hekim kontrolünde kullanılmalıdır.  
 
D vitamini içeren ilaçların hamilelikte  önleme tedavisi amacıyla kullanımında maksimum doz 
1.000 I.U./gün’ü geçmemelidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Çocuklarda  
DEVİT -3 12 yaş altı çocuklarda kullanılmamalıdır.  
 
DEVİT -3’ün yiyecek ve içecek ile kullanılması  
Kapsüller bir bardak su ile  bütün olarak  yutulmalıdır.  Yemek ile birlikte veya  yemeklerden 
bağımsız olarak kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
DEVİT -3, ancak klinik olarak D vitamini eks ikliği tanısı konulduktan sonra hamilelik 
döneminde kullanılmalıdır.  
 
Eğer hamileyseniz veya hamile kalmayı düşünüyorsanız, bu ilacı kullanmadan önce 
doktorunuza veya eczacınıza danışınız.  
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 3 / 7 
 hekim kontrolünde kullan ılmalıdır.  
 
D vitamini içeren ilaçların hamilelikte  önleme tedavisi amacıyla kullanımında maksimum doz 
1.000 I.U./gün’ü geçmemelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde  DEVİT -3 kullanılabilir. D 3 vitamini anne sütüne geçer. Emzirilen 
bebeğe ilave D vitamini verilirken bu durum göz önünde bulundurulmalıdır.  
 
Farmakolojik dozda D vitamini alan, emziren annelerin bebeklerinde hiperkalsemi 
(kandaki  kalsiyum  seviyesinin normalin üstünde olması ) riski vardır.  
 
Eğer emziriyorsanız, bu ilacı kullanmadan önce doktorunuza veya eczacınız a danışınız.  
 
Araç ve makine kullanımı  
DEVİT -3’ün araç ve makine kullanma yeteneğini  üzerine bilinen bir etkisi yoktur.   
 
DEVİT -3’ün içeriğinde bulunan bazı yardımcı maddeler hakkında önemli bilgiler  
DEVİT -3 sorbitol içermektedir. Eğer daha önceden doktorunuz tarafından bazı şekerlere karşı  
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
DEVİT -3, Sunset Yellow FCF içermektedir. Alerjik reaksiyonlara sebep olabilir.  
 
Diğer ilaçlar ile birlikte kullanımı  
Eğer  aşağıdaki ilaçlardan herhangi birini kullanıyorsanız doktorunuza veya eczacınıza 
söyleyiniz:  
• Kolestiramin (yüksek kolesterol ü tedavi etmek için kullanılır)  
• Fenitoin ve b arbitüratlar gibi epilepsi  tedavisinde kullanılan ilaçlar  
• Parafin yağı içeren lak satifler (müshil maddeler)  
• Tiyazid diüretikleri (yüksek tansiyon  tedavisinde kullan ılan ilaçlar)  
• Glukokortikosteroidler (i nflamasyon tedavisinde kullanır)  
• Kardiyak glikozitler (k alp atım hızınızı kontrol eden ilaçlar) örneğin, digoksin  D vitamini 
ile aynı zamanda kullanıldığında, bu ilaçlar kandaki ve idrardaki kalsiyum seviyesinde 
büyük bir artışa neden olabilir.  
• Aktinomisin (kemoterapide kullanılır)  
• İmidazol (mantar tedavisinde kullanılır)  
• Orlistat  (kilo verme amacıyla kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 4 / 7 
 kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEVİT -3 nasıl kullanılır?  
 Uygun kullanım ve doz/uygulama sıklığı için talimat lar: 
DEVİT -3’ü her zaman doktorunuzun önerdiği şekilde alınız. İlacın kullanımı ile ilgili emin 
olmadığınız durumda  doktorunuza veya eczacınıza danışınız . 
 
İlacın nasıl kullanılacağına doktoru nuz karar verecektir. Doktorunuzun tavsiyesine göre 
kullanınız.  
 
Yaş 
Grubu  Önleme 
Tedavisi/Uzun 
süreli tedavisi  
Önerilen Doz  D vitamini eksikliği Tedavi Dozu  Uzun süreli  
Tedavide Ve  
Riskli  
Grupların  
Önleme 
Tedavisi  
İçin Tolere  
Edilebilen En  
Yüksek Doz  Günlük 
tedavi**  Haftalık 
uygulama  
Yeni doğan  400 I.U./gün  
(10 mcg/gün)  1000 I.U./gün 
(25 mcg/gün)  YOK  1000 I.U./gün 
(25 mcg/gün)  
1 ay-1 yaş  400 I.U./gün  
(10 mcg/gün)  2000 -3000 
I.U./gün  
(50-75 mcg/gün)  YOK  1500 I.U./gün  
(37,5 mcg/gün)  
1-10 yaş  400-800* 
I.U./gün  
(10-20 mcg/gün)  3000 -5000  
I.U./gün  
(75-125 
mcg/gün)  YOK  2000 I.U./gün  
(50 mcg/gün)  
11-18 yaş  400-800* 
I.U./gün  
(10-20 mcg/gün)  3000 -5000  
I.U./gün  
(75-125 
mcg/gün)  YOK  4000 I.U./gün  
(100 mcg/gün)  
18 yaş üstü 
erişkinler  600-1500 
I.U./gün  
(15-37,5 
mcg/gün)  7000 -10.000  
I.U./gün (175 - 
250 mcg/gün)  50.000 
I.U./hafta  
(1250  
mcg/hafta)***  4000 I.U./gün  
(100 mcg/gün)  
* Gerektiğinde 1000 I.U.’ye kadar çıkılabilir.  
** 6-8 haftaya kadar kullanılabilir.  
*** Günlük yerine haftalık doz uygulanmak istenirse 50.000 I.U. tek seferde haftalık doz 
olarak 6 -8 haftaya kadar kullanılabilir.  Tek seferde 50.000 I.U.’den fazla D vitamini 
kullanılması önerilmez.  
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 5 / 7 
 hekim kontrolünde kullanılmalıdır.  
 
D vitamini içeren ilaçların hamilelikte  önleme tedavisi amacıyla kullanımında maksimum doz 
1.000 I.U./gün’ü geçmemelidir.  
 
 Uygulama yolu ve metodu:  
DEVİT -3 kapsül ağızdan alınır. Kapsüller bir bardak su ile bütün olarak yutulmalıdır. Yemek 
ile birlikte veya yemeklerden bağımsız olara k kullanabilirsiniz.  
 
 Değişik yaş grupları:  
Çocuklarda kullanımı:  
DEVİT -3 600 I.U. yumuşak kapsül, 12 yaşın altında olan çocuklarda kullanılmak üzere 
tasarlanmamıştır.  
 
Kolekalsiferol içeren başka formdaki ilaçlar  çocuklar için daha uygun olabilir. Bu konuda 
doktorunuza veya eczacınıza danışabilirsiniz.  
 
Yaşlılarda kullanımı:  
Yaşlılarda kullanımı ile ilgili veri bulu nmamaktadır.  
 
 Özel kullanım durumları:  
Böbrek / Karaciğer yetmezliği:  
DEVİT -3, şiddetli böbrek yetmezliği olan hastalarda kullanılmamalıdır.  Karaciğer 
yetmezliğinde doz ayarlamasına gerek yoktur.  
 
Eğer DEVİT -3’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DEVİT -3 kullandıysanız  
Eğer yanlışlıkla size reçete edilen dozdan fazlasını kullandıysanız veya bir çocuk  bu ilaçtan 
yanlışlıkla aldıysa riskleri değerlendirmesi ve tavsiye vermesi amacıyla lütfen doktorunuzla 
konuşunuz veya acil medikal yardım isteyiniz.  
 
Laboratuvar testlerine göre; aşırı doz alımında görülen en yaygın belirtiler  şunlardır: B ulantı, 
kusma, aşırı susama, 24 saat içinde büyük mikta rda idrar üretimi, kabızlık ve su kaybı 
(dehidrasyon) , kanda yüksek seviyede kalsiyum bulunması (hiperkalsemi) ve idrarda  yüksek 
seviyede kalsiyum bulunması (hiperkalsiüri).  
 
DEVİT -3’den kullanmanız gerekenden fazlasını kullanmışsa nız bir doktor veya eczacı ile 
konuşunuz.  
 
DEVİT -3’ü kullanmayı unutursanız  
Unutulan dozları dengelemek için çift doz almayınız.  
 6 / 7 
 DEVİT -3 ile tedavi sonlandırıldığındaki oluşabilecek etkiler  
İlacın kullanımı ile ilgili başka sorularınız varsa doktorunuza veya eczacınıza sorunuz.  
 
4. Olası yan etkiler nelerdir?  
Tüm ilaçlar gibi DEVİT -3’ün içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden biri olursa DEVİT -3’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Şişmiş yüz, dudaklar, dil veya boğaz  
• Yutma zorluğu  
• Kurdeşen  ve nefes darlığı  
 
Eğer bunlardan biri sizde mevcut ise, sizin DEVİT -3’e karşı ciddi alerjiniz var demektir. Acil 
tıbbi müdahaleye veya hastaneye yatırılma nıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla 
görülebilir.  
Seyrek  :1.000 hastanın birinden az , fakat 1 0.000 hastanın birinden fazla  
görülebilir.  
Çok seyrek   :10.000 hastanın birinden az görülebilir.  
Bilinmiyor   :Eldeki veriler ile belirlenemeyecek kadar az hastada görülebilir.  
 
 Diğer yan etkiler: Yaygın olmayan  
• Kanda fazla miktarda ka lsiyum bulunması (hiperkalsemi)  
• İdrarda fazla miktarda kalsiyum bulunması (hiper kalsiüri)  
 
Seyrek  
• Kaşıntı  
• Döküntü   
• Ürtiker (kurdeşen)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer a lan “İlaç Yan Etki Bildirimi”  ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 7 / 7 
 güvenliliği hakkında  daha fazla bilgi edinilmesine katkı sağlamış olacaksınız.  
 
5. DEVİT -3’ün saklanması  
DEVİT -3’ü çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında  ışıktan ve nemden koru yarak  orijinal ambalajında saklayınız.  
 
Son kullanma tarihiyle uyumlu olarak kullanınız.  
Eğer üründe ve/veya ambalajında bozuklu klar fark ederseniz DEVİT -3’ü kullanmayı nız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat s ahibi:  
DEVA Holding A.Ş.  
Küçükçekmece/ İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr  
 
Üretim yeri: 
Deva Holding A.Ş.  
Kapaklı/TEKİRDAĞ  
 
Bu kullanma tali matı 14/11/2023  tarihinde onaylanmışt ır. 