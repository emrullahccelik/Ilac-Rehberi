 
 
KULLANMA TALİMATI  
MİYELEKSOR 24 mg/1,2 ml S.C. enjeksiyonluk çözelti  
S.C. (Derialtına) enjeksiyon yoluyla uygulanır.  
• Etkin maddeler:  Her bir flakon 1,2 mL  çözelti içinde 24 mg pleriksafor  içerir. Çözeltinin 
her 1 m L’si 20 mg pleriksafor içerir.  
• Yardımcı maddeler:  Sodyum klorür, hidroklorik asit, sody um hidroksit, enjeksiyonluk su.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
 
Bu Kullanma Talimatında:  
1. MİYELEKSOR  nedir ve ne için kullanılır?  
2. MİYELEKSOR ’u kullanmadan önce dikkat edilmesi gerekenler  
3. MİYELEKSOR  nasıl kullanılır?  
4. Olası yan etkiler nelerdir?  
5. MİYELEKSOR ’un saklanması  
Başlıkları yer almaktadır.  
 
1. MİYELEKSOR  nedir ve ne için kullanılır?  
MİYELEKSOR ’un her bir flakonu, 1,2 m L çözelti içinde 24 mg pleriksafor içermektedir.  
Enjeksiyonluk çözeltinin her mL ’si 20 mg pleriksafor içermektedir.  
MİYELEKSOR , cam bir flakon içinde, berrak, renksiz ya da açık sarı renkte enjeksiyonluk 
çözelti olarak tedarik edilmektedir. Her bir kutuda 1 adet flakon bulunmaktadır.  
 
 
MİYELEKSOR , kan kök hücrelerinin yüzeyindeki bir proteini bloke eden, pleriksafor adı 
verilen bir etkin madde içermektedir. Bu protein, kan kök hücrelerini kemik iliğine "bağlar."  
Pleriksafor, kök hücrelerin kan akışına salıverilmesini artırır (mobilizasyon). Daha sonra, kök 
hücreler kan bileşenlerini birbirinden ayıran bir makine (aferez makinesi) yoluyla toplanıp, 
nakile kadar dondurularak saklanabilir.  
MİYELEKSOR  lenfoma (bir akyuvar kanseri) veya multipl miyelom (kemik iliğindeki plazma 
hücrelerini etkileyen bir kanser) yetişkin hastalarda yeterli kan kök hücresinin toplanması için  
• En az bir kez granülosit (vücuttaki beyaz kan hücrelerini oluşturan hücre tiplerinden biri) 
koloni uyarıcı faktör (G -CSF) ve sonrasında en az bir kez granülosit koloni uyarıcı faktör 
(G-CSF) ve kemoterapi uygulanmasına rağmen yeterli kök hücrenin kan akışı na 
salıveril mesi sağlanamaması durumunda,  
• Sadece granülosit koloni uyarıcı faktör (G -CSF) ile yeterli kök hücrenin kan akışına 
salıverilmesinin sağlanamayacağı öngörülen durumlarda en az bir kez granülosit koloni 
uyarıcı faktör (G -CSF) ve kemoterapi uygulanmasına rağmen yeterli kök hücrenin kan 
akışına salıverilmesi sağlanamaması durumunda  
granülosit koloni uyarıcı faktör (G -CSF) birlikte kullanılmaktadır.  
 
2. MİYELEKSOR ’u kullanmadan önce dikkat edilmesi gerekenler  
MİYELEKSOR ’u aşağıdaki durumlarda KULLANMAYINIZ  
Eğer;  
• Pleriksafora  ya da bu ilacın içindeki yardımcı maddelere karşı alerjiniz (aşırı duyarlılığınız) 
varsa.  
 
MİYELEKSOR ’u aşağıdaki durumlarda DİKKATLİ KULLANINIZ  
MİYELEKSOR  kullanmadan önce doktorunuzla konuşunuz.  
Şu durumlar da doktorunuza haber veriniz:  
• Herhangi bir kalp s orununuz varsa ya da olduysa.  
• Böbrek sorununuz varsa. Doktorunuzun do zunuzu ayarlaması gerekebilir.  
• Nötrofil (bir tür beyaz kan hücresi)  sayımınız yüksekse. MİYELEKSOR  tedaviniz sırasında 
doktorunuz akyu var sayınızı takip edecektir.  
 
 
• Trombosit (kanın pıhtılaşmasını sağlayan kan pulcuğu) sayınız düşükse. MİYELEKSOR  
tedavisi ile birlikte aferez tedavisi (kan hücrelerinin ayrıştırılması) alıyorsanız, doktorunuz 
trombosit sayınızı takip edecektir.  
• Ayakta dururken ya da otururken baygınlık ya da sersemlik hissi geçmişiniz varsa ya da 
geçmişte enjeksiyon son rası baygınlık geçirdiyseniz.  
• 18 yaşın altındaysanız. MİYELEKSOR ’un çocuklar ve ergenler üzeri ndeki etkisi 
incelenmemiştir.  
• Lösemi hastasıysanız (bir kan ve kemik iliği kanseri) MİYELEKSOR ’un kök hücre 
mobilizasyonu (kök hücrelerin kan akışına salıverilmesi) için kullanılması 
önerilmemektedir.  
Doktorunuz kan hücresi sayımınızı takip etmek için düzenli kan testleri  yapabilir.  
 
MİYELEKSOR , granülosit koloni uyarıcı faktör (G -CSF) ile birlikte kullanıldığında tümör 
hücreleri kemi k iliğinden salıverilerek aferez makinesinde (ka n bileşenlerini birbirinden ay ıran 
makine) toplanabilir. Ancak tek başına granülosit koloni uyarıcı faktör (G -CSF) uygulaması ile 
karşılaştırıldığında, MİYELEKSOR  ve granülosit koloni uyarıcı faktörün (G -CSF) birlikte 
kullanımında salıverilen tümör hücresi sayısında artış olmadığı tespit edilmiştir.   
 
MİYELEKSOR kullanımına bağlı olarak deride döküntü, gözlerin çevresinde şişme, nefes 
darlığı ya da oksijensizlik gibi alerjik reaksiyonların oluşabileceği düşünülmektedir. Bu tip 
reaksiyonların gözlemlendiği klinik çalışmalarda, bu belirtiler ya kendiliğinden geçmiş ya da 
uygun tedavi ile düzelmiştir. Ayrıca, anafilaktik şok (el, ayak, yüz ve dudakların şişmesi ya da 
özellikle boğazda nefes darlığına yol açacak şekilde şişmesi) dahil olmak üzere ani aşırı 
duyarlılık reaksiyonları vakaları bildirilmiştir. Ol ası alerjik reaksiyonlara karşı doktorunuz 
gerekli önlemleri almalıdır.  
 
Granülosit koloni uyarıcı faktör (G -CSF) ile birlikte MİYELEKSOR  kullanırken sol üst karın 
bölgenizde ağrı ve/veya kürek kemiği ya da omuz bölgenizde ağrı yaşarsanız doktorunuzu 
bilgilendiriniz. Doktorunuz dalağınızda herhangi bir problem olma ihtimaline karşı gerekli 
kontrolleri yapacaktır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
 
 
MİYELEKSOR ’un yiyecek ve içecek ile kullanılması  
MİYELEKSOR  deri altı yoluyla uygulandığı için, yiyecek ve içeceklerin MİYELEKSOR ’u 
etkilemesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.   
MİYELEKSOR  hamile kadınlarda  incelenmemiştir ancak hayvan çalışmaları 
MİYELEKSOR ’un zararlı etkileri olabileceğini göstermiştir; hamileyseniz MİYELEKSOR  
kullanmamalısınız.  
Hamileyseniz, hamile olabileceğinizi düşünüyorsanız ya da hamile kalmayı planlıyorsanız, 
bunu doktorunuza söylemeniz önemlidir.  
Hamile kalabilecek yaştaysanız doğum kontrolü kullanmanız önerilmektedir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
MİYELEKSOR ’un insan sütüne geçip geçmediği bilinmediği için, MİYELEKSOR  kullanırken 
emzirmemeniz gerekmektedir.  
 
Araç ve makine kullanımı  
MİYELEKSOR  baş dönmesi ve halsizliğe yol açabilir. Bu nedenle, baş dönmesi, yorgunluk ya 
da rahatsızlık hissediyorsanız araç kullanmayınız, dikkat gerektiren tehlikeli işler yapmayınız.  
 
MİYELEKSOR ’un içeriğinde bulunan bazı yardımcı maddeler hakkında önemli bilgiler  
MİYELEKSOR  her dozunda 1 mmol (23 mg)'dan daha az sodyum ihtiva eder; yani aslında 
sodyum içermez.  
 
Diğer ilaçlar  ile birlikte kullanımı  
MİYELEKSOR ’un diğer ilaçlarla birlikte kullanımına ilişkin bir çalışma bulunmamaktadır.  
 
 
Deneysel çalışmalar pleriksaforun  karaciğerde bulunan P450 CYP enzimleri ile bir etkileşimi 
olmadığını göstermiştir. Ayrıca karaciğer, böbrek, bağırsak, testis gibi farklı organ hücrelerinde 
bulunan bir taşıyıcı protein olan P -glikoptrotein ile bir etkileşiminin olmadığı tespit edilmiştir .  
 
Non-Hodgkin lenfoma hastaları üzerinde gerçekleştirilen klinik çalışmalarda, pleriksafor  ve 
granülosit koloni uyarıcı faktör (G -CSF) uygulamasına rituksimab (Non -Hodgkin lenfoma ve 
kronik lenfosit lösemi hastalığının tedavisinde kullanılan bir ilaç) eklendiğinde, hastaların 
güvenliliği ya da CD34+ hücre verimi etkilenmemiştir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİYELEKSOR  nasıl kullanılır?  
Uygun kullanım ve doz/uygulama sıklığı için talimatlar : 
İlacınız bir doktor ya da hemşire tarafından enjekte edilecektir. Mobilizasyon ve aferez  
prosedürleri bu alanda geçerli bir deneyime sahip olan bir onkoloji -hematoloji merkeziyle 
işbirliği halinde gerçekleştirilmelidir.  
 
60 yaş ve üzerindeyseniz ve/veya daha önce miyelosüpresif kemoterapi gördüyseniz ve/veya 
daha önce kapsamlı kemoterapi gördüyseniz ve/veya dolaşımdaki en yüksek (doruk) kök hücre 
sayınız 20 kök hücre/mikrolitre’den düşükse,  bu durum sizde mobilazasyonun d üşük olduğunu 
ifade eder.  
 
Size ilk önce G -CSF, daha sonra MİYELEKSOR  verilecektir.  
Mobilizasyon, öncelikle G -CSF adı verilen başka bir ilaç (granülosit koloni uyarıcı faktör) 
verilerek  başlatılacaktır. G -CSF, MİYELEKSOR ’un vücudunuzda doğru işlev göstermesine 
yardımcı olacaktır. G -CSF ile ilgili daha fazla bilgi edinmek istiyorsanız, doktorunuza danışınız 
ve G -CSF’in kullanma talimatını okuyunuz.  
 
Dozunuz vücut ağırlığınıza bağlı olacaktır. Vücut ağırlığınız, ilk dozunuzu almadan önceki 
hafta ölçülmelidir. Bu doğrultuda önerilen günlük MİYELEKSOR  dozu aşağıdaki gibidir:  
• Kilonuz 83 kg veya da ha düşük ise  20 mg sabit doz v eya 0,24 mg/kg vücut ağırlığı  
• Kilonuz 83 kg’dan daha fazla ise  0,24 mg/kg vücut ağırlığı  
 
 
 
Klinik çalışmalarda, MİYELEKSOR  dozu vücut ağırlığınıza göre, ideal vücut ağırlığının 
%175 ’ine kadar hesaplanmıştır. İdeal vücut ağırlı ğının %175’ inden ağır olan hastaların 
MİYELEKSOR  dozu ve tedavisi araştırılmamıştır. İdeal vücut ağırlığı, aşağıdaki denklemlerle 
hesaplanabilir:  
Erkek (kg):  50 + 2,3 x ((Boy (cm) x 0,394) – 60)  
Kadın (kg):  45,5 + 2,3 x ((Boy (cm) x 0,394) – 60)  
 
Uygulanacak MİYELEKSOR  dozu 40 mg/gün’ü geçmemelidir. Ürünün maksimum 4 gün 0,24 
mg/kg/gün dozda uygulanması gerekmektedir.  
İlk dozunuzu, 4 günlük G -CSF ön tedavisinden sonra, aferezden (kan kök hücrelerinizin 
toplanmasından) 6 ila 11 saat önce alacaksınız. Yapılan klinik çalışmalarda tüm hastalar ilk 
MİYELEKSOR  dozundan önce 4 gün art arda sabahları ve aferezden önce her sabah günlük 10 
mikrogram/kilogram G -CSF dozu almıştır.  
 
Tedavi art arda 2 ila 4 gün (bazı vakalarda 7 güne kadar), nakliniz için yeterli kök hücre 
toplanana kadar sürmektedir. Birkaç vakada, yeterli kök hücre toplanamayabilir ve toplama 
girişimi durdurulur.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu : 
MİYELEKSOR  subkütan  (deri altına)  enjeksiyon yoluyla verilmektedir. Her flakon tek 
kullanımlıktır.  
MİYELEKSOR  uygulanmadan önce görsel olarak kontrol edilmeli ve flakon içinde yabancı bir 
madde veya renk bozukluğu varsa kullanılmamalıdır.  MİYELEKSOR  steril bir üründür, bu 
sebeple size aseptik (temiz ve steril) koşullar altında uygulanacaktır.  
 
Değişik yaş grupları:  
Çocuklarda kullanım ı: 
Çocuklarda kullanımı ile ilgili deneyim sınırlıdır. MİYELEKSOR ’un 18 yaşından küçük 
çocuklardaki güvenliliği ve etkililiği ispatlanmamıştır.  
 
 
 
 
 
Yaşlılarda kullanımı  (65 yaş üzeri hastalar) : 
Böbrek fonksiyonu normal olan yaşlı hastalar için doz ayarlaması gerekmemektedir. Böbrek 
fonksiyonunuz bozuk ise aşağıdaki “Böbrek yetmezliği” başlığına bakınız. Genel olarak, ileri 
yaşlarda böbrek fonksiyonlarında azalma sık görüldüğü için, yaşlıysanız do ktorunuz dozunuzu 
seçerken dikkat edecektir.  
 
Özel kullanım durumları:  
Böbrek  yetmezliği:  
Kreatinin klerensi 20 -50 mL /dk olan hastaların pleriksafor dozu üçte bir oranda 0,16 
mg/kg/güne düşürülmelidir. Bu doz ayarlamasıyla ilgili klinik veriler sınırlıdır.  
Kreatinin klerensi 20 mL /dk’dan düşük olan hastalar için alternatif doz önerisi yapmak için 
veya hemodiyaliz alan hastalar için pozoloji önerisi yapmak için yeterli klinik deneyim elde 
edilememiştir.  
Vücut ağırlığı arttıkça maruziyetin artmasına istinaden, kreatinin klerensi 50 m L/dk’dan 
düşükse, doz 27 mg/günü geçmemelidir.  
 
Karaciğer  yetmezliği:  
Karaciğer yetmezliği olan hastalar için herhangi bir doz önerisi bulunmamaktadır. Bu konuda 
henüz yeterli çalışma yoktur.  
Eğer MİYELEKSOR ’un etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MİYELEKSOR  kullandıysanız : 
İlacınız bir sağlık personeli tarafından uygulanacağından kullanmanız gerekenden daha fazla 
kullanmanız beklenmez.  
MİYELEKSOR ’tan kullanmanız gerekenden fazlasını kullanmışsanız, bir doktor veya eczacı ile 
konuşunuz.   
 
MİYELEKSOR ’u kullanmayı unutursanız  
İlacınız bir sağlık personeli tarafından uygulanacağından kullanmanız gereken dozun 
unutu lması beklenmez. Sonraki MİYELEKSOR  dozunun ne zaman verileceğine doktorunuz 
karar verecektir. Bu konuyu doktorunuzla görüşmelisiniz.  
Unutulan dozları dengelemek için çift doz almayınız .  
 
 
 
MİYELEKSOR  ile tedavi sonlandırıldığındaki oluşabilecek etkiler  
Veri bulunmamaktadır. Tedavinizin ne zaman sonlandırılacağını doktorunuz belirleyecektir.  
 
4. Olası yan etkiler nelerdir?  
Tüm ilaçlar gibi MİYELEKSOR ’un içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın 1’inden az, fakat 100 hastanın  1’inden fazla g örülebilir.  
Yaygın olmayan: 100 hastanın 1’inden az, fakat 1. 000 hastanın 1’inden fazla  görülebilir.  
Seyrek: 1.000 hastanın 1’inden az, fakat 10. 000 hastanın 1’inden fazla  görülebilir.  
Çok seyrek: 10.000 hastanın 1’ inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa MİYELEKSOR ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yüz ve dudakların şişmesi ya da özellikle ağız veya boğazın yutmayı 
ve nefes almayı zorlaştıracak şekilde şişmesi belirtileri ile kendini gösteren anafilaktik şok 
adı verilen durum dahil a ni aşırı duyarlılık tepkileri  
• MİYELEKSOR  aldıktan kısa süre sonra döküntü, gözlerinizin çevresinde şişme, nefes 
darlığı ya da oksijensizlik, otururken ya da ayaktayken sersemlik hissi, baygınlık hissi  ya da 
baygınlık geçirirseniz  
• Karnınızın (göbeğinizin) sol üst tarafında ya da sol omzunuzda ağrınız varsa  
Bunların hepsi çok ciddi yan etkilerdir.  
Eğer bunlardan biri sizde mevcut ise,  sizin MİYELEKSOR ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.   
 
Çok yaygın  
• İshal, bulantı, enjeksiyon bölgesinde kızarıklık ya da tahriş  
 
 
 
 
 
Yaygın  
• Baş ağrısı  
• Baş dönmesi (sersemlik hali), yorgunluk hissi ya  da iyi hissetmeme, halsizlik  
• Uyku ya dalmada güçlük, uykusuzluk  
• Gaz, kabızlık, hazımsızlık, kusma  
• Karında ağrı, şişkinlik ya da rahatsızlık gibi belirtiler  
• Ağız kuruluğu, ağız çevresinde hissizlik  
• Aşırı terleme, deride yaygın kızarıklık, eklem ağrıları, kas ve kemik ağrıları  
 
Yaygın olmayan  
• Deride döküntü, gözlerinizin çevresinde şişme, nefes darl ığı gibi alerjik reaksiyonlar  
• Anafilaktik şok adı verilen durum dahil a ni aşırı duyarlılık tepkileri  
• Anormal rüyalar, kabuslar  
Bilinmiyor   
• Dalak büyümesi (splenomegali), dalak yırtılması (splenik ruptür)  
 
Seyrek olarak, mide bağırsak sistemi yan etkiler i şiddetli olabilir (ishal, kusma, karın ağrısı ve 
bulantı).  
 
Kalp krizi  
Klinik çalışmalarda, kalp krizi risk faktörü olan hastalarda, pleriksafor  ve G -CSF verildikten 
sonra yaygın olmayan sıklıkta kalp krizleri görülmüştür. Göğsünüzde rahatsızlık hissederseniz 
derhal doktorunuza bildiriniz.  
 
Karıncalanma ve uyuşma  
Karıncalanma ve uyuşma, kanser tedavisi gören hastalarda yaygındır. Her beş hastadan yaklaşık 
biri bu hisleri yaşamaktadır. Pleriksafor  kullanımı sırasında bu etkiler daha sık görülmemiştir.  
 
Vazovagal reaksiyonlar (kan basıncında hızlı düşüş, bayılma)  
Klinik çalışmalarda 0,24 mg/kg ya da daha yüksek pleriksafor  uygulanan gönüllülerin 
%1’inden azında ayakta iken kan basıncında ani düşme (ortostatik hipotansiyon) ve/veya 
 
 
bayılma görülmüştür. Bu olayların büyük çoğunluğu pleriksafor  uygulamasından sonraki 1 saat 
içinde gerçekleşmiştir.  
 
Ayrıca, kan testlerinizdeki akyuvar (beyaz kan hücresi) sayımınızda artış (lökositoz) 
görülebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi  edinilmesine katkı sağlamış olacaksınız.  
 
5. MİYELEKSOR ’un saklanması  
MİYELEKSOR ’u çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.  
Flakon açıldıktan sonra, MİYELEKSOR  derhal kullanılmalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MİYELEKSOR ’u kullanmayınız.  
Eğer üründe ve/veya ambalajı nda bozukluklar fark ederseniz MİYELEKSOR ’u kullanmayınız.  
Son kullanma tarihi geçmiş veya kullanılmayan  ilaçları çöpe atmayınız! Çevre, Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
 
 
 
 
 
 
 
Ruhsat sahibi:    
VEM İlaç San. ve Tic. A.Ş.  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri :   
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv.  
No: 38 Kapaklı/TEKİRDAĞ  
 
Bu kullanma talimatı 28/06/2024 tarihinde onaylanmıştır.  
