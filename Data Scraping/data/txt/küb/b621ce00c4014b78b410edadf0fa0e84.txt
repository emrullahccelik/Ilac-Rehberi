1/15  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI  
İBU-BABY 60 mg supozituvar  
 
2. KALİTATİF VE  KANTİTATİF BİLEŞİM  
Her bir supozituvar  
 
Etkin  madde:  
İbuprofen              60 mg  
içerir.  
 
Yardımcı  maddeler:  
Yardımcı  maddeler i çin 6.1’e bakınız.  
 
3. FARMASÖTİK  FORM  
Supozituvar  
Hemen  hemen  beyaz, homojen görünüşlü  supozituvarlar  
 
4. KLİNİK  ÖZELLİKLER  
4.1. Terapötik  endikasyonlar  
Hafif  ve orta dereceli  ağrıların  (diş çıkarma  sırasındaki  ağrılar,  diş ağrısı,  kulak  ağrısı,  nedeni  
bilinen  baş ağrısı,  hafif  kas ağrıları,  boğaz  ağrısı,  burkulma -incinmeye  bağlı  ağrılar  vb.) ve ateşin  
semptomatik  tedavisinde endikedir.  
İBU-BABY,  rektal  yolla  verildiğinde  oral olarak  kullanıma  göre emilim  daha  az olduğu  için 
sadece oral alım mümkün olmadığı  veya kusma  durumunda önerilmektedir.  
 
4.2. Pozoloji  ve uygulama şekli  
Pozoloji/uygulama  sıklığı  ve süresi:   
  İBU-BABY 3 aydan büyük ve en az 6 kg vücut ağırlığı olan çocuklarda uygulanmalıdır.  
 
İstenmeyen etkiler, semptomları kontrol altına almak için gerekli olan en düşük etkin dozun en kısa 
sürede kullanılması ile en aza indirilebilir (bkz. Bölüm 4.4).  
 
  3 ay ila 2 yaşına kadar olan çocuklarda yanlızca doktor tavsiyesi ile kullanılır.  
 
3-5 aylık çocuklarda semptomların devam etmesi ya da kötüleşmesi halinde 24 saat içinde doktora 
danışılmalıdır.  
 
Uygulama şekli:  
Rektal yoldan uygulanır.  
 
Günlük maksimum ibuprofen dozu, 3 -4 doz şeklinde ve vücut ağırlığının her kilosu için günlük en 
fazla 20 -30 mg olmalıdır. 6 saatten daha sık uygulama yapılmamalıdır.  
 
6 – 8 kg arası vücut ağırlığı olan çocuklarda tedavi başlangıcında 1 adet supozituvar kullanılır. 
İhtiyaç olması halinde 6 -8 saat sonra 1 adet supozituvar daha verilebilir. 24 saat içerisinde en fazla 
3 adet supozituvar verilebilir.  
 
8 – 12,5 kg arası vücut ağırlığı olan çocuklarda tedavi başlangıcında 1 adet supozituvar kullanılır. 
İhtiyaç olması halinde 6 saat sonra 1 adet supozituvar daha verilebilir. 24 saat içerisinde en fazla 4 2/15  adet supozituvar verilebilir.  
 
İBU-BABY, maksimum 3 gün boyunca uygulanır.  
 
Hastalar, bu süre içinde semptomların kaybolmaması veya ağırlaşması durumunda doktora 
başvurmaları gerektiği konusunda bilgilendirilmelidir.  
 
Kısa süreli kullanım içindir.  
Özel  popülasyonlara  ilişkin  ek bilgiler:  
Böbrek/Karaciğer/Kalp  yetmezliği:  
Renal,  hepatik  ya da kalp yetmezliği  olan hastalarda  dikkatli  olunmalıdır,  çünkü  ibuprofen  gibi 
NSAİİ’lerin  kullanımı  renal  fonksiyonlarda  bozulmayla  sonuçlanabilir.  Bu hastalarda  doz 
mümkün  olan en düşük  düzeyde  tutulmalı  ve böbrek  fonksiyonları  izlenmelidir.  Ağır karaciğer  
hastalığında  istenmeyen  sedasyona  neden  olur. Hepatik  yetmezliği  olan hastalarda  
kullanılmamalıdır.  
 
Pediyatrik  popülasyon:  
Pediyatrik  popülasyonda  uygulama şekli  yukarıda  verilmektedir.  
3 aydan  küçük  ve vücut  ağırlığı 6 kg’dan  az olan  çocuklarda kullanılması  önerilmez.  
 
Geriyatrik  popülasyon:  
Bu hasta  grubunda  NSAİİ  kullanımıyla  ölümcül  olabilecek  gastrointestinal  (Gİ) kanama  ve 
perforasyon  gibi istenmeyen  etki sıklığı artmaktadır.  
 
Eğer  yaşlı hastalarda  NSAİİ  kullanılması  gerekiyor  ise mümkün  olabilecek  en küçük  etkin  doz ve 
en kısa tedavi  süresi  tercih edilmelidir.  
 
Bu hastalar  için ve eş zamanlı  olarak  düşük  dozda  asetilsalisilik  asit (ASS)  veya  gastrointestinal  
riski arttıran  başka  ilaçlara  gerek  duyan  hastalarda  (bkz.  Bölüm  4.5) protektif  ilaçlarla  (örneğin  
misoprostol  veya  proton  pompası  inhibitörleri)  bir kombinasyon  tedavisi  üzerinde  düşünülmesi  
gerekmektedir (bkz.  Bölüm 4.5). 
 
4.3. Kontrendikasyonlar  
Aşağıdaki  durumlarda  İBU-BABY kullanımı  kontrendikedir:  
- Şiddetli  karaciğer  yetmezliğinde,  şiddetli  böbrek  yetmezliğinde  (glomerular  filtrasyon  <30 
mL/dak).  
- Şiddetli  kalp yetmezliğinde (NYHA Sınıf  IV) (bkz. Bölüm 4.4). 
- Geçmişinde  veya  halen  rekürran  peptik  ülser  rahatsızlığı  veya hemorajiler,  aktif ülseratif  kolit,  
(iki ya da daha  fazla  kanıtlanmış,  belirgin  ülserasyon  ya da kanama  episodu  şeklinde  tanımlanan)  
hastalarda.  
- İbuprofen  veya  steroidal  özellikte  olmayan  antiflojistik/analjezik  (NSAİİ)  maddelere  veya  ilacın  
içindeki  yardımcı  maddelerin  herhangi  birine  karşı  aşırı duyarlılığı  olan hastalarda  (bkz.  Bölüm  
6.1). 
- Asetilsalisilik  asit veya başka  bir NSAİİ  uygulaması  ile bağlantılı  olarak  geçmişinde  
bronkospazm,  astım,  rinit,  anjiyoödem  veya ürtiker  olan hastalarda.  
 3/15  - Kanama  eğiliminde artış  durumunda  
- Gebeliğin  son üç  ayında  olan kadınlarda (bkz.  Bölüm 4.6)  
 
- Koroner arter by -pass cerrahisi  öncesi veya sonrası dönemde  
 
4.4. Özel  kullanım  uyarıları  ve önlemleri  
 
 
 
3 ay ila 2 yaş arasında  siklooksijenaz -2 selektif  inhibitörleri  dahil  NSAİİ'ler  ile birlikte  
ullanılmasından  kaçınılmalıdır (bkz.  Bölüm 4.5). 
 
Yaşlı  hastalar:  NSAİİ  tedavisi  uygulanan  yaşlı hastalarda  istenmeyen  etkiler  daha  yaygın  
olarak  görülür;  özellikle gastrointestinal  kanamalar,  perforasyon  ve hatta ölümcül  sonuçlar 
mümkündür.  
 
Gastrointestinal  kanama,  ülserasyon  ve perforasyon:  Ölümcül  olabilen  Gİ kanama,  
ülserasyon  veya perforasyon,  herhangi  bir uyarı  semptomu  veya  daha önce  ciddi  Gİ olay 
öyküsü  olmadan  da tedavi  sırasında herhangi  bir zamanda tüm NSAİİ'ler için  rapor  edilmiştir.  
 
Artan  NSAİİ -dozu  ile gastrointestinal  kanama,  ülser  veya  perforasyon  riski daha  yüksektir;  
özellikle  geçmişinde  ülser  olan hastalarda  ve yaşlı  hastalarda  kanama  veya  perforasyon  
komplikasyonu  (bkz.  Bölüm  4.3) oluşabilmektedir.  Bu hasta  grubunda  tedavinin  mümkün  olan 
en düşük  dozla  başlanması  gerekmektedir.  Bu hastalar  için ve eş zamanlı  olarak  düşük  dozda  
asetilsalisilik  asit (ASS)  veya  gastrointestinal  riski arttıran  başka  ilaçlara  gerek  duyan  
hastalarda  (bkz.  Bölüm  4.5) protektif  ilaçlarla  (örneğin  misoprostol  veya  proton  pompası  
inhibitörleri  gibi)  bir kombinasyon  tedavisi  üzerinde düşünülmesi  gerekmektedir (bkz. Bölüm 
4.5). 
 
Geçmişinde  gastrointestinal  toksisite  yaşamış  hastaların  ve özellikle  yaşlı  hastaların karın 
bölgesindeki her türlü olağan dışı semptomu (özellikle gastrointestinal kanamaları) özellikle  
tedavi  başında belirtmelerinde fayda  vardır.  
Aynı  şekilde  eş zamanlı  olarak  ülser  veya  kanama  riskini  arttıracak  oral kortikosteoridler,  
antikoagülanlar,  selektif  serotonin  gerialım  inhibitörleri  veya ASS gibi trombosit  agregasyon  
inhibitörleri  gibi ilaçlar  alan hastalarda  da özellikle  dikkat  edilmesi  gerekmektedir  (bkz.  Bölüm  
4.5). 
 
İBU-BABY  tedavisi  gören  3 ay - 2 yaş arası hastalarda  Gİ kanama  veya  ülserasyon  meydana  
geldiğinde tedavi  kesilmelidir.  Kardiyovasküler (KV) risk  
- NSAİİ’ler  ölümcül  olabilecek  KV trombotik  olaylar,  miyokard  infarktüsü  ve inme  riskinde  
artışa neden olabilir.  Bu risk kullanım  süresine bağlı olarak  artabilir.  KV hastalığı olan veya KV 
hastalık  risk faktörlerini  taşıyan hastalarda risk  daha yüksek  olabilir.  
 
- İBU-BABY koroner  arter by -pass cerrahisi  öncesi ağrı tedavisinde kontrendikedir.  
Gastrointestinal  (Gİ) riskler  
-NSAİİ’ler  kanama,  ülserasyon,  mide  veya  bağırsak  perforasyonu  gibi ölümcül  olabilecek  
ciddi  Gİ advers  etkilere  yol açarlar.  Bu advers  olaylar  herhangi  bir zamanda,  önceden  
uyarıcı  bir semptom  vererek  veya  vermeksizin  ortaya  çıkabilirler.  Yaşlı  hastalar  ciddi  Gİ 
etkiler  bakımından  daha yüksek  risk taşımaktadırlar.  4/15   
Geçmişinde  gastrointestinal  rahatsızlık  (kolit  ülser,  Crohn  hastalığı)  öyküsü  olan hastalar  NSAİİ  
ilaçlarını  dikkatli  kullanmalıdır;  genel  durumlarında kötüleşme olabilir (bkz. Bölüm 4.8). 
NSAİİ  tedavisi  ile ilişkili  olarak  sıvı retansiyonu,  hipertansiyon  ve ödem  bildirildiği  için 
hipertansiyon  ve/veya  kalp yetmezliği  öyküsü  olan hastalarda  tedaviye  başlamadan  önce  dikkatli  
olunmalıdır (doktor veya  eczacı  ile görüşülmelidir).  
 
Kardiyovasküler ve serebrovasküler etkiler:  
Klinik  çalışmalar,  özellikle  yüksek  dozda  (2400  mg/gün)  ibuprofen  kullanımının  arteriyel  
trombotik  olayların  (örn.  miyokard  enfarktüsü  ya da inme)  riskinde  küçük  bir artış ile ilişkili  
olabileceğini  göstermektedir.  Bütünüyle  ele alındığında  epidemiyolojik  çalışmalar,  düşük  doz 
ibuprofenin  (örn.  ≤ 1200  mg/gün),  miyokard  enfarktüsü  riskinde  artış ile ilişkili  olabileceğini  
düşündürmemektedir.  
 
Kontrol  altına  alınmayan  hipertansiyon,  konjestif  kalp yetmezliği  (NYHA  II-III), mevcut  iskemik  
kalp hastalığı,  periferik  arter hastalığı  ve/veya  serobrovasküler  hastalığı  olan hastalar,  sadece  
dikkatli  bir değerlendirme  sonrasında  ve yüksek  dozlardan  (2400  mg/gün)  kaçınarak  ibuprofen  ile 
tedavi  edilmelidirler.  
 
Özellikle  yüksek  dozlarda  ibuprofen  (2400  mg/gün)  kullanımı  gerektiğinde,  kardiyovasküler  
olaylara  yönelik  risk faktörleri  olan (örn.  hipertansiyon,  hiperlipidemi,  diyabet,  sigara)  hastalarda  
uzun  süreli  bir tedavi  başlatılmadan  önce de dikkatli değerlendirme yapılmalıdır.  
 
Kardiyovasküler trombotik  olaylar  
Birçok  COX -2 selektif  ve selektif  olmayan  NSAİİ’lerle  süresi  3 yılı bulan  klinik  çalışmalar,  fatal 
olabilecek  ciddi  kardiyovasküler  trombotik  olaylar,  miyokard  enfarktüsü  ve inme  riskinde  artış 
olabileceğini  göstermiştir.  COX -2 selektif  veya  selektif  olmayan  tüm NSAİİ’lerin  benzer  riski 
olabilir.  Kardiyovasküler  hastalığı  olan ya da kardiyovasküler  hastalık  risk faktörü  olan hastalar  
daha  yüksek  risk altında  olabilirler.  NSAİİ’lerle  tedavi  gören  hastalarda  kardiyovasküler  advers  
olay riskini  azaltmak  için, mümkün  olabilecek  en küçük  etkin  doz ve en kısa tedavi  süresi  tercih  
edilmelidir.  Önceden  herhangi  bir kardiyovasküler  semptom  görülmemiş  olsa bile, doktor  ve 
hastalar  bu tarz advers  olayların  ortaya  çıkmasına  karşın  alarmda  olmalıdır.  Hastalar  ciddi  
kardiyovasküler  olayların  işaretleri  ve/veya  semptomları  ve bu tarz advers  olaylar  gerçekleştiğinde  
izlenecek  adımlar hakkında  bilgilendirilmelidir.  
 
NSAİİ’lerle  beraber  asetilsalisilik  asit kullanımının,  NSAİİ  kullanımı  ile ilintili  ciddi  
kardiyovasküler  trombotik  olayların  riskini  hafifleteceğine  dair tutarlı  bir kanıt  bulunmamaktadır.  
Asetilsalisilik  asit ve NSAİİ’nin  beraber  kullanılması,  ciddi  gastrointestinal  etkilerin  riskini  
arttırır.  
 
Koroner  arter by-pass cerrahisi  ardından  ilk 10-14 gün boyunca  ağrı tedavisinde  COX -2 selektif  
NSAİİ’nin  kullanıldığı  iki geniş,  kontrollü  klinik  çalışmada  miyokard  enfarktüsü  ve inme  görülme  
sıklığında  artış olduğu tespit  edilmiştir.  
 
Hipertansiyon  
İBU-BABY  dahil  NSAİİ’ler  hipertansiyon  hastalığının  başlamasına  ya da önceden  bulunan  
hipertansiyon  hastalığının  kötüleşmesine  yol açabilir.  Her iki şekilde  de kardiyovasküler  olayları  
görülme  sıklığının  artmasına  yol açabilirler.  Tiazid  ya da loop diüretikleri  alan hastaların  NSAİİ  
kullanırken  bu tedavilere  cevap  verme  oranları  düşebilir.  
 
İBU-BABY  de dahil  NSAİİ’ler  hipertansiyon  hastalarında  dikkatli  kullanılmalıdır.  NSAİİ  
tedavisinin  başlangıcında  ve tedavi  süresince  kan basıncı  yakından  takip  edilmelidir.  Konjestif  5/15  kalp yetmezliği  ve ödem  NSAİİ  kullanan  bazı hastalarda  sıvı retansiyonu  ve ödem  bildirilmiştir.  
Sıvı retansiyonu  ya da kalp yetmezliği  olan hastalarda  İBU-BABY dikkatli  kullanılmalıdır.  
 
Gastrointestinal  (Gİ) etkiler,  ülserasyon,  kanama  ve perforasyon  riski:  İBU-BABY  de dahil  
NSAİİ’ler  enflamasyon,  kanama,  ülserasyon  ve mide,  ince veya  kalın  bağırsak  perforasyonu  gibi 
fatal olabilecek  ciddi  gastrointestinal  advers  etkilere  yol açabilirler.  Bu advers  olaylar  NSAİİ  
tedavisi  gören  hastalarda  herhangi  bir zamanda,  önceden  uyarıcı  bir semptom  vererek  ya da 
herhangi  bir semptom  vermeksizin  ortaya  çıkabilir.  NSAİİ  tedavisinde  ciddi  üst gastrointestinal  
advers  etki görülen  beş hastadan  sadece  birinde  semptomlar  kendini  gösterir.  3-6 ay NSAİİ  
tedavisi  gören  hastaların  yaklaşık  %1’inde,  bir yıl tedavi  gören  hastaların  ise %2-4’ünde  üst 
gastrointestinal  ülser,  kanama  ya da perforasyon  görülür.  Bu oranlar  daha uzun  kullanım  süresi  ile 
devam  ederken,  tedavi  süresince  herhangi  bir zamanda  ciddi  bir gastrointestinal  advers  etki 
görülme olasılığı  artar.  Ancak  kısa süreli  tedavi de  risksiz değildir.  
 
Önceden  ülser  hastalığı  ya da gastrointestinal  kanaması  olan hastalarda  NSAİİ’ler  çok dikkatli  
yazılmalıdır.  Önceden  peptik  ülser  hastalığı  ve/veya  gastrointestinal  kanaması  olan NSAİİ  
kullanan  hastalarda  gastrointestinal  kanama  görülme  riski,  bu risk faktörlerinden  hiçbiri  olmayan  
hastalara  göre 10 kattan  daha  fazladır.  NSAİİ  kullanan  hastalarda  gastrointestinal  kanama  riskini  
arttıran  diğer  faktörler,  beraberinde  oral kortikosteroid  ya da antikoagülan  kullanımı,  NSAİİ tedavi  
süresinin  uzun  olması,  sigara,  alkol  kullanımı,  ileri yaş, genel  sağlık  durumunun  zayıf  olmasıdır.  
Ani fatal gastrointestinal  olaylar  en çok yaşlı veya güçten  düşmüş  hastalarda  görüldüğünden,  bu 
hasta popülasyonuna tedavi süresince özellikle  dikkat  edilmelidir  
 
NSAİİ  tedavisi  gören  hastalarda  olası  bir gastrointestinal  advers  etki riskini  minimize  etmek  için, 
en küçük  etkin  doz mümkün  olabilecek  en kısa süre boyunca  kullanılmalıdır.  Hasta  ve doktorlar  
NSAİİ tedavisi  boyunca  gastrointestinal  ülserasyon  ve kanama belirti ve  semptomları  bakımından  
dikkatli  olmalıdır  ve herhangi  bir gastrointestinal  advers  etki şüphesi  durumunda  derhal  ilave  
değerlendirme  ve  tedavi  başlatılmalıdır.   Hatta   ciddi   bir  gastrointestinal   advers   etki  olasılığı  
ortadan  kalkana  kadar  NSAİİ  tedavisi  sonlandırılmalıdır.  Yüksek  riskli  hastalarda  NSAİİ  tedavisi  
dışında  başka alternatif tedaviler uygulanmalıdır.  
 
Böbrekler üzerindeki  etkiler  
Diğer  NSAİİ’ler  ile olduğu  gibi, uzun  dönemli  ibuprofen  uygulaması  renal  papiller  nekroz  ve 
başka  patolojik  renal  değişiklikler  ile sonuçlanmıştır.  Renal  toksisite  ayrıca  renal  
prostaglandinlerin  renal  perfüzyonunun  sürdürülmesini  destekleyici  bir rolü bulunduğu  hastalarda  
görülmüştür.  Bu hastalarda  NSAİİ uygulaması  prostaglandin  oluşumunda  doza  bağlı  bir azalmaya,  
ve ikincil  olarak  böbrek  yetmezliğini  hızlandırabilen  böbrek  kan akımında  azalmaya  neden  
olabilir.  Böyle  bir reaksiyon  riski en yüksek  olanlar,  böbrek  fonksiyonları  bozuk  olanlar,  kalp 
yetmezliği  ve karaciğer  bozukluğu  olanlar,  diüretik  ve ADE  inhibitörleri  alanlar  ve yaşlılardır.  
NSAİİ tedavisinin  kesilmesi  genellikle tedavi  öncesi duruma geri  dönülmesini  sağlar.  
 
İleri böbrek  yetmezliği  
Kontrollü  klinik  çalışmalarda  İBU-BABY’nin  ileri böbrek  yetmezliği  olan hastalarda  kullanımına  
dair herhangi  bir bilgi mevcut  değildir.  Dolayısıyla  ileri böbrek  yetmezliği  olan hastalarda  
İBUBABY  kullanımı  önerilmez.  Eğer  İBU-BABY  tedavisine  başlanmalıysa,  hastanın  böbrek  
fonksiyonunun  yakından  takibi  önerilir.  
 
Anafilaktoid  reaksiyonlar  
Diğer  NSAİİ’lerle  olduğu  gibi, İBU-BABY’ye  önceden  bilinen  bir maruziyeti  olmayan  hastalarda  
anafilaktoid  reaksiyonlar  meydana  gelebilir  (bkz.  Bölüm  4.3. Kontrendikasyonlar,  Özel Kullanım  
Uyarıları  ve Önlemleri  - Önceden  Var Olan  Astım).  Anafilaktoid  bir reaksiyon  meydana  
geldiği  takdirde,  hastaya  derhal  acil tedavi  uygulanmalıdır . 6/15   
Deri reaksiyonları  
NSAİİ -tedavisi  altında  iken çok seyrek  olarak  ağır cilt reaksiyonları,  bunlardan  bazıları  ölümcül  
olan,  eksfolyatif  dermatit,  Stevens -Johnson  Sendromu  ve toksik  epidermal  nekroliz  (Lyell  
Sendromu)  rapor  edilmiştir  (bkz.  Bölüm  4.8). Bu türdeki  reaksiyonlar  için en yüksek  risk tedavi  
başlangıcında  görülmektedir.  Olguların  büyük  bir çoğunluğunda  reaksiyonun  ortaya  çıkışı,  
tedavinin  ilk ayı içinde  olmuştur.  Cilt hassasiyetleri,  mukoza  lezyonları  ya da diğer  aşırı duyarlılık  
bulguları  belirir belirmez  ibuprofen  kesilmelidir.  
 
Hamilelik  
Gebeliğin  ilk 6 ayı içerisinde  dikkatli  kullanılmalıdır  (bkz.  Bölüm  4.6. Gebelik  ve laktasyon).  
Gebeliğin  üçüncü  trimesterinde  diğer  NSAİİ’ler  gibi İBU-BABY  de kullanılmamalıdır;  çünkü  
duktus  arteriozusun  (anne  karnında  açık doğumu  takiben  kapanması  gereken,  kalpten  çıkan  iki 
büyük atardamar [aort  ve pulmoner arter] arasındaki açıklık) erken  kapanmasına  neden  olabilir.  
 
Önlemler  
Genel  
İBU-BABY’nin  kortikosteroid  yerine  geçmesi  veya  kortikosteroid  eksikliğini  tedavi  etmesi  
beklenmemelidir.  Kortikosteroidlerin  aniden  durdurulması,  hastalığın  alevlenmesine  sebep  
olabilir.  Uzun  süreli  kortikosteroid  tedavisi  görmekte  olan hastalar,  kortikosteroid  tedavisinin  
durdurulmasına karar verilmesi halinde,  tedavilerini  yavaş  ve kademeli  olarak  azaltmalıdır.  
 
İBU-BABY’nin  içeriğindeki  ibuprofenin  ateş ve inflamasyonu  azaltmadaki  farmakolojik  
aktivitesi,  infeksiyöz  olmadığı  düşünülen  ağrılı  durumlarının  komplikasyonlarının  saptanmasında  
kullanılan  tanısal  belirtilerin  yararlanılabilirliğini  azaltabilir.  
 
Hepatik  etkiler  
İBU-BABY  de dahil  olmak  üzere  NSAİİ  alan hastaların  %15 kadarında  bir veya  daha  fazla  
karaciğer  testinde  üst sınıra  kadar  yükselmeler  meydana  gelebilir.  Bu laboratuvar  anomalileri  
ilerleyebilir,  değişmeden  kalabilir  veya  tedaviye  devam  edildiğinde  kendiliğinden  geçebilir.  
NSAİİ’ler  ile gerçekleştirilen  klinik  çalışmalarda  hastaların  yaklaşık  %1’inde  ALT  ve AST  
aktivitelerinde  ciddi  artışlar  (normal  düzeyin  üst limitinin  üç katı veya  daha fazla)  bildirilmiştir.  
Ayrıca,  seyrek  olarak,  sarılık  ve ölümcül  fulminan  hepatit,  karaciğer  nekrozu  ve karaciğer  
yetmezliği  gibi, bazıları  ölümle  sonuçlanmış  şiddetli  hepatik  reaksiyon  vakaları  da bildirilmiştir.  
 
Karaciğer  yetmezliğine  işaret  eden  belirti  ve/veya  semptomlar  gösteren  veya  karaciğer  test 
değerleri  anormal  olan bir hasta,  İBU-BABY  tedavisi  sırasında  daha şiddetli  bir karaciğer  
reaksiyonun  gelişmesine  karşı  değerlendirilmelidir.  Karaciğer  hastalığına  işaret  eden  klinik  belirti  
ve semptomların  gelişmesi  veya sistemik  belirtilerin  (örneğin,  eozinofili,  döküntü,  vb.) meydana  
gelmesi  halinde,  İBU-BABY tedavisi  kesilmelidir.  
 
Hematolojik  etkiler  
İBU-BABY  de dahil  olmak  üzere  NSAİİ  alan hastalarda  bazen  anemi  görülür.  Bunun  nedeni  sıvı 
retansiyonu,  gizli veya  bariz  Gİ kan kaybı  veya  eritropoez  üzerindeki  tam olarak  tanımlanamayan  
bir etki olabilir.  İbuprofen  de dahil  olmak  üzere  NSAİİ’ler  ile uzun  süreli  tedavi  gören  hastalar,  
anemiye  ilişkin  belirti  veya semptomlar  gösteriyorlarsa  hemoglobin  ve hematokrit  seviyelerini  
kontrol  ettirmelidirler.  
 
Trombosit  agregasyonunu  inhibe  eden NSAİİ’nin  bazı hastalarda  kanama  süresini  uzattıkları  
gösterilmiştir.  Asetilsalisilik  asit tersine,  bunların  trombosit  fonksiyonu  üzerindeki  etkileri  kalitatif  
açıdan  daha  az, daha  kısa süreli  ve geri dönüşlüdür.  İBU-BABY  genel  olarak  trombosit  sayısı,  
protrombin  zamanı  (PT) veya parsiyel  tromboplastin  zamanını  (PTT)  etkilemez.  İBU-BABY  alan 7/15  ve trombosit  fonksiyonlarındaki  değişimlerden  koagülasyon  bozuklukları  gibi advers  şekilde  
etkilenebilecek  ve antikoagülan  kullananlar hastalar  dikkatle izlenmelidir.  
 
Önceden  var olan astım  
Asetilsalisilik  asite duyarlı  astım  hastalarında  asetilsalisilik  asit kullanımı,  fatal olabilecek  
derecede  şiddetli  bronkospazma  yol açabilir.  Bu gibi asetilsalisilik  aside  duyarlı  hastalarda  
asetilsalisilik  asit ve diğer  NSAİİ’ler  arasında  bronkospazm  da dahil  olmak  üzere  çapraz  
reaksiyonlar  bildirildiği  için, asetilsalisilik  aside  bu çeşit bir duyarlılığa  sahip  hastalar  İBU-BABY  
kullanmamalı  ve önceden  var olan astımı  olan hastalarda  dikkatli  kullanılmalıdır  (bkz.  Bölüm  
4.3). 
 
Laboratuvar testleri  
Uyarıcı  semptomlar  olmadan  ciddi  Gİ sistem  ülserasyonları  ve kanama  ortaya  çıkabildiğinden,  
hekimler  Gİ kanamanın  belirti  ya da semptomları  açısından  hastaları  izlemelidirler.  Uzun  dönemli  
NSAİİ  tedavisi  gören  hastaların  tam kan sayımı  ve biyokimyasal  profilleri  periyodik olarak  
kontrol edilmelidir. Eğer karaciğer ya da renal rahatsızlıkla uyumlu klinik belirti ve semptomlar 
gelişirse ya da sistemik belirtiler (örn. eozinofili, döküntü, vb.) ortaya çıkarsa ibuprofen  
kesilmelidir.  
 
Çocuklar  için İBU-BABY  ile tedavi  edilen  hastalarda  Kounis  sendromu  vakaları  bildirilmiştir.  
Kounis  sendromu,  koroner  arterlerin  daralmasıyla  ilişkili  ve potansiyel  olarak  miyokard  
enfarktüsüne  yol açan alerjik  veya aşırı duyarlı  bir reaksiyona  ikincil  kardiyovasküler  semptomlar  
olarak  tanımlanmıştır.  
 
Böbrek  fonksiyonları  bozulabileceğinden  böbrek  yetmezliği  olan hastalarda  dikkatli  olunmalıdır  
(bkz.  Bölüm  4.3). Böbrek  yetmezliği  olan hastalarda,  NSAİİ  kullanımını  takiben  böbrek  
fonksiyonları  bozulabileceğinden,  böbrek  fonksiyonları  izlenmelidir.  
 
Karaciğer yetmezliği  olan hastalarda dikkatli olunmalıdır (bkz.  Bölüm 4.3 ve  4.8). 
 
Yaşlı  hastalar  NSAİİ'lerin  advers  etkilerine  karşı  özellikle  hassastır.  Yaşlılarda  NSAİİ'lerin  uzun  
süreli  kullanımı  önerilmemektedir.  Uzun süreli  tedavinin  gerekli  olduğu durumlarda,  hastalar  
düzenli  olarak  gözden geçirilmelidir.  
 
NSAİİ'ler  trombosit  fonksiyonunu  etkileyebildiğinden,  idiyopatik  trombositopenik  purpura  (İTP),  
intrakraniyal  kanama  ve kanama diyatezi  olan hastalarda dikkatle kullanılmalıdır.  
 
Şiddetli  kutanöz advers  reaksiyonlar (SCAR'lar)  
İbuprofen  kullanımı  ile ilişkili  olarak  eksfolyatif  dermatit,  eritema  multiforme,  Stevens -Johnson  
sendromu  (SJS),  toksik  epidermal  nekroliz  (TEN),  eozinofili  ve sistemik  semptomlarla  seyreden  
ilaç reaksiyonu  (DRESS) ve akut jeneralize  ekzantematöz püstüloz  (AGEP)  gibi hayatı  tehdit  edici  
veya  ölümcül  olabilen  ciddi  kutanöz  advers  reaksiyonlar  (SCAR)  bildirilmiştir  (bkz.  Bölüm  4.8). 
Bu reaksiyonların  çoğu  tedavinin  ilk ayı içinde  ortaya  çıkmıştır.  Bu reaksiyonları  düşündüren  
belirti  ve semptomlar  varsa,  ibuprofen  derhal  kesilmeli  ve alternatif  bir tedavi  düşünülmelidir  
(uygun  şekilde).  
 
Altta yatan  enfeksiyonların  semptomlarının  maskelenmesi  
Çocuklar  için İBU-BABY  enfeksiyon  belirtilerini  maskeleyebilir,  bu da uygun  tedavinin  
başlatılmasının  gecikmesine  ve dolayısıyla  enfeksiyonun  sonucunun  kötüleşmesine  neden  olabilir.  
Bu durum  bakteriyel  toplum  kökenli  pnömoni  ve suçiçeğinin  bakteriyel  komplikasyonlarında  
gözlenmiştir.  Çocuklar  enfeksiyonla  ilişkili  olarak  ateş veya ağrı kesici  olarak  uygulandığında,  
enfeksiyonun  izlenmesi  tavsiye  edilir.  Hastane  dışı ortamlarda,  semptomlar  devam  ederse  veya  8/15  kötüleşirse hasta doktora  başvurmalıdır.  
 
İstisnai  olarak,  suçiçeği  ciddi  deri ve yumuşak  doku  enfeksiyöz  komplikasyonlarının  kökeninde  
olabilir.  Suçiçeği  durumunda  İBU-BABY kullanımından kaçınılması  tavsiye edilir.  
 
Siklo -oksijenaz/prostaglandin  sentezini  inhibe  eden  ilaçların  yumurtlamayı  etkileyerek  kadın  
fertilitesinde  bozulmaya  neden  olabileceğine  dair bazı kanıtlar  vardır.  Bu durum  tedavinin  
kesilmesiyle tersine çevrilebilir.  
 
Bronşiyal   astım   veya   alerjik   hastalığı   olan  ya  da  geçmişinde   bu  hastalık  bulunan   hastalarda  
bronkospazm  presipite  olabilir.  
 
Sistemik  lupus  eritematozuslu  hastalarda  ve bağ dokusu  hastalığı  olanlarda  dikkatli  olunması  
önerilir (bkz.  Bölüm 4.8)  
 
Anüs  veya rektum bozuklukları  olan hastalarda da dikkatli  olunmalıdır.  
Dehidrate  çocuklarda böbrek yetmezliği  riski vardır.  
4.5. Diğer tıbbi  ürünler ile etkileşimler ve diğer etkileşim  şekilleri  
İbuprofen  ile eş zamanlı  olarak  aşağıda listelenmiş  ilaçların  kullanılmasından  kaçınılmalıdır:  
 
Asetilsalisilik  Asit: Asetilsalisilik  asit ve ibuprofenin  birlikte  uygulanması,  artan  advers  
etki potansiyeli  nedeniyle önerilmemektedir.  
 
Deneysel  veriler,  eş zamanlı  kullanıldıklarında  ibuprofenin  düşük  doz asetilsalisilik  asidin  platelet  
aglegasyonu  üzerindeki  etkisini  kompetitif  olarak  inhibe  edebileceğini  göstermektedir.  Bu 
verilerin  klinik  olarak  ekstrapolasyonu  ile ilgili  belirsizlikler  bulunmasına  rağmen,  ibuprofenin  
uzun  süreli  ve sürekli  kullanımının,  düşük  doz asetilsalisilik  asidin  kardiyoprotektif  etkisini  
aza|tablleceği  olasılığı göz. ardı edilemez.  Ara sıra kullanılan  ibuprofen  ile klinik olarak  anlamlı bir  
etki gözlenmesi  muhtemelen  beklenmemektedir (Bkz. Bölüm 5.1). 
 
Siklo -oksijenaz -2 selektif  inhibitörleri  dahil  diğer  NSAİİ'ler:  Advers  etki riskini  
artırabileceğinden  iki veya daha  fazla  NSAİİ'nin  birlikte  kullanımından  kaçınınız  (bkz.  Bölüm  
4.4). 
 
Doğrudan  tıbbi gözetim  altında  olmadıkça  NSAİİ'lerin  varfarin  veya  heparin  ile birlikte  
alınmasının  güvenli  olmadığı  düşünülmektedir.  
 
Aşağıdaki  ajanlarla kombinasyonu  halinde  etkileşim  bildirildiği  için dikkat  edilmesi  
gerekmektedir:  
 
Antihipertansifler (ADE  inhibitörleri,  Anjiyotensin  II Antagonistleri ) ve diüretikler:  
NSAİİ'ler  diüretiklerin  ve diğer  antihipertansif  ilaçların  etkisini  azaltabilir.  Böbrek  fonksiyonları  
bozulmuş  bazı hastalarda  (örn.  dehidrate  hastalar  veya  böbrek  fonksiyonları  bozulmuş  yaşlı 
hastalar)  bir ADE  inhibitörü  veya Anjiyotensin  II antagonisti  ile siklo -oksijenazı  inhibe  eden  
ajanların  birlikte  uygulanması,  genellikle  geri dönüşümlü  olan olası akut böbrek  yetmezliği  de 
dahil  olmak  üzere  böbrek  fonksiyonlarının  daha  da kötüleşmesine  neden  olabilir.  ADE  
inhibitörleri  veya  anjiyotensin  II antagonistleri  ile birlikte  ibuprofen  alan hastalarda  bu 
etkileşimler  göz önünde  bulundurulmalıdır.  Bu nedenle,  bu kombinasyon  özellikle  yaşlılarda  
dikkatle  uygulanmalıdır.  Hastalar  yeterince  hidrate  edilmeli  ve eşzamanlı  tedaviye  başlandıktan  9/15  sonra  ve sonrasında  periyodik  olarak  böbrek  fonksiyonlarının  izlenmesine  dikkat  edilmelidir.  
Diüretikler NSAİİ'lerin  nefrotoksisite riskini  artırabilir.  
Kortikosteroidler: Gastrointestinal  ülserasyon  veya  kanama  riskinde artış  (bkz.  Bölüm 4.4). 
Antikoagülanlar: NSAİİ'ler varfarin  gibi antikoagülanların  etkilerini  artırabilir (bkz.  Bölüm 4.4). 
Anti -platelet  ajanlar  ve selektif  serotonin  geri alım  inhibitörleri  (SSRI'lar):  Gastrointestinal  
kanama riskinde  artış (bkz. Bölüm 4.4). 
 
Kardiyak  glikozitler:  NSAİİ'ler  kalp yetmezliğini  şiddetlendirebilir,  GFR'yi  azaltabilir  ve plazma  
kardiyak  glikozit  düzeylerini  artırabilir.  
 
Lityum:  Lityumun  eliminasyonunda azalma.  
Metotreksat: Metotreksatın eliminasyonunda azalma.  
Siklosporin: NSAİİ'ler ile nefrotoksisite riskinde  artış.  
Aminoglikozidler:  Duyarlı  kişilerde  böbrek  fonksiyonlarında  azalma,  aminoglikozid  
eliminasyonunda azalma  ve plazma konsantrasyonlarında artış.  
 
Probenesid: NSAİİ ve metabolitlerinin  metabolizması  ve eliminasyonunda  azalma.  
 
Oral  hipoglisemik  ajanlar:  Sülfonilüre  ilaçların  metabolizmasının  inhibisyonu,  uzamış  yarı ömür  
ve hipoglisemi  riskinde artış  
 
Mifepriston:  NSAİİ'ler  Mifepriston'un  etkisini  azaltabileceğinden,  Mifepriston  uygulamasından  
sonraki  8-12 gün boyunca  NSAİİ'ler kullanılmamalıdır.  
 
Takrolimus: NSAİİ'ler  Takrolimus  ile birlikte verildiğinde nefrotoksisite riskinde  olası artış.  
 
Zidovudin:  NSAİİ'ler  Zidovudin  ile birlikte  verildiğinde  hematolojik  toksisite  riskinde  artış.  
Zidovudin  ve ibuprofen  ile eş zamanlı  tedavi  gören  HIV (+) hemofili  hastalarında  hemartroz  ve 
hematom  riskinde artış  olduğuna  dair kanıtlar vardır.  
 
Kinolon  antibiyotikler:  Hayvan  verileri,  NSAİİ'lerin  Kinolon  antibiyotiklerle  ilişkili  konvülsiyon  
riskini  artırabileceğini  göstermektedir.  NSAİİ ve Kinolon  kullanan  hastalarda konvülsiyon gelişme  
riski artabilir.  
 
4.6. Gebelik  ve laktasyon  
Genel  tavsiye  
Gebelik  kategorisi  C dir  (3. trimesterde D’dir).  
 
Gebelik  dönemi  
Prostaglandin  sentezinin  inhibisyonu  gebeliği  ve/veya  embriyo/fötal  gelişimi  olumsuz  
etkileyebilir.  Epidemiyolojik  çalışmalardan  elde edilen  veriler,  gebeliğin  erken  döneminde  
prostaglandin  sentez  inhibitörü  kullanımından  sonra  düşük  yapma,  kardiyak  malformasyon  ve 
gastroşizis   riskinin   arttığını   göstermektedir.   Kardiyovasküler   malformasyon  için  mutlak   risk 
%1'den  azdan  yaklaşık  %1,5'e  kadar  artmıştır.  Riskin  doz ve tedavi  süresi  ile arttığı  
düşünülmektedir.  Hayvanlarda,  bir prostaglandin  sentez  inhibitörünün  uygulanmasının,  
implantasyon  öncesi  ve sonrası  kayıpta  ve embriyo -fötal ölüm  oranında  artışa  neden  olduğu  10/15  gösterilmiştir.  Ayrıca,  organogenetik  dönemde  prostaglandin  sentez  inhibitörü  verilen  hayvanlarda  
kardiyovasküler dahil olmak  üzere çeşitli  malformasyonların  insidansında artış  bildirilmiştir.  
Gebeliğin  20. haftasından  itibaren  ibuprofen  kullanımı  fetal renal  disfonksiyondan  kaynaklanan  
oligohidramniosa  neden  olabilir.  Bu durum  tedaviye  başlandıktan  kısa bir süre sonra  ortaya  
çıkabilir  ve genellikle  tedavinin  kesilmesiyle  geri dönüşümlüdür.  Buna  ek olarak,  ikinci  
trimesterde  tedaviyi  takiben  duktus  arteriyozus  daralması  rapor  edilmiştir,  bunların  çoğu  tedavinin  
kesilmesinden  sonra  düzelmiştir.  Bu nedenle,  gebeliğin  birinci  ve ikinci  trimesterinde,  açıkça  
gerekli  olmadıkça  ibuprofen  verilmemelidir.  Eğer  ibuprofen  gebe  kalmaya  çalışan  bir kadın  
tarafından  veya  gebeliğin  birinci  ve ikinci  trimesterinde  kullanılıyorsa,  doz mümkün  olduğunca  
düşük  tutulmalı  ve tedavi  süresi  mümkün  olduğunca  kısa olmalıdır.  Oligohidramnios  ve duktus  
arteriosus  konstriksiyonu  için antenatal  izleme,  20. gebelik  haftasından  itibaren  birkaç  gün 
ibuprofene  maruz  kaldıktan  sonra  düşünülmelidir.  Oligohidramniyos  veya duktus  arteriyozus  
daralması  tespit  edilirse ibuprofen  kesilmelidir.  
 
Üçüncü  trimester  esnasında  bütün  prostaglandin  sentez  inhibitörleri  fetüsü  aşağıdakilere  maruz  
bırakabilir:  
- Kardiyopulmoner toksisite  (duktus  arteriozusun  erken  kapanması  ve pulmoner  hipertansiyon)  
- Böbrek  disfonksiyonu  
 
Anne ve yenidoğanda  gebeliğin sonunda  aşağıdakilere neden  olabilir:  
- Kanama  zamanında uzama,  çok düşük dozlarda  bile ortaya çıkabilen  bir anti-agregasyon  etkisi.  
- Doğumun  gecikmesine  ve uzun  sürmesine neden  olan uterus  kontraksiyonlarının  inhibisyonu  
 
Sonuç  olarak,  İBU-BABY gebeliğin  son trimesterinde kontrendikedir (bkz.  Bölüm 4.3 ve  5.3). 
 
Laktasyon  dönemi  
İbuprofen  ve metabolitleri  çok küçük  konsantrasyonlarda  (anne  dozunun  %0.0008'i)  anne  sütüne  
geçebilir.  Bebekler  üzerinde  herhangi  bir zararlı  etkisi  bilinmemektedir,  bu nedenle  hafif  ve orta 
şiddette ağrı  ve ateş için önerilen  dozla kısa süreli  tedavi  için emzirmeyi  kesmek gerekli  değildir.  
 
Üreme yeteneği/Fertilite  
Kadın  doğurganlığı  ile ilgili kullanım  için Özel Uyarılar ve Önlemler bölüm 4.4'e  bakınız.  
 
4.7. Araç ve makine  kullanımı  üzerindeki  etkileri  
Araç ve makine kullanma  yeteneği  üzerinde  etkisi  yoktur  veya ihmal  edilebilir  düzeydedir.  
 
4.8. İstenmeyen  etkiler  
Aşağıdaki  advers  etkilerin  listesi,  kısa süreli  kullanım  için OTC  dozlarında  (günde  maksimum  
1200  mg ibuprofen)  ibuprofen  ile yaşananlarla  ilgilidir.  Kronik  durumların  tedavisinde,  uzun  
süreli  tedavi  altında,  ek advers  etkiler ortaya  çıkabilir.  
Belirtilen  istenmeyen  etkiler,  aşağıdaki  kurala göre sınıflandırılmıştır:  
Çok yaygın  (≥1/10);  yaygın  (≥1/100  ila <1/10);  yaygın  olmayan  (≥1/1.000  ila <1/100);  seyrek  
(≥1/10.000  ila <1/1.000);  çok seyrek  (<1/10.000),  bilinmiyor  (eldeki  verilerden  hareketle  tahmin  
edilemiyor).  
 
 
Sistem  Organ  Sınıfı   
Sıklık   
Advers  olay 
 
Kan ve Lenfatik  Sistem  
Bozuklukları   
Çok seyrek   
Hematopoetik  bozukluklar¹  11/15   
Bağışıklık  Sistemi  
Bozuklukları   
Yaygın  
Olmayan   
Ürtiker  ve kaşıntı  ile seyreden  aşırı duyarlılık  
reaksiyonları²  
  
Çok seyrek   
Yüz,  dil ve boğaz  şişmesi,  nefes  darlığı  dahil  
ciddi  aşırı duyarlılık  reaksiyonları,  
 
taşikardi  ve hipotansiyon  (anafilaksi,  
anjiyoödem  veya ciddi  şok)²  
 
Sinir  Sistemi  
Bozukluklar   
Yaygın  
olmayan   
Baş ağrısı  
  
Çok seyrek   
Aseptik  menenjit³  
 
Kardiyak  Hastalıklar   
Çok seyrek   
Kalp  yetmezliği  ve ödem⁴  
  
Bilinmiyor   
Kounis  sendromu  
 
Vasküler Hastalıklar   
Çok seyrek   
Hipertansiyon⁴  
 
Solunum, Göğüs  
Bozuklukları  ve 
Mediastinal  Hastalıklar   
Çok seyrek   
Astım,  şiddetli  astım,  bronkospazm  veya 
dispneyi  ağırlaştıran  solunum  yolu 
reaktivitesi2 
 
Gastrointestinal  
Hastalıklar   
Bilinmiyor   
Karın  ağrısı,  bulantı  ve dispepsi⁵  
 Seyrek  İshal,  şişkinlik, kabızlık  ve kusma  
  
Çok seyrek   
Peptik  ülser,  gastrointestinal  perforasyon  
veya  gastrointestinal  hemoraji,  melena  ve 
hematemez6. Kolit  ve Crohn  hastalığının  
alevlenmesi7. Ağız ülseri  ve gastrit.  
 
Hepatobiliyer  
Hastalıklar   
Çok seyrek  Karaciğer rahatsızlığı8 
 
Kolestatik  sarılık,  hepatit,  serum  
enzimlerinde yükselme  
 
Deri ve Deri Altı Doku  
Bozuklukları   
Yaygın  
olmayan  Deri döküntüsü2 
  
Çok seyrek   
Şiddetli  kutanöz  advers  reaksiyonlar  
(SCARS)  (eritema  multiforme,  eksfoliyatif  
dermatit,  Stevens -Johnson  sendromu  ve 
toksik epidermal  nekroliz  dahil)2 
  
Bilinmiyor   
Eozinofili  ve sistemik  semptomlarla seyreden  
ilaç reaksiyonu  (DRESS  sendromu).  
 
Akut  jeneralize  ekzantematöz  püstüloz  
(AGEP).  
 
Işığa duyarlılık reaksiyonları.  12/15   
Böbrek  ve İdrar  
Bozuklukları   
Çok seyrek  Akut  böbrek  yetmezliği9 
 
Araştırmalar   
Çok seyrek   
Hemoglobin  azalmış,  üre renal  klirensi  
azalmıştır.  
 
Enfeksiyonlar ve 
istilalar   
Çok seyrek   
Suçiçeği  enfeksiyonu  sırasında  enfeksiyona  
bağlı  iltihaplanmanın  alevlenmesi  (örneğin  
nekrotizan  fasiit  gelişimi ), istisnai  
durumlarda  ciddi  deri enfeksiyonları  ve 
yumuşak  doku komplikasyonları  görülebilir.  
 
Seçilmiş  Advers  Reaksiyonların  Açıklaması  
 
1Örnekler  arasında  anemi,  lökopeni,  trombositopeni,  pansitopeni  ve agranülositoz  yer almaktadır.  
İlk belirtiler  ateş, boğaz  ağrısı,  yüzeysel  ağız ülserleri,  grip benzeri  semptomlar,  şiddetli  
yorgunluk,  açıklanamayan  kanama ve morarmadır.  
 
2Aşırı  duyarlılık  reaksiyonları:  Bunlar  (a) spesifik  olmayan  alerjik  reaksiyonlar  ve anafilaksi,  (b) 
astım,  ağırlaşmış  astım,  bronkospazm  ve dispne  dahil  solunum  yolu reaktivitesi  veya  (c) kaşıntı,  
ürtiker,  purpura,  anjiyoödem  ve daha  nadiren  toksik  epidermal  nekroliz,  Stevens -Johnson  
Sendromu  ve eritema  multiforme  dahil  eksfoliyatif  ve büllöz  dermatozlar  dahil  çeşitli  cilt 
reaksiyonlarından  oluşabilir.  
 
3İlaca  bağlı  aseptik  menenjitin  patojenik  mekanizması  tam olarak  anlaşılamamıştır.  Bununla  
birlikte,  NSAİİ  ile ilişkili  aseptik  menenjit  hakkındaki  mevcut  veriler  bir aşırı duyarlılık  
reaksiyonuna  işaret  etmektedir  (ilaç alımıyla  zamansal  bir ilişki  ve ilacın  kesilmesinden  sonra  
semptomların  ortadan  kalkması  nedeniyle).  Mevcut  oto-immün  bozuklukları  (sistemik  lupus  
eritematozus,  karma  bağ dokusu  hastalığı  gibi)  olan hastalarda  ibuprofen  ile tedavi  sırasında  
boyun tutulması , baş ağrısı, bulantı, kusma, ateş veya oryantasyon bozukluğu gibi aseptik menenjit 
semptomlarının görüldüğü tek vakalar gözlemlenmiştir.  
 
4Klinik  çalışmalar  ve epidemiyolojik  veriler,  ibuprofen  kullanımının  (özellikle  günde  2400  mg 
gibi yüksek  dozlarda)  ve uzun  süreli  tedavinin  arteriyel  trombotik  olay riskinde  (örn.  miyokard  
enfarktüsü  veya  inme) küçük bir  artışla ilişkili olabileceğini  düşündürmektedir (bkz.  Bölüm 4.4). 
 
5En sık gözlenen  advers  olaylar gastrointestinal  niteliktedir.  
6Özellikle yaşlılarda bazen ölümcül  olabilir (bkz.  Bölüm 4.4). 
7Bkz. Bölüm 4.4.  
8Özellikle uzun  süreli  tedavide.  
9Üre atılımında  azalma  ve ödem  oluşabilir.  Özellikle  uzun  süreli  kullanımda  papiller  nekroz  ve 
serum  üre konsantrasyonlarında artış  bildirilmiştir.  
 
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının  raporlanması  büyük  önem  
taşımaktadır.  Raporlama  yapılması,  ilacın  yarar/risk  dengesinin  sürekli  olarak  izlenmesine  olanak  
sağlar.  Sağlık  mesleği  mensuplarının  herhangi  bir şüpheli  advers  reaksiyonu  Türkiye  
Farmakovijilans  Merkezi  (TÜFAM)’ne  bildirmeleri  gerekmektedir.  (www.titck.gov.tr ; e-posta:  
tufam@titck.gov.tr;  tel: 0 800 314 00 08; faks:  0 312 218 35 99)  13/15  4.9. Doz aşımı ve  tedavisi  
200 mg/kg vücut  ağırlığı  dozunun  aşılması  durumunda toksisite  riski mevcuttur.  
 
Aşırı  Dozun  Belirtileri  
Klinik  olarak  önemli  miktarda  NSAİİ  alan hastaların  çoğunda  bulantı,  kusma,  karın  ağrısı  veya 
daha  nadiren  ishalden  fazlası  görülmeyecektir.  Tinnitus,  baş ağrısı,  nistagmus,  bulanık  görme,  
hipotansiyon  ve gastrointestinal  kanama  da mümkündür.  Daha  ciddi  zehirlenmelerde,  merkezi  
sinir sisteminde  toksisite  görülür  ve baş dönmesi,  uyuşukluk,  bilinç  kaybı,  bazen  uyarılma  ve 
yönelim  bozukluğu  veya koma  şeklinde  kendini  gösterir.  Nadiren  hastalarda  konvülsiyonlar  
gelişir.  Ciddi  zehirlenmelerde  metabolik  asidoz  oluşabilir  ve muhtemelen  dolaşımdaki  pıhtılaşma  
faktörlerinin  etkilerine  müdahale  nedeniyle  protrombin  zamanı/INR  uzayabilir.  Akut  böbrek  
yetmezliği  ve karaciğer hasarı  oluşabilir.  Astımlılarda astımın  alevlenmesi  mümkündür.  
 
Aşırı  Dozda  Terapötik  Önlem  
Hastalar  gerektiği  şekilde  semptomatik  olarak  tedavi  edilmelidir.  Uygun  olduğunda  destekleyici  
bakım  kullanın.  Yönetim,  açık bir hava  yolunun  korunmasını  ve stabil  olana  kadar  kardiyak  ve 
vital bulguların  izlenmesini  içermelidir.  Sık veya uzun  süreli  ise, konvülsiyonlar  intravenöz  
diazepam  veya  lorazepam  ile tedavi  edilmelidir,  Astım  için bronkodilatörler  verin,  Spesifik  bir 
antidot  mevcut  değildir.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup:  Anti-enflamatuar  ve anti-romatizmal  ürünler,  steroid  olmayanlar,  
propiyonik  asit türevi  
ATC  Kodu:  M01AE01  
 
Etki Mekanizması:  
İbuprofen  steroidal  özellikte  olmayan  bir antipiretik/analjezik  (NSAİİ)  ilaçtır  ve geleneksel  
havyan  deneylerinde  gerçekleştirilen  iltihaplanma  modellerinde  prostaglandin  sentezini  
engellemesi  ile etkili  olduğu  kanıtlanmıştır.  İnsanda  ise ibuprofen  iltihaba  bağlı  ağrıları  kesmekte,  
şişlikleri  ve ateşi düşürmektedir.  Ayrıca  İbuprofen  tersinir  trombosit  agregasyonunu  
engellemektedir.  
 
İbuprofenin  klinik etkinliği  ateşte  ve baş ağrısı, diş ağrısı  ve dismenore  ile ilişkili ağrılarda  
gösterilmiştir.  Ayrıca  soğuk  algınlığı  ve griple  ilişkili  ağrı ve ateşi olan hastalarda  ve boğaz  ağrısı,  
kas ağrısı,  yumuşak  doku  yaralanması,  sırt ağrısı gibi ağrı modellerinde gösterilmiştir.  
 
Deneysel  veriler,  eş zamanlı  kullanıldıklarında  ibuprofenin  düşük  doz asetilsalisilik  asidin  platelet  
agregasyonu  üzerindeki  etkisini  kompetitif  olarak  inhibe  edebileceğini  göstermektedir.  Bir 
çalışmada  hızlı salımlı  asetilsalisilik  asit dozundan  (81 mg) önceki  8 saat içinde  veya dozdan  
sonraki  30 dakika  içinde  tek doz 400 mg ibuprofen  alındığında  asetilsalisilik  asidin  tromboksan  
veya  trombosit  agregasyonunun  oluşumunda  etkisinin  azaldığı  gözlenmiştir.  Ancak,  bu verilerin  
sınırlamaları  ve ex vivo verilerin  klinik  duruma  ekstrapolasyonu  ile ilgili  belirsizlikler,  düzenli  
ibuprofen  kullanımı  için kesin  bir sonuca  varılamayacağı  anlamına  gelir ve ara sıra ibuprofen  
kullanımı  için klinik olarak  önemli  bir etkinin  olası olmadığı  düşünülmektedir.   
5.2. Farmakokinetik  özellikler  
Genel  Özellikler  
Emilim:  
Rektal  uygulamadan  sonra  ibuprofen  hızlı ve neredeyse  tamamen  emilir  ve tüm vücuda  hızla  
dağılır.  60 mg fitil kullanımından  0.75 saat sonra  ortalama pik plazma konsantrasyonları  görülür.  14/15  Dağılım:  
İbuprofen  plazma  proteinlerine geniş  ölçüde bağlanır.  
 
Biyotransformasyon:  
İbuprofen  karaciğerde  iki inaktif  metabolite  metabolize  olur. Bunlar  ya değişikliğe  uğramamış  
ibuprofenle birlikte veya  konjugatlar olarak  böbrek üzerinden  atılır.  
 
Eliminasyon:  
İbuprofenin  böbrekler yoluyla  atılımı  hızlı ve tamdır.  
Eliminasyon  yarılanma ömrü  yaklaşık  2 saattir.  
 
Rektal  uygulamadan  sonra  ibuprofen  hızlı ve neredeyse  tamamen  emilir  ve tüm vücuda  hızla  
dağılır.  60 mg fitil kullanımından  0.75 saat sonra  ortalama pik plazma konsantrasyonları  görülür.  
 
İbuprofen  plazma  proteinlerine geniş  ölçüde bağlanır.  
 
İbuprofen  karaciğerde  iki majör  inaktif  metabolite  metabolize  olur ve bunlar  değişmemiş  
ibuprofen  ile birlikte  böbrek  tarafından  ya olduğu  gibi ya da konjugatlar  halinde  atılır.  Böbrek  
yoluyla  atılım  hem hızlı hem de tamdır.  Eliminasyon  yarı ömrü  yaklaşık  2 saattir.  
 
Çocuklarda  özel bir  farmakokinetik  çalışma  yapılmamıştır.  Bununla  birlikte,  ibuprofenin  
çocuklardaki  farmakokinetik  parametreleri  yetişkinlerdekilerle karşılaştırılabilir.  
 
Çocuklarda   özel   bir   farmakokinetik    çalışma  yapılmamıştır.   Bununla  birlikte,   ibuprofenin  
çocuklardaki  farmakokinetik  parametreleri  yetişkinlerdekilerle karşılaştırılabilir.  
 
5.3. Klinik  öncesi  güvenlilik  verileri  
Hayvan  deneylerinde  ibuprofenin  toksisitesi  gastrointestinal  sistemde  lezyonlar  ve ülserasyonlar  
şeklinde gözlenmiştir.  İbuprofen  in vitro mutajenik potansiyel  göstermemiştir ve sıçan  ve farelerde  
karsinojenik  değildir.  Deneysel  çalışmalar  ibuprofenin  plasentayı  geçtiğini  göstermiştir,  ancak  
herhangi  bir teratojenik  etkiye  dair kanıt  yoktur.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Witepsol  H5 
Polisorbat  80 
 
6.2. Geçimsizlikler  
Geçerli  değildir.  
 
6.3. Raf ömrü  
36 ay 
 
6.4. Saklamaya  yönelik  özel tedbirler  
25C altındaki  oda sıcaklığında saklayınız.  
 
6.5. Ambalajın  niteliği  ve içeriği  
Beyaz PVC/PE strip  
6 ve 10 adet supozituvar  içeren  karton kutularda kullanıma  sunulmaktadır.  
 15/15  6.6. Beşeri  tıbbi  üründen  arta kalan maddelerin  imhası  ve diğer özel  önlemler  
Kullanılmamış  olan ürünler ya da atık materyaller  “Tıbbi  Atıkların  Kontrolü  Yönetmeliği” ve 
“Ambalaj  Atıklarının  Kontrolü Yönetmeliği”ne uygun olarak  imha  edilmelidir.  
 
7. RUHSAT  SAHİBİ  
Berko  İlaç ve Kimya Sanayi A.Ş. 
Yenişehir Mah.  Özgür  Sok. No: 16-18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
8. RUHSAT  NUMARASI  
2017/699  
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat tarihi:  19.09.2017  
Ruhsat  yenileme tarihi:  
 
10. KÜB’ ÜN YENİLENME  TARİHİ  
 