KISA ÜRÜN BİLGİSİ
1. BEŞERİ TIBBİ ÜRÜNÜN ADI
ETNA COMBO 100 mg/8 mg tablet
2. KALİTATİF VE KANTİTATİF BİLEŞİM
Etkin maddeler:
Nimesulid 100.0 mg
Tiyokolşikosid 8.0 mg
Yardımcı maddeler:
Laktoz monohidrat (sığır kaynaklı laktoz) 151.2 mg
Yardımcı maddeler için 6.1’e bakınız.
3. FARMASÖTİK FORM
Tablet
Sarı renkli, yuvarlak, bikonveks tabletler
4. KLİNİK ÖZELLİKLER
4.1. Terapötik Endikasyonlar
ETNA COMBO, vertebral kolonun ağrılı sendromları, eklem dışı romatizma, ağrılı kas
spazmlarının semptomatik tedavisinde, travma sonrası ve postoperatif ağrıda endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde önerilen doz günde 2 defa 1 tablet (100 mg nimesulid/8 mg tiyokolşikosid)’dir.
Önerilen tedavi süresi 5-7 gündür, toplam tedavi süresi ardışık 7 gün ile sınırlıdır.
Önerilen dozların aşılmasından veya uzun süreli kullanımdan kaçınılmalıdır.
İstenmeyen etkilerin ortaya çıkmasını azaltmak için nimesulid, etkili olan en düşük dozda ve
en kısa süre boyunca kullanılmalıdır.
Uygulama şekli:
Tabletler yemeklerden sonra bir miktar su ile yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliği olan hastalarda kontrendikedir. Hafif ve orta derecede böbrek yetmezliği
olan hastalarda güvenlilik ve etkinliği incelenmemiştir. İleri derecede böbrek yetmezliğinde
kontrendikedir.
Pediyatrik popülasyon:
ETNA COMBO güvenlik endişeleri nedeniyle 16 yaşın altındaki çocuklarda
kullanılmamalıdır.
Geriyatrik popülasyon:
ETNA COMBO’nun içeriğindeki tiyokolşikosidin yaşlı hastalardaki güvenilirlik ve etkinliği
incelenmemiştir.
1/154.3. Kontrendikasyonlar
ETNA COMBO, nimesulide, tiyokolşikoside veya içeriğindeki herhangi bir yardımcı
maddeye karşı bilinen aşırı duyarlılığı bulunan hastalarda,
- Geçmişinde asetilsalisilik asit veya diğer non-steroid antienflamatuar ilaçlara (NSAİİ)
karşı hipersensitivite reaksiyonu (örneğin bronkospazm, rinit,ürtiker gibi) olan hastalarda,
- Gevşek paralizide; adale hipotonisinde,
- Nimesulide karşı hepatotoksik reaksiyon hikayesi olan hastalarda,
- Hepatotoksik potansiyeli olan ilaçlarla eş zamanlı kullanımı,
- Alkol ve ilaç bağımlılığı olanlarda,
- Aktif gastrik veya duodenal ülser, nüks eden ülser hikayesi olan hastalar veya
gastrointestinal (GI) kanaması olanlarda, serebrovasküler kanama veya diğer aktif
kanamalar ya da kanama düzensizlikleri olanlarda,
- Şiddetli koagulasyon bozukluğu olanlarda,
- Şiddetli kalp yetmezliği olanlarda,
- Şiddetli böbrek fonksiyon bozukluğu olan hastalarda,
- Karaciğer yetmezliği olanlarda,
- Ateş ve/veya grip benzeri belirtisi olan hastalarda,
- 16 yaş ve altındaki çocuklarda,
- Gebelik ve laktasyon süresince,
- Koroner arter bypass greft (CABG) cerrahisi durumlarında perioperatif ağrı tedavisinde,
- Çocuk doğurma potansiyeli olan ve etkili kontrasepsiyon kullanmayan kadınlarda
kullanımı kontrendikedir.
4.4. Özel kullanım uyarıları ve önlemleri
Nimesulid:
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif nonsteroid antiinflamatuvarlarla, 3 yıla
varan klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini göstermiştir.
Bilinen kardiyovasküler hastalığı olan hastalar daha büyük risk altında olabilir. Nimesulid ile
tedavi edilen hastalarda kardiyovasküler advers olay riskini en aza indirmek için, mümkün
olan en kısa süreyle en düşük etkili doz kullanılmalıdır. Daha önce kardiyovasküler
semptomlar yaşanmamış olsa bile, hekimler ve hastalar bu tür olayların ortaya çıkmasına karşı
tetikte olmalıdır. Hastalara, ciddi kardiyovasküler toksisite belirti ve/veya semptomları
hakkında ve meydana geldikleri takdirde yapılması gerekenler hakkında bilgi verilmelidir
(bkz. bölüm 4.3 Kontrendikasyonlar)
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve nimesulidin eşzamanlı kullanımı
ciddi gastrointestinal olay riskini artırmaktadır.
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif nonsteroid
antiinflamatuvar kullanımının miyokard enfarktüsü ve inme riskinde artışa neden olduğu
gözlemlenmiştir (bkz. bölüm 4.3 Kontrendikasyonlar).
Hipertansiyon:
Diğer tüm NSAİİ’lerde olduğu gibi, nimesulid de hipertansiyon oluşumuna veya daha önce
mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Nimesulid de dahil, NSAİİ’ler hipertansiyonlu hastalarda dikkatli
2/15kullanılmalıdır. Nimesulid tedavisi başlangıcında ve tedavi seyri boyunca kan basıncı
yakından izlenmelidir.
Konjestif kalp yetmezliği ve ödem:
NSAİİ alan bazı hastalarda sıvı retansiyonu ve ödem gözlenmiştir. Bu nedenle, nimesulid
sıvı retansiyonu, hipertansiyon veya kalp yetmezliği olan hastalarda dikkatle kullanılmalıdır.
Gastrointestinal (Gİ) etkiler - Gİ ülserasyon, kanama veya perforasyon riski:
NSAİİ’lar uygulanan hastalarda, semptomları olsun veya olmasın herhangi bir zamanda mide,
ince barsak veya kalın barsakta inflamasyon, kanama, ülserasyon veya perforasyon gibi fatal
olabilen ciddi Gİ toksisite meydana gelebilir.
NSAİİ ile tedavi sırasında ciddi bir Gİ advers olay geliştiren her beş hastadan yalnızca biri
semptomatiktir. NSAİİ’lar nedeniyle üst Gİ ülser, büyük kanama veya perforasyonların, 3 ila
6 ay süreyle tedavi edilen hastaların yaklaşık %1’inde, bir yıl tedavi gören hastalarınsa
yaklaşık %2 ila %4’u arasında meydana geldiği görülmektedir. Bu eğilimlerin zaman içinde
sürmesi, hastanın tedavinin herhangi bir safhasında ciddi bir Gİ olay geliştirme olasılığını
artırmaktadır. Ne var ki, kısa sureli tedavi dahi risksiz değildir.
NSAİİ’lar, önceden ülser hastalığı veya Gİ kanaması, ülseratif kolit ve Crohn hastalığı
hikayesine sahip hastalara reçetelenirken son derece dikkatli olunmalıdır.
Yapılan çalışmalar, NSAİİ kullanan, önceden peptik ülser ve/veya Gİ kanama hikayesine
sahip hastaların, bu risk faktörlerine sahip olmayan hastalara kıyasla Gİ kanama geliştirme
riskinin 10 kat fazla olduğunu göstermiştir. Ülser hikayesine ek olarak, yapılan
farmakoepidemiyolojik çalışmalarda, Gİ kanama riskini artırabilecek aşağıdakiler gibi çok
sayıda başka birlikte tedavi ve komorbiditeye yol açabilecek durum tanımlanmıştır: oral
kortikosteroidlerle tedavi, antikoagülanlarla tedavi, NSAİİ’larla tedavinin uzaması, sigara
içmek, alkol bağımlılığı, ilerlemiş yaş ve genel sağlık durumunun kötü olması.
Fatal Gİ olaylar hakkındaki spontan raporların çoğu yaşlı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak gerekir.
Advers bir Gİ olayın potansiyel riskini en aza indirmek için, mümkün olan en kısa süreyle en
düşük etkili doz kullanılmalıdır. Yüksek risk grubundaki hastalarda, NSAİİ’lar içermeyen
alternatif tedaviler dikkate alınmalıdır.
Renal etkiler:
NSAİİ’ın uzun süreli kullanımı renal papiller nekroz ve diğer renal hasarlarla
sonuçlanmıştır. Diğer NSAİİ’larda olduğu gibi, nimesulidin uzun süreli uygulanması renal
papiller nekroz ve renal medullada diğer değişikliklere yol açmıştır. Renal
prostaglandinlerin renal perfüzyonun korunmasında telafi edici bir rol oynadığı
hastalarda ikinci bir renal toksisite şekli görülmüştür. Bu hastalarda bir NSAİİ’ın
uygulanması, prostaglandin oluşumunda ve ikincil olarak renal kan akımında açık renal
dekompansasyonu tetikleyebilecek doza bağımlı bir düşmeye neden olabilir. Bu reaksiyon
açısından en büyük risk altında bulunan hastalar böbrek yetmezliği, kalp yetmezliği veya
karaciğer yetmezliği olanların yanısıra diüretik veya ADE inhibitörleri kullananlar ve
yaşlılardır. NSAİİ tedavisinin kesilmesinden sonra, genelde tedavi öncesindeki duruma geri
dönülür.
İlerlemiş böbrek hastalığı:
İlerlemiş böbrek hastalığına sahip hastalarda nimesulid tedavisi önerilmez. Ancak,
nonsteroid antiinflamatuvar bir ilaçla tedaviye başlamak zorunluysa, hastanın böbrek
fonksiyonlarının yakından takip edilmesi tavsiye edilir.
3/15Anafilaktoid reaksiyonlar:
Diğer NSAİİ’larda olduğu gibi, nimesulide önceden bilinen bir maruziyeti olmayan
hastalarda anafilaktoid reaksiyonlar meydana gelebilir. Aspirin triadı olan hastalara
nimesulid verilmemelidir. Bu semptom kompleksi tipik olarak, nazal polipli ya da
polipsiz rinit geçiren veya aspirin ya da diğer NSAİİ’ları aldıktan sonra şiddetli ve
potansiyel olarak fatal olabilen bronkospazm sergileyen astımlı hastalarda ortaya çıkar.
Anaflaktoid bir reaksiyon meydana geldiği takdirde, hastaya derhal acil tedavi
uygulanmalıdır.
Deri etkileri:
Nimesulid dahil NSAİİ’ın kullanımına ilişkin çok seyrek olarak, bazıları ölümcül olmak
üzere, eksfoliyatif dermatit, Stevens-Johnson sendromu ve toksik epidermal nekroliz gibi
ciddi deri reaksiyonları rapor edilmiştir. Bu ciddi olaylar uyarı olmaksızın oluşabilir.
Hastalar ciddi deri reaksiyonlarının işaret ve semptomları konusunda bilgilendirilmelidirler
ve deri kızarıklığı ya da herhangi bir aşırı duyarlılık belirtisi ilk meydana geldiğinde
nimesulid kullanımı durdurulmalıdır.
Hematolojik etkiler:
Nimesulid de dahil olmak üzere NSAİİ alan hastalarda bazen anemi görülür. Bunun
nedeni sıvı retansiyonu, Gİ kan kaybı veya eritropoez üzerindeki tam olarak
tanımlanamayan bir etki olabilir. Nimesulid de dahil olmak üzere NSAİİ’lar ile uzun
süreli tedavi gören hastalar, herhangi bir anemi belirti veya semptomu göstermeseler bile
hemoglobin ve hematokrit seviyelerini düzenli olarak kontrol ettirmelidirler.
NSAİİ’ların bazı hastalarda trombosit agregasyonunu inhibe eden kanama süresini uzattıkları
gösterilmiştir. Aspirinin tersine, bunların trombosit fonksiyonu üzerindeki etkileri kalitatif
açıdan daha az, daha kısa süreli ve geri dönüşümlüdür. Nimesulid genel olarak
trombosit sayısı, protrombin zamanı (PT) veya parsiyel tromboplastin zamanını (PTT)
etkilemez. Önceden koagülasyon bozukluğu olan ya da antikoagülan kullanan ve
trombosit fonksiyon değişikliklerinden advers şekilde etkilenebilecek hastalar nimesulid
kullanımında dikkatle izlenmelidir.
Hepatik etkiler:
Nimesulid de dahil olmak üzere NSAİİ alan hastaların %15 kadarında bir veya daha fazla
karaciğer testinde sınır seviyede yükselmeler meydana gelebilir. Bu laboratuvar
anomalileri ilerleyebilir, değişmeden kalabilir veya tedaviye devam edildiğinde
kendiliğinden geçebilir. NSAİİ’lar ile yapılan klinik çalışmalarda, hastaların yaklaşık
%1’inde ALT ve AST’de anlamlı yükselmeler (normalin üst limitinin yaklaşık üç veya
daha fazla katında) bildirilmiştir. Ayrıca, bazıları ölümle sonuçlanmak üzere sarılık,
fulminant hepatit, karaciğer nekrozu ve karaciğer yetmezliği de dahil şiddetli karaciğer
reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer
test değerleri anormal olan bir hasta, nimesulid tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü, vb.)
meydana gelmesi halinde, ETNA COMBO tedavisi kesilmelidir. Karaciğer yetmezliği olan
hastalarda kontrendikedir.
4/15İlacın karaciğer toksisitesi göz önüne alınarak, risk/yarar oranı her hasta için bireysel olarak
değerlendirildikten sonra, nimesulid tedavisine başlanmalıdır.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında
aspirin kullanımı, fatal olabilecek derecede şiddetli bronkospazma yol açabilir. Bu gibi
aspirine duyarlı hastalarda aspirin ve diğer NSAİİ’lar arasında bronkospazm da dahil
olmak üzere çapraz reaksiyonlar bildirildiği için, aspirine bu çeşit bir duyarlılığa sahip
hastalar nimesulid kullanmamalı ve önceden var olan astımı olan hastalarda dikkatli
kullanılmalıdır.
Diğer:
Nimesulid ile tedavi sırasında, hastalar diğer analjezikleri kullanmamaları yönünde
uyarılmalıdır. Farklı NSAİİ’lerin eşzamanlı kullanımı tavsiye edilmemektedir.
İlaç kullanımı sürecinde ateş ve/veya grip benzeri bulgular gelişirse ilacın kesilmesi
uygundur.
Nimesulid, kullanımı kadınlarda doğurganlığa zarar verebilir ve gebe kalmayı deneyen
kadınlar için tavsiye edilmemektedir. Gebe kalma zorluğu yaşayan veya infertilite
araştırmasında olan kadınlarda nimesulidin kesilmesi düşünülmelidir.
Mümkün olan en kısa süre boyunca nimesulid kullanılmasıyla yan etkilerin riski azaltılabilir.
İyileşme görülmemesi halinde tedavi kesilmelidir.
İstenmeyen etkilerin ortaya çıkışını azaltmak için nimesulid etkili olan en düşük dozda ve en
kısa süre boyunca kullanılmalıdır. İyileşme görülmemesi halinde tedavi kesilmelidir.
Tiyokolşikosid:
Klinik öncesi çalışmalarda, tiyokolşikosidin metabolitlerinden biri (SL59.0955), insanlarda
oral yolla günde iki kez 8 mg’lık dozlarda gözlenen maruziyete yakın konsantrasyonlarda
anöploidiye (bölünen hücrelerde kromozom sayılarının birbirine eşit olmaması) neden
olmuştur (bkz. Bölüm 5.3). Anöploidinin teratojenisite, embriyofetotoksisite/spontan düşük,
kanser ve erkeklerde kısırlık için bir risk faktörü olduğu bildirilmiştir. Bir önlem olarak,
ürünün önerilen dozun üzerindeki dozlarda veya uzun süreli kullanımından kaçınılmalıdır.
Tiyokolşikosid ile pazarlama sonrası karaciğer hasarı vakaları bildirilmiştir. Eş zamanlı olarak
NSAİİ veya parasetamol kullanan hastalarda ağır vakalar (örn. fulminan hepatit) bildirilmiştir.
Karaciğer hasarı belirti ve semptomları ortaya çıkarsa hastalara tedaviyi bırakmaları ve
doktorlarıyla iletişim kurmaları önerilmelidir (bkz. Bölüm 4.8).
Tiyokolşikosidin çocuklarda kullanımı önerilmemektedir.
Tiyokolşikosid, özellikle epilepsisi olan hastalarda ya da nöbet riski olan hastalarda nöbetleri
hızlandırabilir.
Hastalar olası bir gebeliğin potansiyel riski ve izlenmesi gereken etkili kontrasepsiyon
yöntemleri hakkında özenle bilgilendirilmelidir.
Oral uygulamayı takiben diyare görülmesi halinde tiyokolşikosid tedavisi kesilmelidir.
5/15ETNA COMBO tabletler laktoz içerir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Nimesulid:
Farmakodinamik etkileşimler:
Varfarin, benzer antikoagülan ajanlar veya asetilsalisilik asit kullanan hastaların nimesulid
kullanmaları halinde kanama komplikasyonlarının riskinde artış görülmektedir. Dolayısıyla
bu kombinasyon tavsiye edilmemektedir ve ciddi koagülasyon bozuklukları görülen
hastalarda kontrendikedir. Bu kombinasyondan kaçınılamaması halinde antikoagülan aktivite
yakından gözlenmelidir.
Diüretikler ile farmakodinamik/farmakokinetik etkileşimler:
Sağlıklı deneklerde nimesulid geçici olarak furosemid ve tiyazidlerin sodyum atılımındaki
etkisini, daha düşük olarak da potasyum atılımındaki etkisini düşürür ve diüretiğe yanıtı
azalır. Nimesulid ve furosemidin birlikte kullanılması, renal klerensini etkilemeksizin,
furosemidin EAA oranının (yaklaşık % 20) ve kümülatif furosemid atılımının azalmasına yol
açar.
Nimesulid diüretiklerin etkisini antagonize edebilir ve özellikle de furosemid ile indüklenen
plazma renin aktivitesinin yükselmesini bloke edebilir. Sağlıklı deneklerde nimesulid geçici
olarak furosemidin sodyum atılımındaki etkisini, daha düşük olarak da potasyum atılımındaki
etkisini düşürür ve diüretiğe yanıtı azaltır. Bu sebeple, furosemid ve nimesulidin birlikte
kullanımı, duyarlı olan böbrek veya kalp hastalarında kullanımda dikkat gerektirir.
Diğer ilaçlar ile farmakokinetik etkileşimler:
NSAİİ’lerin lityumun klerensini düşürerek plazma seviyesini ve lityum toksisitesini
arttırdıkları bildirilmiştir. Nimesulid lityum tedavisi gören bir hastaya veriliyorsa, hastanın
lityum seviyeleri dikkatle gözlemlenmelidir.
Ayrıca glibenklamid, teofilin, varfarin, digoksin, simetidin ve antasit preparatlarla (örn.; bir
aluminyum ve magnezyum hidroksit kombinasyonu), potansiyel farmakokinetik etkileşimleri
in vivo olarak incelenmiştir. Klinik olarak önemli bir etkileşim gözlenmemiştir.
Nimesulid CYP2C9’u inhibe eder. Bu enzimin substratları olan ilaçların plazma
konsantrasyonları beraberinde nimesulid kullanıldığında yükselebilir.
Nimesulidin metotreksat tedavisinden 24 saat geçmeden önce veya sonra kullanılması dikkat
gerektirmektedir çünkü metotreksatın serum seviyesi yükselebilir ve dolayısıyla bu ilacın
toksisitesi artabilir.
Hepatik reaksiyon riskini arttıracağından hepatotoksik ilaçlarla ya da alkolle beraber
uygulanmasından kaçınılmalıdır.
Renal prostaglandinler üzerindeki etkileri nedeniyle nimesulid gibi prostaglandin sentetaz
inhibitörleri, siklosporin nefrotoksisitesini artırabilir.
6/15ADE-inhibitörleri:
Mevcut raporlarda, NSAİİ’lerin ADE-inhibitörlerinin antihipertansif etkisini azaltabileceği
belirtilmektedir. Bu etkileşim, NSAİİ’leri ADE-inhibitörleriyle birlikte almakta olan
hastalarda dikkate alınmalıdır.
Diğer ilaçların nimesulid üzerindeki etkileri:
İnvitro çalışmalar nimesulidin tolbutamid, salisilik asit ve valproik asit tarafından bağlanma
bölgelerinden kovulduğunu göstermiştir. Ancak plazma seviyeleri üzerinde oluşabilecek
muhtemel etkilere rağmen bu etkileşimler klinik bir önem sergilememiştir.
Karaciğer anormallikleri olan hastalarda, nimesulid özellikle başka potansiyel hepatotoksik
ilaçlarla kombine olarak uygulanacaksa dikkatli olunmalıdır.
Tiyokolşikosid:
Yakın zamanlı klinik tecrübeler göz önüne alınarak, Tiyokolşikosid, steroid olmayan
antiinflamatuvar ajanlar, fenil butazon, analjezikler ve nörit tedavisinde kullanılan preparatlar,
anabolik steroidler, sedatifler, barbituratlar ve süksinil kolin ile, başarılı ve güvenli bir şekilde
birlikte uygulanmaktadır.
Tiyokolşikosid’in kas-iskelet sistemi üzerinde kas gevşetici etki gösteren diğer ilaçlarla
birlikte alınması, birbirlerinin etkisini artırabileceklerinden dolayı önerilmemektedir. Aynı
sebepten ötürü, düz kaslar üzerine etkili olan bir diğer ilaçla birlikte kullanılması durumunda,
istenmeyen etkilerin görülme sıklığının artması ihtimaline karşı, daha dikkatli olunmalı ve
hastanın gözlemlenmesi gerekmektedir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: X
ETNA COMBO, içeriğindeki tiyokolşikosidden dolayı gebelik döneminde kontrendikedir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Hayvanlar üzerinde yürütülen çalışmalarda teratojenik etkiler dahil olmak üzere üreme
toksisitesi görülmüştür. Gebelik sırasında kullanım güvenilirliğini değerlendirebilmek
amacıyla yeterli klinik veri bulunmamaktadır. Dolayısıyla, embriyo ve fetüs için oluşabilecek
potansiyel zararlar bilinmemektedir. Sonuç olarak, nimesulid/tiyokolşikosid gebelik
döneminde ve çocuk doğurma potansiyeli olup etkili kontrasepsiyon kullanmayan kadınlarda
kontrendikedir. Diğer NSAİİ'larda olduğu gibi ductus arteriosus'un erken kapanmasına,
pulmoner hipertansiyona, oligüri, oligomnion, kanama artışı, uterin inersia ve periferal ödeme
neden olabilir. Annesi hamile iken nimesulid kullanan yeni doğanlarda böbrek yetmezliği
bildirilmiştir.
7/15Laktasyon dönemi
Nimesulid’in süt ile atılmasına yönelik fizikokimyasal ve eldeki farmakodinamik/toksikolojik
veriler nedeniyle memedeki çocuk açısından bir risk olduğu göz ardı edilemez. Tiyokolşikosid
ise anne sütüne geçmektedir. Bu nedenle, emzirme döneminde ETNA COMBO
kullanılmamalıdır.
Üreme yeteneği/Fertilite
Nimesulidin insanlarda üreme yeteneği ve fertilite üzerine etkisi hakkında herhangi bir veri
bulunmamaktadır.
Hayvanlar üzerinde yapılan çalışmalarda nimesulidin fertiliteyi etkileyecek advers etkiler
meydana getirdiği saptanmıştır.
Nimesulid, kullanımı kadınlarda doğurganlığa zarar verebilir ve gebe kalmayı deneyen
kadınlar için tavsiye edilmemektedir. Gebe kalma zorluğu yaşayan veya infertilite
araştırmasında olan kadınlarda nimesulidin kesilmesi düşünülmelidir.
Sıçanlar üzerinde gerçekleştirilen fertilite çalışmasında 12 mg/kg’a kadar olan dozlarda-
hiçbir klinik etki indüklenmeyen doz seviyelerinde-hiçbir fertilite bozulması göstermemiştir.
Tiyokolşikosid ve metabolitleri, farklı doz düzeylerinde anöjenik etkiye neden olur (bkz.
Genotoksisite); anöjenik etkinin insanlarda erkek fertilitesinin bozulmasında bir risk faktörü
olduğu bilinmektedir (bkz. Bölüm 4.4). Bir önlem olarak, ürünün önerilen dozun üzerindeki
dozlarda veya uzun süreli kullanımından kaçınılmalıdır (bkz. Bölüm 4.2).
4.7. Araç ve makine kullanımı üzerindeki etkiler
Nimesulid ve tiyokolşikosidin araba kullanma veya makine kullanma üzerindeki etkileriyle
ilgili veri bulunmamaktadır. Ancak ürünün kullanımı ile sersemlik, baş dönmesi veya uyku
hali yaşayan hastaların araba veya makine kullanmaktan kaçınması gerekir.
4.8. İstenmeyen Etkiler
İstenmeyen etkilerin organ ve sistemlere göre sıklık gruplaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Nimesulid kullanan hastalarda görülen yan etkiler:
Kan ve lenf sistemi hastalıkları
Seyrek: Anemi, eozinofili
Çok seyrek: Trombositopeni, pansitopeni, purpura
Bağışıklık sistemi hastalıkları
Seyrek: Aşırı duyarlılık
Çok seyrek: Anaflaksi
Metabolizma ve beslenme hastalıkları
Seyrek: Hiperkalemi
Psikiyatrik hastalıklar
Seyrek: Endişe, sinirlilik, kabus görme
8/15Sinir sistemi hastalıkları
Yaygın olmayan: Sersemlik hali
Çok seyrek: Baş ağrısı, uyku hali, ensefalopati (Reye Sendromu)
Göz hastalıkları
Seyrek: Bulanık görme
Çok seyrek: Görme rahatsızlıkları
Kulak ve iç kulak hastalıkları
Çok seyrek: Baş dönmesi
Kardiyak hastalıklar
Seyrek: Taşikardi
Vasküler hastalıklar
Yaygın olmayan: Hipertansiyon
Seyrek: Kanama, kan basıncında dalgalanma, kızarmalar
Solunum yolları bozuklukları ve mediastinal hastalıklar
Yaygın olmayan: Dispne
Çok seyrek: Astım ve bronkospazm
Gastrointestinal hastalıklar
Yaygın: İshal, bulantı, kusma
Yaygın olmayan: Kabızlık, gaz, gastrit
Çok seyrek: Abdominal ağrı, dispepsi, stomatit, melena, gastrointestinal kanama, duodenal
ülser ve perforasyon, gastrik ülser ve perforasyon
Hepato-bilier hastalıklar
Çok seyrek: Hepatit, fulminan hepatit (ölümcül vakalar dahil olmak üzere), sarılık, kolestaz
Deri ve deri altı doku hastalıkları
Yaygın olmayan: Kaşıntı, döküntü, terleme artışı
Seyrek: Eritem ve dermatit
Çok seyrek: Ürtiker, anjionörotik ödem, yüz ödemi, eritema multiform, Stevens Johnson
sendromu, toksik epidermal nekroliz
Böbrek ve idrar yolu hastalıkları
Seyrek: Dizüri, hematüri, üriner retansiyon
Çok seyrek: Böbrek yetmezliği, oligüri, interstisyel nefrit
Genel bozukluklar ve uygulama bölgesine ilişkin hastalıklar
Yaygın olmayan: Ödem
Seyrek: Keyifsizlik, bitkinlik
Çok seyrek: Hipotermi
Yaygın: Hepatik enzimlerde artış
9/15Tiyokolşikosid kullanan hastalarda görülen yan etkiler:
Bağışıklık sistemi hastalıkları
Yaygın olmayan: Kaşıntı
Seyrek: Ürtiker
Bilinmiyor: Anjiyonörotik ödem ve anaflaktik şoku içeren anaflaktik reaksiyonlar
Sinir sistemi hastalıkları
Yaygın: Somnolans
Seyrek: Ajitasyon ve geçici bilinç bulanıklaşması
Bilinmiyor: Vazovagal senkop (genellikle I.M. uygulamayı takip eden dakikalarda meydana
gelir), geçici bilinç bulanıklığı veya eksitasyon, konvülsiyonlar
Kardiyovasküler sistem hastalıkları
Seyrek: Hipotansiyon
Gastrointestinal hastalıklar
Yaygın: Diyare (bkz. Bölüm 4.4), gastralji
Yaygın olmayan: Bulantı, kusma
Seyrek: Mide yanması
Hepatobilier hastalıklar
Bilinmiyor: Sitolitik, kolestatik hepatit ve ilaca bağlı karaciğer hasarı (bkz. Bölüm 4.4).
Deri ve subkütan doku hastalıkları
Yaygın olmayan: Alerjik deri reaksiyonu
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut NSAİİ doz aşımının semptomları genellikle destekleyici bakımla geri dönüşümlü olan
uyuşukluk, uyku hali, bulantı, kusma ve epigastrik ağrı ile sınırlıdır. Gastrointestinal kanama
gerçekleşebilir. Nadir görülmekle birlikte hipertansiyon, akut böbrek yetmezliği, solunum
bozukluğu ve koma ortaya çıkabilir. NSAİİ’lerin terapötik alımıyla anafilaktoid
reaksiyonların görüldüğü bildirilmiştir ve bu, doz aşımını takiben de ortaya çıkabilir.
Hastalar NSAİİ doz aşımını takiben semptomatik ve destekleyici bakıma alınmalıdır. Belli bir
antidotu yoktur. Nimesulidin hemodiyalizle temizlendiğine dair bilgi yoktur, ancak yüksek
plazma protein bağlanma değeri (%97.5’e kadar) temel alınırsa, diyalizin doz aşımı
durumlarında yararlı olması muhtemel değildir. Alınmasından itibaren 4 saat içinde
semptomlar görülen hastalarda veya yüksek doz aşımını takiben görülen hastalarda kusturma
ve/veya aktif kömür (yetişkinlerde 60 – 100 g arası) ve/veya ozmotik katartik endike olabilir.
Yüksek protein bağlanma özelliğine bağlı olarak zorlu diürez, idrarın alkalileştirilmesi,
hemodiyaliz ya da hemoperfüzyon yararlı olmayabilir. Renal ve hepatik fonksiyonlar
gözlenmelidir.
10/15Tiyokolşikosid ile tedavi edilen hastalarda aşırı dozun spesifik bir semptomu bildirilmemiştir.
Doz aşımı olduğunda, medikal gözlem ve semptomatik tedbirler önerilmektedir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grubu: Diğer santral etkili kas gevşeticiler
ATC Kodu: M03BX55
ETNA COMBO, antiinflamatuvar ve analjezik etki gösteren nonsteroidal bir antiinflamatuvar
ilaç olan nimesulid ile kas gevşetici etkinliğe sahip tiyokolşikosid içerir.
Nimesulid prostaglandin sentez enzimi siklo-oksijenezi inhibe eden analjezik, antipiretik
özelliği olan NSAİİ’dir.
Tiyokolşikosid, kas gevşetici farmakolojik etkinliğe sahip, yarı-sentetik sülfürlenmiş bir
kolşikosid türevidir.
Tiyokolşikosid, in-vitro ortamda yalnızca GABAerjik ve striknine-duyarlı glisinerjik
reseptörlere bağlanır. Bir GABAerjik reseptör antagonisti olarak etkinlik gösteren
tiyokolşikosid, kas gevşetici etkilerini supraspinal düzeyde düzenleyici kompleks
mekanizmalarla gösteriyor olabilir; bununla birlikte glisinerjik etki mekanizması hariç
tutulamaz. Tiyokolşikosidin GABAerjik reseptörleriyle etkileşim özellikleri, dolaşımdaki ana
metaboliti olan glukuronid türeviyle kalitatif ve kantitatif olarak ortaktır.
Tiyokolşikosid ve ana metabolitinin kas gevşetici özellikleri, in vivo olarak sıçan ve
tavşanlarda gerçekleştirilen çeşitli prediktif modellerde gösterilmiştir. Tiyokolşikosidin
spinalize sıçanlarda kas gevşetici etkisinin bulunmaması, bu bileşiğin baskın supraspinal
etkisini göstermektedir.
Ayrıca, elektroensefalografik çalışmalar, tiyokolşikosidin ve ana metabolitinin hiçbir sedatif
etkisinin olmadığı göstermiştir.
5.2. Farmakokinetik Özellikler
Nimesulid:
Genel özellikler
Emilim:
Nimesulid oral alımdan sonra hızla emilir. Yetişkinlerde 100 mg’lık tek dozun alımından 2-3
saat sonra 3-4 mg/l’lik maksimum plazma seviyesine ulaşır, eğri altındaki alan (EAA) 20-35
mg h/l. Nimesulid 7 gün süreyle önerilen terapötik doz olan günde 2 kez 100 mg verildiğinde
bu parametrelerde anlamlı bir istatistiksel değişiklik olmamıştır.
Dağılım:
Nimesulid plazma proteinlerine % 97.5 oranda bağlanır.
Biyotransformasyon:
Nimesulid karaciğerde sitokrom P450 (CYP) 2C9 izoenzimleri de dahil olmak üzere birçok
yol ile geniş ölçüde metabolize edilir. Dolayısıyla, CYP2C9 tarafından metabolize edilen
ilaçlarla birlikte alınması halinde etkileşim potansiyeli mevcuttur. Ana metabolit yine
farmakolojik olarak aktif olan para-hidroksi türevidir. Bu metabolit dolaşımda kısa sürede
belirir (yaklaşık 0.8 saat), ancak oluşum sabiti yüksek değildir ve nimesulidin emilim
11/15sabitinden daha düşüktür. Hidroksinimesulid plazmada bulunan tek metabolittir ve neredeyse
tamamen konjuge halde bulunur. Yarı ömrü 3.2 ile 6 saat arasındadır.
Eliminasyon:
Nimesulid başlıca idrarla atılır (uygulanan dozun yaklaşık %50’si). Sadece % 1-3’ü
değişmemiş olarak atılır. Ana metabolit, hidroksinimesulid, yalnızca glukuronat olarak
bulunur. Dozun yaklaşık % 29’u metabolize edildikten sonra feçes ile atılır.
Hastalardaki karakteristik özellikler
Yaşlılar: (≥65 yaş)
Yaşlılarda akut ve tekrarlanan dozlardan sonra nimesulidin kinetik profili değişmemiştir.
Böbrek yetmezliği :
Sağlıklı gönüllülerde hafif ile orta dereceli böbrek yetmezliği olan hastaların (kreatinin
klerensi 30-80 ml/dak.) karşılaştırıldığı bir akut deneysel çalışmada, nimesulidin doruk
plazma seviyeleri ve ana metabolitleri sağlıklı gönüllülerden yüksek çıkmamıştır. EAA ve t
½
beta %50 yüksek çıkmıştır, ancak her zaman sağlıklı gönüllülerde ölçülen kinetik değerlerinin
aralığında kalmıştır.
Tekrarlanan uygulamalarda birikim gözlenmemiştir.
Karaciğer yetmezliği:
Nimesulid karaciğer yetmezliği olan hastalarda kontrendikedir (bkz. Kontrendikasyonlar).
Tiyokolşikosid:
Genel özellikler
Emilim:
Oral uygulama sonrasında plazmada tiyokolşikoside rastlanmaz, yalnızca iki metabolitine
rastlanır: farmakolojik olarak aktif metabolit SL18.0740 ve inaktif metabolit SL59.0955. Her
iki metabolitin de maksimum plazma konsantrasyonları uygulamadan 1 saat sonra ortaya
çıkar. 8 mg’lık tek bir oral tiyokolşikosid dozunun uygulanmasını takiben, SL18.0740’ın
Cmaks ve EAA değerleri sırasıyla 60 ng/ml ve 130 ng.saat/mL’dir. SL59.0955 için bu
değerler çok daha düşüktür: Cmaks yaklaşık 13 ng/mL’dir; EAA ise 15,5 ng.saat/mL (3 saate
kadar) – 39,7 ng.saat/mL (24 saate kadar) arasında değişir.
Dağılım:
Tiyokolşikosid insanlarda serum proteinlerine düşük düzeyde bağlanır (%13) ve bu bağlanma
terapötik tiyokolşikosid konsantrasyonuna bağımlı değildir; serum protein bağlanmasında
esas olarak serum albumini rol oynamaktadır.
Tiyokolşikosidin görünür dağılım hacmi ve sistemik klerensi yaklaşık olarak sırasıyla 43
L/saat ve 19 L/saattir.
Biyotransformasyon:
Oral uygulama sonrasında tiyokolşikosid önce aglikon 3-demetiltiyokolşikoside (SL59.0955)
metabolize olur. Bu adımın esas olarak intestinal metabolizma aracılığıyla gerçekleşmesi, oral
yolla uygulandığında dolaşımda değişmemiş tiyokolşikosid bulunmayışını açıklamaktadır.
Daha sonra SL59.0955, tiyokolşikoside eşdeğer farmakolojik etkinliğe sahip olan
SL18.0740’a metabolize olur ve oral uygulama sonrasında tiyokolşikosidin farmakolojik
etkinliğini destekler.
SL59.0955, didemetil-tiyokolşisine de demetile olur.
12/15Eliminasyon:
Radyolojik işaretli tiyokolşikosidin oral uygulamasını takiben, uygulanan dozun %79’una
dışkıda, %20’sine idrarda rastlanır. İdrarla veya feçesle değişmemiş halde tiyokolşikosid
atılmaz. SL18.0740 ve SL59.0955 idrarda ve feçeste bulunur, ancak didemetil-tiyokolşisine
yalnızca feçeste rastlanır. SL18.0740 metaboliti, tiyokolşikosidin oral uygulaması sonrasında
3,2 -7 saat arasında değişen bir görünür yarılanma ömrü ile elimine edilir. SL59.0955
metabolitinin ortalama yarı ömrü yaklaşık 0,8 saattir.
5.3. Klinik öncesi güvenlilik verileri
Nimesulid:
Güvenilirlik farmakolojisi çalışmalarına dayanılarak, preklinik veriler insanlar için
tekrarlanan doz toksisitesi, genotoksisite ve karsinojenik etki açısından bir tehlike olmadığını
göstermektedir.
Tekrarlanan doz toksisitesi çalışmalarında, nimesulid gastrointestinal, renal ve hepatik
toksisite göstermiştir.
Üreme toksisitesi çalışmalarında toksik olmayan bir doz seviyesinde, tavşanlarda
embriyotoksik ve teratojenik etkiler (iskelet anomalileri, serebral ventriküllerde genişleme)
gözlenmiş olup, sıçanlarda gözlenmemiştir.
Sıçanlarda erken doğum periyodunda ölü doğumların artmış olduğu gözlenmiştir ve nimesulid
fertilite üzerinde advers etkiler göstermiştir.
Tiyokolşikosid:
Akut toksisite:
Tiyokolşikosid, yüksek dozlarda, oral yoldan akut uygulamayı takiben köpeklerde şiddetli
kusmaya, sıçanlarda diyareye ve hem rodentlerde hem de rodent-olmayanlarda
konvülsiyonlara sebep olmuştur.
Kronik toksisite:
Tiyokolşikosid profili, parenteral ve oral uygulamayı takiben in vitro ve in vivo olarak
değerlendirilmiştir.
Hem sıçanlarda ≤2 mg/kg/günlük tekrarlayan dozlarda hem de insan-olmayan primatlarda
≤2.5 mg/kg/günlük tekrarlayan dozlarda, 6 aylık dönemlere kadar oral yoldan uygulanan
tiyokolşikosid ile, primatlarda 0.5 mg/kg/güne kadar tekrarlayan dozlarda 4 hafta süreyle
intramüsküler yoldan uygulanan tiyokolşikosid iyi tolere edilmiştir. Yüksek dozlarda, oral
yolla akut uygulama sonrasında tiyokolşikosid köpeklerde kusmayı, sıçanlarda diyareyi ve
hem kemirgenler hem de kemirgen olmayanlarda konvülziyonları indüklemiştir.
Tiyokolşikosid, tekrarlayan uygulamalarda, oral yoldan uygulandığında gastrointestinal
rahatsızlıklara (enterit, kusma), intramüsküler yoldan uygulandığında ise kusmaya sebep
olmuştur.
Karsinojenite:
Karsinojenik potansiyeli değerlendirilmemiştir.
Genotoksisite:
Tiyokolşikosidin kendisi bakterilerde gen mutasyonuna (Ames testi), in vitro kromozom
hasarına (insan lenfositlerinde kromozom aberasyon testi) ve in vivo kromozomal hasara (fare
kemik iliğinde in vivo intraperitoneal mikronukleus testi) indüklememiştir.
13/15Major glukurokonjüge metaboliti SL18.0740 bakterilerde gen mutasyonuna neden olmamıştır
(Ames testi); buna karşılık in vitro kromozomal hasara (insan lenfositlerinde in vitro
mikronukleus testi) ve in vivo kromozomal hasara (fare kemik iliğinde in vivo intraperitoneal
mikronukleus testi) indüklemiştir. Mikronukleusların çoğunlukla kromozom kaybı (FISH
sentromer boyaması sonrası sentromer pozitif mikronükleuslar) sonucunda oluşması, anöjenik
özelliklerin bir göstergesidir. SL18.0740’ın anöjenik etkisi, in vitro testteki
konsantrasyonlarda ve in vitro testte, tedavi dozlarında insan plazmasında gözlenenden daha
yüksek (EAA’ya göre 10 kat daha yüksek) EAA plazma maruziyetinde gözlenmiştir. Temel
olarak oral uygulamadan sonra oluşan aglikon metaboliti (3 demetiltiyokolşisin – SL59.0955)
in vitro kromozom hasarına (insan lenfositlerinde in vitro mikronukleus testi) ve in vivo
kromozomal hasara (fare kemik iliğinde in vivo intraperitoneal mikronukleus testi)
indüklemiştir. Mikronukleusların çoğunlukla kromozom kaybı (FISH veya CREST sentromer
boyaması sonrası sentromer pozitif mikronükleuslar) sonucunda oluşması, anöjenik
özelliklerin bir göstergesidir. SL59.0955’in anöjenik etkisi, in vitro testteki
konsantrasyonlarda ve in vitro testte, günde iki kez 8 mg’lık tedavi dozlarında insan
plazmasında gözlenenden daha yüksek maruziyetlerde gözlenmiştir.
Anöjenik etki bölünen hücrelerde anöploid hücre oluşumuna sebep olabilir.
Anöploidi, germ hücrelerini etkilediğinde, teratojenisite, embriyotoksisite/spontan düşük,
bozulmuş fertilitesi için bir risk faktörü olarak ve somatik hücreleri etkilediğinde kanser için
potansiyel bir risk faktörü olarak bilinen kromozom sayısında bir değişimdir ve heterozigosite
kaybıdır. İntramüsküler uygulamadan sonra aglikon metaboliti varlığı (3-
demetiltiyokolşikosin-SL59.0955) değerlendirilmemiştir. Dolayısıyla, bu uygulama yolu ile
oluşan metabolitin oluşumu göz ardı edilemez.
Teratojenite:
Sıçanlarda 12 mg/kg dozda tiyokolşikosid fetotoksisite ile birlikte majör malformasyonlara
neden olmuştur (Büyüme geriliği, embriyo ölümü, cinsiyet dağılım oranının bozulması).
Toksik etki içermeyen doz 3 mg/kg/gün olmuştur. Tavşanlarda tiyokolşikosid 24 mg/kg
dozdan başlayarak maternal toksisite göstermiştir. Ayrıca minör anormallikler gözlenmiştir
(süpernümere diş, osifikasyon geriliği).
Fertilite bozuklukları:
Sıçanlar üzerinde gerçekleştirilen bir fertilite çalışmasında, 12 mg/kg/gün’e kadar olan
dozlarda, yani klinik etki oluşturmayan doz seviyelerinde fertilite bozulması gözlenmemiştir.
Tiyokolşikosid ve metabolitleri, farklı konsantrasyon seviyelerinde anöjenik aktivite
göstermektedir; bu durum, insan fertilitesinin bozulması için bir risk olarak bilinmektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı laktoz)
Mikrokristalin selüloz
Sodyum nişasta glikolat
Hidroksipropil selüloz
Magnezyum stearat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
14/156.4. Saklamaya yönelik özel tedbirler
25C’nin altındaki oda sıcaklığında saklayınız.
6.5. Ambalajın niteliği ve içeriği
14 tablet içeren PVC/Al blister ve karton kutu ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Adı : GENVEON İLAÇ SAN. VE TİC. A.Ş.
Adresi : Maslak – Sarıyer / İSTANBUL
Tel No : (212) 376 65 00
Faks No : (212) 213 53 24
8. RUHSAT NUMARASI
2019/163
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.04.2019
Ruhsat yenileme tarihi:
10. KÜB’ÜN YENİLENME TARİHİ
15/15