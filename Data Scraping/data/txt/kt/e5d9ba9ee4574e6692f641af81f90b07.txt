                                                                                 1/12 KULLANMA TALİMATI  
 
 
CYRAMZA 100 mg/10 m L infüzyonluk çözelti konsantresi içeren flakon  
 
Steril  
 
Damar içine  uygulanır.  
 
Etkin madde :  Ramucirumab  
İnfüzyon için konsantre çözeltinin bir mL’si 10 mg ramucirumab  içerir.  
 
Her 10 mL flakon 100 mg ramucirumab  içerir.  
 
Yardımcı maddeler : L-Histidin , L-histidin monohidroklorür , sodyum klorür , glisin (E640) , 
polisorbat 80 (E433)  ve enjeksiyonluk su  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölüm ’ün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete  edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında : 
 
1. CYRAMZA  nedir ve ne için kullanılır?  
2. CYRAMZA ’yı kullanma dan önce dikkat edilmesi gerekenler  
3. CYRAMZA  nasıl kullan ılır? 
4. Olası yan etkiler  nelerdir?  
5. CYRAMZA  ’nın saklanması  
 
Başlıkları yer almaktadır.  
 
1. CYRAMZA  nedir ve ne için kullanılır?  
CYRAMZA, kauçuk tıpalı cam bir flakon içerisinde bulunan berrak ila hafif opak ve renksiz 
ila hafif sarı renkli infüzyonluk çözelti konsantresidir. Her CYRAMZA  100 mg/10 ml 
infüzyonluk çözelti konsantresi içeren flakon ambalajında bir veya iki adet flakon  mevcuttur. 
Tüm ambalaj boyutlarında pazarlanmayabilir.  
                                                                                  2/12 CYRAMZA bir kanser ilacı olup, monoklonal bir antikor olan ramucirumab  etkin maddesini 
içerir. Bu özelleştirilmiş protein kan damarları üzerinde bulunan  ve “VEGF reseptörü 2” 
denilen başka bir proteini tanıyabilmektedir ve bu proteine bağlanabilmektedir. Bu reseptör 
yeni kan damarlarının gelişiminde gereklidir. Kanserin gelişmesi için yeni kan damarlarına 
ihtiyacı vardır.  CYRAMZA  “VEGF reseptörü 2”ye bağlanır ve bloke eder . Kanser hücrelerine 
giden kan akışını keser.  
 
Mide kanseri ve gastr oözofagial bileşke (GEJ) adenokarsinomu  
CYRAMZA, önceki platin ve floropirimidin kanser tedavisi ilaçlarıyla uygulanan tedavi 
sonrasında hastalığı ilerleyen  Doğu Kooperatif Onkoloji Grubu ( ECOG ) performans skoru 0 -
1 olan  hastalarda ileri evre mide kanserinin veya gastroözofagial bileşke adenokarsinomu  (veya 
özofagus ve mide arasında bileşke kanserinin) tedavisinde başka bir anti -kanser ilaç olan 
paklitaksel ile kombine halde verilir.  
 
Küçük hücreli dışı akciğer kanseri (KHDAK)  
CYRAMZA, erlotinib ile kombinasyon halinde, epidermal büyüme faktörü reseptör  geninde 
spesifik değişiklikler (mutasyonlar) o lan, ECOG performans durumu 0 veya 1 olan, beyin 
metastazı  (yayılması ) olmayan metastatik küçük hücreli dışı akciğer kanseri olan ve nüks  
gelişen  hastalar için adjuvan ( destek leyici )/neoadjuvan  (ameliyat öncesi)  tedavi bitiminden en 
az 12 ay sonra metastaz gelişen yetişkin hastaların birinci basamak tedavisinde endikedir.  
 
2. CYRAMZA ’yı kullanmadan önce dikkat edilmesi gerekenler  
CYRAMZA ’yı aşağıdaki durumlarda KULLANMAYINIZ  
Eğer ; 
- Ramucirumab a veya CYRAMZA  formülasyonundaki herhangi bir yardımcı maddeye 
karşı alerjiniz varsa . 
- Akciğer kanserinin içinde bir oyuk  veya delik olduğunu gösteren X ışını kanıtı varsa veya 
akciğer kanseri büyük kan damarlarına yakınsa.  
 
CYRAMZA ’yı aşağıdaki durumlarda DİKKATLİ KULLANINIZ  
Aşağıdaki durumlarda size CYRAMZA  verilmeden önce doktorunuzla veya hemşirenizle 
konuşunuz:  
 
- Kanama riskini artıran herhangi bir durumunuz var ise. Ayrıca kanama riskini artırabilen 
veya kan ın pıhtılaşma sını etkileyen herhangi bir ilaç alıyorsanız doktorunuza söyleyiniz. 
Böyle durumlarda, doktorunuz kanama riskini izlemek için düzenli kan testleri yapacaktır.  
 
- Akciğer kanseri  hastası iseniz   ve akciğerde yakın zamanda kanama nız olduysa (parlak 
kırmızı  renkte  kan öksür düyseniz ) veya düzenli olarak non-steroidal  antienflamatuar ilaçlar 
veya kan ın pıhtılaşma sını etkileyen ilaçlar alıyors anız. 
 
- Eğer yüksek kan basıncınız varsa . CYRAMZA  yüksek tansiyon  görülme sıklığını  artırabilir. 
Tansiyonunuzun  halihazırda yüksek olması halinde, doktorunuz CYRAMZA ’ya 
başlamadan önce tansiyonunuzun  kontrol altına alındığından emin olacaktır. Doktorunuz 
CYRAMZA  ile tedavi sırasında tansiyonunuzu  izleyecek ve ihtiyaç duydukça tansiyon 
ilacınızda ayarlama yapacaktır. Yüksek tansiyonunuz  ilaçlarla kontrol altına alınıncaya  
kadar CYRAMZA  tedavisinin geçici olarak durdurulması  veya tansiyonunuzda  yeterli 
kontrol sağlanamaması halinde  ise kalıcı olarak durdurulması gerekebilir.  
                                                                                  3/12 - Eğer anevrizmanız (bir kan damarı duvarının genişlemesi ve zayıflaması) varsa ya da 
geçmişte olduysa veya kan damarı duvarında bir yırtılma olduysa.  
 
- Planlanmış ameliyatınız var ise, yakın zamanda ameliyat geçirdiyseniz veya ameliyat 
sonrasında yara iyileşme niz kötüyse . CYRAMZA  yara iyileşmesi problemlerine yönelik 
riski arttırabilir. Planlanan bir ameliyata girmeden önce en az 4 hafta süreyle CYRAMZA  
almamalısınız. Doktorunuz tedaviye ne zaman yeniden başlanacağına karar verecektir. 
Tedavi sırasında yara iyileşmesi  kötüyse , yara tamamen iyileşene kadar CYRAMZA  
dozlaması durdurulacaktır.  
 
- Şiddetli karaciğer hastalığınız (siroz) ve karın bölgenizde aşırı sıvı birikmesi (assit) gibi 
ilişkili bir durumunuz var ise. Doktorunuz sizinle tedavinin potansiyel yararlarının sizdeki 
potansiyel risklere ağır basıp basmadığı konusunda görüşecektir.  
 
- Ciddi böbrek problemleriniz var ise. CYRAMZA ’nın şiddetli böbrek fonksiyonu bozukluğu 
olan hastalarda güvenli kullanımı hakkında sınırlı  veri mevcut tur. 
 
CYRAMZA  ile tedavi sırasında  veya tedaviden sonra herhangi bir zamanda  aşağıdaki 
durumlardan herhangi biri sizin için geçerli ise (ya da emin değilseniz) derhal  doktorunuzla 
veya hemşirenizle konuşunuz:  
 
- Atar damarların (arter) kan pıhtısıyla tıkanması  (arteriyel tromboembolik olaylar):  
CYRAMZA  arterlerinizde kan pıhtılarının oluşmasına neden olabilir. Arterlerdeki kan 
pıhtıları kalp krizi veya inme dahil ciddi durumlara neden olabilir. Kalp krizi belirtileri 
göğüs ağrısı veya göğüste ağırlık hissini içerebilir. İnme belirtileri arasında ise kol larda, 
bacakta ve yüzde ani uyuşma veya güçsüzlük, zihin karışıklığı, konuşmada ve başkalarını 
anlamada güçlük, yürümede ani güçlük veya denge veya koordinasyon kayb ı veya ani baş 
dönmesi sayılabilir. CYRAMZA  arterlerinizde kan pıhtısı gelişmesi halinde kalıcı olarak 
kesilecektir.  
 
- Mide -bağırsak duvarınızda delik (gastrointestinal perforasyon):  CYRAMZA  mide -
bağırsak duvarında bir delik gelişmesi riskini artır abilir . Belirtiler arasında şiddetli karın 
ağrısı, mide bulantısı, ateş ve üşüme yer almaktadır. CYRAMZA  mide bağırsak duvarınızda 
bir delik gelişirse kalıcı olarak  kesilmelidir.  
 
- Şiddetli kanama: CYRAMZA ’nın şiddetli kanama riskini artır abilir . Belirtiler şunları 
içerebilir: Aşırı yorgunluk, zayıflık, baş dönmesi ve dışkı renginde değişimler. CYRAMZA  
şiddetli kanama yaşamanız halinde kalıcı olarak kesilecektir.  
 
- İnfüzyon ile ilgili reaksiyon:  Tedavi sırasında infüzyondan ile ilgili reaksiyonlar ortaya 
çıkabilir. Bunun nedeni CYRAMZA’nın damar içi damla (infüzyon) yoluyla verilmesidir 
(bkz. Bölüm 3). Doktorunuz veya hemşireniz infüzyon sırasında yan etkileri kontrol 
edecektir. Belirtiler şunu içerebilir: Kas gerilmesinde artış, sırt ağrısı, göğüste ağrı ve/veya 
darlık, üşüme, kızarıklık, solunum güçlüğü, hırıltılı soluma ve ellerde veya ayaklarda 
karıncalanma veya uyuşma hissi. Çeşitli vakalarda, belirtiler hava yol larında daralmanın 
neden olduğu solunum sıkıntısı, kalp atışının daha hızlı olması ve bayılma hissi. 
CYRAMZA şiddetli infüzyon ile ilgili reaksiyon yaşamanız halinde kalıcı olarak 
kesilecektir.  
                                                                                  4/12 “Posterior geri dönüşlü (revers ıbl) ensefalopati sendromu” ya da "PRES" olarak 
adlandırılan, seyrek görülen ancak ciddi olan bir beyin rahatsızlığı:  CYRAMZA, bu 
beyin rahatsızlığının  gelişme riskini artırabilir.  Belirtiler, nöbetler, baş ağrısı, hasta hissetme 
(bulantı), hasta olma (kusma), körlük veya  yüksek tansiyonla birlikte veya yüksek tansiyon 
olmaksızın, bilinç düzeyinde azalmayı içerebilir.  Bu beyin rahatsızlığını deneyimlerseniz 
CYRAMZA kesilecektir . 
 
- Kalp yetmezliği:  CYRAMZA , kemoterapi veya erlotinib ile birlikte verildiğinde kalp 
yetmezliği riskini artırabilir. Belirtiler , güçsüzlük  ve yorgunluk, şişkinlik  ve akciğerlerde 
nefes darlığına neden olabilen sıvı birikmesini içerebilir. Belirtileriniz  değerlen dirilir ve 
CYRAMZA  ile tedavinizin askıya alınması düşünülebilir.  
 
- Vücut içerisinde anormal tüp benzeri kanallar  veya pasajlar (fistül):  CYRAMZA  vücut 
içerisinde iç organlar ve deri veya diğer dokular arasında anormal tüp benzeri kanallar  veya 
pasajların oluşma riskini artırabilir. Eğer f istül geliş irse CYRAMZA  kalıcı 
olarak kesilecektir.  
 
- Anormal idrar testi (proteinüri):  CYRAMZA  idrarda anormal protein düzeylerinin 
oluşmasına veya bu seviyelerin kötüleşmesine yönelik riski arttırabilir. . İdrardaki protein 
seviyeleri azalana ve sonrasında tedavi daha düşük bir dozda devam ettirilene kadar 
CYRAMZA  tedavisinin geçici olarak durdurulmasına veya idrar daki protein seviyesi 
yeterince azalmıyorsa kalıcı olarak kesilmesine gerek olabilir.  
 
- Ağız iltihabı ( enflamasyonu ) (‘stomatit’):  CYRAMZA, kemoterapi ile kombinasyon 
halinde verildiğinde, ağızda enflamasyon gelişme riskini artırabilir. Semptomlar arasında 
ağızda yanma hissi, ülserleşme, kabarcıklar veya şişme olabilir. Doktorunuz bu 
semptomların iyileşmesi için bir tedavi verebilir.  
 
- Akciğer kanserli yaşlı hastalar : Doktorunuz sizin için en uygun tedaviyi dikkatlice 
değerlendirecektir . 
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir.  
 
Bu uyar ılar, geç misteki herhangi bir d önemde dahi olsa sizin i çin geç erliyse l ütfen doktorunuza 
danışınız. 
 
CYRAMZA ’nın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Tedaviye başlamadan önce hamile iseniz, hamile olabileceğinizi düşünüyorsanız veya bebek 
sahibi olmayı planlıyorsanız doktorunuza söylemeniz gerekir. Bu ilacı alırken ve 
CYRAMZA ’nın son dozundan sonra en az 3 ay süreyle hamile kalmaktan kaçınmalısınız. Sizin 
için en iyi doğum kontrolünün ne olduğu hakkında doktorunuzla konuşunuz.  
 
CYRAMZA  yeni kan damarlarının  gelişimini engellediğinden, hamile kalma veya gebeliğinizi 
sürdürme olasılığını azaltabilir. Aynı zamanda doğmamış bebeğinize de zarar verebilir. Bu ilacı                                                                                  5/12 hamilelik döneminde kullanmamanız gerekir. CYRAMZA  ile tedavi görürken hamile 
kalırsanız, doktorunuz tedavinin size olan yararının size veya doğmamış bebeğinize yönelik 
olası herhangi bir riskten daha fazla olup olmadığı konusununda  sizinle görüşecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız  tedaviye başlamadan önce bunu mutlaka doktorunuza söylemelisiniz.  
 
Bu ilacın anne sütüne geçip geçmediği ve emzirilen  bebeği etkileyip etkilemeyeceği  
bilinmemektedir. Bu nedenle, CYRAMZA  ile tedavi sırasında ve son dozu aldıktan sonra en 
az 3 ay süreyle bebeğinizi emzirmemeniz gerekir.  
 
Araç  ve makin e kullanımı  
CYRAMZA ’nın araç veya makine kullanma yeteneğiniz  üzerinde etkisi yoktur  veya  etkisi 
gözardı edilebilir . Konsantre olma ve tepki verme kabiliyetinizi etkileyen herhangi bir belirti 
yaşarsanız, bu etki geçene kadar araç veya makine kullanmayınız.  
 
CYRAMZA ’nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her 10 ml’sinde 1 mmol (23 mg)’dan az sodyum  (mutfak/ sofra tuzu nun ana 
bileşeni)  ihtiva eder; yani esasında “sodyum içermez” .  
 
Diğer ilaçlar ile birlikte kullanımı  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CYRAMZA  nasıl kullanılır ? 
 
Bu kanser tedavisi size bir doktor veya hemşire tarafından verilecektir.  
 
Uygun kullanım ve doz/uygulama sıklığı için talimatlar:  
 
Hastalığınızın tedavi edilmesi için ihtiyaç duyulan doğru CYRAMZA  miktarı doktorunuz veya 
hastane eczacısı tarafından vücut ağırlığınız a göre  hesaplanacaktır.  
 
CYRAMZA ’nın mide kanseri tedavisinde önerilen dozu her 2 haftada bir uygulanan vücut 
ağırlığınızın kilogramı başına 8 mg’dır.  
 
Akciğer kanseri tedavisi için önerilen CYRAMZA  dozu, erlotinib ile kombinasyon halinde 
verildiğinde 2 haftada bir kez vücut ağırlığınızın kilogramı başına 10 mg'dır.  
 
Size uygulanacak infüzyonların sayısı tedaviye nasıl yanıt verdiğinize bağlıdır. Doktorunuz bu 
konuyu sizinle görüşecektir.  
 
 
                                                                                  6/12 Uygulama yolu ve metodu:  
 
CYRAMZA  infüzyon için konsantre çözeltidir (aynı zamanda steril konsantre de denilir). Bir 
hastane eczacısı, hemşire veya doktor flakon içeriğini kullanmadan önce 9 mg/mL (%0 ,9) 
sodyum klorür çözeltisi ile seyreltecektir. Bu ilaç yaklaşık 60 dakika süre boyunca damar içine 
damla yoluyla ( infüzyon ) verilmektedir.  
 
Ön ilaç veya hazırlık tedavisi  
CYRAMZA  uygulanmadan önce infüzyon kaynaklı reaksiyon riskinin azaltılması için size 
başka bir ilaç verilebilir. CYRAMZA  tedavisi  sırasında infüzyon  kaynaklı  reaksiyon 
yaşarsanız, gelecekteki tüm infüzyonlarınızda size ön ilaç tedavisi uygulanacaktır.  
Doz ayarlamaları  
Her bir infüzyon sırasında doktorunuz veya hemşireniz yan etki olup olmadığını kontrol 
edecektir.  
 
Tedavi sırasında infüzyon kaynaklı reaksiyon yaşarsanız, infüzyonu uygulamak için verilen 
süre aynı infüzyonun geri kalan miktarı ve gelecekteki tüm infüzyonlar için arttırılacaktır.  
İdrarda protein miktarı tedavi sırasında düzenli olarak kontrol edilecektir. Ölçülen 
protein düzeyine göre , CYRAMZA  geçici olarak kesile bilir. İdrar protein düzeyi  bir kez belli 
bir seviyeye düştüğünde, tedavi yeniden daha düşük bir dozda başlatılabilir.  
 
CYRAMZA  tedavisi aşağıdaki durumlarda geçici olarak durdurulacaktır:  
 
- Sizde yüksek tansiyon  görülürse , anti -hipertansif (tansiyona karşı) ilaçla kontrol altına 
alınana kadar  
- Sizde yara iyileşme problemleri gelişirse, yara iyileşene kadar  
- Planlanmış bir ameliyata alınacaksanız, ameliyattan dört hafta öncesinde  
 
CYRAMZA  tedavisi  aşağıdaki durumlarda kalıcı olarak durdurulacaktır:  
 
- Atar damarlarınızda kan pıhtısı meydana gelirse  
- Mide -bağırsak duvarınızda bir delik oluşursa  
- Şiddetli kanama meydana gelirse  
- Şiddetli bir infüzyon kaynaklı reaksiyon meydana gelirse  
- İlaçla kontrol edilemeyen tansiyon geliş irse 
- İdrarla belli bir miktarın daha üzerinde miktarda protein atıyorsanız veya şiddetli böbrek 
hastalığı (nefrotik sendrom) gelişirse  
- Vücut içerisinde iç organlar ve deri veya diğer dokular arasında anormal tüp benzeri 
kanallar  veya pasajlar (fistüller) gelişirse  
 
CYRAMZA ’nın paklitaksel ile kombinasyon halinde alınması  
Paklitaksel  yaklaşık 60 dakika süre boyunca damar içerisine damla (intravenöz infüzyon) 
yoluyla verilmektedir. CYRAMZA  ile aynı günde paklitaksel  alıyorsanız, ilk olarak 
CYRAMZA  uygulanacaktır . 
 
Gerek duyulan paklitaksel miktarı vücudunuzun yüzey alanına bağlıdır. Doktorunuz veya 
hastane eczacısı boyunuzu ve ağırlığınızı ölçerek vücut yüzey alanınızı hesaplayacaktır ve sizin 
için doğru dozun ne olduğunu bulacaktır. Paklitakselin önerilen dozu, 3 hafta s üreyle her hafta 
bir defa uygulanan vücudunuzun yüzey alanının her metre karesi (m2) için 80 mg’dır ve bunu 
1 hafta tedavisiz dönem izler.                                                                                  7/12 Herhangi bir paklitaksel infüzyonu verilmeden önce, kan sayımınızın yeterince yüksek 
olduğunun ve karaciğer fonksiyonlarınızın iyi olduğunun kontrol edilmesi için size kan testleri 
yapılacaktır.  
 
Daha fazla bilgi için paklitakse l kullanma talimatını okuyunuz.  
 
CYRAMZA’nın erlotinib ile kombinasyon halinde alınması  
Erlotinib hakkında bilgi ve size uygun olup olmadığını öğrenmek  için erlotinib kullanma 
talimatını okuyunuz.  Eğer emin değilseniz, erlotinib  kullan amamanıza sebep olacak bir neden 
olup olmadığını  doktorunuza  veya eczacınıza danışını z. 
Değişik yaş grupları : 
Çocuklarda kullanım ı: 
CYRAMZA  18 yaşın altındaki hastalara verilmemelidir, çünkü bu yaş grubunda nasıl etki 
yaptığına dair  herhangi bir bilgi bulunmamaktadır.  
 
Yaşlılarda kullanımı:  
65 yaş veya üzerindeki hastalarda herhangi bir olumsuz bulguya rastlanmamıştır, genel olarak 
doz azaltılması gerekli değildir.  
 
Özel kullanım durumları:  
Böbrek / Karaciğer yetmezliği:  
 
Böbrek / karaciğer yetmezliği olan hastalarda CYRAMZA kullanımı araştırılmamıştır.  
 
Eğer CYRAMZA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla CYRAMZA kullandıysanız  
 
CYRAMZA  doktor veya hemşire tarafından uygulanacağı  için, ilacın fazla miktarda verilmesi 
pek muhtemel değildir. Ancak size uygulanan ilacın çok fazla olduğunu düşünüyorsanız, 
hemen doktor veya hemşireye söyleyiniz.  
 
CYRAMZA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
CYRAMZA’yı kullanmayı unutursanız  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatlarına uymanız önemlidir.  
 
Unutulan dozları dengelemek için çift doz almayınız.  
 
CYRAMZA ile tedavi sonlandırıldığında oluşabilecek etkiler  
Veri yoktur.  
 
4. Olası yan etkiler  nelerdir?  
 
Tüm ilaçlar gibi CYRAMZA ’nın içeriğinde bulunan maddelere duyarlı olan kişilerde yan 
etkiler görülebilir . 
                                                                                  8/12 Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın 1’inden fazlasını etkiler.  
Yaygın: 100 hastanın 1 ila 10’unu etkiler.  
Yaygın olmayan: 1.000 hastanın 1 ila 10’unu etkiler.  
Seyrek: 10.000 hastanın 1 ila 10’unu etkiler.  
Çok seyrek: 10.000 hastanın 1’inden daha azını etkiler.  
Bilinmiyor: Eldeki verilerden hareketle sıklık derecesi tahmin edilemiyor.  
 
Aşağıdakilerden biri olursa, CYRAMZA 'yı kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne ba şvurunuz  (ayrıca 
bkz. Bölüm 2 ): 
 
Yaygın yan etkiler (10 hastada 1 kişiden azını  etkileyebilir):  
- mide bağırsak duvarında delik:  Midede, mide -bağırsak kanalında veya bağırsakta oluşan 
bir deliktir. Belirtiler arasında şiddetli karın ağrısı, mide bulantısı (kusma), ateş veya üşüme 
yer almaktadır.  
- mide bağırsakta şiddetli kanama:  Belirtiler arasında aşırı yorgunluk, zayıflık, baş dönmesi 
ve dışkı renginde değişimler yer almaktadır.  
- atar damarlarda kan pıhtıları:  Atar damarlardaki kan pıhtıları kalp krizi veya inme ye 
neden olabilir. Kalp krizi belirtileri göğüs ağrısı veya göğüste ağırlık hissini içerebilir. İnme 
belirtileri arasında ise kollarda, bacakta ve yüzde ani uyuşma veya güçsüzlük, zihin 
karışıklığı, konuşmada ve başkalarını anlamada güçlük, yürümede ani güçlü k veya denge 
veya koordinasyon kaybı veya ani baş dönmesi sayılabilir.  
 
- Seyrek yan etkiler (1000 hastadan 1 kişiden azını etkileyebilir):  Posterior geri 
dönüşlü (reversıbl) ensefalopati sendromu olarak adlandırılan bir beyin rahatsızlığı:  
Belirtiler, nöbetler, baş ağrısı, hasta hissetme (bulantı), hasta olma (kusma ), körlük 
veya yüksek tansiyonla birlikte veya yüksek tansiyon olmaksızın, bilinç düzeyinde 
azalmayı içerebilir.  
 
Aşağıdaki diğer yan etkilerden herhangi birini deneyimlerseniz doktorunuza söyleyiniz:  
 
Çok yaygın yan etkiler:  
- kandaki parçalı hücre sayısında azalma (nötropeni)  
- akyuvar sayısında azalma (lökopeni)  (enfeksiyon riskini artırabilir)   
- yorgun veya güçsüz hissetme  
- burun kanaması  
- ishal  
- ağız içi iltihabı  
- trombosit (kanın pıhtılaşmasına yardımcı olan kan hücreleri) sayımının düşük olması  
- yüksek tansiyon (hipertansiyon)  
- ellerde, ayaklarda ve bacaklarda sıvı tutulması nedeniyle görülen şişme  
- idrarda protein (anormal idrar testi)    
- albümin adı verilen proteinin kandaki seviyesinin düşük olması  
- baş ağrısı  
- kansızlık ( anemi ) (alyuvar hücrelerindeki azalma cildi soluklaştırabilir)  
- enfeksiyonlar  
- saç dökülmesi  
- mide -bağırsak kanama olayları  
                                                                                  9/12 Yaygın yan etkiler:  
- akciğerlerde kanama olayları  
- diş eti kanaması  
- kan damarlarında meydana gelen tümör (hemanjiyom)  
- ses kısıklığı  
- yorgunluğa veya  kilo alımına neden olabilen yetersiz faaliyet gösteren tiroid bezi 
(hipotiroidizm)  
 
Yaygın olmayan yan etkiler:  
- kalp kası nın olması gerektiği gibi kan pompala yamaması nedeniyle nefes darlığına , 
bacak ve ayaklarda şişmeye neden olan bir kalp rahatsızlığı  
 
Seyrek yan etkiler:  
- kılcal kan damarlarında anormal kan pıhtılaşması  (trombotik mikroanjiyopati ) 
 
Bilinmiyor:  
- kan damarı duvarında bir yırtık (anevrizmalar ve arter diseksiyonları) veya kan 
damarı  duvarı nın zayıflaması ve genişlemesi  
 
CYRAMZA  laboratuvar testlerinde değişimlere neden olabilir. Yukarıda listelenen yan 
etkilerde  de bulunan  bu değişimler şunlardır: Düşük akyuvar  sayımı, kanda düşük trombosit 
sayımı; düşük albümin, potasyum veya sodyum kan düzeyleri , idrarda protein varlığı.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamı ş olacaksınız.  
 
5. CYRAMZA ’nın saklanması  
CYRAMZA ’ı çocukların  göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra CYRAMZA ’yı kullanmayınız.  
 
Buzdolabında ( 2ºC - 8ºC’de) saklayınız.  
Dondurmayınız.  
Işıktan korumak için flakonu dış ambalajı  içerisinde  saklayınız.  
 
İnfüzyon çözeltisini dondurmayınız veya çalkalamayınız. Herhangi bir parçacık  madde veya  
renk değişimi fark ederseniz uygulamayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.                                                                                   10/12  
Ruhsat Sahibi : 
Lilly İlaç Ticaret Ltd Şti  
Acıbadem Mah. Çeçen Sokak  
Akasya Acıbadem Kent Etabı  
A Blok Kat: 3  
34660 Üsküdar / İstanbul  
Tel : 0 216 554 00 00 
Faks: 0 216 474 71 99  
 
 
Üreti m yeri : 
Eli Lilly and Company  
Lilly Technology Center  
Indianapolis/Indiana/ABD  
 
Bu kullanma talimatı  ../../....  tarihinde onaylanmıştır.                                                                                   11/12 ............................................................................................................................. ....................  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR:  
 
Flakonu çalkalamayınız.  
 
Hazırlanan çözeltinin sterilitesinden emin olmak için, infüzyon çözeltisi aseptik teknik 
kullanılarak hazırlanmalıdır.  
 
Her flakon yalnızca tek kullanım içindir.  Flakonların içeriği seyreltme öncesinde parçacık  
madde ve renk değişimi açısından incelenmelidir (infüzyon için konsantre çözelti berrak ila 
hafif opak ve renksiz ila hafif sarı olmalı ve görünür parçacık  içermemelidir). Flakonda 
parçacık  madde veya renk değişikliği fark ettiğiniz takdirde, flakonu atınız.  
 
İnfüzyon çözeltisinin hazırlanması için ihtiyaç duyulan ramucirumab  dozu ve hacmi 
hesaplanır. Flakonlar 10 mg/mL ramucirumab  çözeltisi olarak 100 mg içeriğe sahiptir. 9 
mg/mL (%0 ,9) sodyum klorür enjeksiyonluk çözeltisi yalnızca seyreltici olarak kullanılır.  
 
Kullanıma hazır intravenöz infüzyon kabının kullanılması durumunda  
Hesaplanan ramucirumab  hacmi dikkate alınarak , kullanıma hazır 250 mL intravenöz kaptan 9 
mg/mL (%0 ,9) sodyum klorür enjeksiyonluk çözeltisinin karşılık gelen hacmi çekilir. 
Hesaplanan hacimde ramucirumab  aseptik olarak intravenöz kaba aseptik olarak aktarılır.  
Kaptaki final toplam hacim 250 mL olmalıdır. Kap , yeterli karışmanın sağlandığından emin 
olunması için dikkatlice ters çevrilir. İnfüzyonluk çözeltiyi DONDURMAYINIZ VE 
ÇALKALAMAYINIZ. Diğer çözeltilerle SEYRELTMEYİNİZ ve diğer elektrolitler ya da 
ilaçlarla birlikte infüzyon  şeklinde  UYGULAMAYINIZ.  
 
Boş intravenöz infüzyon kabının kullanılması durumunda  
Ramucirumab ’ın hesaplanan hacmi boş bir intravenöz infüzyon kabı içerisine aseptik olarak 
aktarılır . Kaba toplam hacim 250 mL olacak şekilde yeterli miktarda 9 mg/mL (%0 ,9) sodyum 
klorür enjeksiyonluk çözeltisi ilave edilir. Kap, yeterli karışmanın sağlandığından emin 
olunması için dikkatlice ters çevrilir. İnfüzyonluk çözeltiyi DONDURMAYINIZ VE 
ÇALKALAMAYINIZ. Diğer çözeltilerle SEYRELTMEYİNİZ ve diğer elektrolitler ya da 
ilaçlarla birlikte infüzyon  şeklinde  UYGULAMAYINIZ.  
 
Seyreltme ve hazırlamadan sonra ilaç hemen kullanılmalıdır. Seyreltme sonrasında 2 -8 °C’de 
24 saatlik süre içerisinde veya 25 °C’de 4 saatlik süre içinde kullanı lmalıdır. Eğer hemen 
kullanılmazsa, kullanım sırasındaki saklama süresi ve kullanım öncesindeki koşulları 
kullanıcının sorumluluğundadır . 
 
Parenteral tıbbi ürünler uygulama öncesinde parçacık  madde açısından görsel olarak 
incelenmelidir. Parçacık  madde saptanması halinde, infüzyon çözeltisi atılır.  
 
Söz konusu ürünün hiçbir antimikrobiyal koruyucu içermemesi nedeniyle bir flakonda kalan 
kullanılmamış ramucirumab  atılmalıdır.  
 
İnfüzyon pompası kullanarak uygulayınız.  İnfüzyon için protein tutucu 0,22 mikron filtreli ayrı 
bir infüzyon hattı kullanılmalıdır ve hattın  infüzyon sonunda 9 mg/mL (%0 ,9) sodyum klorür 
enjeksiyonluk çözeltisi ile yıkanması gerekmektedir.  
                                                                                  12/12 Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik”’lerine uygun olarak imha edilmedir.  
 
 