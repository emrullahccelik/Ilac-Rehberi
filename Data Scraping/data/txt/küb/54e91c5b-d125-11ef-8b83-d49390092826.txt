KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALVENO 10 ml IV enjeksiyonluk çözelti hazırlamak için toz ve çözücü
AC
Akrep antiserumu
Steril ve apirojen
2. KALİTATİF VE KANTİTATİF BİLEŞİM
10 ml flakon ve 10 ml %0.9 serum fizyolojik çözücü ile
Etkin madde:
Androctonus crassicauda ≥ 100 LD50 NU/Flakon
akrep venomuna karşın immünoglobulin F(ab’)2 fragmanları (At kökenli)
Her ml’si en fazla 100 mg protein içermektedir. (< 100 mg/ml)
Yardımcı madde:
Sodyum klorür <45 mg/ml
Yardımcı maddeler için 6.1’e bakınız.
3. FARMASÖTİK FORM
Enjektabl toz
Beyaz ve/veya kırık beyaz kek yapısı görünümlü.
4. KLİNİK ÖZELLİKLER
4.1 Terapötik endikasyonlar
ALVENO , akrep sokmasının neden olduğu zehirlenmelerin tedavisinde veya akabinde olası
AC
ölümlerin önlenmesinde endikedir.
1 / 114.2. Pozoloji ve uygulama şekli
Pozoloji / uygulama sıklığı ve süresi:
Sadece IV yolla uygulanır.
Antiserum tedavisi sadece klinik olarak önemli zehirlenme belirtileri (kas kontrolü kaybı,
anormal göz hareketleri, konuşma bozukluğu, solunum güçlüğü, aşırı salivasyon, ağızda köpürme
ve kusma vb.) gösteren hastalarda uygulanmalıdır. Şiddetli zehirlenmelerde, akrep sokmasının
üzerinden uzun zaman geçen durumlarda ve hayati risk içeren durumlarda antiserum intravenöz
yolla yavaşça uygulanmalıdır. Kullanılacak doz miktarı hastanın yaşına veya vücut ağırlığına
bağlı değildir.
Başlangıç dozu: 1-3 flakon
Ek doz: Başlangıç dozu uygulandıktan sonra hasta 1 saat gözlemlenir ve ihtiyaç durumuna göre
her 30/60 dakikada bir 1 flakon antiserum uygulanabilir.
Maksimum doz belirlenmediğinden, venomu nötralize etmek için gereken doz zehirlenmenin
şiddetine ve hastanın seyrine göre doktorun önerisi ile belirlenecektir.
Uygulama Şekli:
ALVENO intravenöz kullanım için uygundur.
AC
ALVENO kutu içerisinde yer alan 10 ml % 0.9 serum fizyolojik ile sulandırıldıktan sonra
AC
intravenöz enjeksiyonla uygulanır.
Akrep sokmasına karşı antiserum uygulanırken uyulması gereken en önemli kural antiserumu en
kısa süre içinde almak ve akrep zehrinin kan dolaşımına girmesini önlemektir.
Özel popülasyonlara ilişkin ek bilgiler
Böbrek /Karaciğer yetmezliği
ALVENO ’ın böbrek/karaciğer yetmezliği olan hastalardaki etkililik ve güvenliliği ile ilgili
AC
yeterli veri bulunmamaktadır.
Pediyatrik popülasyon
Çocuklarda akrep zehri dağılımının olacağı vücut kitlesi daha az olduğu için plazma toksin
konsantrasyonu sağlıklı bir erişkine kıyasla daha yüksektir. Ayrıca, bağışıklık sistemi henüz
2 / 11tamamlanmamıştır. Dolayısıyla, zehri vücuttan atma kapasitesi (daha uzun biyolojik yarı ömür)
sağlıklı bir erişkine göre daha fazladır. Bunlara ek olarak toksik etkiler sonucu kötüleşebilecek
pnömoni gibi başka hastalıklar da görülebilir. Bu nedenlerle çocuklar akrep zehrinden daha fazla
etkilenirler. Bu sebeple antiserum tedavisi mümkün olduğunca çabuk başlatılmalıdır.
Uygulanacak antiserumun doz değerlendirmesi, hastanın yaşına bakılmaksızın, yetişkinlerdeki
gibi yapılmalıdır.
Geriatrik popülasyon
65 yaşın üstündeki hastalar akrep zehrinden daha fazla etkilenirler. Bu sebeple antiserum tedavisi
mümkün olduğunca çabuk başlatılmalıdır. Uygulanacak antiserumun doz değerlendirmesi
hastanın yaşına bakılmaksızın yetişkinlerdeki gibi yapılmalıdır.
4.3 Kontrendikasyonlar
• ALVENO ‘ın bileşiminde bulunan etkin maddelerin veya yardımcı maddelerin harhangi
AC
birine ya da at kökenli menşeli heterolog proteinlere karşı aşırı duyarlılığı olan kişilerde,
• Daha önceden serum hastalığı (Tip III aşırı duyarlılık reaksiyonu) gelişmiş kişilerde
(proteinlerden dolayı antiserum kullandıktan 6-10 gün sonra ateşlenme, eklem ağrısı,
bulantı, kusma veya deri döküntüleri gibi şikayetlerin ortaya çıkması)
kontrendikedir.
4.4 Özel kullanım uyarıları ve önlemleri
Hipersensitivite reaksiyonları:
• ALVENO ile anafilaksi dahil olmak üzere şiddetli hipersensitivite reaksiyonları
AC
oluşabilir.
• ALVENO ’ın infüzyonu sırasında olası hipersensitivite reaksiyonlarına karşın yakın
AC
hasta takibi ve epinefrin, kortikosteroid ve difenhidramin hidroklorür kullanarak
intravenöz tedaviye her an hazır olunması önerilir.
• İnfüzyon sırasında bir anafilaktik reaksiyon meydana gelirse, derhal tedaviyi sonlandırın
ve uygun acil tıbbi yardımı uygulanmalıdır.
• İyileşme belirtileri nabzın taşikardiden normale dönmesi, terleme ve soğuk nemli cilt
3 / 11durumunda ekstremitelerin ısınması, hipertansiyonlu hastalarda kan basıncının normal
düzeylere gelmesi ve taşipne hastalarında solunumun normal hıza ulaşmasıdır.
• At proteinine karşı alerjisi olduğu bilinen hastalar özellikle anafilaktik reaksiyon riski
altındadır.
• Daha önceden ALVENO ya da başka bir at antiserumuyla tedavi olan hastalar, at
AC
proteinlerine karşı duyarlılık kazanmış olabilir ve bu hastalarda hipersensitivite
reaksiyonları gelişebilir.
• Astım ve infantil egzema gibi alerjik durumlarda ALVENO dikkatli kullanılmalıdır.
AC
• ALVENO uygulamasından önce intradermal test yapılması önerilir. 0.1–0.2 mL (1:10
AC
dilüsyon) serumu intradermal olarak enjekte ediniz. Alerji öyküsü varsa (1:100) dilüsyon
uygulanmalıdır. İntradermal testin yapılıp yapılmayacağına ve bu testin uygulama
zamanına yönelik karar, doktor tarafından, hastanın genel durumu ve hayati riski göz
önünde bulundurularak verilir. Pozitif cilt testi, 30 dakika içinde çevresel eritem eşlikli
veya eşliksiz kabarcık seklinde ortaya çıkar. İntradermal test sonucunun pozitif olması
durumunda önlem olarak antihistaminik ve adrenalin yapılmasına yönelik karar, doktor
tarafından, hastanın genel durumu ve hayati riski göz önünde bulundurularak verilmelidir.
İntradermal test negatif sonuç verse dahi antiserum uygulamasından önce tüm hastalar
için adrenalin hazır bulundurulmalıdır. Antiserum uygulaması sonrasında kas ağrısı,
bulantı, ani ateşlenme ve döküntü gözlenirse antiserum uygulaması derhal
durdurulmalıdır. Şok tedavisinden sonra antihistaminiklere 10 gün süreyle devam
edilmelidir.
Gecikmiş alerjik reaksiyonlar (Serum hastalığı):
• ALVENO ’ın uygulanmasından 6-10 gün sonra seyrek olarak serum hastalığı
AC
(ateşlenme, eklem ağrısı, bulantı, kusma veya deri döküntüleri gibi şikayetler) görülebilir.
Bu nedenle hasta bir süre takip edilmeli ve gerekirse uygun semptomatik tedavi
uygulanmalıdır.
4 / 11Bulaşıcı Enfeksiyöz Ajanlar:
• ALVENO at plazmasından elde edilmiştir. Bu nedenle enfeksiyon yapıcı ajanların (örn;
AC
virüsler) bulaşma riski olabilir.
Virüs güvenlik uyarısı:
ALVENO , at kanı bileşenlerinden elde edilmektedir. Hayvansal kan veya plazmadan
AC
hazırlanan tıbbi ürünlerin kullanımından kaynaklanan enfeksiyonları önlemek için
standart önlemler arasında donörlerin seçimi, belirli enfeksiyon belirteçleri için bireysel
bağışlar, plazma havuzlarının taranması ve virüslerin etkisiz hale
getirilmesi/uzaklaştırılması için etkili üretim adımlarının izlenmesi gerekir. Buna rağmen,
hayvan kanından veya plazmasından hazırlanan tıbbi ürünler uygulandığında, henüz
bilinmeyen enfeksiyon yapıcı ajanların ve virüslerin bu ürünlerin içerisinde bulunma
ihtimali mevcuttur.
Hastalar açısından ALVENO her uygulandığında, hastayla ürünü seri numarası arasındaki
AC
bağlantının korunabilmesi için, ürünün adı ve seri numarası kaydedilmelidir.
ALVENO akrep sokmalarına karşın saflaştırılmış (pürifiye) ve konsantre panzehirin
AC
(antiserum) her bir flakonu 45 mg/ml’den daha az sodyum içerir. Bu durum kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşim ve diğer etkileşim şekilleri
Herhangi bir etkileşim bildirilmemiştir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
5 / 114.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ALVENO kullanımıyla ilgili herhangi bir veri
AC
mevcut değildir.
Gebelik dönemi
ALVENO ile hayvan üreme çalışmaları yapılmamıştır. ALVENO hamile bir kadına
AC AC
uygulandığında fetal zarara neden olabileceği bilinmemektedir.
ALVENO gerekli olmadıkça (eğer antiserumun yararı, fetüse olan potansiyel riskine göre üstün
AC
çıkmaz ise) gebelik döneminde kullanılmamalıdır.
Laktasyon dönemi
ALVENO ’ın anne sütüne geçip geçmediği bilinmemektedir ve bu nedenle dikkatle
AC
kullanılmalıdır.
Üreme yeteneği / Fertilite
ALVENO ‘ın üreme kapasitesini etkileyip etkilemediği bilinmemektedir.
AC
4.7 Araç ve makine kullanımı üzerindeki etkiler
ALVENO ’ın araç ve makine kullanma yeteneğine yönelik etkileri üzerinde çalışma
AC
yapılmamıştır. Karşılaşılabilecek potansiyel advers etkiler (örn. kusma, mide bulantısı, yüksek
ateş) göz önüne alındığında, bu ilaç alındığında araç veya makine kullanılırken dikkatli
olunmalıdır (bkz. Bölüm 4.8).
6 / 114.8 İstenmeyen etkiler
Hayvan kökenli tüm serumların uygulanmasını takiben reaksiyonların ortaya çıkması
mümkündür.
İstenmeyen etkilerin sıklık gruplandırması şöyledir:
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100); seyrek
(>1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve Lenf Sistemi Hastalıkları
Seyrek: Lenfadenopati
Bağışıklık sistemi hastalıkları
Seyrek: Anafilaktik şok, serum hastalığı (antiserum tedavisini takiben 6-10 gün içerisinde
gelişir)
Sinir sistemi hastalıkları
Seyrek: Nevrit
Göz hastalıkları
Seyrek: Üveit
Kardiyak hastalıklar
Seyrek: Miyokardit
Vasküler hastalıklar
Seyrek: Vaskülit
Solunum, göğüs bozuklukları ve mediyastinal hastalıklar
Seyrek: Dispne, bronkospazm, öksürük
Gastrointestinal hastalıklar
Yaygın: Mide bulantısı, kusma, diyare (≥ %2)
Kas-iskelet bozukluklar, bağ doku ve kemik hastalıkları
Seyrek: Poliartrit, miyalji
Deri ve deri altı doku hastalıkları
Yaygın: Deri döküntüsü, kaşıntı, ürtiker (≥ %2)
Böbrek ve idrar yolu hastalıkları
Seyrek: Nefrit
7 / 11Genel bozukluklar ve uygulama bölgesine ilişkin hastalıklar/bozukluklar
Yaygın: Enjeksiyon bölgesinde ağrı, şişlik, ödem, ateş, üşüme, baş ağrısı, rinore, yorgunluk,
letarji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
eposta:tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı ve tadavisi ile ilgili veri yoktur.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik Grup: Bağışık serumlar
ATC kodu: J06AA
Pasif immünoterapi, akrep envenomasyonunun tek etiyolojik tedavisidir. ALNENO
AC
Androctonus crassicauda akrep venomuna karşı immünize edilmiş at plazmalarının
saflaştırılmasıyla elde edilen IgG’nin pepsin ile enzimatik reaksiyonu ile oluşan pürifiye F(ab’)2
fragmentlerini içerir. 18-20 g ağırlığındaki CD1 ırkı fareler üzerinde yapılan LD50
çalışmalarında intravenöz yoldan yapılan enjeksiyonlar ile letal dozları (LD50) belirlenmiştir.
Her flakon Androctonus crassicauda akrep venomuna karşın en az 100 LD50 nötralize ünite
koruyucu antikor içerir.
Etki mekanizması:
Zehir ile kompleksleşmeyi kolaylaştırmak ve daha iyi bir difüzyon için antivenomun mümkün
olduğu kadar erken ve intravenöz yoldan verilmesi önerilir. IgG antikorları ve F(ab’)2
8 / 11fragmentleri zehire bağlandıkları kan bölmesinin dışına difüze olmazlar. Venom doku
bölmesinden kana çekilerek burada F(ab’)2 ile kompleksleşir ve F(ab’)2 ile venom tarafından
oluşturulan antijen-antikor kompleksi elimine edilir. Venom antikorlar tarafından hemen
nötralize edilmese bile, antikorların zehri uzaklaştırması semptomların hızlı bir şekilde
gerilemesine neden olur. Yani antiserum zehrin hedef dokulardan uzağa yeniden dağılmasını ve
vücuttan atılmasını kolaylaştırır.
5.2 Farmakokinetik özellikler
Emilim
Yaklaşık 160 kDa olan immünoglobulinlerin hareket hızına oranla; yaklaşık 100-110 kDa
molekül büyüklüğüne sahip F(ab’)2 fragmentleri daha hızlı emilim gösterir.
Dağılım
Yaklaşık 160 kDa olan immünoglobulinlerin hareket hızına oranla; yaklaşık 100-110 kDa
molekül büyüklüğüne sahip F(ab’)2 fragmentleri daha hızlı yayılır ancak doku
kompartmanlarında yayılımı azdır. Yaklaşık 5-6 dakikada dokulara yayılır ve 30 dakikada pik
yapar.
Biyotransformasyon
Veri bulunmamaktadır.
Eliminasyon
F(ab’)2’ler, FcRn kurtarma mekanizması tarafından geri dönüşüm mümkün olmadığından
IgG’lerden daha kısa bir yarılanma ömrüne sahiptirler. F(ab’)2 boyutları böbreklerden filtrasyon
için büyük olduğundan esas olarak retiküloendotelyal sistem tarafından (renal olmayan
mekanizmalar) fagositoza daha duyarlı hale getirilerek elimine edilirler.
5.3 Klinik öncesi güvenirlik verileri
Akrep sokmasına karşı antitoksin (at) ile ilgili klinik öncesi veriler, standart güvenlilik
farmakolojisi, tekrarlanan doz toksisitesi, genotoksisite ve karsinojenik potansiyel ile ilgili
konvansiyonel çalışmalarına dayanılarak, insanlar için özel bir tehlike göstermemektedir.
Klinik öncesi güvenlilik testi hayvanlarda zararsızlık testini (abnormal toksisite) içermektedir.
Söz konusu EU Farmakopesi (01.2008:20609) Monograf 9.0 2.6.9'de önerildiği üzere
9 / 11gerçekleştirilen testte deney hayvanı olarak fare/ BALB-C ve Guinea Pig kullanılmıştır. Deney
protokolünde önerildiği üzere, numune 8-12 haftalık, 17-24 g aralığında erkek 5 fare/ BALB-C
ve 300g ağırlığında dişi 5 adet guinea pig kullanılmıştır. Deneyde kullanılan laboratuar
hayvanları tesadüfen seçilmiş olup, tek tek işaretlenmiş ve uygulamadan 5 gün önce kafeslere
ayrılmıştır.
ALVENO cam flakon içerisinde insan dozuna eşdeğer liyofilize pelet, üzerine 1 ml serum
AC
fizyolojik ilave edilerek dilue edilmiştir. Her bir fare ve Guinea pig için uygulanan toplam volüm
maksimum 1 ml ile sınırlı tutulmuştur. Hazırlanan (n-5) dorsal kuyruk venasından 0.3 ml olacak
şekilde 30 sn içerisinde enjekte edilmiş. Ayrıca toplam 1 ml volüm de intraperitoneal yolla 5
Guinea pig'e uygulanmıştır. Sonrasında, hayvanlar belirli genel sağlık kriterleri (solunum, motor
aktiviteler, kas tonu, gastrointestinal, cilt) yönünden 7 gün süreyle takip edilmiştir. Abnormal
Toksisite test protokolüne göre, ilacın uygulamasını izleyen 7 gün süreyle herhangi bir hayvanda
ölüm şekillenmesi ya da önemli derecede klinik hastalık belirtisi halinde, testin tekrarlanması
önerilmektedir. İkinci kez tekrarlanan testte, fare ya da Guinea pig'lerden en az bir hayvan ölmesi
halinde test başarısız olarak değerlendirilir.
ALVENO ‘ın abnormal toksisite test sonuçlarına göre 7 günlük gözlem süresince hiçbir deney
AC
hayvanında ölüm görülmemiş, klinik gözlem incelemelerine göre de herhangi bir hastalık belirtisi
tespit edilmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
- Sodyum klorür
- Hidroklorik asit (pH ayarlayıcısı olarak)
- Sodyum hidroksit (pH ayarlayıcısı olarak)
- Enjeksiyonluk su
6.2 Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
10 / 116.3 Raf ömrü
12 ay
6.4 Saklamaya yönelik özel uyarılar
25ºC’ nin altındaki oda sıcaklığında, ışıktan koruyarak ambalajında saklayınız.
Flakonlar tek kullanımlıktır, sulandırıldıktan sonra kalan kısım atılmalıdır.
6.5 Ambalajın niteliği ve içeriği
ALVENO 10 ml hacimli, nötral ve şeffaf tip I cam flakon içerisinde gri renkli butil tıpa ve
AC
üzerinde flip off alüminyum kapak ile yanında 10ml %0.9 serum fizyolojik ampul ile
ambalajlanmış olarak sunulmaktadır.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü’’ ve ‘’Ambalaj ve
Ambalaj Atıklarının Kontrolü’’ yönetmeliklerine uygun olarak imha edilmelidir.
7. RUHSAT SAHİBİ:
Albila Serum Biyolojik Ürünler Sanayi ve Ticaret A.Ş.
Cumhuriyet Mh. İncirlidede Cd. Anthill Rezidans B Blok 6-1/41
Şişli/İSTANBUL
Telefon: 0 536 510 34 88
www.albila.com
8. RUHSAT NUMARASI(LARI)
2019/584
9. İLK RUHSAT TARİHİ / RUHSAT YENİLEME TARİHİ
11.11.2019
10. KÜB’ÜN YENİLENME TARİHİ
11 / 11