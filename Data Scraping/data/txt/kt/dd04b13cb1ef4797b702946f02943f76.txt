1/6 KULLANMA TALİMATI  
 
SULCİD® 250 mg/5 ml  oral süspansiyon hazırlamak için kuru toz  
Ağızdan alınır.  
 
• Etkin madde: Her 5 ml ’de 250 mg sultamisilin içerir.  
• Yardımcı maddeler:  Şeker  (sükroz) , ksantan gum, hidroksipropilmetil selüloz, 
sodyum karboksimetil selüloz , sitrik asit anhidrat, dibazik sodyum fosfat anhidrat, 
kiraz aroması  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatı nı saklayınız. Daha sonra tekrar okum aya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
    kullandığınızı söyleyiniz. 
• Bu talimatta yazılanlara aynen uyunuz. İlacınız hakkında size önerilen dozun dışında  
yüksek veya düşük doz kullanmayınız. 
 
 
Bu Kullanma Talimatında:   
 
1. SULCİD nedir ve ne için kullanılır?  
2. SULCİD’ i kullanmadan önce dikkat edilmesi gerekenler  
3. SULCİD nasıl kullanılır?  
4. Olası yan etkiler nelerdir?  
5. SULCİD’ in saklanması  
 
Başlıkları yer almaktadır. 
 
1. SULCİD nedir ve ne için kullanılır?  
 
SULCİD, ağızdan alınan, her 5 ml ’sinde 250 mg sultamisilin içeren bir antibiyotik tir. 
 
Plastik  kapaklı cam şişe içinde sulandırılmaya hazır toz olarak sunulmaktadır. 
 
Ambalaj içinde ayrıca 1.25, 2.5 ve 5 ml ölçekli kaşık bulunmaktadır. 
 
SULCİD, aşağıdaki durumlarda kullanılmaktadır:  
 
SULCİD, belirli mikropların neden olduğu sinüs iltih abı, orta kulak iltihabı, bademcik 
iltihabı dahil olmak üzere üst solunum yolu enfeksiyonları; akciğer iltihabı, bronşit dahil 
olmak üzere alt solunum yolu enfeksiyonları; idrar yolu ve böbrek enfeksiyonları; deri ve 
yumuşak doku enfeksiyonları ve bel soğukluğu enfeksiyonlarının tedavisinde 
kullanılmaktadır.  
 
 
 
 2/6 2. SULCİD’ i kullanmadan önce dikkat edilmesi gerekenler  
 
SULCİD’ i aşağıdaki durumlarda KULLANMAYINIZ  
 
Eğer,  
• Sefalosporin veya diğer alerjenlere karşı daha önce aşırı duyarlılık reaksiyonları 
gösterd iyseniz , 
• Penisilin türevi ilaçlar veya SULCİD ’in bileşiminde bulunan ampisilin, sulbaktam 
veya yardımcı maddelerden herhangi birine karşı (yardımcı maddeler listesine 
bakınız) alerjiniz varsa , 
• Früktoz intoleransı (bir çeşit şekere dayanıksızlık durumu) , 
• Sükraz-izomaltaz yetmezliği (enzim yetersizliği) ya da , 
• Glukoz -galaktoz malabsorpsiyonu (şeker emiliminde bozukluk durumu) ile ilgili 
problemleriniz varsa . 
 
SULCİD’ i aşağıdaki durumlarda DİKKATLİ KULLANINIZ  
 
Eğer;  
 
• Sefalosporin veya diğer alerjenlere karşı d aha ön ce aşırı duyarlılık reaksiyonları 
gösterdiyseniz ,  
 
• Tedaviniz sırasında vücudunuzun herhangi bir yerinde enfeksiyon gelişirse , 
 
• Tedaviniz sırasında ishal gelişirse ,  
• Enfeksiyöz mononükleoz (virüslerden kaynaklanan bir hastalık) tanınız varsa , 
 
• Yenidoğan tedavisinde kullanılacaksa , 
 
• Böbrek yetmezliğiniz varsa , 
 
• Karaciğer veya kan ile ilgili hastalığınız varsa . 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Uzun süreli tedavilerde böbrek, kar aciğer ve kan ve hücre yapımı ile ilgili fonksiyonlarınız 
düzenli olarak kontrol edilmelidir.  
 
SULCİD’ in yiyecek ve içecek ile kullanılması  
 
Yemeklerden sonra alınması ilacın etkisini değiştirmez.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamile iseniz, SULCİD ’i gerçekten ihtiyaç duyduğunuz zaman doktor kontrolünde 
almalısınız.  3/6 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya e czacınıza danışınız.  
 
Emziriyorsanız SULCİD ’i doktor kontrolünde almalısınız.  
 
Araç ve makine kullanımı  
 
Sultamisilinin araç ve makine kullanımını  etkilediği bilinmemekte dir. S ersemlik 
hissetmenize neden olabileceğinden araç ve makine kullanırken dikkatli  olunuz.  
 
SULCİD’ in içeriğinde bulunan bazı yardımcı maddeler hakkında önemli bilgiler  
 
SULCİD  süspansiyon sükroz (bir çeşit şeker -granül pudra şekeri) içerdiği için, eğer daha 
önceden doktorunuz tarafından bazı şekerlere karşı intoleransınız olduğu söylenmişse bu 
tıbbi ürünü almadan önce doktorunuzla temasa geçiniz. Şeker hastalığı olarak bilinen 
diabetes mellitus hastalığınız varsa SULCİD  süspansiyon kullanmadan önce doktorunuza 
veya eczacınıza danışınız. 
 
SULCİD, içerdiği sükroz nedeniyle iki hafta veya daha fazla süreyle kullanımda dişlere 
zararlı olabilir.  
 
SULCİD süspansiyon sodyum içermektedir. Bu durum, kontrollü sodyum diyetinde  olan 
hastalar için göz önünde bulundurulmalıdır. 
 
Diğer ilaçlar ile birlikte kullanımı 
 
• Allopurinol (ürik asit miktarını a zaltan ilaç) ile birlikte uygulandığında   vücudunuzda 
döküntü oluşabilir. 
• Antikoagülanlar (kan pıhtılaşmasını önleyen ilaçlar) ile birlikte aldığınızda 
penisilinler, kan pıhtılaşma hücrelerinin fonksiyonlarında ve testlerinde değişikliğe 
neden olup kanama yı artırıcı etki yapabilir.  
• Kloramfenikol, eritromisin, sülfonamidler ve tetrasiklinler gibi antibiyotik ilaçlar, 
penisilinlerin bakteri öldürücü etkilerini engelleyebilir bu nedenle eş zamanlı 
tedaviden kaçınmak gerekir. 
• Östrojen hormonu içeren ağızdan al ınan doğum kontrol ilaçları ile ampisilin 
aldığınızda doğum kontrol yöntem etkinliğiniz azalabilir ve bu nedenle değişik ya da 
ilave doğum kontrol yöntemi kullanmanız gerekir.  
• Metotreksatı (kanser ve iltihaplı eklem romatizmasında kullanılan bir ilaç) SULC İD 
ile birlikte kullanıyorsanız, diğer ilacınızın etkinliği artabileceğinden yakından takip 
edilmelisiniz.  
• Probenesid (ürik asit atılımını artıran bir ilaç) ağızdan alınan SULCİD ’in toksisite 
riskini artırabilir, doktorunuz tarafından özellikle birlikte ve rilmediyse, aynı zamanda 
kullanmayınız.  
• SULCİD bazı laboratuar testlerini etkileyebilir ve yapılan testte yanlış pozitif glikozüri 
(idrarda şeker saptanması ) saptanabilir.  
 4/6 Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. SULCİD nasıl kullanılır?  
 
Uygun kullanım ve doz/uygulama sıklığı için talimatlar:  
 
Doktorunuz başka şekilde tavsiye etmediği takdirde, SULCİD ’ in erişkinler için önerilen 
günlük dozu 12 saat arayla alınan 375- 750 mg ’dır. 
 
30 kg ’dan hafif çocuklarda önerilen toplam dozaj 2,3 veya 4 doza bölünmüş olarak (her 12,  
8 veya 6 saatte bir) 50 mg/kg/gün’ dür. 30 kg ve üstündeki çocuklar için günlük doz 
yetişkin dozuyla aynıdır (her 12 saatte 375- 750 mg) . 
 
Erişkinlerde ve çocuklarda tedavi, genellikle ateş düştükten ve diğer anormal belirtiler 
kaybolduktan 48 saat sonraya kadar devam ettirilir. Tedavi normal olarak 5 ila 14 gün 
süreyle uygulanır , fakat gerekirse tedavi süres i uzatılabilir.  
 
Tedavinizin ne kadar süreceğini doktorunuz belirleyecektir. İyileştiğinizi hissetseniz bile 
tedavinizi kesmeyiniz.  
 
A grubu beta -hemolitik streptokoklardan kaynaklanan enfeksiyonların tedavisinde, 
romatizmal ateş ya da böbrek iltihabı oluş umunu önlemek amacıyla tedaviye en az 10 gün 
devam edilmesi önerilmektedir.  
 
Uygulama yolu ve metodu:  
 
Hazırlanışı:  Şişenin yarısına kadar kaynatılmış, soğutulmuş su ilave edip, iyice 
çalkalayınız. 1 -2 dakika bekledikten sonra çizgi seviyesine kadar su koy up tekrar 
çalkalayınız .  
 
Her kullanımdan önce şişeyi çalkalayınız. Ölçekli kaşık yardımıyla yeterli miktarda 
aldığınız ilacı yutunuz.  
 
Değişik yaş grupları:  
 
Çocuklarda kullanımı:  
Doktorunuz SULCİD dozunu çocuğunuzun ağırlığına ve hastalığın şiddetine gör e 
belirleyecektir.  
 
Yaşlılarda kullanımı:  
Yaşlı hastalarda böbrek fonksiyonları yeterli düzeyde ise doz ayarlaması na gerek yoktur.  
 
Özel kullanım durumları:  
 
Böbrek yetmezliği:  
Böbrek yetmezliğiniz var ise SULCİD ’i kaç saat ara ile alacağınızı doktorunuz 
belirleyecektir.  
 5/6 Eğer SULCİD ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla SULCİD kullandıysanız:  
 
SULCİD ’den kullanmanız gerekenden fazlasını kullanmışs anız bir doktor veya eczacı ile 
konuşunuz. 
 
SULCİD’ i kullanmayı unutursanız  
 
SULCİD ’in düzenli olarak günün aynı saatinde alınması önemlidir. Bir dozu almayı 
unuttuğunuzda, bir sonraki dozu zamanı geldiğinde alınız. 
 
Unutulan dozları dengelemek için çift doz uygulamayınız. 
 
SULCİD ile tedavi sonlandırıldığında oluşabilecek etkiler  
 
Doktorunuz tedaviyi kesmenizi söylemedikçe SULCİD ’i almaya devam etmeniz 
önemlidir.  
 
4. Olası yan etkiler nelerdir?  
 
Tüm ilaçlar gibi SULCİD ’in içeriğinde bulunan maddelere duyar lı olan kişilerde yan 
etkiler olabilir.  
 
Aşağıdakilerden herhangi birini fark ederseniz, doktorunuza söyleyiniz :  
 
Gastrointestinal hastalıklar: Bulantı, kusma ve ishal en yaygın yan etkilerdir. Dışkıda kan 
(koyu renkli dışkı) görülebilir.  
 
Deri ve deri altı doku hastalıkları: En yaygın yan etkiler deride kızarıklık, kaşıntıdır. 
Ayrıca olası diğer deri hastalıkları görülebilir.  
 
Kan ve lenf sistemi hastalıkları: Kan değerlerinde değişiklikler görülebilir. Bu değişiklikler 
tedavinin sonlandırılmasıyla geri  dönüşümlüdür.  
 
Hepato -bilier hastalıklar: Karaciğer hasarını gösteren geçici laboratuvar bulguları 
gözlenmiştir.  
 
Ampisilin kullanımına bağlı istenmeyen reaksiyonlar zaman zaman gözlenir.  
Enfeksiyöz mononükleoz viral kökenli bir hastalıktır. Mononükleoza sahip hastaların 
büyük çoğunluğu ampisilin aldığında deri döküntüsü görüldüğünden AMPİSİD 
kullanmamalıdır.  
 
Aşağıda belirtilen yan etkilerden birini gözlemlerseniz hemen doktorunuza başvurunuz:  
-Nefes almada güçlük veya göğüste sıkışma  
-Göz kapakları nın, yüzün veya dudakların şişmesi  
-Deride yumrular, tüm vücutta kırmızı kaşınan noktalar veya kaşıntı  
 6/6 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin rapor lanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonun a tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM) ’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. SULCİD’ in saklanması  
 
SULCİD ’i çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız. 
 
Sulandırılarak hazırlanmış SULCİD süspansiyon buzdolabında saklanmalı ve 
dondurulmamalıdır. Sulandırıldıktan sonra 14 gün içinde kullanılmayan kısımlar 
atılmalıdır.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra SULCİD ’i kullanmayınız.  
 
Eğer üründe ve/veya ambalajında bozukluklar fark ederseniz SULCİD ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
 
Ruhsat sahibi: İ.E. ULAGAY İlaç Sanayii TÜRK A.Ş. Maslak Mah. Sümer Sok. No: 4  
Maslak Office Building Kat: 7 -8 34485 Maslak, Sarıyer/İstanbul  
 
Üretim yeri : İ.E. ULAGAY İlaç Sanayii TÜRK A.Ş.  Davutpaşa Cad. No:12 34010  
Topkapı/ İSTANBUL  
 
Bu kullanma talimatı 31/07/2017 tarihinde onaylanmıştır.  
 
 