KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOBRAZON %0.3+%0.1 göz damlası, süspansiyon
Steril
2. KALİTATİF VE KANTİTATİF BİLEŞİM
Etkin madde:
1 ml süspansiyon 3 mg tobramisin ve 1 mg deksametazon içerir.
Yardımcı madde(ler):
Benzalkonyum klorür………………...............0,1 mg/mL
Yardımcı maddeler için 6.1’e bakınız.
3. FARMASÖTİK FORM
Göz damlası, süspansiyon
Kırık beyaz renkte süspansiyon.
4. KLİNİK ÖZELLİKLER
4.1. Terapötik endikasyonlar
Bir kortikosteroidin endike olduğu, süperfisyal bakteriyel infeksiyon veya bakteriyel oküler
infeksiyon riski bulunan, steroidlere duyarlı inflamatuvar oküler vakalarda (örneğin palpebral
ve bulber konjunktivada, korneada ve göz küresinin ön segmentinde görülen inflamatuvar
durumlar, kronik anterior üveit ve kimyasal, radyasyon ya da termal yanmalardan
kaynaklanan korneal yaralanma veya yabancı cisimlerin penetrasyonu) endikedir.
Ayrıca katarakt ameliyatı sonrasında inflamasyon tedavisinde ve infeksiyon profilaksisinde de
kullanılmaktadır.
4.2. Pozoloji ve uygulama şekli
Göze uygulanır.
Pozoloji/uygulama sıklığı ve süresi:
Her dört ila altı saatte bir konjonktival keseye bir ya da iki damla damlatılır. İlk 24 ila 48
saatte doz her iki saatte bir ya da iki damlaya çıkartılabilir. Klinik belirtilerde düzelme
1görülürse sıklık kademeli olarak azaltılır. Tedavinin erken bırakılmamasına dikkat
edilmelidir.
Ağır hastalıkta inflamasyon kontrol edilene kadar her saat bir ya da iki damla damlatılır ve 3
gün boyunca sıklık kademeli olarak her iki saatte bir ya da iki damlaya düşürülür, sonra 5 ila
8 gün boyunca her 4 saatte bir ya da iki damla ve sonunda gerekli görülürse son 5 ila 8 gün
boyunca günde bir ya da iki damla damlatılır.
Katarakt ameliyatı sonrasında doz, ameliyattan sonraki günden itibaren 24 güne kadar günde
dört kere bir damladır. Tedaviye ameliyattan önceki gün, günde dört kere bir damlayla
başlanılabilir ve ameliyattan sonra bir damla, 23 güne kadar ise günde dört kere bir damlayla
devam edilebilir. Gerekirse tedavinin ilk iki gününde sıklık her iki saatte bir damlaya
çıkartılabilir.
Göz içi basıncının düzenli olarak gözlenmesi tavsiye edilir.
Uygulama şekli:
Kullanmadan önce şişe iyice çalkalanmalıdır.
Oküler kullanım içindir. TOBRAZON göze damlatılarak kullanılır, göze enjekte edilmez.
Kontaminasyonunu önlemek için damlalık ucunun ve süspansiyonun, göz kapağına, çevresine
veya diğer yüzeylere değdirmemeye dikkat edilmelidir.
Damlatmadan sonra göz kapağının yavaşça kapatılması ve nazolakrimal kanalın oklüzyonu
tavsiye edilir. Bu önlem, oküler yoldan uygulanan tıbbi ürünün sistemik absorpsiyonunu
azaltabilir ve sistemik yan etkilerin azalmasını sağlar.
Topikal yoldan uygulanan diğer oküler tıbbi ürünlerle birlikte kullanılması halinde, art arda
iki uygulama arasında 5 dakikalık ara verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Tobramisin/deksametazon, bu hasta popülasyonlarında çalışılmamıştır. Yine de, ürünün
topikal uygulamasından sonra deksametazon ve tobramisinin sistemik absorbsiyonu düşük
olacağından doz ayarlaması gerekli değildir.
Pediyatrik popülasyon:
Pediyatrik hastalarda kullanılmaz (bkz. Bölüm 4.4. Özel kullanım uyarıları ve önlemleri).
Bakteriyel kaynaklı eksternal oküler inflamasyon nedeniyle 7 gün süreyle tedavi edilen 2
yaşın altındaki çocuklardan elde edilen güvenlilik ve etkililik verileri mevcut değildir.
2Katarakt ameliyatı gerekecek pediyatrik hastalarda kullanma olasılığı değerlendirilebilir.
Geriyatrik popülasyon:
Yaşlılarda özel bir doz ayarlamasına gerek yoktur.
4.3. Kontrendikasyonlar
 Tobramisin, deksametazon veya bölüm 6.1’deki yardımcı maddelerden herhangi birine
karşı aşırı duyarlılık durumlarında
 Epitelyal herpes simpleks keratiti (dendritik keratit), çiçek, suçiçeği ve kornea ve
konjonktivanın diğer viral hastalıklarında,
 Mycobacterium tuberculosis, Mycobacterium leprae veya Mycobacterium avium gibi
aside dirençli basiller nedeniyle oluşan, ancak bunlarla sınırlı olmayan mikobakteriyel göz
enfeksiyonlarında,
 Oküler yapıların fungal hastalıklarında,
 Gözde tedavi edilmemiş iltihaplı infeksiyon durumlarında kontrendikedir.
4.4. Özel kullanım uyarıları ve önlemleri
Sadece topikal oftalmik kullanım içindir. Göze enjekte edilmez.
Uzun süreli kullanım (klinik deneylerde kullanılan maksimum süreden [24 gün] daha uzun)
ya da artırılan uygulama sıklığı, optik sinirde hasar ve görme keskinliği ile görme alanında
azalma ile sonuçlanan oküler hipertansiyon/glokom ve posterior subkapsüler katarakt
oluşumuyla sonuçlanabilir. Sistemik ve topikal kortikosteroid kullanımıyla birlikte görme
bozukluğu bildirilebilir. Hastada bulanık görme veya diğer görme bozuklukları gibi
semptomlar görülürse, sistemik ve topikal kortikosteroidlerin kullanımından sonra bildirilen
katarakt, glokom veya santral seröz koryoretinopati (CSCR) gibi nadir hastalıkların
değerlendirilmesi için hastanın bir göz doktoruna yönlendirilmesi düşünülmelidir Duyarlı
hastalarda artan göz içi basıncı alışılmış dozlarda bile ortaya çıkabilir. Uzun süreli
kortikosteroid tedavisi alan hastaların intraoküler basıncı düzenli ve sık kontrol edilmelidir.
Bu durum kortikosteroidle uyarılmış oküler hipertansiyon riskinin özellikle çocuklarda daha
yüksek olması ve yetişkinlere göre daha erken ortaya çıkma nedeniyle önemlidir.
TOBRAZON pediyatrik hastalarda kullanım için onaylanmamıştır.
Kortikosteroid kaynaklı artmış göz içi basınç ve/veya katarakt oluşumuna yatkın hastalarda
(örn: diyabetik hastalarda) bu vakaların görülme riski daha fazladır.
3Oküler deksametazonun sistemik emilimi ile ilişkili Cushing sendromu ve/veya adrenal
baskılanma, CYP3A4 inhibitörleri (ritonavir ve kobisistat dahil) ile tedavi edilen hastalar ve
çocuklar dahil yatkın hastalarda yoğun veya uzun süreli kesintisiz tedaviden sonra meydana
gelebilir. Bu durumlarda tedavi dereceli olarak bırakılmalıdır.
Diğer aminoglikozidler ile çapraz reaksiyonlar oluşabilir ve topikal oküler tobramisine duyarlı
olan hastaların ayrıca diğer topikal ve/veya sistemik aminoglikozidlere duyarlı olabileceği
düşünülmelidir.
Sistemik tobramisin tedavisi alan hastalarda nörotoksisite, ototoksisite ve nefrotoksisiteyi
içeren ciddi advers reaksiyonlar görülmüştür. Eş zamanlı kullanılacaksa dikkatli olunmalıdır.
Steroid tedavisinin kullanıldığı inatçı korneal ülserlerde fungal infeksiyon gelişmiş olma
olasılığı dikkate alınmalıdır. Eğer fungal enfeksiyon gelişirse, steroid tedavisi kesilmelidir.
Diğer antibiyotiklerde olduğu gibi, tobramisin uzun süre kullanımı, mantarlar dahil tedaviye
duyarlı olmayan organizmaların aşırı üremesiyle sonuçlanabilir. Süperinfeksiyon oluşursa,
uygun bir tedavi hemen başlatılmalıdır.
Uzun süreli kullanım, konak hücre yanıtı baskılamasından ötürü sekonder oküler
infeksiyonlara da sebebiyet verebilir. Kortikosteroidler bakteriyel, viral, fungal veya parasitik
infeksiyonlara direnci azaltabilir, oluşumuna yardımcı olabilir ve infeksiyonun klinik
belirtilerini maskeleyebilir.
İmmün cevabın baskılanmasının ardından sekonder bakteriyel oküler infeksiyon da
görülebilmektedir. Kortikosteroid ilaçlar ile tedavi, gözün akut iltihaplı enfeksiyonlarını
gizleyebilir ya da azdırabilir. Kornea ya da skleranın incelmesine neden olan hastalıklarda,
topikal steroidlerin kullanımıyla perforasyon meydana geldiği bilinmektedir.
Bazı hastalarda topikal olarak uygulanan aminoglikozitlere karşı hassasiyet görülebilir.
Hassasiyet şiddeti, lokal etkilerden genel reaksiyonlara (örn. eritem, kaşınma, ürtiker, deri
döküntüsü, anafilaktik reaksiyonlar ya da bullöz reaksiyonlar gibi) kadar değişkenlik
gösterebilir. Eğer bir duyarlık reaksiyonu oluşursa, ürünün kullanımı kesilmelidir.
Göze topikal yoldan uygulanan kortikosteroidler, korneal yara iyileşmesini geciktirebilir.
Topikal Non-Steroidal Antienflamatuvar İlaçların (NSAID) iyileşme üzerinde yavaşlatıcı ve
geciktirici etkisi bilinmektedir. Topikal NSAID ve topikal steroid ilaçlar ile birlikte kullanımı
potansiyel iyileşme problemlerini artırabilir. Kornea ya da skleranın incelmesine sebebiyet
veren hastalıklarda topikal kortikosteroidlerin kullanımı ile perforasyonların görüldüğü
bilinmektedir.
Hastalara oküler infeksiyon varken kontakt lens takmamaları tavsiye edilmelidir. Tobramisin
ve deksametazon göz damlası süspansiyonu koruyucu olarak benzalkonyum klorür maddesini
4içerdiğinden, tahrişe neden olabilir ve yumuşak kontakt lenslerin renklerini bozduğu da
bilinmektedir. Bu nedenle, hastalar TOBRAZON uygulamasından önce kontakt lensleri
çıkarmalı ve TOBRAZON damlattıktan sonra kontakt lensleri takmadan önce 15 dakika
beklemeleri konusunda uyarılmalıdırlar.
4.5. Diğer tıbbi ürünler ile etkileşimler ve diğer etkileşim şekilleri
Topikal NSAID ve topikal steroid ilaçlar ile birlikte kullanımı potansiyel iyileşme
problemlerini artırabilir. Ritonavir ile tedavi edilen hastalarda deksametazonun plazma
konsantrasyonları artabilir (bkz. Bölüm 4.4. Özel kullanım uyarıları ve önlemleri).
CYP3A4 inhibitörleri (ritonavir ve kobisistat dahil): deksametazon klirensini azaltarak artmış
etkiler ve adrenal baskılanma/Cushing sendromu ile sonuçlanabilir. Faydalar artmış sistemik
kortikosteroid yan etkileri riskine ağır basmadığı sürece kombinasyondan kaçınılmalıdır;
kullanılması durumunda hastalar sistemik kortikosteroid etkileri açısından izlenmelidir.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyonlara ilişkin hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tobramisin/deksametazonun gebe kadınlarda kullanımına ilişkin yeterli veri mevcut değildir.
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
Tobramisin/deksametazonun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3. Klinik öncesi güvenlik verileri). İnsanlara yönelik potansiyel risk bilinmemektedir.
TOBRAZON gerekli olmadıkça gebelik döneminde kullanılmamalıdır. Gebelik sırasında
sadece potansiyel yarar, potansiyel fötal riskten fazlaysa kullanılmalıdır.
5Gebe kadınlara oral ve parenteral yoldan uygulanan aminoglikozitlerle (tobramisin dahil)
ilgili bir çalışma, saptanabilir fötal risk olmadığını göstermiştir. Ancak, eğer gebelik
döneminde aminoglikozit alınmışsa, aminoglikozitlerin plasentaya geçmesi ya da fötus veya
yeni doğanlar üzerinde etki etmesi göz önünde bulundurulmalıdır.
Aminoglikozitlerin fötusta teratojenik, ototoksik veya neftotoksik olduğuna dair kesin kanıtlar
olmasa bile, bu etkilerin olası olduğu varsayılmalılar. Gebelik sırasında uzun süreli veya
tekrarlanan kortikoid kullanımı, artmış intra-uterin büyüme geriliği riski ile
ilişkilendirilmiştir. Gebelik esnasında anlamlı dozlarda kortikosteroid kullanan gebelerin yeni
doğan bebekleri hipoadrenalizmin belirtileri açısından dikkatle gözlemlenmelidir.
Laktasyon dönemi
Sistemik olarak uygulanan kortikosteroidler insan sütüne geçmektedir ve büyümeyi
baskılayabilir, endojen kortikosteroid üretimi ile etkileşebilir ya da diğer istenmeyen etkilere
neden olabilir. Kortikosteroidlerin topikal uygulamasının insan sütünde tespit edilebilir
miktarlar üretmeye yeterli sistemik absorpsiyon sağlayıp sağlamayacağı bilinmemektedir.
TOBRAZON, potansiyel faydaları potansiyel riske ağır basmadıkça emzirme süresince
kullanılmamalıdır.
Üreme yeteneği/Fertilite
Tobramisinin insan ve hayvan fertilitesi üzerindeki etkilerini değerlendirmek için çalışma
yapılmamıştır. Deksametazonun erkek veya dişi fertilitesi üzerindeki etkisini değerlendirmek
için klinik veri sınırlıdır. Deksametazon, önceden koryonik gonadotropin uygulaması yapılan
sıçan modelinde fertilite üzerinde advers etkiye sahip olmamıştır.
4.7. Araç ve makine kullanımı üzerindeki etkiler
TOBRAZON’un araç ve makine kullanımı üzerine önemli bir etkisi yoktur. Diğer göz
damlalarında olduğu gibi, geçici olarak bulanık görme ya da diğer görsel bozukluklar araba ya
da makine kullanımı etkileyebilir. İlaç damlatıldıktan sonra bulanık görme gelişirse hasta,
arabayı ya da makineyi kullanmadan önce görüntü netleşene kadar beklemelidir.
4.8. İstenmeyen etkiler
1600’ün üzerinde hastanın katıldığı klinik çalışmalarda tobramisin ve deksametazon günde 6
defaya kadar uygulanmıştır. Yapılan bu klinik çalışmalarda tobramisin, deksametazon
kombinasyonu ya da yardımcı maddeleri ile ilgili hiçbir ciddi oftalmik ya da sistemik advers
6reaksiyon bildirilmemiştir. Tobramisin ve deksametazon kombinasyonu ile ilgili en sık
raporlanan advers etkiler; göz ağrısı, artmış göz içi basınç, gözde tahriş (damlatma sonrası
yanma) ve göz kaşıntısıdır (hastaların %1'inden azında gelişmiştir).
Aşağıdaki advers reaksiyonlar tobramisin ve deksametazon ile ilgili klinik çalışmalar ve
pazarlama sonrası edinilen deneyimler esnasında rapor edilmiştir. Advers etkiler; çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000
ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Hipersensitivite, anafilaktik reaksiyonlar
Sinir sistemi hastalıkları
Yaygın olmayan: Baş ağrısı
Bilinmiyor: Sersemlik
Göz hastalıkları
Yaygın olmayan: Göz ağrısı, oküler kaşıntı, oküler rahatsızlık (damlatma sonrası geçici
yanma ya da iğnelenme), oküler hipertansiyon, konjoktival ödem, artmış göz içi basıncı,
gözde irritasyon
Seyrek: Keratit, gözde alerji, bulanık görme (bkz. Bölüm. 4.4), göz kuruluğu, oküler hiperemi
Bilinmiyor: Göz kapağında ödem, göz kapağı eritemi, midriyazis, göz yaşında artış
Endokrin hastalıkları
Bilinmiyor: Adrenal baskılanma, Cushing sendromu (bkz. bölüm 4.4)
Solunum, göğüs hastalıkları ve mediastinal hastalıklar
Yaygın olmayan: Rinore, laringospazm
Gastrointestinal hastalıklar
Seyrek: Tat alma bozukluğu (disguzi)
Bilinmiyor: Bulantı, karında rahatsızlık
7Deri ve deri altı doku hastalıkları
Bilinmiyor: Döküntü, yüzde şişlik, eritema multiforme, pirürit
Seçili Advers Reaksiyonların Tanımı
Aşağıda belirtilen advers reaksiyonlar deksametazon oftalmik süspansiyon kullanımını
takiben gözlenmektedir:
Sinir sistemi hastalıkları
Yaygın: Baş ağrısı
Göz hastalıkları
Yaygın: Gözde irritasyon*, oküler hiperemi*, göz kapağı eritemi, gözde anormal his*
Solunum, göğüs hastalıkları ve mediastinal hastalıklar
Yaygın: Geniz akıntısı
Aşağıda belirtilen advers reaksiyonlar Tobramisin oftalmik süspansiyon kullanımını takiben
gözlenmektedir:
Göz hastalıkları
Yaygın: Oküler hiperemi, gözde ağrı
Yaygın olmayan: Gözde kaşıntı*, oküler rahatsızlık*, gözde alerji, göz kapağında ödem*,
konjonktivit*, gözde kamaşma, göz yaşında artış*, keratit*
*Bu advers reaksiyonlar TOBRAZON’un pazarlama sonrası dönem sırasında gözlenmiştir
Topikal oftalmik kortikosteroidlerin uzun süreli kullanımı, göz sinirinin hasar görmesi ile göz
içi basıncının artması, görme keskinliğinin azalması ve görüş alanı kusurları, posterior
subkapsüler katarakt oluşumu ve yara iyileşmesinin gecikmesi ile sonuçlanabilmektedir.
Kortikosteroid bileşeni nedeniyle, korneanın ya da skleranın incelmesine neden olan
hastalıklarda, özellikle uzun tedavilerden sonra olmak üzere daha yüksek bir perforasyon riski
bulunmaktadır (bkz. bölüm 4.4. Özel kullanım uyarıları ve önlemleri).
Kortikosteroid ve antimikrobiyaller içeren kombinasyonların kullanımından sonra ikincil
enfeksiyon gelişimi gerçekleşmiştir. Mantara bağlı kornea enfeksiyonları özellikle uzun süreli
steroid uygulamaları ile rastlantısal olarak gelişmeye yatkındır.
8Nörotoksisite, ototoksisite ve nefrotoksisite de dahil olmak üzere ciddi advers reaksiyonlar
sistemik tobramisin tedavisi alan hastalarda görülmüştür.
Bazı hastalarda da topikal olarak uygulanan aminoglikozitlere karşı duyarlılık görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 09).
4.9. Doz aşımı ve tedavisi
Bu ürünün özelliklerinden ötürü doz aşımı halinde (şişe içeriğinin kazara içilmesi halinde
bile) toksik bir etki beklenmemektedir. TOBRAZON’un doz aşımının klinik olarak belirgin
belirti ve semptomları (punktat keratit, eritem, gözyaşında artış, ödem ve göz kapağında
kaşınma) bazı hastalarda görülen advers reaksiyon etkilerine benzeyebilir. TOBRAZON’un
topikal doz aşımı, gözlerden ılık suyla yıkanarak giderilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Göz ilaçları-antiinflamatuvar ve antiinfektif kombinasyonu;
kortikosteroid ve antiinfektif kombinasyonları.
ATC kodu: S01CA01
Deksametazon
Gözün inflamatuvar durumlarının tedavisinde kortikosteroidlerin etkililiği tespit edilmiştir.
Kortikosteroidler anti-inflamatuvar etkilerini, vasküler endotel hücre adezyon moleküllerinin,
siklooksijenaz I veya II’nin ve sitokin ekspresyonunun baskılanması yoluyla gösterir. Bu etki,
pro-inflamatuvar mediyatörlerin azalmasıyla ve dolaşımdaki lökositlerin vasküler endotele
adezyonunun baskılanmasıyla sonuçlanır, böylece iltihaplı oküler dokuda toplanmalarını
önler. Deksametazon diğer bazı steroidlere kıyasla mineralokortikoid etkinliği daha az olan,
belirgin bir anti-inflamatuvar etki gösteren en güçlü anti-inflamatuvar ajanlardan biridir.
9Tobramisin
Tobramisin güçlü, geniş spektrumlu, hızlı bakterisidal bir aminoglikozid antibiyotiktir.
Ribozomda polipeptitlerin bir araya gelmesini ve sentezini inhibe ederek, bakteri hücreleri
üzerindeki esas etkisini gösterir. Bu kombinasyonda tobramisin, duyarlı bakterilere karşı
antibakteriyel koruma sağlamaktadır.
Duyarlı organizmaları orta duyarlı organizmalardan, orta duyarlı organizmaları da dirençli
organizmalardan ayıran aşağıdaki MIC kırılma noktalarının S (≤ 4 mcg/ml, R (≥ 8 mcg/ml)
olduğu varsayılır: Direnç prevalansı, coğrafi olarak ve belli türler için zamana göre farklılık
gösterebilir ve özellikle ciddi enfeksiyonların tedavisinde direnç ile ilgili yerel bilgi istenir.
Direncin lokal prevalansının, en azından bazı enfeksiyon tiplerinde ajanın yararlılığının
sorgulanabileceği şekilde olduğu durumlarda, gerektiğinde uzman tavsiyesi alınmalıdır.
Aşağıdaki bilgi, bakterilerin tobramisin ve deksametazon kombinasyonunda bulunan
tobramisine karşı duyarlı olup olmayacağı olasılıkları ile ilgili sadece tahmini bir
yönlendirmede bulunur.
İzolatları duyarlı ya da dirençli olarak sınıflandıran kırılma noktası tanımları, sistemik olarak
uygulanan antibiyotiklerin klinik etkinliğini tahmin etmede faydalıdır. Bununla birlikte,
antibiyotikler doğrudan enfeksiyon yerine topikal olarak çok yüksek konsantrasyonlarda
uygulandığında, bu kırılma noktaları geçerli olmayabilir. Sistemik kırılma noktaları tarafından
dirençli olarak sınıflandırılacak çoğu izolat, gerçekte topikal olarak başarıyla tedavi edilir.
İn vitro çalışmalar tobramisinin, aşağıdaki tabloda listelenen yaygın oküler patojenler ile
yaygın deri flora bakterilerinin çoğu cinsine karşı aktif olduğunu göstermiştir.
Kategoriler Avrupa’da edinilmiş direnç sıklığı
Duyarlı türler
Aerobik gram-pozitif mikroorganizmalar
Corynebacterium türleri %0-3
Staphylococcus aureus methicillin-Sa %0-3
Staphylococcus epidermidis methidllln-Sa %0-28
Diğer koagülaz negatif stafilokoklar %0-40
Aerobik gram-negatif mikroorganizmalar
Acinetobacter türleri %0
Citrobacter türleri %0
Escherichia coli %0
10Enterobacter türleri %0
Haemophilus influenzae %0
Klebsiella türleri %0
Moraxella türleri %0
Proteus türleri %0
Pseudomonas aeruginosa %0
Orta derecede duyarlı türler (İn vitro, orta duyarlılık)
Aerobik gram-negatif mikroorganizmalar
Serratia marcesans
Doğal olarak dirençli organizmalar
Aerobik gram-pozitif mikroorganizmalar
Enterococcus türleri
Staphylococcus aureus methicilin-Ra %50-70
Staphylococcus epidermidis methicillin-Ra %30-40
Streptococcus pneumoniae
Streptococcus türleri
Aerobik gram-negatif mikroorganizmalar
Burkholderia cepacia
Stenotrophomonas maltophilia
Anaerobik mikroorganizmalar
Zorunlu anaerob bakteriler
Diğer
Chlamydia türleri
Mycoplasma türleri
Rickettsia türleri
aMetisiline duyarlı (S), metisiline dirençli (R). Beta-laktam (yani, metisilin; penisilin) direnç
fenotipi, aminoglikozit direnç fenotipi ile ilişkili değildir ve her ikisinin de virülans fenotipi
ile ilişkisi yoktur. Metisiline dirençli (R) bazı S. aureus cinsleri (MRSA), tobramisine karşı
duyarlıdır (MIC: S<4); bunun aksine metisiline duyarlı (S) bazı S. aureus cinsleri (MSSA) de
tobramisine karşı dirençlidir (MIC: S>8).
Metisiline direnç (R) sıklığı, bazı Avrupa ülkelerinde tüm stafilokokların %50’sine kadar
olabilir.
11Pediyatrik popülasyon
Tobramisin ve deksametazon kombinasyonunun çocuklardaki güvenliliği ve etkililiği, geniş
klinik deneyimler ile belirlenmiştir; ancak sadece sınırlı sayıda veri mevcuttur. Bakteriyel
konjonktivitlerin tedavisi için tobramisin ve deksametazon süspansiyonu ile yapılan bir klinik
çalışmada, yaşları 1 ila 17 arasında değişen 29 çocuk hasta, 5 ila 7 gün süreyle her 4 ila 6
saatte bir 1 veya 2 damla tobramisin ve deksametazon kombinasyonu ile tedavi edilmiştir. Bu
çalışmada, yetişkin ve çocuk hastalar arasında güvenlilik profilinde farklılık gözlenmemiştir.
Diğer bilgiler
Gentamisin ve tobramisin gibi aminoglikozidler arasındaki çapraz direnç enzim
modifikasyonları, Adeniltransferaz (ANT) ve Asetiltransferazın (ACC) özgüllüğüne bağlıdır.
Bununla birlikte, aminoglikozid antibiyotikler arasındaki çapraz direnç, çeşitli modifiye edici
enzimlerin farklılaşan özgüllüklerine bağlı olarak değişkenlik gösterir. Aminoglikozidlere
karşı kazanılmış direncin en yaygın mekanizması, plazmid ve transpozonla kodlanmış
modifiye edici enzimlerin antibiyotik inaktivasyonudur.
5.2. Farmakokinetik özellikler
Genel özellikler
Tobramisin, suda kolayca çözünen ve kloroform ve eter gibi organik çözücülerde hemen
hemen hiç çözünmeyen beyaz ya da beyazımsı tozdur.
Deksametazon, suda hemen hemen hiç çözünmeyen beyaz ya da beyazımsı, kristal tozdur.
Tobramisin
Hayvanlar üzerinde yapılan çalışmalar tobramisinin, oküler uygulamayı takiben korneadan
absorbe olduğunu göstermiştir. Renal fonksiyonu normal olan hastalara sistemik uygulama
sonrasında, yaklaşık 2 saatlik bir plazma yarılanma ömrü gözlenmiştir. Tobramisin, varsa çok
az biyotransformasyon ile neredeyse sadece glomerüler filtrasyon ile elimine edilir. 2 günlük
topikal oküler tobramisin/deksametazon rejimi sonrasında tobramisinin plazma
konsantrasyonları, çoğu gönüllüde ölçüm sınırının altında ya da düşük düzeyde (≤0,25
mikrogram/ml) olmuştur.
Deksametazon
Oküler uygulamayı takiben, deksametazon, korneada ve göz sıvısında 1-2 saat içinde ulaşılan
maksimum konsantrasyonlar ile göze absorbe olur. Deksametazonun plazma yarılanma ömrü
12yaklaşık 3 saattir. Deksametazon metabolitler gibi geniş ölçüde elimine edilir. Tobramisin ve
deksametazon kombinasyonunun topikal oküler uygulamasını takiben deksametazona
sistemik maruziyet düşüktür. Son topikal dozdan sonraki deksametazon pik plazma seviyeleri,
art arda iki gün boyunca günde dört kere her göze birer damla tobramisin ve deksametazon
kombinasyonunun uygulanmasının ardından 220 ila 888 pg/ml (ortalama 555 ± 217 pg/ml)
arasında değişmiştir.
Doğrusallık/Doğrusal olmayan durum:
Tobramisinin topikal oküler uygulamasının ardından artan tobramisin doz
konsantrasyonlarıyla oküler veya sistemik maruziyet test edilmemiştir. Bu nedenle, topikal
oküler dozla maruziyetin doğrusallığı belirlenememiştir. %0.3 tobramisinle %0.033 topikal
oküler doz konsantrasyonunda deksametazon için ortalama C , yaklaşık 25 ng/mL
maks
değerinde tobramisin ve deksametazon kombinasyonundan daha düşük görünmüştür; fakat bu
düşüş dozla orantılı olmamıştır.
Hastalardaki karakteristik özellikler
Böbrek/Karaciğer yetmezliği:
Bu hasta gruplarında tobramisinin ve deksametazonun farmakokinetiği çalışılmamıştır.
Pediyatrik popülasyon:
Topikal oküler tobramisin dahil olmak üzere, aminoglikozitler çocuklar, bebekler ve
yenidoğanlarda ciddi gram-negatif enfeksiyonları tedavi etmek için yaygın olarak
kullanılmıştır. Tobramisinin çocuklardaki klinik farmakolojisi, sistemik uygulamanın
ardından tanımlanmıştır.
İntravenöz dozlama ardından, deksametazon pediyatrik hastalardaki farmakokinetiğinin,
yetişkinlerden farklılık göstermediği görülmektedir.
Geriyatrik popülasyon:
Yetişkinler ve yaşlılar arasında klinik açından herhangi bir güvenlilik ve etkilililik farkı
gözlemlenmemiştir.
5.3. Klinik öncesi güvenlilik verileri
Klinik dışı veriler, geleneksel yinelenen doz topikal oküler toksisite çalışmaları, genotoksisite
veya karsinojenisite çalışmalarına dayanılarak, tobramisin veya deksametazona topikal oküler
13maruziyetin insanlar için özel bir tehlike oluşturmadığını göstermiştir. Tobramisin ve
deksametazon ile klinik dışı reprodüktif ve gelişimsel çalışmalardaki etkiler, sadece
maksimum insan oküler dozajından yeterli ölçüde fazla olduğu düşünülen maruziyetlerde
gözlemlenmiştir ve düşük dozda kısa süreli tedavi seyirleri için klinik kullanım açısından az
oranda anlamlılık ortaya koymuştur.
Tobramisinin, sıçanlarda veya tavşanlarda teratojenisiteye neden olduğu gösterilmemiştir.
% 0.1 deksametazonun oküler uygulaması tavşanlarda fötal anomaliye neden olmuştur.
Deksametazonun koryonik gonadotropin ile aşılanmış sıçan modelinde kadın fertilitesi
üzerinde olumsuz bir etkisi yoktur.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Tiloksapol
Disodyum edetat
Sodyum klorür
Hidroksi etil selüloz
Sodyum sülfat (E514)
Sülfürik asit ve/veya sodyum hidroksit (pH ayarı için)
Enjeksiyonluk su
6.2. Geçimsizlikler
Geçerli değildir. Geçimsizlik konusunda spesifik çalışmalar yapılmamıştır.
6.3. Raf ömrü
24 ay
Şişe açılıncaya kadar sterildir, açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
25˚C altındaki oda sıcaklıklarında saklanmalıdır. Dondurulmamalıdır.
Şişe dik durumda saklanmalıdır. Kullandıktan sonra şişe sıkıca kapatılmalıdır.
6.5. Ambalajın niteliği ve içeriği
TOBRAZON 5mL çözelti içeren LDPE şişelerde kullanıma sunulur.
146.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2020/36
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.02.2020
Ruhsat yenileme tarihi:
10. KÜB’ÜN YENİLENME TARİHİ
15