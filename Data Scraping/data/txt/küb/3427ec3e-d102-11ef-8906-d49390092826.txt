KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCTAGAM 10 g/200 mL IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin maddeler:
1 mL çözelti içinde:
İnsan normal immünglobulini (IVIg) 50 mg
(En az %95 IgG içeren saflıktadır)
Her bir 200 mL’lik flakon 10 g insan normal immünglobulini içerir.
IgG alt gruplarının dağılımı (yaklaşık):
IgG % 60
1
IgG % 32
2
IgG % 7
3
IgG % 1
4
Maksimum immünglobulin A (Ig A) içeriği: 200 mikrogram/mL’dir.
İnsan donörlerin plazmasından üretilmiştir.
Yardımcı maddeler:
Bu ilaç, her 100 mL’de 35 mg sodyum içerir. Bu miktar, Dünya Sağlık Örgütünün erişkin bir
kişide günlük maksimum sodyum alımı için önerdiği 2 g’ın %1,75’ine eşdeğerdir.
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti.
Çözelti berrak ya da hafif opalesan, renksiz veya hafif sarı renktedir. Sıvı preparatın pH değeri
5,1-6, osmolalitesi ≥240 mosmol/kg’dır.
4. KLİNİK ÖZELLİKLER
4.1. Terapötik endikasyonlar
1. İmmün yetmezlik durumlarında replasman tedavisi için;
a. Antikor üretiminin bozulduğu primer (Konjenital) immün yetmezliklerde
b. Şiddetli veya tekrarlayan enfeksiyonlar gelişen, antimikrobiyal tedavinin
yetersiz kaldığı ve kanıtlanmış spesifik antikor yetmezliği (SAE)* olan ya da
serum IgG düzeyi <4 g/L olan hastalarda sekonder immün yetmezliklerde (SİY)
kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit
antijen aşılarına en az 2 kat artış sağlanamaması
2. İmmünmodülatuar etki için;
1a. Kanama riski yüksek olan veya cerrahi müdahale öncesi trombosit sayısının
yükseltilmesi gereken immün trombositopeni (ITP) olgularında
b. Guillain-Barré sendromunda
c. Kawasaki hastalığında
d. Multifokal Motor Nöropati (MMN) hastalığında
e. Kronik Enflamatuvar Demiyelinizan Polinöropatinin akut tedavisinde (KIDP)
f. Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin denetiminde
başlatılmalı ve izlenmelidir.
Pozoloji/Uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde, hastanın farmakokinetik ve klinik yanıtına bağlı olarak dozun bireysel
şekilde ayarlanması gerekebilir. Vücut ağırlığı normalin altında ve üstünde olan hastalarda,
vücut ağırlığına dayalı dozun ayarlanması gerekebilir. Aşırı kilolu hastalarda doz, fizyolojik
standart vücut ağırlığına dayanmalıdır.
Bir rehber olarak aşağıdaki doz şemaları verilmektedir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu, bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg’dır.
Serum immünglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g /kg/ay düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (örneğin, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopeni
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içinde bir kez tekrarlanabilir veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
2Guillain Barré Sendromu
5 gün süreyle 0,4 g/kg/gün dozunda uygulanır.
Kawasaki Hastalığı
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) Hastalığında
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik enflamatuvar demiyelinizan polinöropati (KIDP)
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklarda ve adolesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
OCTAGAM ilk 30 dakikada 1 mL/kg/saat hızıyla intravenöz olarak uygulanmalıdır (Bkz.
Bölüm 4.4). Yan etki görülmesi durumunda, infüzyon hızı azaltılmalı ya da infüzyon
durdurulmalıdır. İyi tolere edilirse uygulama hızı kademeli olarak maksimum saatte 5 mL/kg’a
kadar arttırılabilir.
OCTAGAM infüzyonundan önce ve sonra infüzyon hattı normal salin çözeltisi veya %5
dekstroz çözeltisi ile yıkanabilir.
Özel popülasyonlara ilişkin ek bilgiler:
Böbrek/Karaciğer yetmezliği:
IVIG tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIG preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
3Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adolesanlarda (0-18 yaş) pozoloji değişmez.
Geriyatrik popülasyon:
IVIG tedavisi uygulanan hastalarda akut böbrek yetmezliği vakaları bildirilmiştir. Bu vakaların
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.
Ayrıca IVIG uygulaması ile yüksek riskli hastalarda tromboembolik olaylar arasında bağlantıyı
gösteren klinik kanıtlar mevcuttur. Bu nedenle ileri yaş dahil trombotik olay açısından risk
faktörlerini taşıyan hastalarda IVIG reçetelenip infüzyon uygulanırken dikkatli hareket
edilmeli, uygulanabilir en düşük infüzyon hızında ve dozda kullanılmalıdır. (Bkz. Bölüm 4.4)
4.3. Kontrendikasyonlar
- Etkin maddeye veya yardımcı maddelerden herhangi birine karşı aşırı duyarlılık (Bkz. Bölüm
4.4 ve Bölüm 6.1).
- IgA’ya karşı antikorların geliştiği selektif IgA eksikliği bulunan hastalar. Bu hastalarda IgA
içeren bir ürün kullanılması anaflaksiye yol açabilir.
4.4. Özel kullanım uyarıları ve önlemleri
Virüs güvenliği
OCTAGAM, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. OCTAGAM'da Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların bu
ürünlerde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirlerin etkisi sınırlı olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Bu ilaç, yardımcı madde olarak 100 mg/mL maltoz içerir. Maltoz, kan glikoz testleri ile
etkileşebilir ve hatalı yüksek glikoz sonuçları okunabilir. Bunun sonucunda, hatalı insülin
uygulaması ve bu uygulamaya bağlı hayati tehlike oluşturan hipoglisemi ve ölüm görülebilir.
Aynı zamanda, gerçek hipoglisemi vakaları, hatalı olarak yüksek okunan glikoz düzeyleri
nedeniyle maskelenirse, tedavisiz kalabilir (Bkz. Bölüm 4.5). Akut renal yetmezlik için aşağıya
bakınız.
4İzlenebilirlik
Biyolojik tıbbi ürünlerin takip edilebilirliğinin sağlanması için, uygulanan ürünün ticari ismi ve
seri numarası mutlaka hasta dosyasına kaydedilmelidir.
Kullanım sırasında alınacak önlemler
Potansiyel komplikasyonlar, hastalar için aşağıda belirtilen önlemlerin alınması halinde
genellikle önlenebilir:
• Ürün uygulamasına yavaş infüzyon hızı ile başlanmalıdır (1 mL/kg/saat). Böylece
hastanın insan normal immünglobulinine duyarlılık durumu anlaşılabilir.
• Hastalar, infüzyon boyunca herhangi bir semptom açısından dikkatle izlenmelidir.
Advers belirtileri saptayabilmek için, özellikle insan normal imünglobulinini ilk kez
kullananlar, alternatif bir IVIg ürününden başka bir IVIg ürününe geçiş yapanlar veya
bir önceki infüzyondan sonra aradan uzun bir zaman geçmiş olan hastalar, ilk infüzyon
süresince ve ilk infüzyonu izleyen bir saat boyunca dikkatle gözlenmelidir. Diğer tüm
hastalar, uygulamadan sonra en az 20 dakika süresince gözlem altında tutulmalıdır.
Tüm hastalarda, IVIg kullanımı şunları gerektirir:
• IVIg infüzyonuna başlamadan önce yeterli hidrasyon
• İdrar çıkışının izlenmesi
• Serum kreatin düzeylerinin izlenmesi
• Loop diüretiklerin birlikte kullanımından kaçınılması (Bkz. Bölüm 4.5).
Advers reaksiyon durumunda, uygulama hızı düşürülmeli veya infüzyon durdurulmalıdır.
Gerekli tedavi, advers reaksiyonun tipine ve şiddetine bağlıdır.
İnfüzyon reaksiyonu
Bazı advers reaksiyonlar (örneğin, baş ağrısı, flushing, titremeler, miyalji, hırıltılı nefes alma,
taşikardi, alt sırt bölgesinde ağrı, bulantı ve hipotansiyon) infüzyon hızı ile bağlantılı olabilir.
“Bölüm 4.2” başlığı altında önerilen infüzyon hızı sıkı bir şekilde takip edilmelidir. Hastalar,
semptomlar açısından infüzyon süresince yakından izlenmeli ve dikkatle gözlenmelidir.
Şu durumlarda advers reaksiyonlar daha sık ortaya çıkabilir:
• İnsan normal immünglobulinini ilk kez alan hastalarda veya seyrek vakalarda, insan
normal immünglobulini ürünü değiştirildiğinde ya da bir önceki infüzyondan sonra
uzun bir süre geçmişse
• Tedavi edilmemiş bir enfeksiyonu veya altta yatan kronik enflamasyonu bulunan
hastalarda
Hipersensitivite
Hipersensitivite reaksiyonları seyrektir.
Anafilaksi şu durumlarda gelişebilir:
• Anti-IgA antikorları bulunan ve IgA saptanamayan hastalarda
• İnsan normal immünglobulini ile önceki tedavileri tolere etmiş olan hastalarda
Şok ortaya çıkarsa, standart tıbbi şok tedavisi uygulanmalıdır.
Tromboembolizm
5IVIg uygulaması ile miyokard enfarktüsü, serebral vasküler olay (inme dahil), pulmoner
emboli ve derin ven trombozu gibi tromboembolik vakalar arasında ilişki olduğunu gösteren
klinik kanıtlar mevcuttur. Bu durumun, risk altıdaki hastalarda immünglobulinin yüksek
influksu nedeniyle kan viskozitesinde görülen göreceli artışa bağlı olduğu düşünülmektedir.
Obez hastalarda ve trombotik olaylar açısından risk faktörleri bulunan hastalarda (ileri yaş,
hipertansiyon, diabetes mellitus ve vasküler hastalık öyküsü veya trombotik atak öyküsü,
kazanılmış veya kalıtımsal trombofilik bozuklukları olan hastalar, uzun süredir hareketsiz olan
hastalar, ağır hipovolemik hastalar, kan viskozitesini artıran hastalıkları olan hastalar gibi) IVIg
reçetelenmesi ve infüzyonu dikkatle yapılmalıdır.
Tromboembolik advers reaksiyon riski bulunan hastalarda IVIg ürünleri mümkün olan en
düşük infüzyon hızında ve dozda kullanılmalıdır.
Akut renal yetmezlik
IVIg tedavisi gören hastalarda akut renal yetmezlik vakaları rapor edilmiştir. Vakaların
çoğunda, daha önce var olan renal yetmezlik, diabetes mellitus, hipovolemi, aşırı kilo, birlikte
nefrotoksik ilaç kullanımı veya kişinin 65 yaş üzeri olması gibi risk faktörleri tanımlanmıştır.
IVIg infüzyonundan önce, özellikle de akut renal yetmezlik riskinin yüksek olduğu düşünülen
hastalarda, renal parametreler değerlendirilmeli ve sonrasında da uygun aralıklarla
tekrarlanmalıdır. Akut renal yetmezlik riski bulunan hastalarda IVIg ürünleri, mümkün olan en
düşük infüzyon hızında ve dozda kullanılmalıdır. Renal bozukluk durumunda IVIg
kullanımının durdurulması düşünülmelidir.
Sukroz, glikoz, maltoz gibi çeşitli yardımcı maddeler içeren ruhsatlı IVIg ürünlerinin
birçoğunun kullanımı ile akut böbrek yetmezliği ve böbrek disfonksiyonu raporları
ilişkilendirilmekle birlikte, stabilizan olarak sukroz içerenlerin bu tür vakalara ait toplam sayı
içindeki oranları diğerlerine göre daha yüksektir. Risk altındaki hastalarda, bu yardımcı
maddeleri içermeyen IVIg ürünlerinin kullanımı düşünülebilir. OCTAGAM maltoz
içermektedir (aşağıda yardımcı maddelere bakınız).
Aseptik Menenjit Sendromu (AMS)
IVIg tedavisi ile ilişkili olarak aseptik menenjit sendromunun ortaya çıktığı bildirilmiştir.
Sendrom genellikle, IVIg tedavisini izleyen birkaç saat ile iki gün içinde başlar. Beyin omurilik
sıvısı (BOS) çalışmaları sıklıkla pozitiftir ve çoğunlukla granülositik serilerden olmak üzere,
mm3 başına birkaç bin hücreye kadar pleositoz ve birkaç yüz mg/dL’ye kadar artan protein
düzeyleri mevcuttur.
AMS, yüksek doz IVIg tedavisi (2g/kg) ile ilişkili olarak daha sık ortaya çıkabilir.
Bu tür belirti ve semptomları gösteren hastalar, menenjitin diğer nedenlerini elemek üzere,
BOS tetkikleri de dahil, tam bir nörolojk muayeneye tabi tutulmalıdır.
IVIg tedavisinin kesilmesiyle AMS, birkaç gün içinde sekelsiz bir remisyonla sonuçlanmıştır.
Hemolitik anemi
IVIg ürünleri, hemolizinler gibi davranabilen ve pozitif direkt antiglobülin reaksiyonuna
(Coomb’s testi) ve nadiren hemolize neden olan, in vivo olarak kırmızı kan hücrelerinin
immünglobülinle kaplanmasına yol açan kan grubu antikorlarını içerebilir. Hemolitik anemi,
kırmızı kan hücrelerinin sekestrasyonundaki artışa bağlı olarak, IVIg tedavisinden hemen sonra
gelişebilir. IVIg alan hastalar hemolizin klinik belirtileri ve semptomları açısından takip
edilmelidir (Bkz. Bölüm 4.8).
6Nötropeni/Lökopeni
IVIg tedavisinden sonra, bazen şiddetli olabilen nötrofil sayısında geçici bir azalma ve/veya
nötropeni atakları bildirilmiştir. Bu durum tipik olarak IVIg uygulamasından saatler veya
günler içinde ortaya çıkar ve 7-14 günde kendiliğinden düzelir.
Transfüzyonla ilişkili akut akciğer hasarı (TRALI)
IVIg ürünleri ile tedavi edilen hastalarda akut kardiyojenik olmayan pulmoner ödem
(transfüzyonla ilişkili akut akciğer hasarı -TRALI-) bildiren bazı raporlar mevcuttur. Bu
nedenle bu yan etki OCTAGAM için tamamen gözardı edilemez. TRALI, şiddetli hipoksi,
dispne, takipne, siyanoz, ateş ve hipotansiyon ile karakterizedir. TRALI semptomları, tipik
olarak, tedavi sırasında veya tedaviden sonra 6 saat içinde, sıklıkla da 1-2 saat içinde ortaya
çıkar. Bu nedenle, IVIg tedavisi alan hastalar pulmoner advers reaksiyonlar açısından
izlenmeli ve pulmoner advers reaksiyonların ortaya çıkması halinde IVIg infüzyonu derhal
durdurulmalıdır. TRALI, acil yoğun bakım ünitesinde tedavi edilmesi gereken ve potansiyel
olarak hayatı tehdit edici bir durumdur.
Serolojik testlerle etkileşim
Immünglobulin uygulamasından sonra, hastanın kanında, pasif olarak geçen çeşitli antikorlar
geçici olarak yükselir. Bu antikorlar, serolojik testlerde yanıltıcı pozitif sonuçlara yol açabilir.
A, B, D gibi eritrosit antijenlerine karşı antikorların pasif geçişi, kırmızı hücrelerinin
antikorları için yapılan direkt antiglobulin testi (DAT, direkt Coombs testi) gibi bazı serolojik
testlerle etkileşebilir.
Bulaşıcı ajanlar
İnsan kanından veya plazmasından hazırlanan ilaçların kullanımından kaynaklanan
enfeksiyonların önlenmesi için standart önlemler, donörlerin seçimi, her bir bağışın ve plazma
havuzlarının spesifik enfeksiyon markırları açısından taranması ve virüslerin
inaktivasyonu/uzaklaştırılması için etkili üretim basamaklarının dahil edilmesini içerir. Buna
rağmen, insan kanı veya plazmasından hazırlanan ürünlerin kullanılması halinde, enfekte edici
ajanların bulaşma olasılığı tamamen ekarte edilemez. Bu, aynı zamanda bilinmeyen veya yeni
ortaya çıkan virüsleri ve diğer patojenleri de kapsar.
Alınan önlemlerin HIV, HBV ve HCV gibi zarflı virüsler için etkili olduğu kabul edilir.
Alınan önlemler, HAV ve parvovirüs B19 gibi zarfsız virüsler için sınırlı etkiye sahip olabilir.
İmmünglobulinlerle hepatit A veya parvovirüs B19 bulaşımının olmadığı ile ilgili güven verici
klinik deneyimler mevcuttur ve antikor içeriğinin de viral güvenliliğe önemli bir katkı
sağladığı öngörülmektedir.
Bir hastaya her OCTAGAM uygulandığında, hasta ve ilacın serisi arasında ilişki kurulabilmesi
için ilacın isminin ve seri numarasının kaydedilmesi önemle önerilir.
Eritrosit sedimentasyon hızında (hatalı) yükselme
Tedavide IVIg kullanan hastalarda eritrosit sedimentasyon hızı hatalı olarak yüksek çıkabilir
(enflamatuvar olmayan yükselme).
Dolaşım (hacim) yüklenmesi
Infüze edilen IVIg hacmi (veya herhangi bir başka kan veya plazma kaynaklı ürün) ve diğer
eşzamanlı infüzyonlar akut hipervolemiye ve akut pulmoner ödeme yol açtığı zaman, dolaşım
(hacim) yüklenmesi ortaya çıkabilir.
7Lokal enjeksiyon yeri reaksiyonları
Enjeksiyon yerinde lokal reaksiyonlar tanımlanmıştır. Bu reaksiyonlar arasında
ekstravazasyon, infüzyon yerinde eritem, infüzyon yerinde prurit ve benzer semptomlar
bulunabilir.
Pediyatrik popülasyon
Bu bölümde belirtilen uyarı ve önlemler, yetişkinler ve çocuklar için geçerlidir.
Bu tıbbi ürün, her “100 mL’de 35 mg sodyum içerir. Bu miktar, Dünya Sağlık Örgütünce bir
yetişkin için önerilen maksimum günlük alım miktarı olan 2 g sodyumun %1,75’ine karşılık
gelir. Bu durum, kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı virüs aşıları ile etkileşim:
İmmünglobulin kullanımı, kızamık, kızamıkçık, kabakulak ve suçiçeği gibi zayıflatılmış canlı
virüs aşılarının etkililiğini en az 6 haftadan 3 aya kadar zayıflatabilir. Bu ürünün
uygulanmasından sonra zayıflatılmış canlı virüs aşıları ile aşılama için 3 ay süre geçmelidir.
Kızamıkta bu süre 1 yıla kadar uzayabilir. Bu nedenle kızamık aşısı uygulanan hastanın
antikor durumu kontrol edilmelidir.
Loop diüretikler
Loop diüretiklerin eş zamanlı kullanımından kaçınılmalıdır.
Kan glikoz testleri:
Bazı tip kan glikozu test sistemleri (örneğin, glucose dehydrogenase pyrroloquinolinequinone
(GDH-PQQ) veya glucose-dye-oxidoreductase yöntemlerine dayalı olanlar) OCTAGAM’daki
maltozu (100 mg/mL) hatalı olarak, glikoz olarak algılamaktadır. Bu durum infüzyon sırasında
ve infüzyonun bitiminden sonra yaklaşık 15 saat süreyle, hatalı yüksek glikoz ölçümlerine ve
dolayısı ile hayati tehlike taşıyan hipoglisemi ile sonuçlanacak yanlış insülin uygulamasına
sebep olabilmektedir. Ayrıca, hipoglisemik durumun, hatalı yüksek glikoz yorumu ile
maskelenmesi durumunda da, gerçek hipoglisemi vakalarında tedavi uygulanmamasına sebep
olabilir. Buna bağlı olarak, OCTAGAM veya maltoz içeren diğer parenteral ürünler
uygulandığında, kan glikozu ölçümü glikoza özgün bir yöntemle yapılmalıdır.
Kan glikozu test sisteminin, test stripleri de dahil olmak üzere, ürün bilgisi maltoz içeren
parenteral ürünlerle kullanım için uygun olup olmadığının belirlenmesi açısından dikkatle
incelenmelidir. Herhangi bir şüphe olduğunda, test sisteminin üreticisi ile temasa geçilerek
maltoz içeren parenteral ürünlerle kullanımının uygun olup olmadığı tespit edilmelidir.
Pediyatrik popülasyon
Bu bölümde belirtilen etkileşimler, yetişkinler ve çocuklar için geçerlidir.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Olumsuz etkisinin olup olmadığı bilinmemektedir.
8Gebelik dönemi
Bu tıbbi ürünün hamilelikte kullanımının güvenliliği kontrollü klinik çalışmalarla
saptanmamıştır. Bu nedenle gebe kadınlarda dikkatle kullanılmalıdır. IVIg ürünlerinin
plasentaya geçtiği ve bu geçişin 3. trimesterde arttığı gösterilmiştir. İmmünglobulinlerle klinik
deneyimler, gebelik süreci, fetüs veya yeni doğanda zararlı bir etki beklenmediğini
düşündürmektedir.
Laktasyon dönemi
OCTAGAM’ın hamilelerde güvenli kullanımı kontrollü klinik çalışmalarla
değerlendirilmemiştir. Bu nedenle emziren annelerde dikkatle kullanılmalıdır.
İmmünglobulinler anne sütüne geçmektedir. Anne sütü alan yeni doğanlarda/bebeklerde
negatif bir etki beklenmemektedir.
Üreme yeteneği/Fertilite
İmmünglobulinlerle klinik deneyim, fertilite üzerinde zararlı bir etki beklenmediğini
düşündürmektedir.
4.7 Araç ve makina kullanımı üzerindeki etkiler
OCTAGAM’ın araç ve makine kullanma yeteneği üzerinde ya hiç etkisi yoktur ya da etkisi
ihmal edilebilir düzeydedir. Bununla birlikte, tedavi sırasında advers reaksiyon yaşayan
hastalar, araç ve makine kullanmadan önce bu belirtilerin düzelmesini beklemelidir.
4.8. İstenmeyen etkiler
Güvenlilik profili özeti
İnsan normal immünglobulinlerinin neden olduğu advers reaksiyonlar (azalan sıklıklara göre
sıralanmıştır) arasında şunlar bulunur (Bkz. Bölüm 4.4):
• Ürperme, baş ağrısı, baş dönmesi, ateş, kusma, alerjik reaksiyonlar, bulantı, artralji, kan
basıncında düşme ve orta derecede alt sırt ağrısı
• Geri dönüşlü hemolitik reaksiyonlar; özellikle kan grubu A, B ve AB olanlarda ve
(seyrek olarak) transfüzyon gerektiren hemolitik anemi durumunda(Seyrek olarak) kan
basıncında ani düşmeve izole vakalarda, önceki uygulamalarda hipersensitivite
göstermemiş olsa bile, anafilaktik şok.
• (Seyrek olarak) geçici kütanöz reaksiyonlar (kütanöz lupus eritematozus dahil-sıklığı
bilinmiyor)
• (Çok seyrek) miyokard enfarktüsü, inme, pulmoner emboli, derin ven trombozu gibi
tromboembolik reaksiyonlar
• Geri dönüşlü aseptik menenjit vakaları
• Serum kreatinin düzeylerinde artış ve/veya akut renal yetmezlik vakaları
• Transfüzyon ile ilişkili akut akciğer hasarı (TRALI) vakaları
Advers reaksiyonların çizelgeli listesi
Aşağıdaki tablo MedDRA sistem organ sınıflamasına göre (sistem organ sınıfı ve tercih edilen
terim düzeyinde) sunulmuştur.
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Advers reaksiyonlar, her bir advers reaksiyon içinde azalan ciddiyete göre sıralanmıştır.
9OCTAGAM ile yürütülen klinik araştırmalarda gözlenen advers reaksiyonların sıklığı:
MedDRA sistem organ Advers reaksiyon Sıklık/hasta Sıklık/infüzyon
sınıfı
Kan ve lenf sistemi Lökopeni Yaygın olmayan Yaygın olmayan
hastalıkları
Bağışıklık sistemi Hipersensitivite Çok yaygın Yaygın
hastalıkları (Bkz. Bölüm
4.4)
Sinir sistemi hastalıkları Baş ağrısı Çok yaygın Yaygın
Kardiyak hastalıklar Taşikardi Yaygın olmayan Yaygın olmayan
Vasküler hastalıklar Hipertansiyon Yaygın Yaygın olmayan
Gastrointestinal hastalıklar Bulantı Yaygın Yaygın olmayan
Kusma Yaygın Yaygın olmayan
Kas-iskelet bozuklukları, Sırt ağrısı Yaygın Yaygın olmayan
bağ doku ve kemik
hastalıkları
Genel bozukluklar ve Ateş Yaygın Yaygın olmayan
uygulama bölgesine ilişkin Kırıklık Yaygın Yaygın olmayan
hastalıklar Enjeksiyon yerinde Yaygın Yaygın olmayan
reaksiyon
Ürperme Yaygın Yaygın olmayan
Göğüs ağrısı Yaygın olmayan Yaygın olmayan
Araştırmalar Hepatik enzimlerde Yaygın Yaygın olmayan
yükselme
Aşağıda verilen reaksiyonlar, OCTAGAM’ın pazarlama sonrası deneyimlerinde bildirilmiştir.
Pazarlama sonrası dönemde bildirilen reaksiyonların sıklıkları mevcut verilerden hareketle
tahmin edilememektedir.
MedDRA sistem organ sınıfı Advers reaksiyon Sıklık
(Tercih edilen terim
düzeyi)
Kan ve lenf sistemi hastalıkları Hemolitik anemi Bilinmiyor
Bağışıklık sistemi hastalıkları (Bkz. Anafilaktik şok Bilinmiyor
Bölüm 4.4) Anafilaktik reaksiyon Bilinmiyor
Anafilaktoid reaksiyon Bilinmiyor
Anjiyoödem Bilinmiyor
Yüzde ödem Bilinmiyor
Metabolizma ve beslenme hastalıkları Sıvı yüklenmesi Bilinmiyor
(pseudo) hiponatremi Bilinmiyor
Psikiyatrik hastalıklar Konfüzyon durumu Bilinmiyor
Ajitasyon Bilinmiyor
Anksiyete Bilinmiyor
Sinirlilik Bilinmiyor
Sinir sistemi hastalıkları Serebrovasküler olay Bilinmiyor
(Bkz. Bölüm 4.4)
Aseptik menenjit Bilinmiyor
Bilinç kaybı Bilinmiyor
Konuşma bozuklukları Bilinmiyor
Migren Bilinmiyor
10Baş dönmesi Bilinmiyor
Hipoestezi Bilinmiyor
Parestezi Bilinmiyor
Fotofobi Bilinmiyor
Tremor Bilinmiyor
Göz hastalıkları Görmede bozukluk Bilinmiyor
Kardiyak hastalıklar Miyokard enfarktüsü Bilinmiyor
(Bkz. Bölüm 4.4)
Anjina pektoris Bilinmiyor
Bradikardi Bilinmiyor
Palpitasyonlar Bilinmiyor
Siyanoz Bilinmiyor
Vasküler hastalıklar Tromboz Bilinmiyor
(Bkz. Bölüm 4.4)
Dolaşım kollapsı Bilinmiyor
Periferal dolaşım Bilinmiyor
yetmezliği
Flebit Bilinmiyor
Hipotansiyon Bilinmiyor
Solukluk Bilinmiyor
Solunum, göğüs bozuklukları ve Solunum yetmezliği Bilinmiyor
mediastinal hastalıklar Pulmoner emboli Bilinmiyor
(Bkz. Bölüm 4.4)
Pulmoner ödem Bilinmiyor
Bronkospazm Bilinmiyor
Hipoksi Bilinmiyor
Dispne Bilinmiyor
Öksürük Bilinmiyor
Gastrointestinal hastalıklar Diyare Bilinmiyor
Abdominal ağrı Bilinmiyor
Deri ve deri altı doku hastalıkları Ciltte eksfoliyasyon Bilinmiyor
Ürtiker Bilinmiyor
Döküntü Bilinmiyor
Eritematöz döküntü Bilinmiyor
Dermatit Bilinmiyor
Prurit Bilinmiyor
Alopesi Bilinmiyor
Eritem Bilinmiyor
Kas-iskelet bozuklukları, bağ doku ve Artralji Bilinmiyor
kemik hastalıkları Miyalji Bilinmiyor
Ekstremitelerde ağrı Bilinmiyor
Boyun ağrısı Bilinmiyor
Kas spazmları Bilinmiyor
Kaslarda zayıflık Bilinmiyor
Kas- iskelet sertliği Bilinmiyor
Böbrek ve idrar yolu hastalıkları Akut renal yetmezlik Bilinmiyor
(bkz. Bölüm 4.4)
Renal ağrı Bilinmiyor
Genel bozukluklar ve uygulama Ödem Bilinmiyor
bölgesine ilişkin hastalıklar İnfluenza benzeri hastalık Bilinmiyor
Sıcak basması Bilinmiyor
Flushing Bilinmiyor
11Soğukluk hissetme Bilinmiyor
Sıcaklık hissetme Bilinmiyor
Hiperhidroz Bilinmiyor
Halsizlik Bilinmiyor
Göğüste rahatsızlık hissi Bilinmiyor
Asteni Bilinmiyor
Letarji Bilinmiyor
Yanma hissi Bilinmiyor
Araştırmalar Kan glikozunda hatalı Bilinmiyor
pozitif sonuç
(Bkz. Bölüm 4.4)
Seçilmiş advers reaksiyonların açıklanması
Hipersensitivite reaksiyonları, tromboembolizm, akut renal yetmezlik, aseptik menenjit
sendromu ve hemolitik anemi gibi seçilmiş advers reaksiyonların açıklaması için Bkz. Bölüm
4.4.
Pediyatrik popülasyon
OCTAGAM ile yürütülen klinik çalışmalarda çocuklarda gözlenen advers reaksiyonların çoğu
hafif olarak değerlendirilmiştir. Bu reaksiyonların çoğu, infüzyon hızının düşürülmesi veya
infüzyona bir süre ara verilmesi gibi basit önlemlere yanıt vermiştir. Gözlenen tüm advers
reaksiyonlar, IVIg preparatları için tanımlanmış bulunmaktadır. Pediyatrik popülasyonda en sık
gözlenen advers reaksiyon baş ağrısıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı, yaşlı hastalar veya kardiyak veya renal yetmezliği olan hastalar da dahil özellikle
risk altındaki hastalarda aşırı sıvı yüklemesine ve hiperviskoziteye neden olabilir (Bkz. Bölüm
4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmün serum ve immünglobulinler: immünglobulinler, normal insan,
intravenöz uygulama için.
ATC Kodu: J06B A02
Etki mekanizması:
İnsan normal immünglobulini esas olarak, enfeksiyon ajanlarına karşı geniş spektrumlu antikor
dağılımına sahip immünglobulin G (IgG) içerir.
İnsan normal immünglobulini normal popülasyonda bulunan IgG antikorları içerir.
12En az 1000 bağıştan oluşan plazma havuzundan elde edilir. IgG alt sınıflarının dağılımı doğal
insan plazmasına benzer oranlardadır. Bu tıbbi ürünün yeterli dozu anormal derecede düşük
IgG seviyesini normal değerlere çıkarır.
Yerine koyma tedavisi dışındaki endikasyonlarda etki mekanizması tam olarak
aydınlatılamamıştır.
Klinik çalışmalar
Prospektif, açık etiketli, çok merkezli Faz III çalışmasında, idiyopatik (immün)
trombositopenik purpura (ITP) hastalarında, OCTAGAM %10’un (100 mg/mL) etkililiği ve
güvenliliği çalışılmıştır. OCTAGAM %10, ardışık 2 gün, 1 gram/kg/gün dozunda verilmiş ve
hastalar 21 gün süreyle izlenmiştir. Hastalar infüzyon sonrası 63. gün takip vizitine
çağrılmıştır. Hematoloji parametreleri 2-7, 14 ve 21. günlerde değerlendirilmiştir.
Toplam 116 hasta analize dahil edilmiştir; 66 gönüllü kronik ITP, 49 gönüllü ise yeni tanı
almış ITP hastasıdır. 1 gönüllü ise çalışmaya yanlışlıkla dahil edilmiştir (ITP hastası değildir)
ve bu nedenle etkililik analizlerinden çıkarılmıştır.
Tam analiz setinde genel yanıt oranı %80’dir (%95 güven aralığı: %73-%87). Klinik yanıt
oranları iki kohortta da benzerdir: kronik ITP kohortunda %82 ve yeni tanı almış kohortta %78.
Yanıt veren gönüllülerde medyan platelet yanıt süresi 2 gündür, yanıt süresi aralığı 1-6 gündür.
Genel maksimum infüzyon hızı 0,12 mLkg/dk’dır. Maksimum 0,12 mL/kg/dk infüzyon hızına
izin verilen gönüllü grubunda (n=90), medyan maksimum infüzyon hızı olan 0,12 mL/kg/dk
(ortalama 0,10 mL/kg/dk) hızına ulaşılmıştır. Genel olarak gönüllülerin %55’i ilaçla ilişkili
advers olay yaşamıştır, insidans kronik ITP ve yeni tanı almış ITP kohortlarında benzerdir.
İlaçla ilişkili advers olayların tümü hafif veya orta şiddettedir ve hepsi düzelmiştir. En yaygın
advers olaylar, baş ağrısı, kalp hızında artış (nabız hızında ˃10 atış/dk gibi küçük değişiklikler
bildirilmiştir) ve ateştir. ≤0,08 mL/kg/dk hızındaki infüzyon sırasında veya 1 saat içinde ortaya
çıkan ilaçla ilişkili infüzyonel advers olaylar, 116 gönüllünün 32’sinde (%28) ortaya çıkmıştır,
buna karşılık 0,12 mL/kg/dk hız uygulanan 54 gönüllünün sadece 6’sında (%11) bu tip advers
olaylar gözlenmiştir (eğer advers olay infüzyon bittikten sonra başlarsa, advers olay için en son
uygulanan hız dikkate alınmıştır). Çalışma ilacına bağlı hemoliz vakası yoktur. 1 gönüllü
haricinde hiç kimseye infüzyona bağlı intolerabiliteyi gidermek için infüzyon öncesi tedavi
verilmemiştir.
Kronik enflamatuvar demiyelinizan polinöropati:
Retrospektif bir çalışma, OCTAGAM %5 ile tedavi edilen kronik enflamatuvar demiyelinizan
polinöropatisi olan 46 hastadan elde edilen verileri değerlendirmiştir. Etkililik analizine 24
hasta dahil edilmiştir. Bu hastaların 11’i tedavi edilmemiş hastadır (grup 1), 13’ü ise
OCTAGAM %5 tedavisine başlamadan önceki 12 hafta boyunca immünglobulin tedavisi
almamıştır (grup 2). Grup 3, önceden immünglobulinlerle tedavi edilmiş (immünglobulinler,
OCTAGAM %5 tedavisine başlamadan önceki 12 hafta içinde verilmiştir) 13 hastayı kapsar.
Tedavi, tedavinin başlamasından sonra 4 ay içinde ONLS değerinde (Overall Neuropathy
Limitation Scale - Genel Nöropati Sınırlama Ölçeği) en az 1 puan düşme olması halinde etkili
olarak kabul edilmiştir. Grup 1 ve Grup 2’de skor, hastaların %41,7’de anlamlı olarak
düşmüştür (p=0,02). Grup 3’te (önceden IVIg ile tedavi edilmiş hastalar) 13 hastanın sadece
3’ü (%23,08) ONLS değerinde bir iyileşme göstermiş, 10 hasta ise stabil kalmıştır. Önceden
IVIg tedavisi almış hastalarda ONLS değerinde belirgin daha fazla bir iyileşme
beklenmemiştir.
13İncelenen hastaların ortalama yaşı 65’tir, diğer CIDP çalışmalarına göre ileri bir yaştır. 65
yaşın üstündeki hastalarda yanıt oranı, daha genç hastalara göre daha düşüktür. Bu durum
yayınlanmış verilerle uyumludur.
Pediyatrik popülasyon
Primer immün yetmezliği olan 17 çocuk/adolesan (medyan yaş 14 yıldır, aralık: 10,5-16,8)
hastada, OCTAGAM ile, prospektif, açık etiketli, bir Faz III çalışma yapılmıştır. Önceden
tedavi edilmiş hastalara, 6 aylık çalışma dönemi boyunca 3 haftada bir 0,2 g/kg uygulanmıştır.
Daha önce tedavi almamış hastalar ilk 3 ay boyunca 3 haftada bir 0,4 g/kg almış, çalışma
döneminin kalan süresinde ise 0,2 g/kg verilmiştir. Dozlar, çukur düzeyi en az 4 g/L olacak
şekilde ayarlanmıştır.
• Okula gidilemeyen gün sayısı: 11,2 gün/hasta/yıl
• Ateşli geçen gün sayısı: 4,1 gün/hasta/yıl
• Antibiyotik kullanılan gün sayısı: 19,3 gün/hasta/yıl
• Enfeksiyon yaşanan gün sayısı: 29,1 gün/hasta/yıl
Enfeksiyonların şiddeti hafif olarak değerlendirilmiştir. Hastaneye yatmayı gerektirecek
şiddetli bir enfeksiyon gözlenmemiştir.
5.2 Farmakokinetik özellikler
Genel özellikler:
Emilim:
İntravenöz uygulama sonrası absorpsiyon tam ve hızlıdır. İntravenöz uygulama sonrası alıcının
kan dolaşımında bulunur.
Dağılım:
Plazma ve ekstravasküler sıvı arasında nispeten hızlı dağılır. Ekstravasküler ve intravasküler
kompartmanlar arasında dengeye yaklaşık olarak 3 - 5 gün sonra ulaşılır.
Biyotransformasyon:
IgG ve IgG-kompleksleri retiküloendotelial sistem hücrelerinde yıkıma uğrarlar.
Eliminasyon:
İnsan normal immünglobulini için ortalama yarılanma ömrü, immün sistemi zayıf hastalarda
yaklaşık 26-41 gün aralığında bulunmuştur. Bu yarılanma ömrü, özellikle primer immün
yetmezlikte, hastadan hastaya değişebilmektedir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
Hastalardaki karakteristik özellikler
Pediyatrik popülasyon:
17 çocuk/adolesan (medyan yaş 14, aralık 10,5-16,8) primer immün yetmezlik hastasında
OCTAGAM ile prospektif, açık etiketli bir Faz III çalışma yapılmıştır. Hastalar, 6 ay boyunca
tedavi görmüştür.
Tedavi döneminde, kararlı durumda ortalama C . 11,1 ± 1,9 g/L, ortalama çukur düzey 6,2±
maks
1,8 g/L’dir. Total IgG’nin ortalama terminal yarılanma ömrü medyan 34 gündür (35,9 ± 10,8
14gün). Total IgG için ortalama dağılım hacmi 3,7±1,4 L ve total vücut klerensi 0,07±0,02
L/gündür.
5.3. Klinik öncesi güvenlilik verileri
İmmünglobulinler insan vücudunun normal bileşenleridir. Hayvanlardaki tekrarlı doz
toksisitesi, genotoksisite ve üreme toksisitesi çalışmaları, heterolog proteinlere karşı gelişen
antikorların indüksiyonu ve etkileşimi nedeniyle pratik değildir.
Klinik deneyimler immünglobulinlerin karsinojenik ve mutajenik potansiyeli açısından bir
kanıt ortaya koymadığından, heterolog türlerde deneysel çalışmalar yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Maltoz
Enjeksiyonluk su
6.2. Geçimsizlikler
Geçimsizlik çalışmaları bulunmadığından, bu ilaç diğer ilaçlarla veya diğer IVIg ürünleriyle
karıştırılmamalıdır.
6.3. Raf ömrü
24 ay
İlk açıldıktan sonra ürün derhal kullanılmalıdır.
6.4. Saklamaya yönelik özel tedbirler
25 oC’nin altında saklayınız.
Dondurmayınız.
Işıktan korumak için flakonu dış karton kutusunun içinde saklayınız.
Son kullanma tarihinden sonra kullanmayınız.
Ürünün ilk açıldıktan sonraki saklama koşulları için bkz. Bölüm 6.3.
6.5. Ambalajın niteliği ve içeriği
Bromobütil lastik tıpa ile kapatılan Avr. Farm. tip II camdan yapılmıştır. OCTAGAM
ambalajında kullanılan bileşenler lateks içermez.
OCTAGAM 10 g/200 mL, 200 mL’lik infüzyon flakonu içinde bulunan 200 mL çözeltidir.
Kutu içinde 1 flakon bulunur.
6.6. Beşeri tıbbi üründen arta kalan maddelerin imhası ve diğer özel önlemler
Ürün kullanım öncesi oda veya vücut sıcaklığına getirilmelidir.
Çözelti, berrak ya da hafif opalesan ve renksiz ya da hafif sarı renkli olmalıdır.
Bulanık olan veya tortu bulunan ürünleri kullanmayınız.
15İlaç, açıldıktan sonra derhal kullanılmalıdır. Bakteriyel kontaminasyon riski nedeniyle,
kullanılmayan kısım atılmalıdır.
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” hükümlerine uygun olarak imha edilmelidir.
7. RUHSAT SAHİBİ
Berk İlaç İthalat ve Pazarlama A.Ş.
Poligon Mah. Sarıyer Cad. ABC Plaza
No: 117/B Kat: 2
İstinye-Sarıyer / İstanbul
Telefon: 0 212 277 33 03
Faks: 0 212 277 30 36
8. RUHSAT NUMARASI(LARI)
57
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.08.2009
Ruhsat yenileme tarihi: 04.03.2016
10. KÜB’ÜN YENİLENME TARİHİ
16