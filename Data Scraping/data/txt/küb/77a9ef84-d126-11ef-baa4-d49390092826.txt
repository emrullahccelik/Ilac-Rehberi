KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BRİVİACT® 25 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Brivarasetam 25 mg
Yardımcı maddeler:
Laktoz monohidrat (Sığırdan elde edilmiştir.) 48,50 mg
Laktoz anhidröz (Sığırdan elde edilmiştir.) 48,25 mg
Yardımcı maddeler için 6.1'e bakınız.
3. FARMASÖTİK FORM
Film kaplı tablet.
Gri, oval, bir yüzünde ‘u25’ baskısı bulunan film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
Brivarasetam, 16 yaş ve üstündeki erişkin ve adölesan epilepsili hastalarda, ikincil jeneralize
olan veya olmayan parsiyel başlangıçlı nöbetlerin tedavisinde ek tedavi olarak endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Önerilen başlangıç dozu, doktorun, potansiyel istenmeyen etkilere karşın nöbet sayısında
gereken azalmanın değerlendirmesine göre günde 50 mg veya 100 mg’dır. Doz, sabah bir kez
ve akşam bir kez olmak üzere, iki eşit doza bölünerek uygulanmalıdır. Hastanın bireysel yanıtı
ve tolerabilitesine göre doz aralığı günde 50 mg ila 200 mg olarak ayarlanabilir.
Eğer hasta bir veya birden daha fazla dozu almayı unutursa, hastanın hatırlar hatırlamaz tek bir
doz alması ve bir sonraki dozu her zamanki sabah veya akşam saatinde alması önerilmektedir.
Böylece brivarasetam plazma konsantrasyonunun etkililik düzeyinin altına düşmesi ve ani
nöbetlerin ortaya çıkması önlenir.
Eğer brivarasetam ile tedavinin kesilmesi gerekiyorsa bunun günlük dozun haftada bir 50 mg
azaltılarak kademeli olarak yapılması önerilir. 1 hafta boyunca günde 50 mg brivarasetam ile
tedaviden sonra, doz günde 20 mg’a düşürülerek son bir haftalık tedavi önerilir.
1Uygulama şekli:
Oral yoldan sıvı ile bütün halde yutularak uygulanır. Brivarasetam, yemeklerle birlikte ya da
ayrı alınabilir (Bkz. Bölüm 5.2).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda herhangi bir doz ayarlamasına gerek yoktur (bBkz. Bölüm
5.2). Brivarasetam, mevcut veri bulunmadığından, son dönem böbrek hastalığı olan ve diyalize
giren hastalarda önerilmemektedir.
Karaciğer yetmezliği:
Kronik karaciğer hastalarında brivarasetam maruziyeti daha yüksek olmuştur. Günde 50 mg
başlangıç dozu düşünülmelidir. Karaciğer yetmezliğinin tüm aşamalarında, 2’ye bölünmüş
dozlar halinde uygulanan maksimum 150 mg’lık günlük doz önerilmektedir (Bkz. Bölüm 4.4
ve 5.2).
Pediyatrik popülasyon:
16 yaşın altındaki çocuklarda güvenlilik ve etkililik henüz tespit edilmediğinden,
brivarasetamın çocuk ve ergenlerde kullanımı önerilmez. Mevcut güncel veriler bölüm 4.8, 5.1
ve 5.2’de verilmiştir fakat pozolojiye yönelik herhangi bir öneride bulunulamamaktadır.
Geriyatrik popülasyon:
65 yaş ve üzeri yaşlı hastalarda dozun ayarlanmasına gerek yoktur (Bkz. Bölüm 5.2).
65 yaş ve üzerindeki hastalara ilişkin klinik çalışma sınırlıdır.
4.3 Kontrendikasyonlar
Brivarasetama veya diğer pirolidon türevlerine veya brivarasetamın içeriğindeki yardımcı
maddelerden herhangi birine karşı aşırı duyarlılığı olanlarda kontrendikedir.
4.4 Özel kullanım uyarıları ve önlemleri
İntihar düşüncesi ve davranışı:
Birçok endikasyon için, brivarasetam da dahil olmak üzere antiepileptik ilaçlarla (AEİ’ler)
tedavi edilen hastalarda intihar düşüncesi ve davranışı bildirilmiştir. Antiepileptik ilaçların
randomize, plasebo kontrollü çalışmalarının bir meta-analizi intihar düşüncesi ve davranışı
riskinde küçük bir artış olduğunu göstermiştir. Bu riskin mekanizması bilinmemektedir ve
mevcut veri brivarasetam için artan risk olasılığını göz ardı etmemektedir.
Hastalar intihar düşüncesi ve davranışları açısından izlenmelidir ve uygun tedavi verilmesi
düşünülmelidir. Herhangi bir intihar düşüncesi ve davranışı ortaya çıktığında hasta ve hasta
yakınının tıbbi destek alması önerilmelidir.
Karaciğer yetmezliği:
Öncesinde mevcut karaciğer yetmezliği olan hastalarda brivarasetam kullanımına ilişkin sınırlı
klinik veri bulunmaktadır. Karaciğer yetmezliği olan hastalarda doz ayarlamaları
önerilmektedir (Bkz. Bölüm 4.2).
Laktoz intoleransı:
2Brivarasetam film kaplı tabletler laktoz içerir. Nadir kalıtımsal galaktoz intoleransı, Lapp laktaz
eksikliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece yetişkinlerde gerçekleştirilmiştir.
Farmakodinamik etkileşimler
Levetirasetam ile birlikte tedavi:
Klinik çalışmalarda her ne kadar sayı sınırlı olsa da, eşzamanlı levetirasetam alan hastalarda
plaseboya karşı brivarasetam için herhangi bir fayda gözlenmemiştir. Herhangi bir ilave
güvenlilik veya tolerabilite endişesi gözlenmemiştir (Bkz. Bölüm 5.1).
Alkol ile etkileşim:
Sağlıklı gönüllülerde 200 mg tek doz brivarasetam ile 0,6 g/L etanolün sürekli infüzyonu ile
gerçekleştirilen bir farmakokinetik ve farmakodinamik etkileşim çalışmasında, herhangi bir
farmakokinetik etkileşim gözlenmemiştir, fakat brivarasetam alkolün psikomotor işlev, dikkat
ve hafıza üzerindeki etkisini neredeyse iki katına çıkarmıştır. Brivarasetamın alkol ile birlikte
alımı önerilmemektedir.
Farmakokinetik etkileşimler
Diğer ajanların brivarasetamın farmakokinetiği üzerindeki etkileri:
In vitro veriler brivarasetamın düşük etkileşim potansiyeli olduğunu göstermektedir.
Brivarasetamın ana dağılım yolağı CYP’ye bağımlı olmayan hidroliz aracılığıyladır. İkinci bir
dağılım yolağı, CYP2C19’un aracılık ettiği hidroksilasyon içermektedir (Bkz. Bölüm 5.2).
Brivarasetam plazma konsantrasyonları CYP2C19 güçlü inhibitörleri (ör. flukonazol,
fluvoksamin) ile eşzamanlı kullanıldığında artabilir, ancak klinik olarak ilişkili CYP2C19-
aracılı etkileşim riskinin düşük olduğu düşünülmektedir.
Rifampisin
Sağlıklı gönüllülerde, güçlü enzim indükleyicisi rifampisin ile birlikte uygulama (5 gün
boyunca 600 mg/gün), plazma konsantrasyon eğrisinin altında kalan brivarasetam alanını
(EAA) %45 oranında düşürmüştür. Hekimler rifampisin ile tedaviye başlayan veya tedaviyi
bitiren hastalarda brivarasetam dozunu ayarlamayı dikkate almalıdır.
Güçlü enzim indükleyici AEİ’ler
Güçlü enzim indükleyici AEİ’ler (karbamazepin, fenobarbital, fenitoin) ile birlikte
uygulandığında Brivarasetam plazma konsantrasyonları azalır, ancak doz ayarlamasına gerek
yoktur (Bkz. Tablo 1).
Diğer enzim indükleyiciler
Diğer güçlü enzim indükleyiciler de (St. John’s Wort (Hypericum perforatum, bilinen adı sarı
kantaron) gibi) brivarasetama sistemik maruziyeti azaltabilir. Bu yüzden, St. John’s Wort ile
tedaviye başlanırken veya tedavi bırakılırken dikkatli olunmalıdır.
Brivarasetamın diğer tıbbi ürünler üzerindeki etkisi:
Günde 50 veya 150 mg brivarasetam alımı midazolamın (CYP3A4 ile metabolize edilmiş)
EAA’sını etkilememektedir. Klinik olarak ilişkili CYP3A4 etkileşimleri riskinin düşük olduğu
düşünülmektedir.
3In vitro çalışmalar, brivarasetamın CYP2C19 dışındaki CYP450 izoformları ile az miktarda
inhibisyon sergilediğini ya da hiç inhibisyon sergilemediğini göstermiştir. Brivarasetam
CYP2C19 ile metabolize edilmiş tıbbi ürünlerin (ör. lansoprazol, omeprazol, diazepam) plazma
konsantrasyonlarını artırabilir. In vitro test edildiğinde brivarasetam CYP1A1/2’yi
indüklememiştir, ancak CYP3A4 ve CYP2B6’yı indüklemiştir. In vivo CYP3A4 indüksiyonu
bulunmamıştır (Bkz. yukarıda midazolam). CYP2B6 indüksiyonu in vivo olarak
araştırılmamıştır ve brivarasetam CYP2B6 ile metabolize edilen tıbbi ürünlerin (ör. efavirenz)
plazma konsantrasyonlarını azaltabilir. Taşıyıcılar üzerindeki potansiyel inhibitor etkisini
belirlemek için gerçekleştirilen in vitro etkileşim çalışmalarında, OAT3 dışında klinik ile
ilişkili etkilerin olmadığı sonucuna varılmıştır. In vitro brivarasetam, en yüksek klinik dozdaki
C değerinden 42 kat daha yüksek bir yarı maksimal inhibisyon konsantrasyonuyla OAT3’ü
maks
inhibe eder. Günde 200mg brivarasetam OAT3 ile taşınan tıbbi ürünlerin plazma
konsantrasyonunun artırabilir.
Antiepileptik ilaçlar:
Brivarasetam (50 mg/gün ila 200 mg/gün) ile diğer AEİ’ler arasındaki potansiyel etkileşimler,
tüm faz 2-3 çalışmalarından bildirilen plazma ilaç konsantrasyonlarının birleştirilmiş analizinde
ve plasebo kontrollü faz 2-3 çalışmaların popülasyon farmakokinetik analizinde ve atanmış
ilaç-ilaç etkileşim çalışmalarında (belirtilen AEİ’ler için: karbamazepin, lamotrijin, fenitoin ve
topiramat) araştırılmıştır. Etkileşimlerin plazma konsantrasyonu üzerindeki etkisi tablo 1’de
özetlenmektedir (Artma “↑” ile, azalma “↓” ile, plazma konsantrasyonu altında kalan alana
karşı zaman eğrisi “EAA” ile ve gözlemlenen maksimum konsantrasyon C ile
maks
gösterilmiştir.).
Tablo 1: Brivarasetam ile diğer AEİ’ler arasındaki farmakokinetik etkileşimler
Bir arada AEİ’nin brivarasetam plazma Brivarasetamın AEİ plazma
uygulanan AEİ konsantrasyonu üzerindeki etkisi konsantrasyonu üzerindeki
etkisi
Karbamazepin EAA %29 ↓ Karbamazepin – Yoktur
C 13 % ↓ Karbamazepin – epoksit ↑
maks
Doz ayarlanmasına gerek yoktur. (Aşağıdaki bölüme bakınız.)
Doz ayarlanmasına gerek yoktur.
Klobazam Veri bulunmamaktadır Yoktur
Klonazepam Veri bulunmamaktadır Yoktur
Lakozamid Veri bulunmamaktadır Yoktur
Lamotrijin Yoktur Yoktur
Levetirasetam Yoktur Yoktur
Okskarbazepin Yoktur Yoktur (monohidroksi türevi,
MHD)
Fenobarbital EAA %19 ↓ Yoktur
Doz ayarlanmasına gerek yoktur.
4Fenitoin EAA %21 ↓ Yoktur
Doz ayarlanmasına gerek yoktur. a EAA %20 ↑
a C %20 ↑
maks
Pregabalin Veri bulunmamaktadır Yoktur
Topiramat Yoktur Yoktur
Valproik asit Yoktur Yoktur
Zonisamid Veri bulunmamaktadır Yoktur
a Brivarasetamın 400 mg/gün’lük supraterapötik doz uygulamasını içeren bir çalışma baz alınmıştır.
Karbamazepin
Brivarasetam, orta kuvvetli, tersinebilir bir epoksit hidrolaz inhibitörü olup karbamazepinin
aktif metaboliti olan karbamazepin epoksit konsantrasyonunda artışa neden olur. Kontrollü
çalışmalarda, karbamazepin epoksit plazma konsantrasyonu 50 mg/gün, 100 mg/gün ve 200
mg/gün brivarasetam dozlarında düşük bir değişkenlik ile sırasıyla ortalama %37, %62 ve %98
artış göstermiştir. Güvenlilik riski gözlenmemiştir. Brivarasetam ve valproatın karbamazepin
epoksitin EAA’sı üzerinde ilave bir etkisi yoktur.
Oral kontraseptifler:
Brivarasetamın (100 mg/gün) etinil estradiol (0,03 mg) ve levonorgestrel (0,15 mg) içeren bir
oral kontraseptif ile bir arada uygulanması her iki maddenin de farmakokinetiğini
etkilememiştir. Brivarasetam 400 mg/gün dozunda (önerilen günlük maksimum dozun iki katı)
etinil estradiol (0,03 mg) ve levonorgestrel (0,15 mg) içeren bir oral kontraseptif ile birlikte
uygulandığında, ovülasyon baskılama üzerinde herhangi bir etki olmaksızın östrojen ve
progestin EAA değerlerinde sırasıyla %27 ve %23’lük bir azalma gözlenmiştir. Endojen
belirteçler estradiol, progesteron, luteinize edici hormon (LH), folikül uyarıcı hormon (FSH),
seks hormonu bağlayıcı globulin (SHBG)’nin konsantrasyon-zaman profillerinde genel olarak
bir değişiklik olmamıştır.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
Pediyatrik popülasyon: 16 yaşın altındaki çocuklarda etkililik ve güvenlilik henüz tespit
edilmediğinden brivarasetamın çocuk ve ergenlerde kullanılması önerilmez.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda brivarasetam ile tedavi öncesinde etkin doğum
kontrol yöntemi hekim tarafından ayrıntılı bir şekilde değerlendirilmelidir (Bkz. Gebelik
Dönemi)
Eğer hasta hamile kalmaya karar verirse, brivarasetam kullanımı dikkatle değerlendirilmelidir.
Gebelik dönemi
5Epilepsi ve genel olarak antiepileptik ilaçlara ilişkin risk
Tüm antiepileptik ilaçlar için, tedavi gören epilepsili kadınların çocuklarında malformasyon
prevalansının, genel popülasyonda görülen yaklaşık %3’lük orandan iki ila üç kat daha fazla
olduğu gösterilmiştir. Tedavi gören popülasyonda malformasyonlardaki artış politerapi ile not
edilmiştir, ancak, tedavinin ve/veya altta yatan rahatsızlığın sorumlu olduğuna dair kapsam
açığa kavuşturulmamıştır. Antiepileptik tedavilerin kesilmesi hastalığın şiddetlenmesine neden
olabilir, bu da anne ve fetüse zarar verebilir.
Brivarasetama ilişkin risk
Brivarasetamın gebe kadınlarda kullanımına ilişkin veriler sınırlıdır. İnsanlarda plasenta
yoluyla geçiş konusunda herhangi bir veri bulunmamaktadır, fakat brivarasetamın sıçanlarda
plasentaya kolaylıkla geçtiği görülmüştür (Bkz. Bölüm 5.3). insanlardaki potansiyel risk
bilinmemektedir. Hayvanlar üzerinde yapılan araştırmalar, sıçanlarda veya tavşanlarda
herhangi bir teratojenik etki göstermemiştir (Bkz. Bölüm 5.3).
Klinik çalışmalarda, brivarasetam ek tedavi olarak kullanılmıştır ve karbamazepin ile birlikte
kullanıldığında aktif metabolit karbamazepin-epoksitin konsantrasyonunda doza bağlı bir artışa
neden olmuştur (Bkz. Bölüm 4.5). Bu etkinin gebelikteki klinik önemini saptamak için yeterli
veri mevcut değildir.
Önleyici tedbir olarak, brivarasetam klinik açıdan gerekli olmadıkça (brivarasetamın anne için
olası yararları, fetüs üzerindeki olası zararlarına göre üstünse kullanılabilir) gebelik döneminde
kullanılmamalıdır.
Laktasyon dönemi
Brivarasetamın insan sütüyle atılıp atılmadığı bilinmemektedir. Sıçanlarla yürütülen çalışmalar
brivarasetamın anne sütü ile atıldığını göstermiştir (Bkz. Bölüm 5.3). İlacın anne için faydası
dikkate alınarak emzirmenin kesilmesi veya brivarasetam ile tedavinin kesilmesine dair karar
verilmelidir. Brivarasetam ile karbamazepinin birlikte kullanılması durumunda, anne sütünde
salgılanan karbamazepin-epoksit oranı artabilir. Bunun klinik açıdan önemini saptamak için
yeterli veri mevcut değildir.
Üreme yeteneği / Fertilite
Brivarasetamın insanlardaki fertilite üzerine etkisi bilinmemektedir. Sıçanlarda brivarasetamın
fertilite üzerinde herhangi bir etkisi olmamıştır (Bkz. Bölüm 5.3).
4.7 Araç ve makine kullanımı üzerindeki etkiler
Brivarasetamın araç ve makine kullanımı üzerinde minör ya da orta derecede etkisi vardır.
Bireysel hassasiyetteki olası farklılıklardan dolayı, bazı hastalarda somnolans, sersemlik hissi
ve santral sinir sistemi (SSS) ile ilişkili diğer belirtiler görülebilir.
Bu nedenle, bu tür aktiviteleri gerçekleştirecek hastaların, brivarasetamın bu beceriler
üzerindeki etkilerine alışana kadar araç veya potansiyel tehlike yaratabilecek makine
kullanmaları önerilmez.
4.8 İstenmeyen etkiler
Güvenlilik profilinin özeti:
Epilepsili hastalarda gerçekleştirilen kontrollü ve kontrolsüz çalışmalarda, 2388 gönüllüye
brivarasetam verilmiş, bu gönüllülerden 1740’ı ≥ 6 ay, 1363’ü ≥ 12 ay, 923’ü ≥24 ay ve 569’u
≥ 60 ay (5 yıl) süreyle tedavi edilmiştir.
6Brivarasetam tedavisi ile en sık bildirilen (>%10) advers reaksiyonlar; somnolans (%14,3) ve
sersemlik hissidir (%11,0). Bunlar genel olarak hafif ila orta şiddetlidir. Somnolans ve
yorgunluk (%8,2) dozun arttırılmasıyla birlikte daha yüksek insidansta bildirilmiştir. Tedavinin
ilk 7 gününde bildirilen advers reaksiyonların türleri, toplam tedavi döneminde bildirilenlerle
benzer olmuştur.
Advers reaksiyonlar nedeniyle tedaviden kesilme oranı, brivarasetama randomize edilen
hastalar arasında 50 mg/gün, 100 mg/gün ve 200 mg/gün dozlarında sırasıyla %3,5, %3,4 ve
%4.0 ve plaseboya randomize edilen hastalarda ise %1,7 bulunmuştur. Brivarasetam ile
tedavinin kesilmesine yol açan en yaygın advers reaksiyon sersemlik hissi (%0,8) ve
konvülsiyondur (%0,8).
Advers reaksiyonların listesi:
Brivarasetam klinik çalışmaları güvenlilik veri tabanının tümü değerlendirilerek belirlenmiş
advers reaksiyonlar, sistem organ sınıfına ve sıklıklarına göre listelenmiştir.
Sıklıklar MedDRA sınıflamasına göre şu şekilde tanımlanmaktadır: çok yaygın (≥1/10), yaygın
(≥1/100 ila <1/10), yaygın olmayan (≥1/1000 ila <1/100) seyrek (≥ 1/10.000 ila < 1/1.000),
çok seyrek (< 1/10.000), bilinmiyor (eldeki verilerden hareketle tahmin edilemiyor).
Her sıklık grubundaki istenmeyen etkiler, ciddiyet derecesi gittikçe azalacak şekilde
sıralanmıştır.
Enfeksiyon ve enfestasyonlar
Yaygın: Grip
Kan ve lenf sistemi hastalıkları
Yaygın olmayan: Nötropeni
Bağışıklık sistemi hastalıkları
Yaygın olmayan: Tip I aşırı duyarlılık
Metabolizma ve beslenme hastalıkları
Yaygın: İştah azalması
Psikiyatrik hastalıklar
Yaygın: Depresyon, anksiyete, uykusuzluk, irritabilite
Yaygın olmayan: İntihar düşüncesi, psikotik bozukluk, agresyon, ajitasyon
Sinir sistemi hastalıkları
Çok yaygın: Sersemlik hissi, somnolans
Yaygın: Konvülsiyon, vertigo
Solunum, göğüs bozuklukları ve mediastinal hastalıklar
Yaygın: Üst solunum yolu enfeksiyonları, öksürük
Gastrointestinal hastalıklar
Yaygın: Bulantı, kusma, kabızlık
7Genel bozukluklar ve uygulama bölgesine ilişkin hastalıklar
Yaygın: Yorgunluk
Seçilmiş advers ilaç reaksiyonları ile ilgili açıklamalar:
Nötropeni brivarasetam hastalarının %0,5’inde (6/1099) ve plasebo hastalarının %0’ında
(0/459) bildirilmiştir. Bu hastalardan dördü, başlangıçta düşük nötrofil sayısına sahiptir ve
brivarasetam tedavisine başlandıktan sonra nötrofil sayısında ilave bir düşüş yaşamışlardır. 6
nötropeni vakasının hiçbiri, özel bir tedavi gerektirecek ya da brivarasetam tedavisinin
kesilmesine neden olacak kadar ağır olmamıştır ve hiçbirinde buna bağlı enfeksiyon ortaya
çıkmamıştır.
İntihar düşüncesi brivarasetam hastalarının %0,3’ünde (3/1099) ve plasebo hastalarının
%0,7’sinde (3/459) bildirilmiştir. Epilepsi hastalarıyla yürütülen kısa süreli brivarasetam klinik
çalışmalarında herhangi bir intihar ya da intihar girişimi vakası olmamıştır ancak açık etiketli
uzatma çalışmalarında her ikisi de bildirilmiştir (Bkz. Bölüm 4.4).
Erken (Tip I) aşırı duyarlılığı düşündüren reaksiyonlar, klinik geliştirme esnasında az sayıdaki
(9/3022) brivarasetam hastası için bildirilmiştir.
Açık etiketli uzatma çalışmaları:
Açık etiketli uzatma çalışmalarındaki (8 yıla kadar) güvenlilik profili, kısa süreli plasebo
kontrollü çalışmalarda gözlemlenen güvenlilik profili ile benzer olmuştur.
Pediyatrik popülasyon:
1 ay - 16 yaş arası çocuklar için açık etiketli çalışmalardan elde edilen güvenlilik verileri
sınırlıdır. Bir farmakokinetik çalışmada ve ilgili takip çalışmasında, 152 çocuğun tamamı (1 ay
ila 16 yaş) brivarasetam ile tedavi edilmiştir. Elde edilen sınırlı verilere göre, araştırıcı
tarafından en sık raporlanan, ilaç bağlantılı olduğu düşünülen advers olaylar somnolans (%10),
iştah azalması (%8), yorgunluk (%5) ve kilo kaybı (%5) olmuştur. Güvenlilik profili yetişkinler
için bilinen profil ile uyumlu gözükmektedir. Sinirsel gelişim ile ilgili herhangi bir veri
bulunmamaktadır. Mevcut durumda, yenidoğanlarla ilgili klinik veri bulunmamaktadır.
Geriyatrik popülasyon:
Yaşlı gönüllülerin 130’u brivarasetam faz 2/3 geliştirme programına kaydolmuştur (44’ü
epilepsi hastasıdır.), 100’ü 65-74 yaş, 30’u ise 75-84 yaş aralığındadır. Yaşlı hastalardaki
güvenlilik profili daha genç yetişkin hastalarda gözlenen ile benzer görünmektedir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar:
İnsanlarda brivarasetam doz aşımına ilişkin sınırlı klinik veri mevcuttur. 1400 mg’lık tek doz
brivarasetam alan sağlıklı bir gönüllüde somnolans ve sersemlik hissi bildirilmiştir.
Tedavi:
8Brivarasetam ile doz aşımının spesifik bir antidotu bulunmamaktadır. Doz aşımının tedavisi
genel destekleyici önlemleri içermelidir. Brivarasetamın %10’undan azı idrarla atıldığından,
hemodiyalizin brivarasetam klirensini önemli derecede artırması beklenmez (Bkz. Bölüm 5.2).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antiepileptikler, Diğer antiepileptikler
ATC kodu: N03AX23
Etki mekanizması:
Brivarasetam, nöronlarda ve endokrin sistem hücrelerinde presinaptik seviyede bulunan,
transmembran bir glikoprotein olan sinaptik vezikül protein 2A (SV2A) için yüksek ve selektif
afinite gösterir. Bu proteinin kesin rolü hala açıklanmayı beklese de nörotransmitterlerin
ekzositozunu düzenlediği gösterilmiştir. SV2A’ya bağlanmanın, brivarasetamın antikonvülsan
aktivitesinin ana mekanizması olduğu kabul edilmektedir.
Klinik etkililik ve güvenlilik:
Brivarasetamın parsiyel başlangıçlı nöbetlerin ek tedavisindeki etkililiği, 16 yaş ve üzeri
gönüllüler ile gerçekleştirilen randomize, çift kör, plasebo kontrollü, sabit dozlu, çok merkezli
3 çalışmada tespit edilmiştir. Çalışmalarda, günlük brivarasetam dozu 5 ila 200 mg/gün
arasında değişmiştir. Tüm çalışmalarda 8 haftalık bir başlangıç dönemi ve bunu takiben doz
titrasyonu gerekmeksizin 12 haftalık tedavi süresi uygulanmıştır. 1558 hasta çalışma ilacı almış
olup bunlardan 1099’u brivarasetam kullanmıştır. Çalışmaya dahil olma kriteri, hastaların bir
veya iki eşzamanlı AEİ ile tedavisine rağmen kontrol sağlanamamış parsiyel başlangıçlı
nöbetlerinin olması gerekliliğidir. Başlangıç döneminde hastaların en az 8 parsiyel başlangıçlı
nöbet geçirmiş olması gerekmektedir. Faz 3 çalışmalarının birincil sonlanım noktaları, parsiyel
başlangıçlı nöbet sıklığında plaseboya karşı yüzde azalma ile parsiyel başlangıçlı nöbet
sıklığında başlangıçtan itibaren %50 azalmaya bağlı %50 yanıt veren oranıdır.
Çalışmanın başlama zamanında en yaygın olarak kullanılan AEİ’ler karbamazepin (%40,6),
lamotrijin (%25,2), valproat (%20,5), okskarbazepin (%16,0), topiramat (%13,5), fenitoin
(%10,2) ve levetirasetam (%9,8) olmuştur. Bu 3 çalışmada medyan başlangıç nöbet sıklığı 28
gün başına 9 nöbet şeklindedir. Hastaların ortalama epilepsi süresi yaklaşık olarak 23 yıldır.
Etkililik sonuçları Tablo 2’de özetlenmektedir. Genel olarak, brivarasetam, 50 mg/gün ile 200
mg/gün doz aralığında 16 yaşın üzerindeki hastalarda parsiyel başlangıçlı nöbetlerin ek
tedavisinde etkili olmuştur.
9Tablo 2: 28 gün başına parsiyel başlangıçlı nöbet sıklığı için başlıca etkililik sonuçları
Çalışma Plasebo Brivarasetam
* İstatistiksel olarak anlamlı (p-değeri)
50 mg/gün 100 200 mg/gün
mg/gün
Çalışma N01253(1)
n = 96 n = 101
%50 yanıt veren oranı 16,7 32,7* ~ ~
(p=0,008)
Plaseboya göre yüzde azalma (%) NA 22,0* ~ ~
(p=0,0040)
Çalışma N01252(1)
n = 100 n = 99 n = 100
%50 yanıt veren oranı 20,0 27,3 36,0(2) ~
(p=0,372) (p=0,023)
Plaseboya göre yüzde azalma (%) NA 9.2 20.5(2) ~
(p=0,274) (p=0,010)
Çalışma N01358
n = 259 n = 252 n = 249
%50 yanıt veren oranı 21,6 ~ 38,9* 37,8*
(p<0,001) (p<0,001)
Plaseboya göre yüzde azalma (%) NA ~ 22,8* 23,2*
(p<0,001) (p<0,001)
n = çalışma ilacından en az bir doz almış olan randomize edilmiş hastalar
~ Çalışılmamış doz
* İstatistiksel olarak anlamlı
NA Uygulanabilir değildir
(1) Hastaların yaklaşık %20’si eşzamanlı levetirasetam tedavisindedir
(2) N01252 için birincil sonuç, ardışık test prosedürüne göre istatistiksel anlamlılığa
ulaşmamıştır. 100 mg/gün dozu nominal olarak anlamlı olmuştur.
Klinik çalışmalarda, nöbet sıklığında plaseboya karşı azalma 100 mg/gün’lük dozda 50
mg/gün’lük dozda olduğundan daha yüksek olmuştur. Somnolans ve yorgunluğun insidansında
doza bağlı artışlar dışında brivarasetam 50 mg/gün ile 100 mg/gün’ün güvenlilik profili, uzun
dönem kullanımda SSS bağlantılı advers olaylar dahil, benzer olmuştur.
Şekil 1’de üç çalışmada 28 gün başına parsiyel başlangıçlı nöbet sıklığında başlangıca göre
azalma sıklığı kategorisine göre hasta yüzdeleri (eşzamanlı levetirasetam alan hastalar hariç)
gösterilmektedir. Parsiyel başlangıçlı nöbetlerde %25’in üzerinde artışı olan hastalar solda
10“daha kötü” ifadesi ile gösterilmektedir. Parsiyel başlangıçlı nöbet sıklığında başlangıca göre
yüzde azalmada iyileşme gösteren hastalar en sağdaki 4 kategoride gösterilmektedir. Nöbet
sıklığında en az %50 azalma gösteren hastaların yüzdeleri plasebo, 50 mg/gün, 100 mg/gün ve
200 mg/gün için sırasıyla %20,3, %34,2, %39,5 ve %37,8 olmuştur.
Şekil 1: Üç çift kör pivot çalışmada 12 hafta boyunca brivarasetam ve plasebo için nöbet yanıtı
kategorisine göre hastaların yüzdesi
Üç pivot çalışmanın birleştirilmiş analizinde, 50 mg/gün ila 200 mg/gün doz aralığında,
indükleyici olan veya indükleyici olmayan AEİ’ler ile kombine edildiğinde brivarasetamın
etkililiğinde (%50 yanıt veren oranı olarak ölçülmüştür.) herhangi bir farklılık gözlenmemiştir.
Klinik çalışmalarda 50 mg/gün, 100 mg/gün ve 200 mg/gün’lük brivarasetam dozunu alan
hastaların sırasıyla %2,5’i (n=4/161), %5.1’i (n=17/332) ve %4.0’ı (N=10/249) 12 haftalık
tedavi dönemi süresince nöbetsiz kalmışken bu oran plasebo için %0,5 (n=2/418) olmuştur.
Başlangıçta brivarasetam ile tedavi edilen tip IC nöbeti (sekonder jeneralize tonik-klonik nöbet)
olan hastalarda, 28 günde nöbet sıklığındaki medyan yüzde azalmada iyileşme gözlenmiştir
(Plasebo alan %33,3’lük (n=115) hastaya karşılık, hastaların %66,6’sı (n=62), %61,2’si
(n=100) ve %82,1’si (n=75), sırasıyla 50 mg/gün, 100 mg/gün ve 200 mg/gün brivarasetam
almıştır.). Brivarasetamın monoterapideki etkililiği belirlenmemiştir. Brivarasetamın
monoterapi olarak kullanımı önerilmemektedir.
Levetirasetam ile tedavi:
İki randomize plasebo kontrollü faz 3 çalışmasında levetirasetam hastaların yaklaşık %20’sinde
eşzamanlı AEİ olarak uygulanmıştır.
Her ne kadar gönüllü sayısı sınırlı olsa da, eşzamanlı levetirasetam alan hastalarda plaseboya
karşı brivarasetam için herhangi bir fayda gözlenmemiştir, bu durum SV2A bağlanma noktası
için bir yarış olduğunu gösterebilmektedir. Herhangi bir ek güvenlilik veya tolerabilite ile ilgili
bulgu gözlenmemiştir.
Üçüncü bir çalışmada önceden tanımlanmış olan analiz, önceden levetirasetam maruziyetinin
söz konusu olduğu hastalarda 100 mg/gün ve 200 mg/gün dozlarında plaseboya karşı etkililiği
11ortaya koymuştur. Bu hastalarda levetirasetam-naif hastalara kıyasla daha düşük etkililik
gözlenmesinin nedeni, önceden daha fazla AEİ kullanılmış olması ve başlangıç nöbet sıklığının
daha fazla olması olabilir.
Geriyatrik popülasyon (65 yaş ve üzeri):
Üç pivot, çift kör, plasebo kontrollü çalışmada 65 ile 80 yaş arası 38 yaşlı hasta yer almıştır.
Veriler sınırlı olmakla birlikte, etkililiğin daha genç hastalardaki ile benzer olduğu görülmüştür.
Açık etiketli uzatma çalışmaları:
Tüm çalışmalardan randomize çalışmaları tamamlayan hastaların %81,7’si uzun süreli açık
etiketli çalışmalara alınmıştır. Randomize çalışmalara girişten itibaren, 6 ay süreyle
brivarasetam kullanan hastaların %5,3’ünde (n=1500) nöbetsizlik sağlanırken bu oran 12 ay
(n=1188) ve 24 ay (n=847) için brivarasetam uygulanan hastalarda sırasıyla %4,6 ve %3,7
olmuştur. Ancak, hastaların yüksek bir oranı (%26) açık etiketli çalışmalara etkisizlik nedeni ile
devam etmediği için, seçim yanlılığı oluşmuş olabilir, çünkü çalışmada kalan hastalardaki
yanıt, çalışmadan zamanından önce ayrılan hastalardan daha iyi olmuştur.
Pediyatrik popülasyon:
Brivarasetamın pediyatrik hastalardaki etkililiği ve tolerabilitesi henüz belirlenmemiştir (Bkz.
Bölüm 4.2). Brivarasetam bu hastalarda kısa dönemli açık etiketli farmakokinetik bir çalışma
ve 1 ay ila 16 yaş arasındaki 152 gönüllüde devam eden açık etiketli uzatma çalışması ile
değerlendirilmiştir (Bkz. Bölüm 5.2).
5.2 Farmakokinetik özellikler
Genel özellikler:
Brivarasetam film kaplı tabletler, oral çözelti ve intravenöz enjeksiyonluk çözelti aynı eğri altı
alan (EAA) profilini gösterir, ancak intravenöz uygulamadan sonra maksimum plazma
konsantrasyonu biraz daha yüksektir. Brivarasetam, hasta içi ve hastalar arası düşük
değişkenlik ile doğrusal ve zamana bağlı olmayan farmakokinetik özellikler sergiler ve tam
emilim, proteine çok düşük oranda bağlanma, kapsamlı biyotransformasyon sonrasında renal
atılım ve farmakolojik açıdan inaktif metabolit özelliklerine sahiptir.
Emilim:
Brivarasetam oral uygulamadan sonra, hızla ve tamamen emilir ve mutlak biyoyararlanımı
yaklaşık olarak %100’dür. Tabletler yiyecek ile alınmadığında medyan t değeri 1 saattir
maks
(t aralığı 0,25 saat ila 3 saattir).
maks
Yüksek oranda yağ içeren bir öğün ile birlikte uygulanması sonucunda brivarasetamın emilim
oranı (medyan t 3 saat) ve maksimum plazma konsantrasyonunu azaltmıştır (%37 daha az)
maks:
ancak emilim miktarında değişiklik olmamıştır.
Dağılım:
Brivarasetam plazma proteinlerine zayıf derecede bağlanır (≤%20). Dağılım hacmi 0,5 L/kg
olup bu değer toplam vücut suyundakine yakındır.
Lipofilisite (Log P) özelliği sayesinde brivarasetam yüksek hücre membranı geçirgenliğine
sahiptir.
Biyotransformasyon:
12Brivarasetam primer olarak amid kısmının, karşılık gelen karbosiklik asidini oluşturacak
şekilde hidrolizi yoluyla metabolize olur (eliminasyonun yaklaşık %60’ı) ve ikincil
metabolizasyon yolu propil yan zincire hidroksilasyonu (eliminasyonun yaklaşık %30’u) içerir.
Amid kısmının karbosiklik asit metabolitine (idrarda dozun %34’ü) hidrolizini hepatik ve
ekstra-hepatik amidaz destekler. In vitro koşullarda brivarasetamın hidroksilasyonuna primer
olarak CYP2C19 aracılık eder. İki metabolitin de metabolizasyonu devam ederek ortak bir
hidroksilik asit oluşturur. In vivo koşullarda, etkisiz CYP2C19 mutasyonlarına sahip
gönüllülerde hidroksi metabolitinin üretimi 10 kat azalırken brivarasetam düzeyi, mutasyonlu
alellerden bir veya ikisine sahip insanlarda %22 veya %42 oranında artar. Üç metabolit
farmakolojik açıdan aktif değildir.
Eliminasyon:
Brivarasetam primer olarak metabolizma ve idrarda atılım ile elimine olur. Metabolitler dahil,
dozun %95’inden fazlası, alındıktan sonraki 72 saat içinde idrarla atılır. Dozun %1’inden azı
feçes ile atılır ve brivarasetamın %10’undan azı idrarda değişmemiş şekilde atılır. Terminal
plazma yarı ömrü (t ) yaklaşık 9 saattir. Hastalardaki total plazma klirensi 3,6 L/saat olarak
1/2
tahmin edilmiştir.
Doğrusallık/doğrusal olmayan durum:
10 mg ila en az 600 mg’a kadar farmakokinetik doz orantılıdır.
İlaçlar ile etkileşim:
Brivarasetam renal atılım, CYP aracılı olmayan hidroliz ve CYP aracılı oksidasyon gibi birçok
yolak ile vücuttan atılır. In vitro koşullarda brivarasetam, insan P-glikoproteininin (P-gp), çoklu
ilaç rezistans proteinleri (MRP) 1 ve 2’nin, ve muhtemelen organik anyon taşıyıcı polipeptid
1B1 (OATP1B1) ve OATP1B3’ün substratı değildir.
In vitro miktar tayinleri brivarasetamın dispozisyonunun CYP inhibitörleri (ör. CYP1A, 2C8,
2C9, 2D6 ve 3A4) tarafından önemli derecede etkilenmemiş olması gerektiğini göstermiştir.
In vitro koşullarda, brivarasetam klinik olarak ilgili konsantrasyonlarda, CYP1A2, 2A6, 2B6,
2C8, 2C9, 2D6, 3A4 veya taşıyıcılardan P-gp, BCRP, BSEP MRP2, MATE-K, MATE-1,
OATP1B1, OATP1B3, OAT1 ve OCT1’in inhibitörü değildir. In vitro, brivarasetam
CYP1A2’yi indüklememiştir.
Hastalardaki karakteristik özellikler
Geriyatrik popülasyon (65 yaş ve üzeri):
Günde iki kez uygulanan 400 mg brivarasetam/gün dozunun kullanıldığı yaşlı gönüllülerdeki
(65 ila 79 yaş; kreatinin klirensi 53 ila 98 ml/dk/1,73 m²) bir çalışmada, brivarasetamın plazma
yarılanma ömrü 65-75 yaş ve >75 yaş gruplarında sırasıyla 7,9 saat ve 9,3 saat bulunmuştur.
Brivarasetamın kararlı durum plazma klirensi, genç sağlıklı erkek gönüllülere (0,83 ml/dk/kg)
kıyasla benzerdir (0,76 ml/dk/kg) (Bkz. Bölüm 4.2).
Böbrek yetmezliği:
Şiddetli böbrek yetmezliği (kreatinin klirensi <30 ml/dk/1,73 m² olan ve diyaliz gerektirmeyen)
olan gönüllüler ile gerçekleştirilen bir çalışmada, brivarasetamın plazma EAA değerinin
sağlıklı kontroller ile karşılaştırıldığında bir miktar daha artmış olduğu (+%21), asit, hidroksi
ve hidroksiasit metabolitlerinin EAA değerlerinin ise sırasıyla 3, 4 ve 21 kat artış gösterdiği
belirlenmiştir. Aktif olmayan bu metabolitlerin renal klirensi 10 kat azalmıştır. Klinik dışı
çalışmalarda hidroksiasit metaboliti herhangi bir güvenlilik endişesi ortaya koymamıştır.
Brivarasetam hemodiyalize giren hastalarda çalışılmamıştır (Bkz. Bölüm 4.2).
13Karaciğer yetmezliği:
Karaciğer sirozu (Child-Pugh derece A, B ve C) olan gönüllülerle gerçekleştirilen bir
farmakokinetik çalışmada, benzer özelliklere sahip sağlıklı gönüllülere kıyasla hastalığın
şiddetinden bağımsız olarak brivarasetam maruziyetinde benzer artışlar olduğu gösterilmiştir
(%50, %57 ve %59) (Bkz. Bölüm 4.2).
Pediyatrik popülasyon:
Brivarasetam oral çözelti uygulanan 1 ay - 16 yaş arası 99 gönüllüyü içeren bir farmakokinetik
çalışmada plazma konsantrasyonlarının tüm yaş gruplarında dozla orantılı olduğu
gösterilmiştir. Popülasyon farmakokinetiği modellemesi günde iki kez 2,0 mg/kg dozunun,
günde iki kez 100 mg alan yetişkinlerdeki ile aynı kararlı durum ortalama plazma
konsantrasyonunu sağladığını göstermiştir.
Cinsiyet:
Brivarasetamın farmakokinetiğinde cinsiyete bağlı klinik olarak ilişkili herhangi bir fark
bulunmamaktadır.
Vücut ağırlığı:
46 kg ila 115 kg vücut ağırlığı aralığında kararlı durum plazma konsantrasyonunda %40’lık
düşüş olduğu tahmin edilmiştir. Ancak, bu farkın klinik olarak bağlantılı olduğu
düşünülmemektedir.
Irk:
Epilepsi hastalarının bir popülasyon farmakokinetiği modellemesinde; brivarasetamın
farmakokinetiği ırktan (Beyaz, Asyalı) anlamlı ölçüde etkilenmemiştir. Diğer etnik
kökenlerden olan hastaların sayısı sınırlıdır.
Farmakokinetik/farmakodinamik ilişki
EC50 değerinin (maksimum etkinin %50’sine denk kalan brivarasetam plazma
konsantrasyonu) 0,57 mg/L olduğu tahmin edilmektedir. Bu plazma konsantrasyonu günlük 50
mg brivarasetam maruziyetinden sonra elde edilen medyan değerin biraz üstündedir. Sonraki
nöbet sıklığı azalması, dozun 100 mg/gün’e çıkarılması ile elde edilmekte ve 200 mg/gün
dozunda platoya ulaşmaktadır.
5.3 Klinik öncesi güvenlilik verileri
Güvenlilik farmakolojisi çalışmalarındaki baskın etkiler SSS ile ilişkilidir (başlıca geçici SSS
depresyonu ve spontan lokomotor aktivitede azalma), ve 2 mg/kg olan farmakolojik aktiviteye
sahip dozun katlarında (>50 kat) görülmüştür. Öğrenme ve hafıza fonksiyonunu
etkilenmemiştir.
Klinik çalışmalarda gözlenmeyen ancak tekrarlanan doz toksikoloji köpek çalışmalarında,
klinik plazma eğri altı alanına benzer maruziyette görülen bulgular, hepatotoksik etkilerdir
(başlıca porfiri). Buna rağmen, brivarasetam ve yapısal olarak benzer bir birleşik için toplanan
toksikolojik veriler, köpeklerin karaciğerindeki değişikliklerin insanlardaki ile ilişkili olmayan
bir mekanizma ile geliştiğini göstermektedir. Klinik eğri altı alan maruziyetinden 5 ila 42 kat
fazla maruziyet düzeyinde kronik brivarasetam uygulamasından sonra sıçanlarda ve
maymunlarda herhangi bir advers karaciğer değişikliği görülmemiştir. Maymunlarda SSS
belirtileri (yere yığılma, denge kaybı, sakarlıklar) klinik C ’ın 64 kat üzerinde meydana
maks
gelmiştir ve bu etkiler zamanla daha az görünür olmuştur.
14Genotoksisite çalışmalarında herhangi bir mutajenik veya klastojenik aktivite saptanmamıştır.
Karsinojenisite çalışmaları sıçanlarda herhangi bir onkojenik potansiyel göstermemiştir ancak
erkek farelerde hepatoselüler tümörlerin insidansındaki artışın, kemirgenlere özgü olduğu
bilinen bir fenomen olan fenobarbiton benzeri karaciğer enzimi indüksiyonu ile bağlantılı
genotoksik olmayan etki modunun bir sonucu olduğu düşünülmektedir.
Brivarasetam sıçanlarda ya da tavşanda erkek veya dişi fertilitesini etkilememiştir ve herhangi
bir teratojenik potansiyel göstermemiştir. Tavşanlarda, önerilen maksimum doz ile ulaşılan
klinik EAA maruziyet seviyesinden 8 kat fazla maruziyet seviyesinde (brivarasetam maternal
toksik dozunda) embriyotoksisite gözlenmiştir. Sıçanlarda, brivarasetamın plasentaya kolayca
geçtiği, emziren sıçanlarda maternal plazma seviyesi konsantrasyonlarına benzer
konsantrasyonlarda süte atıldığı gösterilmiştir.
Brivarasetam sıçanlarda bağımlılık potansiyeli göstermemiştir.
Juvenil hayvan çalışmaları
Genç sıçanlarda önerilen maksimum doz ile ulaşılan klinik EAA maruziyet seviyesinin 6 ila 15
katında brivarasetam maruziyetleri, gelişimsel advers etkilere (yani mortalite, klinik belirtiler,
vücut ağırlığında azalma ve beyin ağırlığında azalma) neden olmuştur. SSS işlevi,
nöropatolojik ve beyin histopatolojik muayenelerinde herhangi bir advers etki olmamıştır. Genç
köpeklerde klinik EAA’nın 6 katı maruziyet seviyesinde brivarasetam indüklü değişiklikler
yetişkin hayvanlarda gözlenenler ile benzerdir. Standart gelişimsel veya olgunlaşma sonlanım
noktalarında herhangi bir advers etki olmamıştır.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Kroskarmelloz sodyum
Laktoz monohidrat (Sığırdan elde edilmiştir.)
Betadeks
Laktoz anhidröz (Sığırdan elde edilmiştir.)
Magnezyum stearat
Film kaplama ajanı Opadry II 85F275014 Gri
Polivinil alkol
Titanyum dioksit (E171)
Makrogol 3350
Talk
Sarı demir oksit (E172)
Siyah demir oksit (E172)
6.2 Geçimsizlikler
Bilinen geçimsizliği yoktur.
156.3 Raf ömrü
48 ay.
6.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
PVC/PCTFE - Alüminyum blister ambalajda 56 film kaplı tablet bulunur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
UCB Pharma A.Ş.
Palladium Tower, Barbaros Mah. Kardelen Sokak,
No:2 Kat:24/80 34746 Ataşehir, İstanbul
8. RUHSAT NUMARASI
2016/953
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.12.2016
Ruhsat yenileme tarihi: -
10. KÜB'ÜN YENİLENME TARİHİ
16