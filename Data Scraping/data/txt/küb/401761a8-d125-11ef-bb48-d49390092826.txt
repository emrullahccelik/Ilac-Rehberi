KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİONAL 15/500/300 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
Pioglitazon HCl 16,531 mg (15 mg pioglitazona eşdeğer)
Metformin HCl 500 mg
Alfa lipoik asit 300 mg
Yardımcı maddeler:
Lesitin (soya (E322)) 0,63 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Pembe, oblong, bikonveks film kaplı tabletler; nüveler biri beyaz diğeri sarı renkte iki
katmanlı tablettir.
4. KLİNİK ÖZELLİKLER
4.1. Terapötik endikasyonlar
Yalnızca diğer diyabet ilaçları ile kontrol altına alınamayan nöropati gelişen hastalarda tek
başına veya diğer diyabet ilaçları ile birlikte kullanılır.
PİONAL tedavisine başlanmasından 3-6 ay sonra hastalar, tedaviye alınan yanıtın
yeterliliğinin (örn: HbA1c azalmasının) değerlendirilmesi amacıyla gözden geçirilmelidir.
Yeterli yanıt alınamayan hastalarda, PİONAL tedavisi kesilmelidir. Doktorlar, uzun süreli
tedaviye eşlik edebilecek potansiyel riskler nedeniyle, daha sonraki rutin
değerlendirmelerinde PİONAL ile sağlanan faydanın devam ettiğini doğrulamalıdır.
4.2. Pozoloji ve uygulama şekli
Pozoloji/uygulama sıklığı ve süresi:
PİONAL tedavisi hastaya göre özelleştirilmelidir. Açlık plazma glukozu (FPG) PİONAL’e
verilen terapötik yanıtı kontrol etmek için kullanılmalıdır.
Genel: Tip 2 diyabetin tedavisinde antihiperglisemik tedavinin kullanımı etkililik ve
tolerabilite esasına göre bireyselleştirilmelidir.
Başlangıç dozunun seçimi, hastanın şu anki pioglitazon ve/veya metformin rejimine ve bu
ilaçların başlangıç dozlarına dayandırılmalıdır.
Günlük toplam PİONAL dozu pioglitazon (45 mg) veya metformin (2550 mg) için tavsiye
edilen maksimum günlük dozu aşılmamalıdır.
1Metformin Monoterapisinden Sonra Yeterli Kontrol Sağlanamamış Hastalarda Başlangıç
Dozu: Pioglitazonun olağan başlangıç dozu esas alınarak (günlük 15–30 mg) PİONAL günde
bir ya da iki kez uygulanabilir ve bu doz terapötik yanıt yeterliliği sağlanıncaya kadar azar
azar artırılabilir.
Pioglitazon Monoterapisine Başlangıçta Yanıt Vermiş ve İlave Bir Glisemik Kontrol Gereken
Hastalarda Başlangıç Dozu: Metforminin olağan başlangıç dozu esas alınarak (500 mg günde
iki kez veya günlük 850 mg) PİONAL 15/500/300 mg film kaplı tablet günde iki kez veya
PİONAL 15/850/300 film kaplı tablet günde bir kez uygulanabilir ve bu doz terapötik yanıt
yeterliliği sağlanıncaya kadar azar azar artırılabilir.
Pioglitazon ve Metforminin Ayrı Ayrı Tabletler Olarak Kombinasyon Tedavisinden
Geçilmesi Durumunda Başlangıç Dozu: Daha önce kullanılan metformin ve pioglitazon dozu
esas alınarak PİONAL 15/500/300 mg veya 15/850/300 mg dozları şeklinde uygulanabilir.
Daha önce diğer hipoglisemik ajanlarla tedavi edilerek daha sonra PİONAL’e geçmiş olan
hastalarda PİONAL’in etkililiği ve güvenliliğini spesifik olarak inceleyen herhangi bir
çalışma gerçekleştirilmemiştir. Tip 2 diyabet tedavisindeki herhangi bir değişiklik dikkate
alınmalı ve glisemik kontroldeki değişiklikler uygun bir şekilde takip edilmelidir. PİONAL’e
verilen terapötik yanıtı ve glisemik kontrolü takip etmek için FPG ve A ölçümlerinin
1C
periyodik olarak yapılması gereklidir.
Özel Hasta Grupları
PİONAL hamilelik döneminde ve çocuklarda kullanılmaz.
Eğer hastada tedavinin başlangıcında aktif karaciğer hastalığı veya artmış serum transaminaz
seviyeleri (ALT normal değerin en yüksek limitinden 2,5 kat daha fazla ise) ile ilgili herhangi
bir klinik kanıt varsa PİONAL ile tedavi uygulanmamalıdır. PİONAL ile tedaviye başlamadan
önce ve başladıktan sonra periyodik olarak karaciğer enzimlerinin izlenmesi önerilmektedir.
Önerilen Maksimum Doz
Pioglitazon için önerilen maksimum günlük doz 45 mg’dır. Metformin için önerilen
maksimum günlük doz yetişkinlerde 2550 mg’dır.
Uygulama şekli:
PİONAL aç karnına alınmalıdır. Eşlik eden gıda alımı alfa lipoik asit emilimini azaltabilir.
PİONAL’i bir bardak su (150 ml) ile alınız.
Özel popülasyonlara ilişkin ek bilgiler:
Böbrek yetmezliği:
PİONAL, serum kreatinin seviyeleri erkeklerde >1,5 mg/dL’nin üzerinde ve >1,4 mg/dL’nin
üzerindeki kadın hastalarda kullanılmamalıdır (Bkz. Bölüm 4.3).
Hastanın mL/dakika cinsinden kreatinin klerensi (Clcr) değeri aşağıdaki formülden
yararlanılarak, elde edilen serum kreatinin (mg/dL) değerleriyle hesaplanabilmektedir:
2[140 - yaş (yıl)] × ağırlık (kg)
Clcr = (× 0,85 [kadın hastalar için])
72 × serum kreatinin değeri (mg/dL)
Karaciğer yetmezliği:
Fonksiyonel karaciğer yetmezliği olan hastalarda PİONAL kullanılmamalıdır (Bkz. Bölüm
5.2).
Pediyatrik popülasyon:
PİONAL’in 18 yaş altı çocuklarda kullanımını destekleyen herhangi bir veri olmadığından, bu
yaş grubunda kullanılmamalıdır.
Geriyatrik popülasyon:
Doktorlar tedaviye, özellikle pioglitazonun insülinle birlikte kullanıldığı hastalarda olmak
üzere, mevcut en düşük dozla başlamalı ve doz daha sonra yavaş yavaş artırılmalıdır.
Metformin böbrekler yoluyla atıldığı için ve ileri yaşlarda böbrek fonksiyonları
azalabileceğinden, yaşlı hastalarda PİONAL kullanımında böbrek fonksiyonları düzenli
olarak izlenmelidir (Bkz. Bölüm 4.4).
4.3. Kontrendikasyonlar
PİONAL aşağıdaki durumlarda kontrendikedir:
 Pioglitazon, metformin hidroklorür, alfa lipoik asit veya preparat bileşenlerinden herhangi
birine karşı aşırı duyarlılık öyküsü (Bkz. Bölüm 6.1)
 Kalp yetmezliği ve kalp yetmezliği öyküsü olan hastalarda (NYHA sınıf I - IV)
 Kalp ve solunum yetmezliği, yakın zamanda geçirilen miyokard infarktüsü ve şok gibi
dokularda hipoksiye yol açan akut veya kronik hastalıklar
 Karaciğer yetmezliği
 Akut alkol intoksikasyonu, alkolizm (Bkz. Bölüm 4.4)
 Diyabetik ketoasidoz ve diyabetik prekoma
 Böbrek yetmezliği veya böbrek fonksiyon yetmezliği örneğin, serum kreatinin düzeyi
erkeklerde >1,5 mg/dL ve kadınlarda >1,4 mg/dL (Bkz. Bölüm 4.4)
 Dehidratasyon, şiddetli enfeksiyon, şok, iyotlu kontrast maddelerin intravasküler yolla
uygulanması (Bkz. Bölüm 4.4) ve laktasyon gibi böbrek fonksiyonlarını değiştirme
olasılığı olan akut durumlar
 Aktif mesane kanseri veya mesane kanseri hikayesi
 Nedeni araştırılmamış makroskopik hematüri
 Çocuklarda ve adolesanlarda (yeterli klinik deneyim olmadığından)
PİONAL lesitin (soya (E322)) ihtiva eder. Fıstık ya da soyaya alerjisi olan hastalar, bu tıbbi
ürünü kullanmamalıdır.
34.4. Özel kullanım uyarıları ve önlemleri
Tiazolidindion grubu ilaçlar (rosiglitazon, pioglitazon) konjestif kalp yetmezliğine neden
olabilir ya da mevcut konjestif kalp yetmezliğini şiddetlendirebilir. Bu nedenle, bu grup
ilaçların kullanımı konjestif kalp yetmezliği olan hastalarda (NYHA Sınıf 1-4)
kontrendikedir.
İnsülin ile birlikte çok sıkı takip altında kullanılabilir.
Pioglitazonun diğer antidiyabetik ilaçlarla birlikte üçlü kombinasyon olarak kullanımına
ilişkin klinik deneyim yoktur.
Laktik asidoz
Laktik asidoz, metformin birikimi nedeniyle meydana gelebilen, ender fakat ciddi bir
metabolik komplikasyondur. Metformin alan hastalarda bildirilen laktik asidoz vakaları
öncelikle ciddi böbrek yetmezliği olan diyabetik hastalarda meydana gelmiştir. Laktik asidoz
insidansı iyi kontrol edilemeyen diyabet, ketoz, uzun süreli açlık, aşırı alkol alımı, karaciğer
yetmezliği ve hipoksiyle ilişkili olan herhangi bir durum gibi ilişkili risk faktörleri
değerlendirilerek azaltılmalıdır.
Laktik asidoz, takiben koma gelişimine yol açan asidoza bağlı dispne, karın ağrısı ve
hipotermi ile karakterizedir. Kan pH’sında azalma, 5 mmol/L’nin üstünde plazma laktat
seviyesi, artmış anyon açığı ve laktat/piruvat oranı diagnostik laboratuvar bulgularıdır.
Metabolik asidozdan şüpheleniliyorsa tıbbi ürünle yapılan tedavi hemen kesilmeli ve hasta
derhal hastaneye yatırılmalıdır (Bkz. Bölüm 4.9).
Böbrek fonksiyonu
Metformin böbrek yoluyla atıldığı için, serum kreatinin seviyeleri düzenli olarak
gözlenmelidir:
 Böbrek fonksiyonları normal olan hastalarda yılda en az 1 kez,
 Serum kreatinin seviyeleri normal seviyenin üst sınırında olanlar ve yaşlı hastalarda yılda
en az 2-4 kez.
Yaşlı hastalarda azalmış böbrek fonksiyonları sık ve asemptomatiktir. Antihipertansif,
diüretik ve NSAİİ ile tedaviye başlama gibi böbrek fonksiyonlarının bozulabileceği
durumlarda özel tedbirler alınmalıdır.
Sıvı retansiyonu ve kalp yetmezliği
Pioglitazon, kalp yetmezliğinin belirti ve bulgularını alevlendiren veya aniden ortaya
çıkmasına yol açan sıvı retansiyonuna yol açabilir. En az bir konjestif kalp yetmezliği gelişme
risk faktörü olan tedavi gören hastalarda (örn. daha önce miyokardiyal infarktüs veya
semptomatik koroner arter hastalığı ya da yaşlılar), hekimler uygun en düşük doz ile tedaviye
başlamalı ve dozu azar azar artırmalıdır. Hastalar kalp yetmezliği bulgu ve semptomları, kilo
alımı veya ödem açısından izlenmelidir.
4Tip 2 diabetes mellituslu ve önceden var olan majör makrovasküler hastalığı bulunan 75 yaş
altı hastalarda, pioglitazon ile kardiyovasküler sonlanım çalışması gerçekleştirilmiştir.
Hastaların mevcut antidiyabetik ve kardiyovasküler tedavilerine 3,5 yıla kadar pioglitazon
veya plasebo eklenmiştir. Bu çalışmada kalp yetmezliği bildirimi artmış fakat bu, mortalitede
bir artışa neden olmamıştır.
75 yaşın üzerindeki hastalarda sınırlı deneyim bulunduğundan bu hasta grubunda dikkatli
olunmalıdır.
İnsülin ile kombinasyon
Pazarlama sonrasında pioglitazon kalp yetmezliği öyküsü olan hastalara uygulandığında ya da
insülin ile kombinasyon halinde kullanıldığında, kalp yetmezliği vakaları rapor edilmiştir.
İnsülin ve pioglitazon sıvı tutulumu ile ilişkilendirildiğinden eşzamanlı uygulanmaları ödem
riskini artırabilir. Kalp ile ilgili rahatsızlık durumlarında tedavi durdurulmalıdır.
Yaşlılar
İnsülinle birlikte kullanım, ciddi kalp yetmezliği riskinin artmış olması nedeniyle
yaşlılarda dikkatle değerlendirilmelidir.
İlerleyen yaşla ilişkili riskler (özellikle mesane kanseri, kırıklar ve kalp yetersizliği) ışığında,
faydalar ve riskler dengesi yaşlılarda hem tedavi öncesinde hem de tedavi sırasında dikkatle
değerlendirilmelidir.
Mesane kanseri
Pioglitazonla yapılan klinik çalışmaların bir meta-analizinde, mesane kanseri, pioglitazon
kullanan hastalarda (19 vaka/12.506 hasta, % 0,15), kontrol gruplarına kıyasla (7 vaka/10.212
hasta, % 0,07) daha sık bildirilmiştir; tehlike oranı [HR]=2,64 (%95 güven aralığı 1,11-6,31,
P=0,029). Mesane kanseri tanısı konulduğunda pioglitazonu bir yıldan daha kısa bir süredir
kullanmakta olan hastalar analiz-dışı bırakıldığında, mesane kanserinin, pioglitazon
kullananlarda 7 (%0,06) hastada, kontrol gruplarında 2 (%0,02) hastada görüldüğü
belirlenmiştir. Mevcut epidemiyolojik veriler de, özellikle bu ilacı en uzun süre ve en yüksek
kümülatif dozlarda kullananlarda olmak üzere pioglitazon ile tedavi edilen diyabet
hastalarındaki mesane kanseri riskinde küçük bir artış olduğu izlenimini vermektedir. Kısa
süreli tedavi sonrası olası bir risk göz ardı edilemez.
Pioglitazon tedavisine başlamadan önce mesane kanseri için risk faktörleri (yaş, tütün
kullanma hikayesi, bazı mesleki ya da kemoterapötik ajanlara maruz kalınması örneğin,
siklofosfamid ya da pelvis bölgesine daha önce ışın tedavisi uygulanmış olması)
değerlendirilmelidir. Mevcut herhangi bir makroskopik hematüri, pioglitazon tedavisine
başlanmadan önce tetkik edilmelidir.
Tedavi sırasında, makroskopik hematüri ya da disüri veya sıkışma hissi gibi diğer semptomlar
gelişecek olursa, hastalara hemen doktorlarına bilgi vermeleri önerilmelidir.
5Karaciğer fonksiyonlarının izlenmesi
Pazarlama sonrası deneyimler sırasında pioglitazon ile karaciğer enzimlerinde artış ve seyrek
olarak hepatoselüler fonksiyon bozukluğu bildirilmiştir (Bkz. Bölüm 4.8). Çok nadir vakada
ölümle sonuçlandığı bildirilse de, bunun gerçek sebebi belirlenememiştir. Bu nedenle,
PİONAL tedavisi sırasında düzenli olarak karaciğer enzimlerinin izlenmesi önerilmektedir.
Tüm hastalarda PİONAL tedavisinden önce karaciğer enzimleri kontrol edilmelidir.
Başlangıçtaki karaciğer enzim seviyeleri yüksek (ALT normal değerlerin üst limitinden 2,5
kat fazla) olan veya herhangi bir karaciğer hastalığı belirtisi olan hastalarda PİONAL
tedavisine başlanmamalıdır.
PİONAL ile tedaviye başlandıktan sonra, klinik değerlendirmeye göre karaciğer enzimlerinin
düzenli olarak izlenmesi önerilmektedir. Tedavi sırasında ALT seviyeleri normal üst limitin 3
katının üzerine çıkarsa, karaciğer enzim seviyeleri olabildiğince çabuk tekrar
değerlendirilmelidir. Eğer ALT seviyeleri normal üst limitin 3 katının üzerinde kalmaya
devam ederse, tedavi durdurulmalıdır. Eğer hastaların herhangi birinde açıklanamayan
bulantı, kusma, karın ağrısı, bitkinlik, anoreksi ve/veya koyu renkli idrarın da dahil olduğu
hepatik fonksiyon yetmezliğini işaret eden belirtiler gelişirse, karaciğer enzimleri kontrol
edilmelidir. Hastada PİONAL tedavisine devam edilip edilmeyeceği ile ilgili karar,
laboratuvar incelemeleri sonucu yapılan klinik değerlendirmeye göre verilmelidir. Eğer tedavi
sırasında sarılık gözlenirse, tedavi durdurulmalıdır.
Kilo artışı
Yapılan klinik çalışmalarda doza bağlı kilo artışı görülmektedir. Bazı vakalarda sıvı
retansiyonu ile ilişkili bulunmuştur. Bazı durumlarda kilo artışı, kalp yetmezliği ile ilişkili
olabileceğinden kilo artışı yakından izlenmelidir.
Hematoloji
Pioglitazon tedavisi sırasında ortalama hemoglobin (%4 rölatif azalma) ve hematokrit (%4,1
rölatif azalma) seviyesinde küçük düşüşler gözlenmiştir. Benzer değişiklikler metformin için
de geçerlidir; pioglitazon ile karşılaştırmalı kontrollü çalışmalarda düşüşler (%3-4
hemoglobin ve hematokrit için %3,6-4,1) gözlenmiştir.
Hipoglisemi
PİONAL’in sülfonilüre ile kombine edilerek kullanılması, doz ilişkili hipoglisemi riski
oluşturmaktadır; sülfonilüre dozunda düşüş yapılması gerekebilir.
Göz bozuklukları
Pazarlama sonrası edinilen deneyimler sırasında pioglitazon dahil tiazolidindionlar ile görme
keskinliğinde azalma ile birlikte yeni oluşan veya giderek kötüleşen, diyabetik maküla ödemi
bildirilmiştir. Bu hastaların birçoğunda aynı zamanda periferik ödem de bildirilmiştir.
Pioglitazon ve maküla ödemi arasında direkt bir ilişki olup olmadığı şüphelidir; ancak
hekimler, hastalardan gelen görme rahatsızlıkları ile ilgili şikayetler olduğunda, maküla ödemi
ihtimaline karşı dikkatli olmalı ve uygun oftalmolojik yönlendirme göz önünde
6bulundurulmalıdır.
Cerrahi
Metformin, dolayısıyla da PİONAL, genel anestezi uygulanacak elektif cerrahi girişimlerden
48 saat önce kesilmeli ve ameliyattan sonra en az 48 saat geçmeden tekrar başlanmamalıdır.
İyotlu kontrast madde
Radyolojik çalışmalarda, iyotlu kontrast maddelerin intravasküler yoldan uygulanması böbrek
yetmezliğine yol açabilir. Bu yüzden, metformin bileşeni nedeniyle, incelemeden önce veya
inceleme sırasında PİONAL kesilmeli ve işlemden sonra 48 saat geçmeden ve böbrek
fonksiyonları incelenip normale döndüğü doğrulanmadan tekrar başlanmamalıdır (Bkz.
Bölüm 4.5).
Polikistik over sendromu
İnsülin etkinliğinin artması sonucu, polikistik over sendromu olan hastalarda pioglitazon
tedavisi ile ovülasyon tekrar başlayabilir. Bu hastalar gebelik riski taşıyabilirler. Hastalar
gebelik riski konusunda uyarılmalı ve eğer gebelik planlanıyorsa veya gebelik durumu söz
konusuysa, tedavi kesilmelidir (Bkz. Bölüm 4.6).
Diğer
3,5 yıla kadar olan tedavi süresince pioglitazon ile 8.100 ve karşılaştırma ilacı ile tedavi
edilen 7.400 hastanın katıldığı randomize, kontrollü, çift kör klinik çalışmalardan elde edilen
kemik kırığı advers olay raporlarının analizinde, kadınlarda kemik kırığı insidansında artış
görülmüştür.
Pioglitazon kullanan kadınların %2,6’sında, karşılaştırma ilacı ile tedavi edilen kadınların
%1,7’sinde kırık gözlenmiştir. Karşılaştırma ilacı ile tedavi edilen erkeklere kıyasla,
pioglitazon ile tedavi edilen erkeklerde kırık görülme sıklığında artış görülmemiştir (sırasıyla
%1,5, % 1,3).
Hesaplanan kırık insidansı, pioglitazonla tedavi edilen kadınlarda 1,9 kırık/100 hasta yılı,
karşılaştırma ilacı ile tedavi edilen kadınlarda ise 1,1 kırık/100 hasta yılı olarak
hesaplanmıştır. Pioglitazon grubunda elde edilen verilerde kadınlar için gözlenen aşırı kırık
riski, 0,8 kırık/100 hasta kullanım yılı olarak bulunmuştur.
3,5 yıl süren kardiyovasküler risk PROactive çalışmasında, pioglitazonla tedavi edilen kadın
hastaların 44/870 (%5,1; 100 hasta yılı başına 1 kırık)’inde kırık görülürken, karşılaştırma
ilacı ile tedavi edilen kadınlarda ise bu oran 23/905 (%2,5; 100 hasta yılı başına 0,5 kırık)’tir.
Pioglitazon (%1,7) ile tedavi edilen erkeklerde, karşılaştırma ilacı (%2,1) ile kıyaslandığında
kırık oranında herhangi bir artış gözlenmemiştir.
Uzun süre pioglitazon ile tedavi edilen kadınlarda kırık riski dikkate alınmalıdır.
Sitokrom P450 2C8 inhibitörler (örn. gemfibrozil) veya indükleyiciler (örn. rifampisin) ile eş
7zamanlı pioglitazon kullanımında dikkat edilmelidir. Glisemik kontrol yakından takip
edilmelidir. Önerilen pozoloji dahilinde pioglitazon dozu ayarlanmalı veya diyabetik tedavide
değişiklikler yapılmalıdır (Bkz. Bölüm 4.5).
PİONAL uygulaması sonrasında klinik önemi olmayan anormal idrar kokusu gözlenebilir.
İnsülin Otoimmün Sendromu
Tioktik asit (alfa lipoik asit) ile tedavi sırasında insülin otoimmün sendromu vakaları
bildirilmiştir. HLA-DRB1*04:06 ve HLA-DRB1*04:03 allelleri gibi insan lökosit antijen
genotipli hastalar, tioktik asitle tedavi edildiğinde insülin otoimmün sendrom geliştirmeye
daha yatkındır. HLA-DRB1*04:03 alleli (insülin otoimmün sendroma yatkınlık ihtimal oranı:
1,6) özellikle beyaz ırkta bulunur ve kuzeyden çok güney Avrupa’da yaygınlık gösterir. HLA-
DRB1*04:06 alleli (insülin otoimmün sendroma yatkınlık ihtimal oranı: 56,6) özellikle Japon
ve Koreli hastalarda bulunur.
Tioktik asit (alfa lipoik asit) kullanan hastalarda spontan hipogliseminin diferansiyel
diyagnozu, insülin otoimmün sendromunu düşündürmelidir.
4.5. Diğer tıbbi ürünler ile etkileşimler ve diğer etkileşim şekilleri
PİONAL ile etkileşim çalışmaları bulunmamaktadır. Aşağıdaki ifadeler her aktif madde
(pioglitazon, metformin ve alfa lipoik asit) için ayrı ayrı var olan verileri yansıtmaktadır.
İyotlu kontrast maddelerin intravasküler yoldan uygulanması böbrek yetmezliğine yol
açabilir, bu da metformin birikimine ve laktik asidoz riskine yol açar. Metformin test
yapılmadan önce veya test sırasında kesilmeli, 48 saat geçmeden ve böbrek fonksiyonları
incelenip normale döndüğü doğrulanmadan tekrar başlanmamalıdır.
Akut alkol intoksikasyon durumlarında (özellikle açlık, yetersiz beslenme veya hepatik
yetmezlik durumlarında), PİONAL’in etkin maddesi olan metformin nedeniyle meydana
gelen laktik asidoz oranında yükselme gözlenmiştir. Alkol ve alkol içeren tıbbi ürünlerin
kullanımından kaçınılmalıdır.
Renal tübüler sekresyon yoluyla elimine edilen katyonik ilaçlar (örn. simetidin), ortak renal
tübüler taşıma sistemleri için rekabet halinde olduklarından, teorik olarak etkileşime girme
potansiyeline sahiptirler. Sağlıklı yedi gönüllü üzerinde yapılan çalışmada, günde iki kez
uygulanan 400 mg simetidinin metforminin sistemik maruziyetini (EAA) % 50 ve C ’ını
maks
%81 oranında artırdığı gözlenmiştir. Bu nedenle, metformin renal tübüler sekresyonla elimine
edilen katyonik ilaçlarla birlikte uygulandığında, gliseminin yakından takip edilmesi ve
diyabet tedavisinde değişiklik yapılması düşünülmelidir (Bkz. Bölüm 4.4).
Pioglitazon ile birlikte gemfibrozilin (Sitokrom P450 2C8 inhibitörü) eş zamanlı uygulaması,
pioglitazonun EAA’sını 3 kat artırdığı rapor edilmiştir. Dozla ilişkili advers reaksiyon riskinin
artma ihtimali olduğundan, gemfibrozil ile eş zamanlı kullanımda pioglitazon dozunun
azaltılması gerekli olabilir. Glisemik kontrol yakından takip edilmelidir (Bkz. Bölüm 4.4).
8Pioglitazonun rifampisin (Sitokrom P4502C8 indükleyici) ile birlikte uygulanmasının,
pioglitazonun EAA’sını %54 azalttığı rapor edilmiştir. Pioglitazon ile rifampisinin eş zamanlı
kullanımında pioglitazon dozunun artırılması gerekli olabilir. Glisemik kontrol yakından takip
edilmelidir (Bkz. Bölüm 4.4).
Glukokortikoidler (sistemik veya lokal yolla verilenler), adrenerjik beta-2 agonistler ve
diüretikler intrensek hiperglisemik aktiviteye sahiptir. Hastalar bilgilendirilmeli ve özellikle
tedavinin başlangıcında kan glukoz seviyeleri daha sık kontrol edilmelidir. Gerekli olduğu
takdirde, diğer ilaç ile tedavi sırasında ve sonlandırılmasından sonra antihiperglisemik ürünün
dozu ayarlanmalıdır.
ADE inhibitörleri kan şekeri seviyesini düşürebilir. Gerekli olduğu takdirde, diğer tıbbi ürün
ile tedavi sırasında antihiperglisemik ürünün dozu ayarlanmalıdır.
Etkileşim çalışmaları, pioglitazonun digoksin, varfarin, fenprokumon ve metforminin
farmakokinetik veya farmakodinamiği üzerinde bir etki oluşturmadığını göstermiştir.
Pioglitazonun sülfonilüreler ile birlikte kullanımının sülfonilürenin farmakokinetik
özelliklerini etkilemediği düşünülmektedir. İnsanlarda yapılan çalışmalarda, başlıca
indüklenebilir sitokrom P450, 1A, 2C8/9 ve 3A4 olduğunu düşündürmektedir. İn vitro
çalışmalarda, sitokrom P450’nin herhangi bir alt tipinde inhibisyon olmadığı gözlenmiştir. Bu
enzimlerle metabolize olan oral kontraseptifler, siklosporin, kalsiyum kanal blokörleri ve
HMGKoA redüktaz inhibitörleri gibi maddelerle etkileşim beklenmemektedir.
Alfa lipoik asit ile birlikte kullanıldığında sisplatinin etkisi azalabilir.
Alfa lipoik asit (tioktik asit) bir metal şelatörüdür ve dolayısıyla metal içeren ürünler (örn.
demir preparatları, magnezyum preparatları ve kalsiyum içeriğinden dolayı süt ürünleri) ile
beraber uygulanmamalıdır. Eğer alfa lipoik asidin toplam günlük dozu kahvaltıdan 30 dakika
önce alınmışsa, demir ve/veya magnezyum preparatları öğle veya akşam alınmalıdır.
İnsülin ve/veya oral antidiyabetik ajanların kan şekerini düşürücü etkileri artabilir.
Dolayısıyla, özellikle alfa-lipoik asit (tioktik asit) ile tedavinin başlangıcında kan glukoz
düzeyinin düzenli bir şekilde izlenmesi gerekir. Bazı vakalarda, hipoglisemi semptomlarından
kaçınmak için insülin ve/veya oral antidiyabetiklerin dozlarının azaltılması gerekli olabilir.
Düzenli olarak alkol tüketimi, nöropatik klinik tablonun gelişmesi ve ilerlemesi için önemli
bir risk faktörüdür ve dolayısıyla PİONAL ile tedavinin başarısını da olumsuz bir şekilde
etkileyebilir. Bu nedenle, diyabetik nöropati şikayeti olan hastaların olabildiğince alkol
almaktan kaçınmaları önerilir. Bu durum aynı zamanda tedaviye ara verilen dönemler için de
geçerlidir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin etkileşim çalışması bulunmamaktadır.
94.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrol yöntemi kullanmayan çocuk doğurma potansiyeli bulunan kadınların
PİONAL kullanması önerilmemektedir. Hamile kalmak isteyen hastalarda PİONAL tedavisi
durdurulmalıdır.
Gebelik dönemi
Pioglitazon ile yapılan hayvan çalışmalarında, pioglitazonun teratojenik etki göstermediği,
ancak farmakolojik etkisiyle ilişkili fetotoksisite gösterdiği belirtilmiştir (Bkz. Bölüm 5.3).
Metformin ile yapılan hayvan çalışmaları, teratojenik etki göstermemiştir. Küçük klinik
çalışmalarda, metformin ile ilişkili malformasyon gözlenmemiştir (Bkz. Bölüm 5.3).
Alfa lipoik asit (tioktik asit) için, gebeliklerde maruz kalmaya ilişkin klinik veri mevcut
değildir. Hayvanlar üzerinde yapılan çalışmalar, gebelik / embriyonal / fetal gelişim / doğum
ya da doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
PİONAL gebelik döneminde kullanılmamalıdır. Gebelik gerçekleşirse PİONAL tedavisi
durdurulmalıdır.
Laktasyon dönemi
Emziren sıçanların sütünde pioglitazon ve metformine rastlanmıştır. Emzirme sırasında
bebeğin tıbbi ürüne maruz kalıp kalmayacağı bilinmemektedir.
Alfa lipoik asidin (tioktik asidin) insan sütüyle atılıp atılmadığı bilinmemektedir. Alfa lipoik
asidin (tioktik asidin) süt ile atılımı hayvanlar üzerinde araştırılmamıştır.
PİONAL emziren kadınlarda kullanılmamalıdır (Bkz. Bölüm 4.4, 5.3).
Üreme yeteneği/Fertilite
Yapılan hayvan fertilite çalışmalarında pioglitazonun çiftleşme, döllenme ve fertilite üzerine
etkisi olmamıştır.
Erkek ve dişi sıçanlar ile metformin 600mg/kg/gün (insanlar için önerilen maksimum dozun
yaklaşık 3 katı) dozu ile yapılan çalışmalarda fertilite üzerine bir etki gözlenmemiştir.
Hayvanlarda alfa lipoik asit ile yapılmış üreme toksikolojisi çalışmaları, üreme
yeteneği/fertilite üzerine herhangi bir etki göstermemiştir.
4.7. Araç ve makine kullanımı üzerindeki etkiler
Pioglitazon ve metforminin araç ve makine kullanımı üzerine etkisi yoktur veya ihmal
edilebilir düzeydedir; ancak alfa lipoik asidin araç ve makine kullanımı üzerinde olumsuz
10etkisi olabilir. Eğer, baş dönmesi/vertigo veya diğer merkezi sinir sistemi bozuklukları
meydana gelirse, trafiğe katılım gibi yüksek dikkat gerektiren aktiviteler ve makine veya
tehlikeli alet kullanımından kaçınılmalıdır.
4.8. İstenmeyen etkiler
Güvenlilik profilinin özeti
Pioglitazon ve metformin kombinasyonu ve eş zamanlı pioglitazon ve metformin ile klinik
çalışmalar yürütülmüştür (Bkz. Bölüm 5.1). Tedavinin başlangıcında karın ağrısı, ishal, iştah
kaybı, bulantı, kusma oluşabilir. Bu reaksiyonlar çok yaygın olmakla birlikte birçok olguda
kendiliğinden düzelir. Laktik asidoz ciddi bir reaksiyondur ve 10.000 hastanın birinden az
görülür (Bkz. Bölüm 4.4) ve diğer kemik kırığı, kilo alımı ve ödem gibi reaksiyonlar 10
hastanın birinden az oluşabilir (Bkz. Bölüm 4.4).
Pioglitazon ve metforminin eş zamanlı uygulanmasına dair klinik çalışmalar yürütülmüştür.
İstenmeyen ilaç reaksiyonları (ADR), sistem-organ sınıfı ve sıklığına göre aşağıda
sıralanmıştır. Sıklık kategorileri: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila < 1/1.000), çok seyrek (< 1/10.000),
bilinmiyor (eldeki verilerden hareketle tahmin edilemiyor).
Pioglitazon ve metformin kombinasyonu
Enfeksiyonlar ve enfestasyonlar
Yaygın: Üst solunum yolu enfeksiyonu
Yaygın olmayan: Sinüzit
(Kist ve polipler de dahil olmak üzere) İyi huylu, kötü huylu ve tanımlanmamış
neoplazmalar
Yaygın olmayan: Mesane kanseri
Kan ve lenf sistemi hastalıkları
Yaygın: Anemi
Metabolizma ve beslenme hastalıkları
Çok seyrek: Vitamin B emiliminde azalma1, laktik asidoz
12
Sinir sistemi hastalıkları
Yaygın: Baş ağrısı, hipoestezi, tat alma bozukluğu
Yaygın olmayan: İnsomnia
Göz hastalıkları
Yaygın: Görme bozuklukları2
Bilinmiyor: Maküler ödem
11Gastrointestinal hastalıklar3
Çok yaygın: Karın ağrısı, diyare, iştah kaybı, bulantı, kusma
Yaygın olmayan: Flatulans
Hepato-bilier hastalıklar
Bilinmiyor: Hepatit4
Deri ve deri altı doku hastalıkları
Çok seyrek: Eritem, pruritus, ürtiker
Kas-iskelet bozuklukları, bağ doku ve kemik hastalıkları
Yaygın: Artralji, kemik kırığı5
Böbrek ve idrar yolu hastalıkları
Yaygın: Hematüri
Üreme sistemi ve meme hastalıkları
Yaygın: Erektil fonksiyon bozukluğu
Genel bozukluklar ve uygulama bölgesine ilişkin hastalıklar
Yaygın: Ödem6
Araştırmalar
Yaygın: Kilo artışı7
Bilinmiyor: Alanin aminotransferaz artışı8, karaciğer fonksiyon test anormalliği4
Sabit doz kombinasyonundaki her bir etkin maddeye ilişkin ek bilgiler;
Pioglitazon
Enfeksiyonlar ve enfestasyonlar
Yaygın: Üst solunum yolu enfeksiyonu
Yaygın olmayan: Sinüzit
(Kist ve polipler de dahil olmak üzere) İyi huylu, kötü huylu ve tanımlanmamış
neoplazmalar
Yaygın olmayan: Mesane kanseri
Sinir sistemi hastalıkları
Yaygın: Hipoestezi
Yaygın olmayan: İnsomnia
Göz hastalıkları
Yaygın: Görme bozuklukları2
12Bilinmiyor: Maküler ödem
Kas-iskelet bozuklukları, bağ doku ve kemik hastalıkları
Yaygın: Kemik kırığı5
Araştırmalar
Yaygın: Kilo artışı7
Bilinmiyor: Alanin aminotransferaz artışı8
Metformin
Metabolizma ve beslenme hastalıkları
Çok seyrek: Vitamin B absorbsiyonunda azalma1, laktik asidoz
12
Sinir sistemi hastalıkları
Yaygın: Tat alma bozukluğu
Gastrointestinal hastalıklar3
Çok yaygın: Abdominal ağrı, diyare, iştah kaybı, bulantı, kusma
Hepato-bilier hastalıklar
Bilinmiyor: Hepatit4
Deri ve deri altı doku hastalıkları
Çok seyrek: Eritem, pruritus, ürtiker
Araştırmalar
Bilinmiyor: Karaciğer fonksiyon test anormalliği4
Numaralandırılan advers reaksiyonların açıklaması
1 Uzun süreli metformin kullanımı sırasında vitamin B absorbsiyonunda ve serum
12
seviyelerinde azalmasıyla ilişkilendirilmiştir. Hastalarda megaloplastik anemi gözlendiğinde
böyle bir etiyoloji düşüncesi önerilmektedir.
2 Görme bozuklukları tedavinin erken döneminde bildirilmiştir ve diğer hipoglisemik
bileşiklerde görüldüğü gibi kan glukozu değişiklikleri ile ilişkilidir.
3 Gastrointestinal bozukluklar, tedavinin başlangıcında sık gözlenmektedir ve birçok olguda
kendiliğinden geçmektedir.
4 İzole raporlar: Karaciğer fonksiyon test anormalliği veya hepatit. Metformin tedavisinin
kesilmesiyle düzelir.
5 3,5 yıllık bir sürede 8.100 pioglitazonla ve 7.400 karşılaştırılan ilaç ile tedavi edilen
13grupların kullanıldığı randomize, karşılaştırılmalı, çift kör klinik çalışmalardan elde edilen
kemik kırığı advers olay raporları analiz edilmiştir. Pioglitazon kullanan kadınlarda (%2,6),
karşılaştırılan ilaç kullananlara (%1,7) göre kırıklarda yüksek bir oran gözlenmiştir.
Karşılaştırılan ilaç ile tedavi edilen erkeklerle (%1,5) kıyaslandığında pioglitazon ile tedavi
edilen erkeklerde (%1,3) kırıklarda bir artış gözlenmemiştir.
3,5 yıllık PROactive çalışmasında karşılaştırma ilacı alan kadın hastaların 23/905 (%2,5)’ine
kıyasla, pioglitazon ile tedavi edilen kadın hastaların 44/870 (%5,1)’inde kemik kırığı
gözlenmiştir. Karşılaştırılan ilaç ile tedavi edilen erkeklerle (%2,1) kıyaslandığında
pioglitazon ile tedavi edilen erkeklerde (%1,7) kırıklarda bir artış gözlenmemiştir.
6 Aktif kontrollü karşılaştırma çalışmalarında, metformin ve pioglitazon ile tedavi edilen
hastaların %6,3’ünde ödem gözlenirken, metformin tedavisine sülfonilüre eklenen hastaların
%2,2’sinde ödem gözlenmiştir. Ödem genellikle hafif-orta derecede gözlenmiştir ve tedavinin
kesilmesini gerektirmemiştir.
7 Aktif kontrollü karşılaştırma çalışmalarında pioglitazon monoterapisinden bir yıldan uzun
bir süre sonrasında ortalama kilo artışı 2-3 kg olarak bildirilmiştir. Pioglitazon ve metformin
kombinasyonu tedavisinden bir yıldan uzun bir süre sonrasında ortalama kilo artışı 1,5 kg
olarak bildirilmiştir.
8 Pioglitazon ile yürütülen klinik çalışmalarda, ALT seviyelerinin normal üst limitin >3 katına
yükselme insidansı plaseboya eş değer bulunmakla birlikte, metformin veya sülfonilüre
karşılaştırma gruplarında görülenden daha düşük bulunmuştur. Pioglitazon tedavisi ile
ortalama karaciğer enzim seviyeleri azalmıştır.
Kontrollü klinik çalışmalarda, pioglitazon tedavisi ile kalp yetmezliği insidansı plasebo,
metformin ve sülfonilüre tedavi grupları ile benzer bulunmuştur, ancak insülin ile
kombinasyonu sonucunda kalp yetmezliği insidansı artmıştır. Daha önce majör
makrovasküler hastalığı olan hastalarda pioglitazon tedavisine insülin tedavisi eklendiğinde
gözlenen ciddi kalp yetmezliği insidansı, plaseboya oranla %1,6 oranında daha yüksektir.
Bununla birlikte bu durum mortalitede artışa neden olmamıştır. Pioglitazon ile kalp
yetmezliği nadiren bildirilmiştir, ancak insülin ile kombinasyon halinde kullanıldığında veya
kalp yetmezliği öyküsü olan hastalarda kullanıldığında kalp yetmezliği daha sık bildirilmiştir.
Alfa lipoik asit
Aşağıdaki ifadeler, alfa lipoik asit ile ilişkili istenmeyen etki profiline dair bilgileri
yansıtmaktadır.
Bağışıklık sistemi hastalıkları
Çok seyrek: Ürtiker, kaşıntı ve deride döküntü gibi alerjik reaksiyonlar
Bilinmiyor: İnsülin Otoimmün Sendromu (Bkz. Bölüm 4.4)
14Metabolizma ve beslenme hastalıkları
Çok seyrek: Hipoglisemi*
Sinir sistemi hastalıkları
Yaygın: Baş dönmesi*
Çok Seyrek: Tat duyusunda değişiklik ve bozukluk, baş ağrısı*, hiperhidroz*
Göz hastalıkları
Çok seyrek: Görme bozuklukları*
Gastrointestinal hastalıklar
Yaygın: Bulantı
Çok Seyrek: Gastro-intestinal bozukluklar (kusma, mide ağrısı, bağırsak ağrısı ve diyare)
* Artmış glukoz kullanımı nedeniyle, çok seyrek durumlarda kan glukoz seviyesinde düşme
olabilir. Buna bağlı olarak, hipoglisemi belirtileri baş dönmesi, terleme, baş ağrısı ve bulanık
görme ile birlikte görülür.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
PİONAL doz aşımına ilişkin veri mevcut değildir.
Klinik çalışmalarda hastalar, pioglitazonu önerilen en yüksek doz günde 45 mg’ın üstünde
almışlardır. Bildirilen maksimum pioglitazon dozu 4 gün için 120 mg/gün, sonra 7 gün için
180 mg/gün’dür ve herhangi bir semptom ile ilişkili değildir.
İleri derecedeki metformin doz aşımı, tıbbi aciliyeti olan ve hastanede tedavi edilmeyi
gerektiren laktik asidoza yol açabilir.
Laktat ve metformini uzaklaştırmanın en etkili yöntemi hemodiyalizdir.
Alfa lipoik asit ile doz aşımı durumunda bulantı, kusma ve baş ağrısı olabilir.
Alkol ile birlikte 10 ila 40 g arasındaki alfa lipoik asit (tioktik asit) oral dozlarının kazara veya
intihar amaçlı alımından sonra, bazen ölümle sonuçlanabilen ciddi intoksikasyon görülmüştür.
Böyle bir intoksikasyonun klinik görünümü, başlangıçta psikomotor huzursuzluk veya bilinç
bulanıklığı, daha sonra genellikle jeneralize nöbet ve laktik asidoz gelişimidir. Ayrıca, alfa
lipoik asit (tioktik asit) yüksek dozları ile intoksikasyon sonucu, hipoglisemi, şok,
rabdomiyoliz, hemoliz, yaygın intravasküler koagülasyon (DIC), kemik iliği depresyonu ve
15çoklu organ yetersizliği bildirilmiştir.
Alfa lipoik asit ile (örn. yetişkinlerde 6 g’dan fazla ve çocuklarda vücut ağırlığına göre
kilogram başına 50 mg’dan daha fazla) önemli bir intoksikasyon şüphesi bile, acil hastaneye
yatış ve intoksikasyonu tedavi edecek standart girişimlerin (örn. gastrik lavaj, aktif kömür, vs)
başlatılmasını gerektirir. Jeneralize nöbet, laktik asidoz ve yaşamı tehdit eden
intoksikasyonun diğer sonuçlarının tedavisi, modern yoğun bakım prensiplerine dayalı olarak,
semptomatik olmalıdır. Günümüzde, alfa lipoik asidin zorlu eliminasyonunda hemodiyaliz,
hemoperfüzyon veya filtrasyon yöntemlerinin yararları henüz gösterilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oral kan şekeri düşürücü ilaç kombinasyonları
ATC Kodu: A10BD05
PİONAL, tip 2 diyabet hastalarında glisemik kontrolü iyileştirmek için farklı etki
mekanizmalarına sahip iki antidiyabetik ajanı, tiazolidindion sınıfının bir üyesi olan
pioglitazon ve biguanid sınıfının bir üyesi olan metformin hidroklorürü ve vitamin benzeri bir
endojen madde olan alfa lipoik asidi birleştirmektedir.
Biguanidler esas olarak endojen hepatik glukoz üretimini azaltarak etki gösterirken,
tiazolidindionlar insülin duyarlılığını artıran ajanlardır ve esas olarak periferik glukoz
kullanımını artırarak etki gösterirler. Alfa lipoik asit ise vitamin benzeri bir madde olmakla
birlikte, alfa-keto asitlerin oksidatif dekarboksilasyonunda koenzim fonksiyonuna sahiptir.
Pioglitazon
Pioglitazonun etkileri insülin direncinde azalmayla ilişkili olabilir. Pioglitazon hayvanlarda
karaciğer, yağ ve iskelet kası hücrelerinde artmış insülin duyarlılığına yol açan spesifik
nükleer reseptörlerin (peroksizom proliferator aktive eden reseptör gama) aktivasyonu yoluyla
etki ediyor gibi görünmektedir. İnsülin direnci durumunda pioglitazon tedavisinin hepatik
glukoz çıkışını azalttığı ve periferik glukoz kullanımını artırdığı gösterilmiştir.
Tip 2 diabetes mellituslu hastalarda açlık ve tokluk glisemik kontrolü ilaçla düzelmiştir.
Düzelmiş glisemik kontrol hem açlık hem de tokluk plazma insülin konsantrasyonlarında bir
azalma ile ilişkilidir. Pioglitazon ile gliklazid monoterapisinin karşılaştırıldığı bir klinik
çalışma tedavi başarısızlığına (tedavinin ilk altı ayından sonra HbA1c’nin ≥ % 8 olarak
görülmesi şeklinde tanımlanmıştır) dek geçen sürenin değerlendirilmesi amacıyla iki yıla
uzatılmıştır. Kaplan-Meier analizinde, gliklazid ile tedavi edilen hastalarda tedavi
başarısızlığına dek geçen süre, pioglitazon ile tedavi edilenlere göre daha kısa bulunmuştur.
İkinci yılda glisemik kontrol (HbA1c < % 8 olarak tanımlanmıştır) pioglitazon ile tedavi
edilen hastaların % 69’unda ve gliklazid ile tedavi edilenlerin % 50’sinde devam etmiştir.
HOMA analizi pioglitazonun beta hücre fonksiyonunu düzeltmesinin yanı sıra insülin
duyarlılığını artırdığını göstermektedir. İki yıllık klinik çalışmalar bu etkinin sürdüğünü
göstermiştir.
16Bir yıllık klinik çalışmalarda, pioglitazon, sürekli olarak, albümin/kreatinin oranında
başlangıca göre istatistiksel olarak anlamlı azalmalar sağlamıştır.
On sekiz haftalık küçük ölçekli bir çalışmada, tip 2 diyabet hastaları üzerinde pioglitazon (45
mg monoterapiye karşılık plasebo) etkililiği çalışılmıştır. Pioglitazon belirgin kilo alımı ile
ilişkili bulunmuştur. Ekstra abdominal yağ kütlesinde artış olurken, viseral yağlanma anlamlı
derecede azalmıştır. Pioglitazon ile vücut yağ dağılımında benzer değişimlere insülin
duyarlılığındaki iyileşme de eşlik etmiştir. Birçok klinik çalışmada, plasebo ile
karşılaştırıldığında pioglitazon alan hastaların total plazma trigliseridlerinde ve serbest yağ
asitlerinde düşüş ve HDL-kolesterol seviyelerinde artış gözlenmiştir. LDL-kolesterol
seviyelerinde ise, küçük ve klinik olarak anlamsız artışlar gözlenmiştir. İki yıla yakın süren
çalışmalarda plasebo, metformin ve gliklazid ile karşılaştırıldığında, pioglitazon total plazma
trigliseridlerinde ve serbest yağ asitlerinde düşüş ve HDL-kolesterol seviyelerinde artış
gözlenmiştir. Plasebo ile karşılaştırıldığında, pioglitazonun LDL-kolesterol seviyesini
istatistiksel olarak anlamlı artışa neden olmadığı, metformin ve gliklazidin azalttığı
gözlenmiştir. Yirmi haftalık bir çalışmada, pioglitazon açlık trigliseridlerini azaltması yanı
sıra, hem emilmiş hem de hepatik olarak sentezlenen trigliserid üzerinde etki ederek
postprandiyal hipertrigliseridi azaltmıştır. Bu etkiler pioglitazonun glisemik etkisinden
bağımsızdır ve glibenklamidden istatistiki olarak anlamlı derecede farklıdır.
Bir kardiyovasküler sonuç çalışması olan PROactive’de tip 2 diabetes mellitus ve önceden
mevcut majör kardiyovasküler hastalığı bulunan 5.238 hasta, 3,5 yıla kadar uzanan bir süreyle
mevcut antidiyabetik ve kardiyovasküler tedaviye ek olarak pioglitazon ya da plasebo almak
üzere randomize edilmiştir. Hastaların yaklaşık 1/3’ü insülini metformin ile ya da bir
sulfonilüre ile birlikte almaktadır. Çalışma popülasyonunun ortalama yaşı 62 ve ortalama
diyabet süresi 9,5 yıldır. Çalışmaya alınmaya uygun olabilmek için hastalarda miyokard
infarktüsü, inme, perkutan kardiyak girişim ya da koroner arter bypass grefti, akut koroner
sendrom, koroner arter hastalığı ya da periferik arteriyel obstruktif hastalıklardan biri ya da
daha fazlasının bulunması gerekmiştir. Hastaların yaklaşık yarısı daha önce miyokard
infarktüsü geçirmiş ve yaklaşık % 20’si bir inme yaşamıştır. Hastaların hemen hemen tümü
(%95) kardiyovasküler ilaçlar (beta blokörler, ADE inhibitörleri, anjiyotensin II
antagonistleri, kalsiyum kanal blokörleri, nitratlar, diüretikler, aspirin, statinler, fibratlar)
almaktadır.
Çalışma, tüm nedenlere bağlı mortalite, fatal olmayan miyokard infarktüsü, inme, akut
koroner sendrom, majör bacak amputasyonu, koroner revaskularizasyon ve bacak
revaskülarizasyonu bileşiminden oluşan primer son noktası açısından başarısız olsa da,
sonuçlar pioglitazon kullanımıyla ilgili olarak uzun vadeli kardiyovasküler kaygılar
olmadığını düşündürmektedir. Bununla birlikte ödem, kilo alımı ve kalp yetmezliği
insidansları artmıştır. Kalp yetmezliğine bağlı mortalite artışı gözlenmemiştir.
Metformin
Metformin hem bazal, hem de postprandial plazma glukoz düzeylerini düşüren
antihiperglisemik etkilere sahip bir biguaniddir. İnsülin salgısını stimüle etmemekte ve
17böylece hipoglisemiye neden olmamaktadır.
Metformin üç mekanizma ile etki edebilmektedir:
 Glukoneogenez ve glikojenolizin inhibisyonuyla hepatik glukoz üretimini azaltır.
 Kaslarda insülin duyarlılığını hafif derecede artırarak, periferik glukoz alımı ve kullanımını
iyileştirir.
 İntestinal glukoz emilimini geciktirir.
Metformin glikojen sentaza etki ederek intrasellüler glikojen sentezini stimüle eder.
Metformin spesifik membran glukoz taşıyıcısı tiplerinin taşıma kapasitesini artırmaktadır
(GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipit metabolizması
üzerinde de olumlu etkileri vardır. Bu durum kontrollü, orta veya uzun süreli klinik
çalışmalarda terapötik dozlarda gösterilmiştir: Metformin toplam kolesterol, LDL-kolesterol
ve trigliserid düzeylerini düşürmektedir.
Prospektif, randomize bir çalışmada (UKPDS) tip 2 diyabetli hastalarda yoğun kan glukoz
kontrolünün uzun vadeli yararı gösterilmiştir. Tek başına diyetle tedavinin başarısız olmasının
ardından metforminle tedavi edilen aşırı kilolu hastalarda elde edilen bulguların analizi:
 Metformin grubunda sadece diyete karşı (43,3 olay/1.000 hasta-yılı), p=0,0023 ve kombine
sulfonilüre ve insülin monoterapi gruplarına karşı (40,1 olay/1.000 hasta-yılı), p=0,0034
diyabetle ilişkili komplikasyona yönelik mutlak riskte anlamlı azalma meydana gelmiştir.
 Diyabetle ilişkili mortaliteye yönelik mutlak riskte anlamlı azalma gözlenmiştir: metformin
7,5 olay/1.000 hasta-yılı; sadece diyet 12,7 olay/1.000 hasta-yılı, p=0,017.
 Genel mortaliteye yönelik mutlak riskte anlamlı azalma gözlenmiştir: Sadece diyete karşı
[(20,6 olay/1.000 hasta-yılı) (p=0,011)] ve kombine sülfonilüre ve insülin monoterapi
gruplarına karşı [(18,9 olay/1.000 hasta-yılı) (p=0,021)] metformin 13,5 olay/1.000 hasta-
yılı.
 Miyokard infarktüsüne yönelik mutlak riskte anlamlı azalma gözlenmiştir: Metformin 11
olay/1.000 hasta-yılı; sadece diyet 18 olay/1.000 hasta-yılı, (p=0,01).
Alfa lipoik asit
Alfa lipoik asit (tioktik asit), vitamin benzeri, ancak alfa-keto asitlerin oksidatif
dekarboksilasyonunda koenzim fonksiyonuna sahip endojen bir maddedir.
Diabetes mellitusa bağlı hiperglisemi, kan damarlarının matriks proteinlerinde glukoz
birikimine yol açar ve “İleri Glikozilasyon Son Ürünleri” denen oluşuma neden olur. Bu
işlem, endonöral kan akımı azalmasına ve periferal sinirlere hasar veren serbest oksijen
radikallerinin üretiminin artması ile bağlantılı endonöral hipoksi/iskemiye neden olmaktadır.
Ayrıca, periferik sinirde antioksidan ajanların (glutatyon gibi) tükenmesi de gösterilmiştir.
Sıçanlarda yapılan çalışmalarda, streptozotosin ile oluşturulmuş diyabet, sonrasında yukarıda
18tanımlanan biyokimyasal olaylara neden olmuştur. Alfa lipoik asit (tioktik asit), bu işlemlerle
etkileşerek, İleri Glikozilasyon Son Ürünleri’nin oluşumunda azalmaya, endonöronal kan
akımında iyileşmeye, antioksidan özellikteki glutatyonun fizyolojik düzeylere yükselmesine
neden olmuş ve diyabetik sinirde serbest oksijen radikalleri için anti-oksidan olarak etki
göstermiştir.
Deneylerde görülen bu etkiler, periferik sinir fonksiyonlarının alfa-lipoik asit (tioktik asit) ile
düzeltilebileceği teorisini desteklemektedir. Bu durum, diyabetik polinöropatide, yanma hissi,
ağrı, uyuşma ve karıncalanma gibi parestezi, his bozuklukları ile gözlenen duyusal
bozukluklar için uygundur.
Alfa-lipoik asit (tioktik asit) ile diabetik polinöropatinin semptomatik tedavisi açısından bu
güne kadar elde edilen klinik bulgulara ek olarak, yanma hissi, parestezi, uyuşma ve ağrı gibi
semptomlar üzerine alfa-lipoik asidin olumlu etkisi, 1995 yılında yürütülen çok merkezli,
plasebo-kontrollü bir çalışmada gösterilmiştir
5.2. Farmakokinetik özellikler
Genel özellikler
Emilim:
Pioglitazon
Pioglitazon, oral uygulamadan sonra hızla emilir ve değişime uğramamış pioglitazonun doruk
plazma konsantrasyonlarına genellikle uygulamadan 2 saat sonra erişilir. 2-60 mg arasındaki
dozlarda plazma konsantrasyonlarında orantısal artışlar gözlenmiştir. Kararlı durum düzeyine
tedavinin 4-7. gününde ulaşılmaktadır. Tekrarlanan dozlar bileşiğin ya da metabolitlerinin
birikimine yol açmamaktadır. Emilim besin alımından etkilenmez. Mutlak biyoyararlanım %
80’den fazladır.
Metformin
Oral metformin uygulamasının ardından, 2,5 saat içinde t değerine erişilmektedir. 500 mg
maks
metformin tabletin mutlak biyoyararlanımı sağlıklı deneklerde yaklaşık %50 ila %60’tır. Oral
dozun ardından dışkıyla atılan emilmemiş fraksiyon %20 ila %30 oranındadır.
Oral uygulamanın ardından, metformin emilimi doyurulabilirdir ve tamamlanmamıştır.
Metformin emilim farmakokinetiğinin doğrusal olmadığı düşünülmektedir. Normal
metformin dozlarında ve dozaj programlarında, kararlı durum plazma konsantrasyonlarına
genellikle 24-48 saat içinde erişilmekte ve bunlar genellikle 1 μg/mL’den düşük olmaktadır.
Kontrollü klinik çalışmalarda maksimum metformin plazma düzeyleri (C ) maksimum
maks
dozlarda dahi 4 μg/mL’yi geçmemiştir.
Gıda alımı metformin emiliminin boyutunu azaltmakta ve bir miktar geciktirmektedir.
850 mg’lık bir dozun uygulamasının ardından, %40 daha düşük plazma doruk
konsantrasyonu, %25 daha düşük EAA değeri ve doruk plazma konsantrasyonuna kadar
geçen sürede 35 dakikalık bir gecikme gözlenmiştir. Bu bulgunun klinik anlamlılığı
bilinmemektedir.
19Alfa lipoik asit
Oral uygulama sonrası alfa-lipoik asit (tioktik asit) insanlarda hızla emilir. İlk geçiş etkisinden
dolayı oral uygulanan alfa lipoik asidin (tioktik asidin) mutlak biyoyararlanımı (IV uygulama
ile karşılaştırıldığında) yaklaşık olarak %20’dir. Oral alınan çözeltilerle karşılaştırıldığında,
alfa lipoik asidin (tioktik asidin) katı farmasötik formlarının oral uygulamasının rölatif
biyoyararlanımı %60’tan daha yüksektir.
Dağılım:
Pioglitazon
İnsanlarda tahmin edilen dağılım hacmi 0,25 L/kg’dır. Pioglitazon ve tüm aktif metabolitleri
plazma proteinlerine yüksek oranda bağlanır (>% 99).
Metformin
Plazma proteinine bağlanma önemsiz düzeydedir. Metformin eritrositlerin içinde dağılır. Pik
kan düzeyleri, pik plazma düzeylerinden düşüktür ve hemen hemen aynı zamanda
görülmektedir. Kırmızı kan hücreleri büyük ihtimalle dağılımın ikinci kompartmanını temsil
etmektedir. Ortalama dağılım hacmi (Vd) 63-276 litredir.
Alfa lipoik asit
Dokulara hızlı dağılımından dolayı, alfa-lipoik asidin (tioktik asidin) insanlarda plazma
yarılanma zamanı yaklaşık 25 dakikadır. Yaklaşık 4 μg/mL olan doruk plazma değerleri 600
mg alfa lipoik asitin (tioktik asidin) oral uygulanmasından 0,5 saat sonra ölçülebilmektedir.
Alfa lipoik asit dokulara hızla dağılır. İlk olarak geçici bir süreliğine karaciğerde, kalpte ve
iskelet kasında birikir ancak diğer dokularda da bulunur.
Biyotransformasyon:
Pioglitazon
Pioglitazon alifatik metilen gruplarının hidroksilasyonu ile yaygın olarak karaciğerde
metabolize edilmektedir. Bu esas olarak sitokrom P4502C8 yoluyla olsa da daha az düzeyde
birçok başka izoform görev yapmaktadır. Tanımlanmış altı metabolitin üçü aktiftir (M-II, M-
III ve M-IV). Aktivite, konsantrasyonlar ve proteine bağlanma dikkate alındığında,
pioglitazon ve metabolit MIII etkinliği eşit katkıda bulunmaktadır. Buna dayanarak, M-IV’ün
etkinliğe katkısı pioglitazonun yaklaşık üç katı iken M-II’nin göreceli etkinliği çok azdır.
İn vitro çalışmalar pioglitazonun sitokrom P450 subtiplerini baskıladığını göstermemiştir.
İndüklenebilen P450 izoenzimleri olan 1A, 2C8/9 ve 3A4 insanda indüklenmemektedir.
Etkileşim çalışmaları pioglitazonun digoksin, varfarin, fenprokumon ve metforminin
farmakokinetik ve farmakodinamik özellikleri üzerinde herhangi bir önemli etkisi olmadığını
göstermiştir. Pioglitazonun gemfibrozille (sitokrom P4502C8 inhibitörü) ya da rifampisinle
(sitokrom P4502C8 indükleyicisi) eş zamanlı kullanımının pioglitazon plazma
konsantrasyonunu sırasıyla artırdığı ya da azalttığı bildirilmiştir (Bkz. Bölüm 4.5).
20Metformin
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Alfa lipoik asit
Biyotransformasyonu esas olarak oksidatif yan-zincir değişimi (beta-oksidasyon) ve/veya
ilgili tiollerin S-metilasyonu ile gerçekleşir.
Eliminasyon:
Pioglitazon
İnsana radyoaktif işaretli pioglitazonun oral uygulanmasından sonra, işaretli metabolitler esas
olarak feçeste (% 55) ve daha az oranda idrarda (% 45) saptanmıştır. Hayvanlarda yalnızca
idrarda ya da feçeste çok az miktarda değişmemiş pioglitazon saptanabilir. İnsanda
değişmemiş pioglitazonun ortalama plazma eliminasyon yarılanma ömrü 5-6 saattir ve toplam
aktif metabolitleri için bu süre 16-23 saattir.
Metformin
Metforminin renal klerensi >400 mL/dak’dır; bu da metforminin glomerüler filtrasyon ve
tübüler sekresyonla elimine edildiğini göstermektedir. Oral uygulamayı takiben, belirgin
terminal eliminasyon yarı ömrü yaklaşık 6,5 saattir. Böbrek fonksiyonlarında bozukluk varsa,
renal kreatinin klerensi ile orantılı olarak azalmakta ve dolayısıyla eliminasyon yarı ömrü de
uzayarak plazma metformin düzeylerinin artmasına neden olmaktadır.
Alfa lipoik asit
Hayvan deneylerinde (sıçan, köpek), radyoaktif işaretleme ile %80-90 oranında metabolitleri
şeklinde başlıca böbrekler yoluyla atıldığı gösterilmiştir. Aynı şekilde insanlarda da, idrarda
sadece küçük miktarda değişmemiş madde bulunmaktadır.
Doğrusallık/Doğrusal olmayan durum:
Pioglitazon
2-60 mg arasındaki dozlarda plazma konsantrasyonlarında orantısal artışlar gözlenmiştir.
Metformin
Metformin emilim farmakokinetiğinin doğrusal olmadığı düşünülmektedir.
Alfa lipoik asit
Alfa lipoik asit 50-600 mg doz aralığında doğrusal farmakokinetik özellik gösterir.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda pioglitazonun ve metabolitlerinin plazma konsantrasyonları
normal böbrek fonksiyonu olan deneklerde görülene göre daha düşüktür, ancak ana maddenin
oral klerensi benzerdir. Bu nedenle serbest (bağımlı olmayan) pioglitazon konsantrasyonu
değişmemektedir.
21Karaciğer yetmezliği:
Pioglitazonun total plazma konsantrasyonu değişmemektedir, ancak dağılım hacmi
artmaktadır. Bu nedenle intrinsik klerens azalmakta ve pioglitazonun bağlı olmayan
fraksiyonu artmaktadır.
Yaşlılarda:
Kararlı durum farmakokinetik özellikleri 65 yaş ve üstündeki hastalarda ve genç hastalarda
benzerdir.
5.3. Klinik öncesi güvenlilik verileri
PİONAL ile herhangi bir hayvan çalışması yapılmamıştır. Aşağıdaki veriler pioglitazon,
metformin ve alfa lipoik aside ait ayrı çalışmalardan elde edilen verilerdir.
Pioglitazon
Toksikoloji çalışmalarında, farelerde, sıçanlarda, köpeklerde ve maymunlarda tekrarlanan doz
uygulamalarından sonra hemodilüsyon, anemi ve geri dönüşümlü eksantrik kardiyak
hipertrofi ile birlikte plazma hacminde artış görülmüştür. Ayrıca, yağ birikimi artışı ve
infiltrasyon gözlenmiştir. Bu bulgular tüm türlerde klinik uygulamanın ≤ 4 katı plazma
konsantrasyonlarında gözlenmiştir. Pioglitazon ile yapılan hayvan çalışmalarında fetal
büyüme geriliği görülmüştür.
Bu, pioglatazonun gebelikteki maternal hiperinsülinemiyi ve artmış insülin direncini
azaltmasına ve fetal büyüme için gerekli metabolik substratları azaltıcı etkisine bağlanmıştır.
Kapsamlı in vivo ve in vitro genotoksisite çalışmaları dizisinde pioglitazonun, genotoksik
potansiyele sahip olmadığı görülmüştür. İki yıl kadar pioglitazon ile tedavi edilen sıçanlarda
üriner mesane epitelinde hiperplazi (erkek ve dişi) ve tümör (erkek) insidansında artış
görülmüştür; bu bulgunun insanlarda görülebilmesi göz ardı edilemez. Hem dişi hem de erkek
farelerde tümorijenik yanıt saptanmamıştır. Mesane hiperplazisi, 12 ay kadar tedavi edilen
köpeklerde ve maymunlarda görülmemiştir.
Bir hayvan modelinde ailesel adenomatoz polipotis (FAP), diğer iki tiazolidindion tedavisi ile
kolonda tümör artışı saptanmıştır. Bu bulgunun ilaçla ilişkisi bilinmemektedir.
Metformin
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
Alfa lipoik asit
a) Akut ve kronik toksisite
Toksisite profili, merkezi sinir sisteminde olduğu gibi otonom sinir sistemi ile ilişkili
semptomlarla karakterizedir.
22Çoklu uygulamalardan sonra, toksik dozların diğer hedef organları esas olarak karaciğer ve
böbrektir.
b) Mutajenik ve karsinojenik potansiyel
Mutajenik potansiyel ile ilgili çalışmalarda, genetik veya kromozomal mutasyon ile ilgili
herhangi bir bulgu saptanmamıştır. Bir karsinojenite çalışmasında, sıçanlarda oral uygulamayı
takiben, alfa-lipoik asidin (tioktik asidin) karsinojenik potansiyeline dair bir bulgu
gösterilmemiştir. N-Nitrozo-dimetil amin (NDEA) ile ilişkili olan alfa-lipoik asidin (tioktik
asidin) tümör geliştirici etkisi ile ilgili bir çalışmada, negatif sonuç alınmıştır.
c) Üreme toksisitesi
Sıçanlarda oral yoldan 68,1 mg/kg maksimum doza kadar uygulama yapıldığında, alfa-lipoik
asidin (tioktik asidin) fertilite ve erken embriyonik gelişim üzerine etkisi olmadığı
görülmüştür. Tavşanda intravenöz enjeksiyon sonrasında, maternal-toksik doz sınırına kadar
herhangi bir teratojenik özellik göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum nişasta glikolat
Mısır nişastası
Aerosil 200
Polivinil pirolidon
Karboksi metil selüloz kalsiyum
Magnezyum stearat
Hidroklorik asit
Hidroksi propil selüloz
Opadry II 85G34788 pink içeriği:
 Pva
 Talk
 Makrogol/PEG 3350
 Lesitin (soya) (E322)
 Titanyum dioksit (E171)
 Siyah demir oksit (E172 i)
 Kırmızı demir oksit (E172 ii)
 Sarı demir oksit (E172 iii)
6.2. Geçimsizlikler
İn vitro olarak, alfa lipoik asit (tioktik asit) metal iyon kompleksleri ile (örn. sisplatin ile)
reaksiyona girer. Alfa lipoik asit (tioktik asit), şeker molekülleri ile (örn. levuloz çözeltisi) zor
çözünen kompleks kombinasyonlar içerisine girer.
6.3. Raf ömrü
24 ay.
236.4. Saklamaya yönelik tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
30, 60 ve 90 film kaplı tabletler içeren, Alü/Alü blister ve karton kutu ambalaj içerisinde
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Nuvomed İlaç San. Tic. A.Ş.
Esenler / İSTANBUL
Tel : 0850 201 23 23
Faks : 0212 481 61 11
E-mail: info@nuvomedilac.com.tr
8. RUHSAT NUMARASI (LARI)
234/7
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 05.08.2011
Ruhsat yenileme tarihi:
10. KÜB’ÜN YENİLENME TARİHİ
24