 
1/6 Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatım  saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız. KULLANMA TALİMATI  
 
ODANAZOL  500 mg/3 mL I.V. infüzyon i çin çözelti   
Damar içine  uygulanır.  
Steril  
 
Her 3 mL’lik  ampullerde;  
• Etkin  madde: Her bir ampul (3 mL)  500 mg ornidazol içerir.  
• Yardımcı  maddeler: 900 mg alkol absolü, 1600 mg propilen glikol. 
 
Bu Kullanma  Talimatında : 
1. ODANAZOL  nedir  ve ne için kullanılır?  
2. ODANAZOL'ü  kullanmadan önce dikkat edilmesi gerekenler  
3. ODANAZOL  nasıl  kullanılır?  
4. Olası  yan etkiler  nelerdir?  
5. ODANAZOL’ün  saklanması  
 
Başlıkları yer almaktadır. 
 
1. ODANAZOL  nedir  ve ne için kullanılır?  
ODANAZOL,  ornidazol etkin  maddesi  içeren antibakteriyel (bakterilere karşı etkili) ve  
antiprotozoal (protozoonlara karşı  etkili olan) bir ilaçtır.  
ODANAZOL  ampul, 3 mL çözelti  içerisinde  500 mg ornidazol etkin  maddesini içermektedir.  
ODANAZOL,  1 ampul içeren  ambalajlarda  sunulmaktadır. 
 
ODANAZOL,  aşağıda belirtilen  durumlarda kullanılır;  
• Çeşitli bakterilerin  neden  olduğu enfeksiyonlarda; septisemi (bakterilerin  kana geçmesi 
sonucu ateş ve titremeye neden olan hastalık), menenjit (beyni saran zarın iltihabı), 
peritonit (karın zarı iltihabı), ameliyat sonrası yara enfeksiyonları, doğum  sonrası 
 
2/6 septisemi, enfeksiyon nedeniyle meydana gelen düşük vakaları ve söz edilen  
bakterilerin ispatlandığı veya varlığından şüphelenilen endometrit (rahim içi zarında  
iltihap)  vakalarında.  
• Özellikle kalın ba ğırsak ve jinekolojik ope rasyon geçirecek vakalar olmak üzere cerrahi  
müdahalelerde koruma  amacıyla.  
• Entemoeba histolytica  isimli parazitin  mide  bağırsak sistemin de ya da ba ğırsak sistemi  
dışında  yol açtığı  enfeksiyonların tedavisinde.  
 
2. ODANAZOL’ü  kullanmadan önce dikkat edilmesi gerekenler  
ODANAZOL’ü aşağıdaki durumlarda KULLANMAYINIZ  
Ülkemizde tek başına veya diğer ilaçlarla kombine olarak ornidazol kullanan hastalarda akut 
karaciğer yetmezliği, hatta karaciğer nakli gerektiren ciddi toksik hepat it vakaları bildirilmiştir. 
Hastaların tedavi sırasında karaciğer enzimlerinin yakın takibi önerilmektedir. Eğer;  
ODANAZOL’ün  etkin  maddesi  ornidazole,  diğer  nitroimidazol  türevlerine  ya da ilacın  
yukarıda  belirtilen  bileşimindeki yardımcı  maddelerden  herhangi birisine  karşı  aşırı 
duyarlılığınız  varsa (alerjik  olabileceğinizi  düşünüyorsanız)  
 
ODANAZOL’ü  aşağıdaki  durumlarda  DİKKATLİ  KULLANINIZ  
Eğer,  
- Merkezi  sinir sistemi hastalığınız  (örn.  epilepsi  veya multipl skleroz)  varsa.  
- ODANAZOL ampul absolü  alkol (etanol)  içermektedir. Tavsiye edilen doz uygulandığında  
her bir  ODANAZOL  ampulden 900 mg alkol absolü alınmaktadır. Bu nedenle  
ODANAZOL  aşağıda belirtilen  hasta gruplarında  kullanılırken  dikkatli  olunmalıdır.  
Uygulanan özel doz aşıldığında  sağlık  riski oluşabilir.  
• Karaciğer  hastalarında,  
• Sarası  (epilepsi)  olan hastalarda,  
• Alkol  bağımlılığı olan kişilerde,  
• Beyin  hasarı  görmüş  kişilerde,  
• Hamile  kadınlarda,  
• Emziren annelerde  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
ODANAZOL’ün  yiyecek  ve içecek  ile kullanılması 
ODANAZOL  damar  içine  uygulandığından besinlerle etkileşmemektedir.  
 
Hamilelik  
İlacı kullanmadan önce doktorunuza veya eczacınıza  danışınız.  
 
ODANAZOL,  gebeliğin erken  safhasında  gerekli  olmadıkça  verilmemelidir.  
 
3/6  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ODANAZOL,  emzirme  döneminde  gerekli  olmadıkça  verilmemelidir.  
 
Araç ve makine  kullanımı  
ODANAZOL alan hastalarda uyku hali, baş dönmesi, titreme (tremor), kasların sertleşmesi 
(rijidite), koordinasyon bozuklukları, nöbet, denge bozukluğundan kaynaklanan baş dönmesi 
(vertigo) veya geçici bilinç kaybı görülebilir. İlacın kullanımına bağlı olarak ortaya çıkabilecek 
bu etkiler, araç ve makine kullanımı gibi dikkat gerektiren işleri etkileyebilir.  
 
ODANAZOL’ ün içeriğinde bulunan  bazı yardımcı  maddeler hakkında  önemli  bilgiler  
ODANAZOL içeriğinde bulunan yardımcı maddelere karşı bir duyarlılığınız yoksa bu 
maddelere bağlı olumsuz bir etki beklenmez.  
Ampuller propilen glikol içerdiği için alkol benzeri semptomlara neden olabilir. 
ODANAZOL ampulde  (3 mL’lik çözelti) 900 mg alkol absolü  vardır . Alkol bağımlılığı olanlar 
için zararlı olabilir. Hamile veya emziren kadınlar, çocuklar ve karaciğer hastalığı ya da 
epilepsi gibi yüksek risk grubundaki hastalar için dikkate alınmalıdır.  Diğer ilaçlar  ile birlikte  kullanımı  
ODANAZOL aşağıdaki ilaçlarla birlikte kullanılırken dikkatli olunmalıdır. ODANAZOL;  
• Kumarin tipi ağız yoluyla alınan (oral) antikoagülanların (kan pıhtılaşmasını önleyen) etkisini potansiyalize eder. Antikoagülan ilacın dozu bu doğrultuda ayarlanmalıdır. 
• ODANAZOL vekuronyum bromürün kas gevşetici etkisini uzatır. 
• ODANAZOL kullanırken ve ilaç kesildikten sonra en az 3 gün boyunca alkol alınmamalıdır.  
• Simetidin (alerjik hastalıklara karşı etkili), fenitoin ve fenobarbital gibi sara  
tedavisinde etkili ilaçlar ve lityum ile birlikte kullanılırken dikkatli olunmalıdır.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar  hakkında bilgi veriniz.  
 
3. ODANAZOL  nasıl  kullanılır?  
Uygun  kullanım  ve doz/uygulama sıklığı için talimatlar:  
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır.  
 
Uygulama yolu ve metodu:  
ODANAZOL  kısa infüzyon şeklinde  verilmeli ve seyreltilmeden  hiçbir  şekilde  enjekte  
edilmemelidir.  
 
4/6  
ODANAZOL'ün  kullanıma  hazır  çözeltisini hazırlamak  için 500 mg'lık  çözelti  içeren  ampul  
aşağıdaki  infüzyon çözeltilerinden  birisinin  en az 100 mL'si  ile seyreltilmelidir: 
- %5 dekstroz, %10 dekstroz  
- Hartmann çözeltisi (Laktatlı ringer çözeltisi),  
- Ringer  çözeltisi,  
- %0,9 sodyum  klorür,  
- %0,45 sodyum  klorür  + %2,5 dekstroz.  
Çözelti  kısa I.V. infüzyon şeklinde  15-30 dakikada uygulanır.  
 
Değişik  yaş grupları  
Çocuklarda  kullanımı:  
ODANAZOL' ün doz ayarlaması  çocuklarda  vücut  ağırlığına  göre yapılmaktadır. 
 
Doktorunuz  çocuğunuzun hastalığına  bağlı  olarak  ilaç dozunu belirleyecek  ve uygulayacaktır.  
 
Yaşlılarda  kullanımı:  
Yaşlı  hastalarda doz ayarlamasına gerek  yoktur.  
 
Özel kullanım durumları  
Böbrek yetmezliği:  
Böbrek fonksiyon yetmezliği olan hastalarda doz ayarlaması  yapılmasına  gerek  yoktur.  
 
Karaciğer yetmezliği:  
ODANAZOL içeriğinde bulunan alkol absolünden dolayı karaciğer hastalarında dikkatli  
kullanılmalıdır. Karaciğer hastalığında uygulanan özel doz aşıldığında sağlık riski  oluşmaktadır. 
Ağır karaciğer yetmezliği olan hastalarda doz aralığı iki kat fazla olmalıdır.  
 
Eğer  ODANAZOL’ün  etkisinin  çok güçlü veya zayıf  olduğuna dair bir izleniminiz  var ise   
doktorunuz  veya eczacınız  ile konuşunuz . 
 
Kullanmanız  gerekenden  daha  fazla  ODANAZOL  kullandıysanız  
Doz aşımında  yan etkiler  kısmında  sözü edilen  belirtiler  daha  ciddi  olarak  seyreder.  
 
ODANAZOL’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
ODANAZOL’ü  kullanmayı  unutursanız  
Doktorunuz  atlanan  dozun ne zaman  uygulanacağına  karar  verecektir.  
Takip eden dozlara ilişkin olarak yeni uygulama zamanı için doktorunuzun talimatlarına  
uymanız  önemlidir.  
 Unutulan dozları  dengelemek için çift doz almayınız. 
 
5/6  
ODANAZOL  ile tedavi  sonlandırıldığında  oluşabilecek  etkiler  
Doktorunuzun önerisi dışında  tedaviyi sonlandırmayınız. İlacın  kullanımı sırasında  bir 
problemle karşılaşırsanız  doktorunuza danışınız.  
 
4. Olası yan etkiler nelerdir?  
Tüm  ilaçlar  gibi ODANAZOL’ ün içeriğinde  bulunan maddelere duyarlı  olan kişilerde  yan 
etkiler olabilir.  
 
Yan etkiler  aşağıdaki  kategorilerde gösterildiği  şekilde  sıralanmıştır.  
Çok yaygın : 10 hastanın  en az 1'inde görülebilir 
Yaygın : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan  : 100 hastanın  1’inden az, fakat  1.000 hastanın  1’inden fazla görülebilir.  
Seyrek  : 1.000 hastanın  1’inden az fakat 10.000 hastanın birinden fazla görülebilir.  
Çok seyrek  : 10.000 hastanın 1’inden az görülebilir.  
Bilinmiyor  : Eldeki verilerden  hareketle tahmin  edilemiyor.  
 Yaygın  olmayan: Bulantı,  kusma, ishal,  epigastrik  rahatsızlık,  ağız kuruluğu ve iştahsızlık  
 
Seyrek : Lökopeni, tat alma  bozukluğu, kaşıntı  ve cilt reaksiyonları     gözlenmiştir.  
 
Çok seyrek:  Uyku hali, bazı izole  vakalarda baş dönmesi, titreme  (tremor),  kaslarda  
sertleşme (rijidite), koordinasyon bozuklukları, nöbet, yorgunluk, denge bozukluğundan  
kaynaklanan baş dönmesi (vertigo), geçici  bilinç  azalması  ve duyusal veya karışık  periferal  
nöropati (sinirlerde  herhangi  bir nedenle görülen bozukluklar) gibi merkezi  sinir sistemi 
bozuklukl arı da bildirilmiştir.  
 Bilinmiyor:   
• İlacın kesilmesiyle geri dönüşlü olabilen artmış karaciğer enzimleri (AST, ALT, ALP, 
GGT), kolestatik veya miks tip hepatit, hepatoselüler karaciğer hasarı, sarılık ve 
pankreatit bildirilmiştir.  
• Tek başına veya diğer ilaçlarla kombine olarak ornidazol kullanan hastalarda karaciğer 
nakli gerektiren akut karaciğer yetmezliği vakaları bildirilmiştir.  
 
Eğer bu kullanma talimatında bahsi geçmeyen herhangi bir yan etki ile  karşılaşırsanız,  
doktorunuzu v eya eczacınızı  bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz,  eczacınız veya hemşireniz  ile konuşunuz. Ayrıca karşılaştığınız  yan 
etkileri www.titck.gov.tr  sitesinde yer alan “İlaç Yan Etkileri Bildirimi” ikonuna  tıklayarak ya 
da 0 800 314 00 08 numaralı yan etki bildirim hattını arayarak Türkiye  Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek  kullanmakta olduğunuz 
 
6/6 ilacın güvenliliği hakkında daha fazla bilgi edinilmesine katkı  sağlamış  olacaksınız.  
 
5. ODANAZOL’ün  saklanması  
ODANAZOL’ü  çocukların  göremeyeceği,  erişemeyeceği  yerlerde ve ambalajında saklayınız.  
 
25 °C altındaki oda sıcaklığında saklayınız. Işıktan koruyunuz.  
 
Son kullanma  tarihiyle  uyumlu olarak  kullanınız.  
 
Ambalajın  üzerinde  belirtilen  son kullanma tarihinden  sonra ODANAZOL’ü  kullanmayınız. 
 
Eğer üründe ve/veya ambalajında bozukluklar fark ederseniz ODANAZOL’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat  Sahibi:  
HAVER FARMA İlaç A.Ş.  
Akbaba Mah. Maraş Cad. No.:52/2/1 Beykoz/İstanbul  
 
Üretim Yeri:  
OSEL İlaç San. ve Tic. A.Ş.  Akbaba Mah. Maraş Cad. No: 52 Beykoz/İstanbul  
 Bu kullanma talimatı ……..   tarihinde  onaylanmıştır.  
