1/7 KULLANMA TALİMATI  
 
FEMMEX  25 mg film kaplı tablet  
Ağızdan alınır.  
 
 Etkin madde:  Her bir film kaplı tablet 25 mg eksemestan  içerir.  
 Yardımcı maddeler:  Mikrokristalin selüloz, mannitol, hidroksipropilmetilselüloz, sodyum 
nişasta glikolat, krospovidon, polisorbat 80, kolloidal silikon dioksit, magnezyum stearat, 
Opadry II Beyaz 85F18422 (film k aplama) : Polivinil alkol, titanyum dioksit, polietilen 
glikol/makrogol, talk  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü  sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir,  başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında  
1. FEMMEX  nedir ve ne için kullanılır?  
2. FEMMEX ’i kullanmadan önce dikkat edilmesi gerekenler  
3. FEMMEX  nasıl kullanılır?  
4. Olası yan etkiler nelerdir?  
5. FEMMEX ’in saklanması  
 
Başlıkları yer almaktadır.  
 
1. FEMMEX  nedir ve ne için kullanılır?  
Her bir film kaplı  tablet  25 mg eksemestan içerir ve blister ambalajlarda kullanıma sunulmuştur.  
Beyaz, yuvarlak, bikonveks film kaplı tabletlerdir.  
 
FEMMEX, aromataz inhibitörü olarak bilinen bir ilaç grubuna aittir. Bu ilaçl ar, özellikle menopoz 
sonrası dönemdeki kadınlarda cinsiyet hormonlarının, östrojenlerin yapılması için gerekli olan 
aromataz denilen bir maddeyle etkileşirler.  
 
Vücuttaki östrojen düzeylerinin azaltılması, hormona bağımlı meme kanseri tedavisinde kullanı lan 
bir yoldur.  
 
Menopoz sonrası özel bir tipte (Postmenopozal hormon reseptörü pozitif (östrojen ve/veya 
progesteron reseptörü))  erken evrede meme kanserli hastalarda 2 -3 yıl tamoksifen kullanımı 2/7 sonrasında eksemestana  geçilmesi ile toplam hormonal  tedavi süresi 5 yıla tamamlanacak süre ile 
kullanılır . 
 
Menopoz sonrası özel bir tipte (Postmenopozal hormon reseptörü pozitif (östrojen ve/veya 
progesteron reseptörü))  ilerlemiş meme kanserli hastaların tedavisinde ve endokrin tedavi sonrası 
ilerlemiş ha stalığı olanlarda kullanılır . 
 
2. FEMMEX ’i kullanmadan önce dikkat edilmesi gerekenler  
FEMMEX ’i aşağıdaki durumlarda KULLANMAYINIZ  
Eğer;  
 Daha önce, eksemestana veya FEMMEX ’in içindeki yardımcı maddelerden (yukarıda 
listelenmiştir) herhangi birine karşı ale rjik reaksiyon gösterdiyseniz,  
 Henüz menopoza girmediyseniz, yani aylık adet kanamalarınız sürmekteyse,  
 Hamileyseniz veya hamile kalma olasılığınız bulunuyorsa,  
 Emziriyorsanız.  
 
FEMMEX ’i aşağıdaki durumlarda DİKKATLİ KULLANINIZ  
Eğer;  
 Doktorunuz, bu ilacı almaya başlamadan önce menopoza girdiğinizden emin olmak için kan 
örneği almak isteyebilir.  
 Tedaviden önce düşük olma ihtimaline karşın vücudunuzdaki D vitamini seviyesini ölçmek için 
rutin bir kontrol yapılacaktır. Eğer değerleriniz normalin altında ise size D vitamini takviyesi 
verilecektir.  
 Karaciğer veya böbrek probleminiz varsa  tedavinize başlamadan önce doktorunuza söyleyiniz.  
 Kemik kuvvetinizi etkileyecek herhangi bir durum yaşıyorsanız ya da geçmişte böyle bir durum 
yaşadıysanı z doktorunuza söyleyiniz. Doktorunuz, bu ilacı almaya başlamadan önce, kemik 
yoğunluğunuzun ölçülmesini isteyebilir. Bunun nedeni, bu sınıfa ait ilaçların kadınlık 
hormonları düzeylerini azaltması ve bu durumun, kemiklerin mineral içeriğinde kayıp meydana 
getirerek kemiğin gücünü azaltabilmesidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FEMMEX’in yiyecek ve içecek ile kullanılması  
FEMMEX yemekten sonra, her gün yaklaşık aynı saatte alınma lıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz FEMMEX ’i kullanmayınız.  
 
Hamile kalma ihtimaliniz var ise doktorunuzla korunma yöntemleri hakkında konuşunuz.  
 3/7 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız FEMMEX ’i kullanmayınız.  
 
Araç ve makine kullanımı  
FEMMEX kullanırken kendinizi uyuşuk ve zayıf hissederseniz ya da  başınız dönerse araç ve 
makine kullanmayınız.  
 
FEMMEX ’in içeriğinde bulunan bazı yardımcı maddeler hakkında önemli bilgiler  
Bu ilaç  her bir tablet başına 1 mmol (23 mg)’dan daha az sodyum içerir  yani aslında “sodyum 
içermez” . 
 
Diğer ilaçlar ile birlikte kullanımı  
 FEMMEX, hormon yerine koyma tedavisi ile aynı zamanda kullanılmamalıdır.  
 Rifampisin (bir antibiyotik), karbamazepin veya fenitoin (sara hastalığı tedavisinde kullanılır) 
alıyorsanız doktorunuza söyleyiniz.  
 Bitkisel bir ilaç olan sarı kantaron ( St.John ’s Wort, Hypericum perforatum ) veya bunu içeren 
bir ilaç kullanıyorsanız, doktorunuza bundan da bahsetmelisiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya ec zacınıza bunlar hakkında bilgi veriniz.  
 
3. FEMMEX nasıl kullanılır?   
İlacınızı her zaman doktorunuzun söylediği şekilde alınız. Emin olmadığınız bir durum olursa 
doktorunuza danışınız.  
 
 Uygun kullanım ve doz/uygulama sıklığı için talimatlar  
o Günlük dozu ve tedavi süresini doktorunuz belirler.  
o Tavsiye edilen günlük doz bir kez 25 mg ’dır. 
 
 Uygulama yolu ve metodu  
o FEMMEX ağızdan alınır.  
o Dozlar yemekten sonra, her gün yaklaşık aynı saatte alınmalıdır.  
 
 Değişik yaş grupları : 
Çocuklarda kullanım ı: 
Çocuklarda kullanımı uygun değildir.  
 
 4/7 Yaşlılarda kullanımı:  
Doz ayarlaması gerekli değildir.  
 
 Özel kullanım durumları  
Böbrek/Karaciğer yetmezliği : 
Böbrek veya karaciğer yetmezliği olan hastalarda doz ayarlaması gerekli değildir.  
 
Eğer FEMMEX ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FEMMEX kullandıysanız:  
Yanlışlıkla çok fazla tablet aldıysanız doktorunuz ile temasa geçiniz veya en yakın has tanenin acil 
bölümüne gidiniz. FEMMEX tabletlerin kutusunu gösteriniz.  
 
FEMMEX ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FEMMEX ’i kullanmayı unutursanız:  
Eğer ilacınızı unutursanız, hatırlar hatırlamaz alınız. Eğer, bir sonraki dozunuza yakın bir zamanda 
hatırlarsanız, her zamanki saatinizde ilacınızı alınız.  
 
Unutulan dozları dengelemek için çift doz almayınız.  
 
FEMMEX ile tedavi sonlandırıldığındaki oluşabilecek etkiler  
Doktorunuz tarafından belirtilm edikçe kendinizi iyi hissetseniz bile FEMMEX kullanmayı 
bırakmayınız.  
 
4. Olası yan etkiler nelerdir?  
Tüm ilaçlar gibi, FEMMEX ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
 Aşırı duyarlılık (yüzde ve/veya dudaklarda ödem, nefes darlığı gibi)  
 Karaciğerin iltihaplanması (hepatit)  
 Deride sararma ya sebep olan safra kanallarından atılım bozukluğuna bağlı karaciğer iltihabı 
(kolestatik hepatit)  
 
Kendinizi genellikle iyi hissetmiyorsanız, mideniz bulanıyorsa, deriniz ve gözlerinizde sararma 
(sarılık) varsa, kaşıntı, sağ taraflı karın ağrısı ve iştah kaybı mevcut ise yukarıdaki yan etkilerden 
biri sizde mevcut olabilir.  
 5/7 Bunların hepsi çok ciddi ya n etkilerdir. Eğer bunlardan biri sizde mevcut ise, acil tıbbi müdahaleye 
veya hastaneye yatırılmanıza gerek olabilir.   
 
FEMMEX  iyi tolere edilebilen bir ilaç olup görünen yan etkiler genellikle hafif veya orta 
şiddettedir. Yan etkilerin birçoğu östrojen e ksikliği ile alakalıdır (örn. Sıcak basması)  
 
Aşağıda, görülme sıklığına göre tüm yan etkiler listelenmiştir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Çok yaygın :  
 Ruhsal çöküntü hali (depresyon)  
 Uyumakta zorlanma  
 Baş ağrısı  
 Sıcak basması  
 Baş dönmesi  
 Hasta hissetme  
 Terlemede artış  
 Kas ve eklem ağrısı  (osteoartrit, sırt ağrısı, artrit ve eklemlerde sertleşme)  
 Yorgunluk  
 Vücudu enfeksiyonlara karşı savunan beyaz kan hücrelerinde azalma  
 Karın ağrısı  
 Karaciğer enzimlerinde yükselme  
 Kandaki oksijen taşıyan hücrelerin (hemoglobin) yıkım seviyesinde yükselme  
 Karaciğer hasarından dolayı kandaki enzim seviyelerinde artış  
 Ağrı  
 
Yaygın : 
 İştah kaybı  
 Karpal tünel sendromu (küçük parmak haricinde elin tümünü etkileyen iğnelenme, batma, 
uyuşukluk ve ağrı)  veya deride iğne batması hissi/karıncalanma  
 Kusma  
 Kabızlık  
 Hazımsızlık  
 İshal  
 Saç dökül mesi 6/7  Deri döküntüsü, döküntü ve kaşıntı  
 Bazı durumlarda kemik kırılma veya çatlamalarına sebep olabilen kemiğin gücünü azaltan 
kemiklerin incelmesi (osteoporoz)  
 Ellerde ve ayaklarda şişlik  
 Kandaki kan pıhtısının oluşması ndan sorumlu hücre parçalarının (trombosit) sayısında azalma  
 Güçsüz hissetme   
 
Yaygın olmayan : 
 Aşırı duyarlılık  
 
Seyrek:  
 Derinin bir alanındaki kaşınan küçük kabarcıkların patlaması  
 Uyuşukluk  
 Karaciğer iltihabı  
 Deride sararmaya sebep olan safra kanallarından atılım bozukluğuna bağlı karaciğer iltihabı 
(kolestatik hepatit)  
 
Bilinmiyor:  
 Kandaki bazı beyaz kan hücrelerinin seviyesinde azalma  
 
Özellikle daha önceden lenfopenisi (kandaki lenfosit sayısında azalma) olan hastalarda bazı kan 
hücreleri  (lenfositler) ve kanda dolaşan trombositlerin miktarında değişiklikler görülebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi ” ikonuna tıklayarak ya da 0  800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesi ne katkı sağlamış olacaksınız.  
 
5. FEMMEX ’in saklanması  
FEMMEX ’i çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajın üzerinde belirtilen  son kullanma tarihinden sonra FEMMEX ’i kullanmayınız.  
 7/7 Eğer üründe ve/veya ambalajında bozukluklar fark ederseniz FEMMEX ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:  
DEVA  Holding A.Ş.  
Küçükçekmece/İSTANBUL  
Tel: 0212 692 92 92  
Faks:  0212 697 00 24  
E-posta : deva@devaholding.com.tr  
 
Üretim yeri: 
DEVA Holding A.Ş .  
Kapaklı/TEKİRDAĞ  
 
Bu kullanma talimatı  ………………  tarihinde onaylanmıştır.  
 