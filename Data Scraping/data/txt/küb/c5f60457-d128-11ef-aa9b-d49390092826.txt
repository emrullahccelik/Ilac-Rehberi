KISA ÜRÜN BİLGİSİ
1. BEŞERİ TIBBİ ÜRÜNÜN ADI
ORNİDONE FORT 500 mg Film Tablet
2. KALİTATİF VE KANTİTATİF BİLEŞİMİ
Etkin madde:
Her bir film kaplı tablet 500 mg ornidazol içermektedir.
Yardımcı madde(ler):
Diğer yardımcı maddeler için bölüm 6.1’e bakınız.
3. FARMASÖTİK FORMU
Film tablet.
4. KLİNİK ÖZELLİKLERİ
4.1. Terapötik endikasyonlar
ORNİDONE FORT, aşağıda belirtilen durumlarda endikedir:
 Trikomoniasis: Kadınlarda ve erkeklerde Trichomonas vaginalis’e bağlı genitoüriner
enfeksiyonlar,
 Amebiasis: Amipli dizanteri dahil, Entamoeba histolytica’nın neden olduğu tüm
intestinal enfeksiyonlar. Özellikle amebik karaciğer apsesi olmak üzere, amabiasis’in
tüm ekstraintestinal formları.
 Giardiasis (lambliasis).
4.2. Pozoloji ve uygulama şekli
Pozoloji/uygulama sıklığı ve süresi:
Standart doz
Trikomoniasis: Ağızdan alınacak 500 mg oral tablet uygulaması tek dozluk tedavi ve 5 günlük
tedavi şeklindedir.
Ornidazol kullanırken ve ilaç kesildikten sonra en az 3 gün boyunca, kızarma, uyuşukluk,
ateş, bulantı ve kusma, hipotansiyon, karıncalanma ile karakterize reaksiyonlara yol
açabileceğinden, alkol alınmamalıdır.
Tedavi Şekli Günlük Doz (500 mg’lık tabletler)
Tek dozluk tedavi 3 oral tablet akşamları
1 oral tablet sabah,
5 günlük tedavi
1 oral tablet akşam
1Tüm vakalarda enfeksiyonun tekrarlanmasını önlemek için hastanın eşine de aynı oral doz
uygulanarak tedavi edilmelidir.
Çocuklar için günlük tek doz 25 mg/kg’dır.
2.Amebiasis:
a) Amebik dizanterili hastalarda 3 günlük tedavi;
b) Amebiasis’in tüm formları için 5-10 günlük tedavi;
Günlük Doz
Tedavi Süresi Yetişkinler ve 35 kg’ın üzerindeki 35 kg’a kadar olan
çocuklar (500mg tablet) çocuklar
Akşam, 1 defada 3 oral tablet,
3 günlük tedavi 60 kg’ın üstü için 4 oral tablet Tek dozda 40 mg/kg
( 2 tablet sabah, 2 tablet akşam)
2 oral tablet
5-10 günlük tedavi Tek dozda 25 mg/kg
(1 tablet sabah, 1 tablet akşam)
3.Giardiasis (lambliasis):
Günlük Doz
Tedavi süresi: Yetişkinler ve 35 kg’ın üzerindeki
35 kg’a kadar olan çocuklar
çocuklar
3 oral tablet akşamları tek dozda
1-2 günlük tedavi Tek dozda 40 mg/kg
alınır.
Uygulama şekli:
ORNİDONE FORT tablet daima yemeklerden sonra oral olarak alınmalıdır.
Özel popülasyonlara ilişkin ek bilgiler:
Böbrek yetmezliği: Böbrek fonksiyon yetmezliği olan hastalarda doz ayarlaması yapılmasına
gerek yoktur.
Karaciğer yetmezliği: Ağır karaciğer yetmezliği olan hastalarda doz aralığı iki kat fazla
olmalıdır.
Pediyatrik popülasyon:
ORNİDONE FORT’un çocuklarda kullanımı için bakınız 4.2. (Pozoloji ve uygulama şekli)
Geriyatrik popülasyon: Yaşlılarda kullanıma ilişkin klinik veri yoktur.
4.3. Kontrendikasyonlar
ORNİDONE FORT, ornidazol, diğer nitroimidazol türevlerine veya ilacın bileşimindeki
maddelerden herhangi birine karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
ORNİDONE FORT, merkezi sinir sistemi hastalığı (örn. epilepsi veya multipl skleroz) olan
hastalarda ve karaciğer hastalığı olanlarda dikkatle kullanılmalıdır. Diğer ilaçların etkisi
artabilir veya azalabilir.
24.5. Diğer tıbbi ürünlerle etkileşimler ve diğer etkileşim şekilleri
Ornidazol kullanırken ve ilaç kesildikten sonra en az 3 gün boyunca alkol alınmamalıdır.
Ornidazol kumarin-tipi oral antikoagülanların etkisini potansiyalize eder. Antikoagülanın
dozu bu doğrultuda ayarlanmalıdır.
Simetidin (H2 reseptör blokörü), fenitoin ve fenobarbital gibi antiepileptik ilaçlar ve lityum
ile birlikte kullanılırken dikkatli olunmalıdır.
Ornidazol vekuronyum bromürün kas gevşetici etkisini uzatır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Ornidazol için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Ornidazol’ün çocuk doğurma potansiyeli bulunan kadınlara ve doğum kontrolü yöntemlerine
etkisi bilinmemektedir.
Gebelik dönemi
Değişik türlerde yapılan yaygın çalışmalarda ilaç herhangi bir teratojenik veya fetotoksik etki
göstermemiştir. Bununla beraber gebe kadınlarda kontrollü bir çalışma yapılmamıştır. Genel
bir prensip olarak ORNİDONE FORT, gebe kadınlara verilirken tedbirli olunmalı ve
gebeliğin erken safhasında gerekli olmadıkça verilmemelidir.
Laktasyon dönemi
Ornidazol’ün insan sütüyle atılıp atılmadığı bilinmemektedir. Ornidazol’ün süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
ORNİDONE FORT tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
ORNİDONE FORT tedavisinin emziren anne açısından faydası dikkate alınmalıdır.
Üreme yeteneği / Fertilite
Ornidazol, erkek farelerde 400 mg/kg/gün gibi yüksek dozda uygulandığında, düşük sperm
hızı bakımından epididimal sperm motilitesini inhibe ederek infertilite meydana
getirmektedir.
İnsanlar üzerinde yapılan çalışmalarından elde edilmiş veri bulunmamaktadır.
4.7. Araç ve makine kullanımı üzerindeki etkiler
ORNİDONE FORT alan hastalarda uyku hali, baş dönmesi, tremor, rijidite, koordinasyon
bozuklukları, nöbet, vertigo veya geçici bilinç kaybı görülebilir. Eğer bu etkiler meydana
gelirse araç ve makine kullanımı gibi dikkat gerektiren işleri etkileyebilir.
34.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Lökopeni
Sinir sistemi hastalıkları
Çok seyrek: Uyku hali, baş ağrısı, baş dönmesi, tremor, rijidite, koordinasyon bozuklukları,
nöbet, yorgunluk, vertigo, geçici bilinç kaybı ve duyusal veya karışık periferal nöropati
Gastrointestinal hastalıklar
Yaygın olmayan: Bulantı, kusma, ishal, epigastrik rahatsızlık, ağız kuruluğu ve iştahsızlık.
Seyrek: Tat alma bozukluğu
Hepato-bilier hastalıklar
Bilinmiyor: Sarılık, anormal karaciğer fonksiyon testleri
Deri ve deri altı doku hastalıkları
Seyrek: Kaşıntı ve cilt reaksiyonları
4.9. Doz aşımı ve tedavisi
Doz aşımında istenmeyen etkiler başlığı altında belirtilen semptomlar, daha şiddetli olarak
meydana gelir.
ORNİDONE FORT’un spesifik bir antidotu yoktur. Kramp durumunda, diazepam verilmesi
tavsiye edilir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grubu: Antiprotozoal ilaçlar – Amebiazis ve diğer protozoal hastalıklarda
kullanılan ajanlar
ATC kodu: P01AB03
ORNİDONE FORT, Trichomonas vaginalis, Entamoeba histoltica ve Giardia lamblia
(Giardia intestinalis) ve aynı zamanda Bacteroides ve Clostridium türleri, Fusobacterium
türleri gibi belirli anaerobik bakteriler ve anaerob koklara karşı etkilidir.
5.2. Farmakokinetik özellikler
Genel Özellikler
Emilim: Oral uygulamadan sonra ornidazol hızla emilir. Ortalama absorpsiyonu %90’dır. 3
saat içinde pik plazma konsantrasyonlarına ulaşılır.
4Dağılım: Ornidazol’ün plazma proteinlerine bağlanma oranı % 13’tür. ORNİDONE FORT’un
etken maddesi serebrospinal sıvıya, vücut sıvılarına ve dokulara etkili konsantrasyonlarda
geçer. Farklı endikasyonlara göre plazma konsantrasyonlarının (6-36 mg/l) optimal
aralıktadır. Sağlıklı gönüllülerde her 12 saatte bir 500 mg veya 1000 mg’lık dozun
tekrarlanarak uygulaması sonrası, birikme faktörü 1.5-2.5 olarak hesaplanmıştır.
Biyotransformasyon: Ornidazol karaciğerde başlıca 2-hidroksimetil ve α-hidroksimetil
metabolitlerine metabolize olur. Değişmeyen ornidazole göre, her iki ana metabolit
Trichomonas vaginalis ve anaerobik bakterilere karşı daha az etkilidir.
Atılım: Yarı ömrü yaklaşık 13 saattir. Alınan tek dozun, % 85’i ilk 5 gün içinde çoğu
metabolize olarak atılır. Dozun %4’ü değişmeyen bileşik olarak idrarla atılmaktadır.
Doğrusallık/Doğrusal olmayan durum:
ORNİDONE FORT, doğrusal bir farmakokinetik profil gösterir.
Hastalardaki karakteristik özellikler
Karaciğer yetmezliği: Karaciğer sirozu olan hastalarda sağlıklı bireylere göre eliminasyon
yarı ömrü daha uzun (22’ye 14 saat) ve klerens daha düşüktür (35’e 51 ml/dakika). Ağır
karaciğer yetmezliği olan hastalarda doz aralığı iki kat fazla olmalıdır.
Böbrek yetmezliği: Ornidazol farmakokinetiği böbrek yetmezliğinde değişmez. Dolayısıyla
böbrek fonksiyon yetmezliği olan hastalarda doz ayarlaması yapılmasına gerek yoktur.
Ornidazol hemodiyaliz yoluyla uzaklaştırılır. Eğer günlük doz 2 g/gün ise ilave bir doz olarak
500 mg ornidazol uygulanmalıdır veya günlük doz 1 g/gün ise 250 mg ornidazol ilave bir doz
olarak hemodiyalize başlamadan önce uygulanmalıdır.
Yenidoğanlar ve çocuklar: Yenidoğanlarda ve çocuklarda ornidazol farmakokinetiği
yetişkinlerdeki ile benzerdir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLERİ
6.1. Yardımcı maddelerin listesi
Çekirdek tablet:
Hidroksipropil metil selüloz E-15
Mikrokristalin selüloz (Avicel pH-102)
Nişasta
Magnezyum stearat
Saf su
5Film kaplama:
Hidroksipropil metil selüloz
PEG 4000
Metilen klorür
Metil alkol
Opaspray white M-1-7120
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
250C’nin altındaki oda sıcaklığında saklanmalıdır. Işıktan koruyunuz.
6.5. Ambalajın niteliği ve içeriği
ORNİDONE FORT 500 mg film tablet, 10 tabletlik PVC/Al folyo blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelik”lerine uygun olarak imha edilmelidir.
7. RUHSAT SAHİBİ
Tripharma İlaç San. ve Tic. A.Ş.
Reşitpaşa Mah. Eski Büyükdere Cad. No.4
34467
Maslak / Sarıyer/ İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
202/80
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.07.2003
Ruhsat yenileme tarihi:
10. KÜB’ÜN YENİLENME TARİHİ
6