KISA ÜRÜN BİLGİSİ
1. BEŞERİ TIBBİ ÜRÜNÜN ADI
PENCAİN-K 800 İ.Ü. IM enjektabl flakon
Steril
2. KALİTATİF VE KANTİTATİF BİLEŞİM
Etkin madde:
Flakon:
200000 IU Benzilpenisilin’e (Penisilin G) eşdeğer Penisilin G Potasyum 125 mg
600000 IU Benzilpenisilin’e (Penisilin G) eşdeğer Penisilin G Prokain 600 mg
Ampul:
Her bir çözücü ampul 2 mL enjeksiyonluk su içerir.
Yardımcı madde(ler):
Lesitin (soya yağı) km
Yardımcı maddeler için 6.1’e bakınız.
3. FARMASÖTİK FORM
Enjektabl toz içeren flakon;
Beyaz ile krem renkli toz ile berrak, renksiz ve tatsız çözücü
4. KLİNİK ÖZELLİKLER
4.1. Terapötik endikasyonlar
PENCAİN-K, penisilin G'ye duyarlı mikroorganizmaların neden olduğu ciddi enfeksiyonların
tedavisinde kullanılır.
4.2. Pozoloji ve uygulama şekli
Pozoloji/uygulama sıklığı süresi:
Atılım hızı göz önüne alınarak ilacın etkin kan düzeyini sabit tutmak için tavsiye edilen
günlük dozun 4-6 saatlik aralarla (meningokok menenjiti/septisemi gibi durumlarda 2 saatlik
aralarla) verilmesi gerekir. Bu bölünmüş dozlar 12 saat veya daha uzun aralarla verildiğinde
gerekli kan seviyelerini sağlamaya yetecek yükseklikte dozların seçilmesi gerekir.
Uygulanacak doz, mevcut enfeksiyonun ağırlığına ve tabiatına, enfeksiyon etkeninin
penisiline duyarlık derecesine ve hastanın tedaviye vereceği cevaba bağlıdır.
1 / 12Enfeksiyon etkeninin mümkün olduğu kadar kısa bir zamanda izole edilmesi özellikle
önemlidir. Bazen antibakteriyel özellikte başka bir ilaçla kombine kullanılması gerekebilir.
Akut enfeksiyonların çoğunda tedavi, hasta asemptomatik olduktan sonra en az 48 ila 72 saat
devam etmelidir, A grubu beta hemolitik streptokok enfeksiyonlarında, romatizmal ateş
riskini azaltmak için, tedavi en az 10 gün sürmelidir.
Doktor tarafından başka şekilde tavsiye edilmediği takdirde mutad dozlar:
Pnömokok dahil duyarlı streptokoklar ile oluşan ciddi enfeksiyonlarda (septisemi, ampiyem,
pnömoni, perikardit, endokardit, menenjit) enfeksiyona ve şiddetine bağlı olacak şekilde 12-
24 milyon IU/gün eşit dozlara bölünmüş olarak 4-6 saatte bir.
Duyarlı stafilokok suşlarıyla oluşan ciddi enfeksiyonlarda (septisemi, ampiyem, pnömoni,
perikardit, endokardit, menenjit) enfeksiyona ve şiddetine bağlı olacak şekilde 5-24 milyon
IU/gün eşit dozlara bölünmüş olarak 4-6 saatte bir.
Antraks (Şarbon): Günde en az 8 milyon IU, 6 saatte bir bölünmüş dozlar halinde.
Mikroorganizmanın duyarlılığına göre daha yüksek dozlar gerekebilir.
Aktinomikoz (yetişkinler için): Servikofasiyal vakalarda günde 1-6 milyon IU, torasik ve
abdominal hastalık için günde 10-20 milyon IU.
Clostridia enfeksiyonları (yetişkinler için): Botulizm (antitoksin tedavisine ek olarak), gazlı
gangren (debridman ve/veya cerrahi gereklidir), tetanoz (insan tetanoz immunglobulin
tedavisine ek olarak): 20 milyon IU/gün.
Difteri (yetişkinler için): Taşıyıcı durumunun önlenmesi için antitoksin tedavisine yardımcı
olarak, 10-12 gün süreyle bölünmüş olarak günde 2-3 milyon IU/gün.
Erysipelothrix endokarditi (yetişkinler için): 12-20 milyon IU/gün 4-6 hafta boyunca.
Fusospiroketal enfeksiyonlar, orofarinks (Vincent anjini), alt solunum yolları ve genital
bölgenin ciddi enfeksiyonlarında (yetişkinler için): Günde 5-10 milyon IU.
Gram negatif basil enfeksiyonları (E. coli, E aerogenes, A. faecalis, Salmonella, Shigella ve
Proteus mirabilis), bakteriyemi: Günde 20 - 80 milyon IU.
Listeria enfeksiyonları (L monocytogenes):
Menenjit tanılı erişkinlerde: İki hafta süreyle günde 15 - 20 milyon IU.
Endokardit tanılı erişkinlerde: Dört hafta süreyle günde 15-20 milyon IU.
Pasteurella enfeksiyonları (P. multocida), bakteriyemi ve menenjit (yetişkinler için): iki hafta
süreyle günde 4-6 milyon IU.
Fare ısırığı hastalığı (Spirillum minus veya Streptobacillus monilifomis) (yetişkinler için): 3-4
hafta boyunca günde 12-20 milyon IU.
2 / 12Dissemine gonokok enfeksiyonlarında (penisiline duyarlı suşlar ile oluşmuş menenjit,
endokardit, artrit gibi) (yetişkinler için): Tedavi süresi enfeksiyon tipine göre değişmek üzere
10 milyon IU/gün.
Sifiliz:
Doz ve tedavinin süresi hastanın yaşına ve hastalığın safhasına göre saptanır. Hastanın
hastaneye yatırılması tavsiye edilir.
Meningokoksik menenjit ve/veya septisemi: 24 milyon IU/gün her 2 saatte bir 2 milyon IU
olacak şekilde.
Konjenital kalp hastalığı, romatizmal veya diğer kazanılmış valvüler kalp hastalığı olanların
süregelen dental veya üst solunum yollarının cerrahi operasyonlarında bakteriyel endokarditin
profilaksisi için parenteral-oral doz kombine şeklinde kullanılır. Prosedürlerden yarım ila bir
saat önce 1 milyon ünite intramüsküler sulu penisilin G kristali (çocuklarda 30,000 ünite/kg),
600,000 ünite prokain penisilin G (çocuklar için 600,000 ünite) ile karıştırılıp verilmelidir.
Uygulama şekli:
Gereken konsantrasyonlarda hazırlanmış olmak şartı ile penisilin çözeltisi daha çok
intramüsküler yolla kullanılır.
Bir arter veya sinir içine ya da yakınına enjekte etmeyin.
Bir sinir içine veya yakınına enjeksiyon yapılması kalıcı nörolojik hasarlara sebep olabilir.
Parenteral ürünler uygulanmadan önce partiküllü madde varlığı veya renk değişimi açısından
görsel olarak incelenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Penisilin G göreceli olarak non-toksiktir ve dozaj ayarlaması genel olarak sadece şiddetli
renal yetmezlikte gerekmektedir. Önerilen dozaj rejimleri aşağıdadır:
•
Kreatinin klerensi 10 mL/dak/1.73 m2: Yükleme dozunun tamamının uygulanmasını
(yukarıda önerilen dozlara bakınız) takiben her 8 ila 10 saatte bir yükleme dozunun yarısı
uygulanır.
•
Kreatinin klerensi 10 mL/dak/1,73 m2 olan üremik hastalar: Yükleme dozunun tamamının
uygulanmasını (yukarıda önerilen dozlara bakınız) takiben her 4 ila 5 saatte bir yükleme
dozunun yarısı uygulanır.
•
Hepatik hastalık ve renal bozukluğun bir arada olduğu hastalarda ek doz modifikasyonları
yapılmalıdır.
Pediyatrik popülasyon:
Yenidoğanlarda renal fonksiyon gelişimi tamamlanmadığından penisilin eliminasyonu
gecikebilir. Bu nedenle bu hastalarda dozaj ve uygulama sıklığı uygun şekilde azaltılmalıdır.
Penisilin ile tedavi edilen tüm yenidoğanlar toksik advers etkilerin klinik ve laboratuvar
kanıtları açısından değerlendirilmelidir.
3 / 12Pediyatrik dozlar genel olarak vücut ağırlığına göre tayin edilmektedir ve her hasta için
bireysel olarak hesaplanmalıdır.
1 milyon ünite/gün'ün altındaki dozlara ihtiyaç duyanlara bu ilaç uygulanmamalıdır.
Önerilen dozlar aşağıdadır:
Endikasyon Dozaj
Duyarlı streptokok (S. pneumoniae dahil) Her 4 ila 6 saatte bir eşit dozlara bölünmüş
ve meningokok suşlarının neden olduğu 150.000, tedavi süresi enfeksiyon etkenine ve
pnömoni ve endokardit gibi ciddi enfeksiyon tipine göre değişmektedir.
enfeksiyonlar
Duyarlı pnömokok ve meningokok Etken organizmaya bağlı olarak 7 ila 14 gün
suşlarının neden olduğu menenjit boyunca her 4 saatte bir eşit dozlara
bölünmüş şekilde 250.000 IU/kg/gün
(maksimum doz 12 ila 20 milyon ünite/gün)
Dissemine Gonokokal Enfeksiyonlar 45 kg'ın altındaki hastalar:
(penisiline-duyarlı suşlar)
Artrit 7 ila 10 gün 4 eşit doza bölünmüş şekilde
100.000 IU/kg/gün
Menenjit 10 ila 14 gün her 4 saatte bir eşit dozlarda
250.000 IU/kg/gün
Endokardit 4 hafta boyunca her 4 saatte bir eşit dozlarda
250.000 IU/kg/gün
Artit, menenjit, endokardit 45 kg veya üzeri hastalar: enfeksiyonun
tipine göre değişen tedavi süreleri boyunca 4
eşit doza bölünmüş şekilde 10 milyon IU/gün
Yenidoğan periyodundan sonra sifiliz 10 ila 14 gün boyunca 200.000 ila 300.000
(konjenital ve nörosifiliz) IU/kg/gün (her 4 ila 6 saatte bir 50.000 IU/kg
şeklinde)
Difteri (antitoksine ek tedavi olarak ve 7 ila 10 gün boyunca her 6 saatte bir eşit
taşıyıcı durumun önlenmesinde) bölünmüş dozlar şeklinde 150.000 ila
250.000 IU/kg/gün
Fare-ısırığı ateşi; Haverhill ateşi (S. 4 hafta boyunca her 4 saatte bir eşit dozlar
moniliformis’in neden olduğu endokardit halinde 150.000 ila 250.000 IU/kg/gün
ile birlikte)
Listeria enfeksiyonlarında (L. monocytogenes) yenidoğanlara günde 500.000 - 1.000.000 IU
verilmektedir.
Geriyatrik popülasyon:
Penisilin G ile yapılan klinik çalışmalar, yaşlı hastaların genç hastalara göre farklı yanıt verip
vermediğini değerlendirme açısından yeterli sayıda 65 yaş ve üzeri hasta içermemektedir.
Rapor edilen diğer klinik tecrübeler ise yaşlı ve genç hastalar arasında yanıt açısından fark
4 / 12olmadığını göstermektedir. Yaşlı hastalarda genel olarak hepatik, renal veya kardiyak
fonksiyonda azalma, eş zamanlı hastalık ve diğer ilaç tedavileri daha sıklıkla görüldüğünden
yaşlılar için doz seçimi dozlama aralığının alt sınırından başlanarak yapılmalıdır.
Bu ilacın büyük oranda böbrekler tarafından atıldığı bilinmektedir ve renal fonksiyonu bozuk
olan hastalarda bu ilaca karşı gelişen toksik reaksiyon riski daha yüksek olabilir. Yaşlı
hastalarda renal fonksiyon bozukluğu bulunması daha muhtemel olduğundan doz seçimi
dikkatle yapılmalıdır. Renal fonksiyonun izlenmesi yararlı olabilir.
4.3. Kontrendikasyonlar
Penisilin ve türevlerine karşı aşırı duyarlılığı olanlarda kullanılmamalıdır.
Viral enfeksiyonların tedavisinde etkili olmadığından grip ve soğuk algınlığında
kullanılmamalıdır.
Anamnezlerinde çeşitli alerjenlere duyarlı olduğu bilinen kişilerde bir önlem olarak
kullanılmamalıdır.
PENCAİN-K lesitin (soya yağı) ihtiva eder. Eğer fıstık ya da soyaya alerjiniz varsa bu tıbbi
ürünü kullanmayınız.
4.4. Özel kullanım uyarıları ve önlemleri
Penisilin tedavisi sırasında ciddi ve bazen fatal aşırı duyarlık reaksiyonları rapor edilmiştir,
Bu durumun parenteral tedavide ortaya çıkma olasılığı oral tedaviden daha fazladır. Söz
konusu belirtileri önlemek için hastanın anamnezi dikkatle alınmalı; penisiline,
sefalosporinlere ve diğer alerjenlere duyarlı olup olmadığı, alerjik hastalıklara yatkınlığı
soruşturulmalıdır. Bununla birlikte anamnezinde özellik olmayan hastalarda da ender de olsa
yukarıda belirtilen aşırı duyarlık belirtilerinin ortaya çıkabileceği göz önünde tutulmalıdır.
Özellikle yüksek doz uygulanan hastalar ve uzun süreli penisilin tedavisi görenlerde renal ve
hematopoetik fonksiyonlar periyodik olarak kontrol edilmelidir.
Antibakteriyel ajanlar ile tedavi kolonun normal florasını değiştirerek aşırı Clostridium
difficile üremesine neden olabilmektedir. Penisilin G dahil olmak üzere hemen hemen tüm
antibiyotiklerin kullanımı ile C. difficile ile ilişkili diyare (psödomembranöz kolit)
bildirilmiştir ve bu durum hafif diyareden yaşamı tehdit edici kolite kadar değişen şiddette
görülebilmektedir.
Antibiyotik kullanımını takiben diyare gelişen hastalarda psödomembranöz kolit olasılığı
düşünülmelidir. Psödomembranöz kolit antibiyotik kullanımının ardından aylar sonra
görülebildiği için tıbbi hikayenin dikkate alınması gerekmektedir.
5 / 12Psödomembranöz kolitten şüphelenildiğinde veya teşhis doğrulandığında ilaç kesilmelidir.
Klinik olarak gereken şekilde sıvı ve elektrolit idamesi, protein desteği, C. diffıcile'ye karşı
antibiyotik uygulaması ve cerrahi değerlendirme yapılmalıdır.
Uzun süreli tedavi sırasında mantar gibi penisiline duyarlı olmayan mikroorganizmaların
gelişebileceği göz önünde tutulmalıdır. Süperenfeksiyon belirtilerinin ortaya çıkması halinde
uygun önlemler alınmalıdır.
Kanıtlanmış veya kuvvetle şüphe edilen bakteriyel enfeksiyon olmaması durumunda veya
profilaktik amaçla penisilin G kullanılmasının hastaya yararlı olması beklenmez ve ilaca
dirençli bakterilerin gelişme riskini artırmaktadır.
Penisilin ile tedavi edilen tüm sifiliz vakaları klinik ve serolojik incelemeler dahil olmak
üzere uygun takip gerektirmektedir.
Herhangi bir alerjik reaksiyon oluştuğunda penisilin G derhal kesilmeli ve uygun tedavi
başlatılmalıdır. Ciddi anaflaktik reaksiyonlar epinefrin ile acil tedavi gerektirebilir. Oksijen,
intravenöz steroid ve intübasyon gerektiği şekilde uygulanmalıdır.
Eritem, kabarcık, kızarıklık ya da döküntü prokain duyarlılığı göstergeleridir. Bu duyarlılık
barbituratlar dahil genel yöntemlerde tedavi edilmelidir. Penisilin G prokain preparatları
kullanılmamalıdır. Antihistaminik ilaçlar prokain reaksiyonlarında yararlı görünmüştür.
Prokain reaksiyonları
Özellikle büyük ve tek doz halinde uygulandığında (4,8 milyon Unite), bazı kişilerde
prokaine karşı hızlı ve toksik reaksiyonlar oluşabilir. Bu reaksiyonlar anksiyete, konfüzyon,
ajitasyon, depresyon, halsizlik, nöbet geçirme, halüsinasyonlar, saldırganlık ve "yaklaşan
ölüm korkusu" ile ifade edilen zihinsel bozukluklardır. Kontrollü çalışmalarda büyük dozlarda
penisilin G prokain alan 500 hastadan birinde bu reaksiyonlar görülmüştür. Bu reaksiyonlar
geçicidir ve 15 ila 30 dakika sürer.
Laboratuvar etkileşimleri:
Penisilin G ile tedavi sonrasında Benedict çözeltisi, Fehling çözeltisi veya Clinitest® tablet ile
yapılan idrarda glukoz tayinlerinde yanlış-pozitif sonuç çıkabilmektedir, Böyle bir etkileşim
enzim-temelli Clinistix® ve Tes-Tape® gibi testlerde olmamaktadır.
Penisilin G bazı test yöntemlerinde psödoproteinüri ile ilişkilendirilmiştir.
4.5. Diğer tıbbi ürünler ile etkileşimler ve diğer etkileşim şekilleri
Bakteriyostatik antibiyotiklerle (örn. eritromisin, tetrasiklinler, kloramfenikol veya
sülfonamidler) bir arada kullanılması halinde penisilinlerin etkileri azalabilir. Bu nedenle
birlikte kullanılmasından kaçınılmalıdır.
Probenesid ile birlikte kullanıldığında, penisilinin renal tübüllerden sekresyonunun blokajına
bağlı olarak penisilinin kanda etkili seviyelerde kalma süresi uzayabilir.
6 / 12Penisilin G ile renal tübüler sekresyonda yarışarak penisilinin yarılanma-ömrünü uzatabilen
diğer ilaçlar aspirin, fenilbutazon, sülfonamidler, indometazin, tiyazid diüretikleri, furosemid
ve etakrinik asittir.
Oral kontraseptifler ile birlikte kullanılıyorsa istenmeyen gebelikler oluşabilir. Oral
kontraseptif kullanan kadınlar bu konuya dikkat etmeli ve diğer doğum kontrol yöntemleri
hakkında bilgilendirilmelidirler.
Metotreksat ile beraber kullanıldığında metotreksatın atılımını azaltabileceğinden
metotreksatın toksisite riski artabilir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi B' dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Penisilin G, oral yolla alınan doğum kontrol ilaçları ile etkileşime geçmektedir. Bu nedenle,
tedavi süresince alternatif, etkili ve güvenilir bir doğum kontrol yöntemi uygulanmalıdır.
Gebelik dönemi
Penisilin G ile gebelik sırasında insanlar üzerinde kazanılan tecrübe fetüs üzerine istenmeyen
etki açısından herhangi bir pozitif kanıt ortaya koymamıştır. Bununla birlikte, bu ilaçların
fetüs üzerine zararlı etkilerinin dışlanabileceğini gösteren uygun ve iyi-kontrollü çalışma
yapılmamıştır.
Hamilelerde yeterli çalışma olmadığından, ancak çok gerekli olduğu takdirde kullanılmalıdır.
Laktasyon dönemi
Penisilinler anne sütüyle atıldığından, penisilin G emzirme döneminde uygulanırken dikkatli
olunmalıdır.
Üreme yeteneği/Fertilite
Hayvanlarda yapılan çalışmalarda fertilite bozukluğu ile ilgili kanıt gözlenmemiştir.
4.7. Araç ve makine kullanımı üzerindeki etkiler
Veri yoktur.
7 / 124.8. İstenmeyen etkiler
Çok yaygın (1/10), yaygın (1/100, <1/10), yaygın olmayan (1/1.000, <1/100), seyrek
(1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın: İlaca bağlı eozinofili
Bilinmiyor: Tedavinin kesilmesi ile düzelen nötropeni, daha önce ilacı yüksek dozlarda
kullanmış ve 10 milyon IU/gün’den yüksek dozlarda intravenöz penisilin G ile tedavi edilen
hastalarda ortaya çıkan, yaygın olmayan bir reaksiyon olan Coombs-pozitif hemolitik anemi
ve penisilinin yüksek dozları ile ve trombosit disfonksiyonuna sekonder olarak gelişebilen
kanama diyatezi ortaya çıkabilir.
Bağışıklık sistemi hastalıkları
Bilinmiyor: Aşırı duyarlılık reaksiyonları: Tüm penisilinlere karşı geliştiği rapor edilen alerjik
reaksiyonların insidansı farklı çalışmalarda % 0,7 ila 10 arasındadır. Sensitizasyon genellikle
daha önce penisilin ile tedavinin sonucudur fakat bazı bireylerde ilk tedavi sırasında erken
reaksiyonlar ortaya çıkmıştır. Böyle durumlarda, daha önce, süt veya aşılarda eser miktarlarda
bulunan penisiline maruziyetin olduğu tahmin edilmektedir.
Penisiline karşı klinik olarak iki tip alerjik reaksiyon kaydedilmiştir-erken ve gecikmiş tip
reaksiyonlar. Erken tipte reaksiyonlar uygulamadan sonraki 20 dakika içerisinde ortaya
çıkmakta ve reaksiyonun şiddeti ürtiker ve kaşıntıdan anjiyonörotik ödem, laringospazm,
bronkospazm, hipotansiyon, vasküler kolaps ve ölüme kadar değişmektedir. Böyle erken
anafilaktik reaksiyonlar çok seyrek olarak ve genellikle parenteral tedaviden sonra
görülmektedir. Fakat oral tedaviyi takiben de az sayıda anafilaksi vakası bildirilmiştir. Bir
başka erken-reaksiyon tipi olan hızlandırılmış reaksiyon da ilaç uygulanmasını takiben 20
dakika ile 48 saat içerisinde ortaya çıkabilmektedir ve ürtiker, kaşıntı, ateş ve ara sıra
laringeal ödem ile kendini gösterebilmektedir.
Penisilin tedavisine karşı gelişen gecikmiş reaksiyonlar genellikle tedavinin başlamasından
sonraki 1 ila 2 hafta içerisinde ortaya çıkmaktadır. Belirtiler, serum hastalığı-benzeri
semptomlar, yani ateş, halsizlik, ürtiker, miyalji, artralji, karın ağrısı ve makülopapüler
erupsiyonlardan eksfoliyatif dermatite kadar değişen çeşitli cilt döküntülerini içermektedir.
Penisilin çözeltilerini hazırlayan kişilerde kontakt dermatit gözlenmiştir.
Jarisch-Herxheimer reaksiyonu: Sifilizi veya diğer spirotekal enfeksiyonları (ör. Lyme
hastalığı, nüks eden ateş) bulunan hastalarda penisilin tedavisi başlatıldıktan sonra ortaya
çıkan sistemik bir reaksiyondur. Reaksiyon tedavinin başlatılmasından sonraki bir ila iki saat
içerisinde başlar ve 12 ila 24 saat içerisinde kaybolur. Ateş, üşüme, miyaljiler, baş ağrısı,
kütanöz lezyonlarda alevlenme, taşikardi, hiperventilasyon, vazodilatasyonla birlikte ateş
basması ve hafif hipotansiyon ile karakterizedir. Herxheimer reaksiyonunun patogenezinde
spiroketlerden salıverilen ısıya duyarlı pirojen sorumlu olabilir.
8 / 12Metabolizma ve beslenme hastalıkları:
Bilinmiyor: Potasyum penisilin G (1 milyon ünitesi 1,68 mEq potasyum iyonu içerir)
intravenöz olarak yüksek dozlarda verildiğinde ciddi ve bazen fatal olabilen hiperkalemiye
gibi elektrolit bozukluğuna yol açabilir.
Sinir sistemi hastalıkları:
Bilinmiyor: Yüksek intravenöz dozların uygulamasını takiben hiperrefleksi, myoklonik tikler,
nöbetler ve koma dahil nörotoksik reaksiyonlar bildirilmiştir ve bu reaksiyonların görülme
ihtimali renal fonksiyon bozukluğu bulunan hastalarda daha fazladır.
Gastrointestinal sistem hastalıkları:
Bilinmiyor: Penisilin G tedavisi sırasında veya tedavi sonrasında psödomembranöz kolit
bildirilmiştir. Özellikle oral tedavi ile olmak üzere bulantı, kusma, stomatit, kara veya kıllı dil
ve diğer gastrointestinal iritasyon semptomları ortaya çıkabilir.
Böbrek ve idrar yolu hastalıkları:
Bilinmiyor: Renal tübüler hasar ve interstisyel nefrit yüksek intravenöz dozlarda Penisilin G
ile ilişkilendirilmiştir. Bu reaksiyonun belirtileri ateş, döküntü, eozinofili, proteinüri,
eozinofilüri, hematüri ve serum üre azotunda yükselme olabilir. Hastaların çoğunda Penisilin
G'nin bırakılması sonucu reaksiyon düzelmektedir.
Genel bozukluklar ve uygulama bölgesine ilişkin hastalıklar:
Bilinmiyor: Flebit ve tromboflebit ortaya çıkabilir. İntravenöz uygulama ile enjeksiyon
yerinde ağrı bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr e- posta:
tufam@titck.pov.tr tel: 0 800 314 00 08; faks: 0 312 218 35 99)
4.9. Doz aşımı ve tedavisi
Enjektabl penisilinlerle kasti veya kaza ile akut doz aşımı riski beklenmez. Bununla beraber,
beta laktamların yüksek BOS seviyelerine ulaşılması halinde konvülsiyonlar, ajitasyon,
konfüzyon, asteriksi, halüsinasyonlar, stupor, koma, multifokal miyoklonus, nöbetler ve
ensefalopati dahil nörolojik advers reaksiyonlar görülebilir. Hiperkalemi meydana gelebilir.
Doz aşımı özellikle şiddetli renal yetmezliği bulunan hastalarda ortaya çıkabilir.
Doz aşımı halinde ilacın uygulaması durdurulur ve hasta semptomatik olarak tedavi edilir.
Gerekirse destekleyici önlemler alınır. Potasyum penisilin G hemodiyaliz ile vücuttan
uzaklaştırılabilir fakat bu yöntemin etkililik derecesi kesin değildir.
9 / 125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Penisilinler, Beta-laktamaza duyarlı penisilinler
ATC kodu: J01CE01
Penisilin G, duyarlı mikroorganizmalara karşı aktif üreme devrelerinde bakterisid etkilidir.
Hücre duvarı mukopeptidinin biyosentezini inhibe etmek suretiyle etki eder. Birçok stafilakok
suşunun da dahil olduğu penisilinaz üreten bakterilere karşı etkili değildir.
Penisilin G stafilokoklara (penisilinaz üreten suşları hariç), streptokoklara (A, B, C, G, H, L
ve M grupları), pnömokoklara ve Neisseria meningitidis'e karşı in vitro olarak çok etkilidir.
Penisilin G'ye in vitro olarak duyarlı diğer mikroorganizmalar Neisseria gonorrhoeae,
Corynebacterium diphtheriae, Bacillus anthracis, Clostridium, Actinomyces türleri, Spirillum
minus, Sireptobacillus moniliformis, Listeria monocytogenes ve Leptospira’dır. Treponema
pallidum çok duyarlıdır. Gram negatif bakterilerin aşağıdaki türleri penisilin G'nin intravenöz
kullanımla elde edilen yüksek konsantrasyonlarına duyarlıdırlar: Escherichia coli suşlarının
bazıları, Proteus mirabilis, Salmonella ve Shigella, Enterobacter aerogenes ve Alcaligenes
faecalis. Penisilin G artık bu organizmaların oluşturduğu enfeksiyonlar için tercih edilen bir
ilaç değildir.
5.2. Farmakokinetik özellikler
Genel özellikler
Emilim:
Penisilin G, intramüsküler ve subkutan enjeksiyonu takiben hızla emilir.
Dağılım:
Penisilin G akciğer, karaciğer, böbrekler, kas, kemik ve plasenta dahil olmak üzere vücudun
birçok bölgesine dağılım gösterir. İnflamasyon varlığında abselerdeki, orta kulaktaki, plöral,
peritoneal ve sinoviyal sıvılardaki penisilin miktarı duyarlı bakterilerin çoğunu inhibe etmeye
yeterlidir. İnflamasyon olmadığı dunımda göz, beyin, beyin-omurilik sıvısı (BOS) veya
prostata penetrasyon zayıftır. Meniks inflamasyonu durumunda penisilin G'nin BOS'a
penetrasyonu BOS/serum oranı %2 ila % 6 olacak şekilde fazlalaşmaktadır. İnflamasyon
ayrıca perikardiyal sıvıya penetrasyonu da artırmaktadır. Penisilin G aktif şekilde safraya
atılmaktadır ve aynı anda serumda elde edilenden en az 10 kat yüksek düzeyler elde
edilmektedir. Penisilin G insan polimorfonükleer lökositlerine zayıf penetre olmaktadır.
Biyotransformasyon:
İM yoldan verilen penisilin G'nin %15-30'u inaktif türevlerine karaciğerde metabolize edilir.
10 / 12Eliminasyon:
Penisilin G klerensi normal bireylerde ağırlıklı olarak böbrek yoluyladır. Esas olarak tübüler
sekresyona uğrayarak idrarla atılır. Glomerüler filtrasyon ve aktif tübüler transportun
sonucudur. Böbrek fonksiyonu normal olan hastalarda Penisilin G'nin eliminasyon yarı ömrü
20-30 dakikadır.
300.000 IU’lik total dozun %58-85 kadarı 5 saatlik bir süre içinde idrarla atılır. Bu yüzden
böbrek fonksiyonları normal kişilerdeki ciddi enfeksiyonların tedavisinde, istenen yüksek
serum seviyelerini sürdürmek için yüksek ve sık dozlar gereklidir. Yenidoğanlarda, küçük
bebeklerde ve böbrek fonksiyonları yetersiz kişilerde atılım önemli derecede gecikir. Penisilin
G'nin serum yarılanma-ömrü yaş ve kreatinin klerensi ile ters orantılıdır ve 0 ila 6 günlük
bebeklerde 3,2 saatten 14 gün veya üzeri bebeklerde 1.4 saate kadar değişir.
Az miktarda feçes, safra ve anne sütüyle elimine olur.
Prokain penisilin G, serum konsantrasyonları daha düşük olmasına rağmen sodyum ve
potasyum formlarına göre daha etkilidir. Uygulandıktan 1-4 saat sonra doruk düzeye ulaşır ve
5-7 gün sonrasına kadar saptanabilir düzeylerde kalır.
Doğrusallık/doğrusal olmayan durum:
Kreatinin klerensi ile yapılan ölçümlere göre serum eliminasyon hızı sabiti ile renal fonksiyon
arasında en düşük renal fonksiyon aralığı da dahil olmak üzere doğrusal ilişki bulunmaktadır.
5.3. Klinik öncesi güvenlilik verileri
Karsinojenite, mutajenite ve fertilite ile ilgili uzun-dönem hayvan çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Lesitin (soya yağı)
Enjeksiyonluk Su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
48 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
11 / 126,5. Ambalajın niteliği ve içeriği
Karton kutuda, plastik koruyucu içinde kauçuk tıpa üzerine metal kapşonlu renksiz cam
flakonda steril toz ile renksiz ampulde 2 mL enjeksiyonluk su ve kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atık Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
34398 Maslak-İSTANBUL
8. RUHSAT NUMARASI
183/100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.08.1997
Ruhsat yenileme tarihi:24.11.2009
10. KÜB’ÜN YENİLEME TARİHİ
12 / 12