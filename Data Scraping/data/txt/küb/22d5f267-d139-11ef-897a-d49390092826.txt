KISA ÜRÜN BİLGİSİ
1. BEŞERİ TIBBİ ÜRÜNÜN ADI
PLOXAL 200 mg İ.V. İnfüzyon İçin Liyofilize Toz İçeren Flakon
2. KALİTATİF VE KANTİTATİF BİLEŞİM
Her bir flakonda;
Etkin madde:
Okzaliplatin. 200 mg
Yardımcı madde(ler):
Laktoz monohidrat 1,8 g
Yardımcı maddeler için. 6.1.’e bakınız.
3. FARMASÖTİK FORM
Flakon (İntravenöz infüzyon için liyofilize toz)
Beyaz renkli toz kütlesi
4. KLİNİK ÖZELLİKLER
4.1. Terapötik endikasyonlar
PLOXAL, 5-fluorourasil (5-FU) ve folinik asit (FA) ile kombinasyon halinde
aşağıdaki durumlarda endikedir:
•••• Primer tümörün total rezeksiyonundan sonra evre III (Duke’s C) kolon
kanserinin adjuvan tedavisi
•••• Metastatik kolorektal kanserin tedavisi
4.2. Pozoloji ve uygulama şekli
PLOXAL sadece onkoloji bölümlerinde ve bir onkoloji uzmanının gözetimi
altında uygulanmalıdır.
Pozoloji
SADECE ERİŞKİNLERDE KULLANILIR.
Önerilen okzaliplatin dozu, intravenöz olarak kullanılan 85 mg/m2’dir.
Verilen doz tolerabiliteye göre ayarlanmalıdır.
Uygulama sıklığı ve süresi
Adjuvan tedavi için, önerilen okzaliplatin dozu, 12 kür boyunca (6 ay) iki
haftada bir uygulanır.
Metastatik koleraktal kanserin tedavisi için, PLOXAL dozu, iki haftada bir
uygulanır.
1/18PLOXAL, 0.2mg/ml-0.70 mg/ml arasında bir konsantrasyona ulaşmak için, 250
ila 500 ml %5’lik (50 mg/ml) dekstroz çözeltisi içinde, 2 ila 6 saatlik infüzyon
şeklinde uygulanır. 0.70 mg/ml, 85 mg/ m2 PLOXAL dozunun klinik uygulaması
için en yüksek konsantrasyondur.
PLOXAL, daha çok 5-fluorourasilin (5-FU) sürekli infüzyonuyla beraber
kullanılmıştır. İki haftalık tedavi planı olarak, bolus ve sürekli infüzyonu
kombine eden 5-fluorourasil (5-FU) tedavi programları kullanılmıştır.
Uygulama şekli:
PLOXAL bir merkezi venöz kateter ya da periferik ven yoluyla intravenöz
infüzyonla uygulanır.
PLOXAL infüzyonu her zaman 5-FU (fluoropirimidinler) infüzyonundan önce
uygulanmalıdır.
PLOXAL kullanılmadan önce çözündürülmeli ve seyreltilmelidir. İnfüzyon için
liyofilize tozu seyreltmek için enjeksiyonluk su veya %5’lik dekstroz solüsyonu
kullanılmalıdır.
Seyreltme ve uygulama şekliyle ilgili ayrıntılı bilgiler için bkz. Bölüm 6.6.
PLOXAL uygulaması hiperhidrasyon gerektirmez.
Deksametazonla birlikte olsun veya olmasın 5-HT3 blokerleri gibi
antiemetiklerle premedikasyon önerilmektedir.
Damar dışına çıktığı takdirde, uygulamaya hemen son verilmelidir.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonları orta derecede bozuk olan hastalar için, tedaviye normalde
önerilen doz ile başlanabilir. Hafif böbrek bozukluğu olan hastalar için ise, doz
ayarlamasına gerek yoktur. Erişkinler için belirlenmiş olan doz uygulanır. İleri
düzeyde böbrek yetmezliğinde kullanılmamalıdır.
Karaciğer yetmezliği:
Farklı düzeylerde karaciğer yetmezliği olan hastaların dahil edildiği bir Faz I
çalışmada, hepatobiliyer bozuklukların sıklık ve şiddeti, hastalığın ilerleyici
niteliğiyle ve başlangıçtaki bozuk karaciğer fonksiyon testleriyle ilişkili
bulunmuştur.
Klinik geliştirme çalışmaları sırasında, karaciğer fonksiyon testlerinde
anormallikler olan hastalarda hiçbir özgün doz ayarlaması yapılmamıştır.
Pediyatrik popülasyon:
Çocuklarda ve ergenlerde kullanımına ilişkin klinik veri mevcut değildir.
2/18PLOXAL, pediyatrik popülasyonda kullanılmaz.
Geriyatrik popülasyon:
Okzaliplatin, 65 yaşın üstündeki hastalarda tek ilaç olarak ya da 5-fluorourasil ile
kombinasyon halinde kullanıldığında ağır toksisitelerde hiçbir artış
gözlenmemiştir. Bu sebeple, geriyatrik popülasyonda hiçbir spesifik doz
ayarlamasına gerek yoktur.
4.3. Kontrendikasyonlar
Okzaliplatin aşağıdaki hastalarda kontrendikedir:
•••• Okzaliplatine karşı bilinen aşırı duyarlık öyküsü olanlarda,
•••• Emzirenlerde,
•••• İlk küre başlamadan önce, nötrofil sayısı <2x109/lt ve/veya trombosit sayısı
<100x109/lt olan kemik iliği baskılanması olan hastalarda,
•••• İlk küre başlamadan önce, fonksiyon bozukluğu ve periferik duyusal
nöropatisi olan hastalarda,
•••• İleri seviyede böbrek yetmezliği olan hastalarda (kreatinin klerensi <30
ml/dk).
4.4. Özel kullanım uyarıları ve önlemleri
Okzaliplatin sadece, uzmanlaşmış onkoloji bölümlerinde kullanılmalı ve
yetkili bir onkoloğun denetimi altında uygulanmalıdır.
Orta seviyede böbrek fonksiyon bozukluğu olan hastalardaki toleransına ilişkin
bilginin sınırlı olması sebebiyle, uygulama ancak hasta için yarar/risk oranı
değerlendirildikten sonra yapılmalıdır. Bu durumda böbrek fonksiyonları
yakından takip edilmeli ve doz toksisiteye göre ayarlanmalıdır.
Platin bileşiklerine karşı alerjik reaksiyon öyküsü olan hastaların alerjik
semptomlar yönünden takip edilmesi gerekir. Okzaliplatine karşı anafilaksi
benzeri bir reaksiyon olursa, infüzyon hemen durdurulmalı ve uygun
semptomatik tedaviye başlanmalıdır. Okzaliplatin uygulamasının yeniden
başlatılması kontrendikedir.
PLOXAL’in damar dışına çıkması durumunda, infüzyon hemen durdurulmalı ve
lokal semptomatik tedaviye başlanmalıdır.
Özellikle spesifik nörolojik toksisite gösteren diğer ilaçlarla eş zamanlı
kullanıldığında, okzaliplatinin nörolojik toksisitesi dikkatle izlenmelidir.
Nörolojik muayene periyodik olarak, her bir uygulamadan önce ve sonra
yapılmalıdır.
2 saatlik infüzyon sırasında ya da infüzyonu izleyen saatlerde akut
laringofaringeal disestezi gelişen hastalarda bir sonraki okzaliplatin infüzyonu 6
saat süresince uygulanmalıdır. Bu tür dizestezilerin önüne geçmek için hasta,
soğuğa maruz kalmaması ve PLOXAL uygulaması sırasında ya da uygulamayı
3/18izleyen saatlerde, serin/soğuk yiyecekler ve/veya içecekler almaktan kaçınması
konusunda bilgilendirilmelidir.
Eğer nörolojik semptomlar (parestezi, disestezi) meydana gelirse, bu
semptomların süresi ve şiddetine bağlı olarak aşağıdaki okzaliplatin doz
ayarlamasının yapılması gerekir:
• Eğer semptomlar 7 günden fazla sürerse ve ağrılıysa, bir sonraki
okzaliplatin dozu metastaz tedavisinde 85’den 65 mg/m2’ye ve adjuvan
tedavide 85’den 75 mg/m2’ye düşürülmelidir.
• Eğer parestezi, fonksiyon bozukluğu olmaksızın bir sonraki küre kadar
devam ederse, bir sonraki okzaliplatin dozu, metastaz tedavisinde 85’den
65 mg/m2’ye ve adjuvan tedavide 85’den 75 mg/m2’ye düşürülmelidir.
• Eğer parestezi, fonksiyon bozukluğu ile bir sonraki küre kadar devam
ederse, okzaliplatin kesilmelidir.
• Eğer, okzaliplatin tedavisinin kesilmesinin ardından bu semptomlar
düzelirse, tedavinin yeniden başlatılması düşünülebilir.
Hastalar, tedavinin sonlanmasından sonra periferik duyusal nöropatinin kalıcı
semptomlarının görülme olasılığı hakkında bilgilendirilmelidir. Adjuvan tedavide,
lokalize orta şiddette paresteziler ya da fonksiyonel aktiviteleri engelleyebilen
paresteziler tedavi kesildikten 3 yıl sonrasına kadar devam edebilir.
Bulantı ve kusma olarak oluşan gastrointestinal toksisite, profilaktik ve/veya
terapötik antiemetik tedaviyi gerekli kılar.
Özellikle okzaliplatin ile 5-fluorourasil kombinasyon halinde kullanılırken, şiddetli
diyare/kusma sebebiyle dehidratasyon, paralitik ileus, intestinal obstrüksiyon,
hipokalemi, metabolik asidoz ve böbrek fonksiyon bozukluğu gözlenebilir.
Eğer bir tedavi kürünün ardından hematolojik toksisite ortaya çıkarsa (nötrofiller
<1.5x109/lt veya trombositler <50x109/lt) veya tedavi başlangıcından (ilk kür)
önce kemik iliği baskılanması varsa, sonraki kürün uygulanması, hemotolojik
değerler kabul edilebilecek düzeylere ulaşana kadar ertelenmelidir. Tedaviye
başlanmadan ve sonraki her bir kürden önce formül lökositle birlikte tam kan
sayımı yapılmalıdır.
Hastalar, okzaliplatin ve 5-fluorourasil uygulamasından sonra diyare/kusma,
mukozit/stomatit ve nötropeni riski konusunda bilgilendirilmelidir. Böylece uygun
bir yaklaşım geliştirilmesi için hekimle acilen bağlantı kurabilirler.
Eğer nötropeniyle birlikte ya da nötropenisiz olarak mukozit/stomatit görülürse,
mukozit/stomatit 1. dereceye ya da daha düşük bir seviyeye inmek üzere iyileşene
ve/veya nötrofil sayısı ≥1.5x109/lt olana kadar bir sonraki tedavi ertelenmelidir.
4/18Okzaliplatin 5-fluorourasil ile kombine edildiği için (folinik asit ile ya da folinik
asitsiz), 5-fluorourasille ilgili toksisiteler için olağan doz ayarlamaları burada da
geçerlidir.
Eğer 4. derece diyare, 3.-4. derece nötropeni (nötrofiller <1x109/lt), 3.-4. derece
trombositopeni (trombositler <50x109/lt) ortaya çıkarsa, 5-fluorourasilin dozunun
azaltılmasının gerekmesinin yanı sıra PLOXAL dozu da, metastaz tedavisinde
85’den 65 mg/m2’ye, adjuvan tedavide ise 85’den 75 mg/m2’ye düşürülmelidir.
Balgamsız öksürük, dispne, krepitan raller ya da radyolojik pulmoner infiltratlar
gibi açıklanamayan solunumsal semptomlar varlığında, başka pulmoner
incelemeler bir interstisyel akciğer hastalığı bulunmadığını ortaya koyana kadar
PLOXAL kesilmelidir.
Karaciğer metastazlarına bağlı olmadığı açıkça bilinen karaciğer fonksiyon testi
anormallikleri veya portal hipertansiyon ortaya çıkması durumunda, çok nadir
vakalarda ilaca bağlı hepatik vasküler bozukluklar olabileceği dikkate alınmalıdır.
Klinik öncesi çalışmalarda PLOXAL ile genotoksik etkiler gözlenmiştir.
Dolayısıyla PLOXAL ile tedavi edilen erkek hastaların tedavi sırasında ve 6 ay
sonrasına kadar baba olmamaları ve PLOXAL geri dönüşümsüz olabilecek anti-
fertilite etkisine sahip olabileceğinden spermlerin korunması için gerekli tavsiyeyi
almaları önerilmektedir.
Kadınlar PLOXAL ile tedavi sırasında gebe kalmamalı ve etkin bir korunma
metodu kullanmalıdır (bkz. bölüm 4.6).
PLOXAL ile adjuvan tedavi sırasında ağırlık artışı (çok yaygın) ve metastatik
tedavi sırasında kilo azalması (yaygın) görülebilir.
PLOXAL laktoz monohidrat içerir. Nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların
bu ilacı kullanmamaları gerekir.
Laboratuar testleri
PLOXAL tedavisi sırasında, beyaz kan hücreleri sayımının (hemoglobin,
trombosit sayımı ve kan kimyası dahil) standart takibi önerilir. PLOXAL tedavisi
laboratuar test sonuçlarını şu şekilde değiştirir.
Çok yaygın: Hepatik enzim artışı, serum alkalen fosfataz artışı, serum bilirubin
artışı, serum laktat dehidrojenaz artışı
Yaygın: Serum kreatinin artışı
4.5. Diğer tıbbi ürünler ile etkileşimler ve diğer etkileşim şekilleri
Nefrotoksik ilaçlarla birlikte kullanımı:
5/18Platin bileşikleri, böbreklerden elimine edildiği için, okzaliplatinin nefrotoksik
ilaçlarla birlikte kullanımı klerensi azaltabilir. Aynı zamanda, bu konuya ilişkin
yapılmış bir çalışma yoktur.
Sitokrom P-450 enzim sistemi ile ilişkili olarak, şu bileşiklerle hiçbir önemli
değişiklik gözlenmemiştir: Eritromisin, salisilatlar, granisetron, paklitaksel ve
sodyum valproat. Bu nedenle, sitokrom P-450 enzim sistemi ile ilişkili ilaç
etkileşimleri beklenmez.
5-fluorourasil (5-FU) ile birlikte kullanımı:
2 haftada bir, 5-fluorourasil uygulamasından hemen önce, 85 mg/m2’lik tek bir
okzaliplatin dozu verilen hastalarda, 5-fluorourasile maruziyet düzeyinde değişim
olmadığı gözlenmiştir.
3 haftada bir, 130 mg/m2’lik okzaliplatin dozu verilen hastalarda, 5-fluorourasil
plazma konsantrasyonları yaklaşık %20 düzeyinde artmıştır.
4.6. Gebelik ve Laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü
(Kontrasepsiyon)
Tedavi sırasında ve tedavinin kesilmesinden kadınlarda 4 ay, erkeklerde 6 ay
sonrasına kadar gebelikten korunmak için uygun korunma önlemleri alınmalıdır.
Okzaliplatin’in gebelik ve/veya fetus/yeni doğan üzerinde zararlı farmakolojik
etkileri bulunmaktadır.
PLOXAL gerekli olmadıkça gebelik döneminde kullanılmamalıdır.
Gebelik dönemi
Klinik öncesi bulgulara dayanarak, okzaliplatinin önerilen terapötik dozlarda
fetüs üzerinde öldürücü ve/veya teratojenik etki gösterme olasılığı vardır. Bu
sebeple, PLOXAL gerekli olmadıkça gebelik döneminde kullanılmamalıdır.
Laktasyon dönemi
PLOXAL, emzirme döneminde kullanılmamalıdır.
Üreme yeteneği/Fertilite
Hayvan çalışmalarında üreme toksisitesi gözlenmemiştir. PLOXAL’ın
antifertilite etkisi olabilir.
4.7.Araç ve makine kullanımı üzerindeki etkiler
PLOXAL’ın araç ve makine kullanımı üzerindeki etkisine ilişkin bir çalışma
yapılmamıştır. Okzaliplatin; sersemlik, bulantı ve kusma riskinde artışa ve
dengeyi etkileyen diğer nörolojik semptomlara sebep olduğundan araç ve makine
kullanma yeteneğini hafif ya da orta derecede etkileyebilir.
6/18Bu ilaç uygulanan hastalara, araç sürmemeleri ve makine kullanmamaları
konusunda uyarı yapılması gerekmektedir.
4.8. İstenmeyen etkiler
Okzaliplatin ve 5-fluorourasil/folinik asid (5-FU/FA) kombinasyonu ile en yaygın
görülen advers olaylar gastrointestinal (diyare, bulantı, kusma ve mukozit),
hematolojik (nötropeni, trombositopeni) ve nörolojik (akut ve doza bağlı
kümülatif periferik duyusal nöropati) olaylardır. Genel olarak, bu advers olaylar
okzaliplatin ve 5-FU/FA kombinasyonu ile, tek başına 5-FU/FA ile görülenden
daha yaygın ve şiddetlidir.
Advers olaylar sistem organ sınıfı ve sıklığa göre şu yaklaşımla sıralanmıştır:
Çok yaygın (≥1/10), yaygın (≥ 1/100 ila < 1/10), yaygın olmayan (≥ 1/1.000 ila <
1/100), seyrek (≥ 1/10.000 ila < 1/1.000) ve çok seyrek (< 1/10.000), bilinmiyor
(eldeki verilerden hareketle tahmin edilemiyor).
Enfeksiyonlar ve enfestasyonlar
Çok yaygın: Enfeksiyon
Yaygın: Rinit, üst solunum yolu enfeksiyonları, febril
nötropeni/nötropenik sepsis
Kan ve lenf sistemi hastalıkları
Çok yaygın: Anemi, nötropeni, trombositopeni, lökopeni, lenfopeni
Seyrek: Otoimmun trombositopeni, hemolitik anemi
Bağışıklık sistemi bozuklukları
Çok yaygın: Alerji/alerjik reaksiyonlar+
Metabolizma ve beslenme bozuklukları
Çok yaygın: Anoreksi, glisemi anormallikleri, hipokalemi, natremi
anormallikleri
Yaygın: Dehidrasyon
Yaygın olmayan: Metabolik asidoz
Psikiyatrik bozukluklar
Yaygın: Depresyon, uykusuzluk
Yaygın olmayan: Sinirlilik
Sinir sistemi bozuklukları
Çok yaygın: Periferik duyusal nöropati, baş ağrısı, duyusal bozukluk, tad
sapması
Yaygın: Baş dönmesi, motor nörit, menenjizm
Seyrek: Dizartri
7/18Göz bozuklukları
Yaygın: Konjonktivit, görme anormalliği
Seyrek: Görme keskinliğinde geçici azalma, görme alanı bozuklukları,
optik nörit
Kulak ve iç kulak bozuklukları
Yaygın: Ototoksisite
Seyrek: Sağırlık
Vasküler hastalıklar
Çok yaygın: Epistaks
Yaygın: Hemoraji, ateş basması, hematüri, derin ven trombozu,
pulmoner embolizm, rektal hemoraji
Solunum, göğüs ve mediastinal bozukluklar
Çok yaygın: Dispne, öksürük
Yaygın: Hıçkırık, göğüs ağrısı
Seyrek: İnterstisiyel akciğer hastalığı, pulmoner fibrozis
Gastrointestinal bozukluklar
Çok yaygın: Diyare, bulantı, kusma, stomatit/mukozit, karın ağrısı, kabızlık.
Yaygın: Dispepsi, gastroözofajiyal reflü
Yaygın olmayan: İleus, barsak tıkanması
Seyrek: Kolit (C.difficile diyaresi dahil)
Deri ve deri altı doku bozuklukları
Çok yaygın: Deri bozukluğu, alopesi
Yaygın: Deride pul pul dökülme (örn. el ve ayak sendromu), eritematöz
döküntü, döküntü, terlemede artış, tırnak bozukluğu
Kas-iskelet bozukluklar, bağ doku ve kemik bozuklukları
Çok yaygın: Sırt ağrısı
Yaygın: Artralji, iskelet ağrısı
Böbrek ve idrar bozuklukları
Yaygın: Dizüri, işeme sıklığı anormalliği, böbrek fonksiyonlarında
bozukluk
Genel bozukluklar ve uygulama bölgesine ilişkin bozukluklar
Çok yaygın: Yorgunluk, ateş++, asteni, enjeksiyon yeri reaksiyonu+++,
karaciğer fonksiyon anomalileri ile ilişkili olanlar dahil kan testi
sonuçlarında değişiklikler
8/18+ Deri döküntüsü (özellikle ürtiker), konjonktivit, rinit gibi yaygın alerjik
reaksiyonlar. Bronkospazm, anjioödem, hipotansiyon ve anaflaktik şok dahil
olmak üzere yaygın anaflaktik reaksiyonlar.
++ Enfeksiyona (febril nötropenili ya da febril nötropenisiz) bağlı çok yaygın
ateş ya da immünolojik mekanizmalara bağlı olabilen bilinmeyen ateş.
+++Damar dışına çıkma, özellikle PLOXAL periferik bir venden infüzyon
halinde verildiğinde, ciddi olabilen ve komplikasyonlara yol açabilecek lokal ağrı
ve inflamasyonla sonuçlanabilir.
4.9. Doz aşımı ve tedavisi
Okzaliplatinin doz aşımına karşı antidot bilinmemektedir. Doz aşımı vakalarında,
istenmeyen etkilerin şiddetlenmesi beklenebilir. Hematolojik parametrelerin
takibine başlanmalı ve semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Sitostatikler (Antineoplastik ve immunomodülatör
ilaçlar)
ATC kodu : L01XA03
PLOXAL, beyaz renkli liyofilize toz şeklindedir. Etkin maddesi okzaliplatin,
platin atomunun 1,2-diaminosiklohekzan (“DACH”) ve bir oksalat grubu ile
kompleks oluşturduğu, platin esaslı yeni bir bileşik sınıfına dahil olan
antineoplastik bir ilaçtır. Okzaliplatin tek bir enantiomerdir: (SP-4-2)-[(1R,2R)-
Siklohekzan-1,2-diamin-kN’][etanedioato (2-)-kO1, kO2]platinyum.
Okzaliplatinin etki mekanizması tam olarak anlaşılamamış olmakla birlikte
biyotransformasyona uğramış sulu okzaliplatin ürünlerinin DNA ile etkileştiği ve
inter / intranstrand çapraz bağlar oluşturarak DNA sentezini bozduğu ve bu
şekilde sitostatik ve antitümör etkilere yol açtığı yapılan çalışmalarda
gösterilmiştir.
Okaliplatinin, insan kolorektal kanser modellerini de içeren çeşitli tümör modeli
sistemlerinde geniş bir spektrumlu bir in vitro sitotoksisite ve in vivo
çalışmalarda kolon kanserine karşı okzaliplatinin antitümör aktivitesi
gösterilmiştir.
Sisplatine karşı dirençli çeşitli modellerde okzaliplatin in vitro ve in vivo aktivite
gösterir. 5-fluorourosil ile kombine kullanımda hem in vitro hem in vivo olarak
sinerjistik sitotoksik bir etki gözlenmiştir .
Metastatik kolorektal kanserli hastalarda, 5-fluorourasil/folinik asilde (5-FU/FA)
kombinasyon halinde PLOXAL’in (2 haftada bir tekrarlanan 85 mg/m2) etkinliği
üç klinik çalışmada bildirilmiştir.
9/18•••• Birinci basamak tedavide, karşılaştırmalı 2 kollu faz III EFC2962
çalışmasında 420 hasta ya tek başına 5-FU/FA (LV5FU2, N=210) ya da
PLOXAL ve 5-FU/FA kombinasyonuna (FOLFOX4, N=210) rastgele
dağıtılmıştır.
•••• Daha önceden tedavi görmüş hastalarda, karşılaştırmalı 3 kollu faz III
EFC4584 çalışmasında bir irinotekan (CPT-11)+5-FU/FA kombinasyonuna
yanıt vermeyen 821 hasta ya tek başına 5-FU/FA’ya (LV5FU, N=275), ya
tek ilaç olarak PLOXAL’e (N=275) ya da PLOXAL ve 5-FU/FA
kombinasyonuna (FOLFOX4, N=271) rastgele dağıtılmıştır.
•••• Son olarak, kontrollü olmayan faz II EFC2964 çalışması tek başına 5-
FU/FA yanıt vermeyen, PLOXAL ve 5-FU/FA kombinasyonuyla
(FOLFOX4, N=57) tedavi edilen hastaları içermiştir.
Rastgele yöntemle gruplanmış iki klinik araştırmada, birinci basamak tedavide
EFC2962 ve daha önceden tedavi görmüş hastalarda EFC4584’de, tek başına 5-
FU/FA ile tedaviye kıyasla anlamlı olarak daha yüksek bir yanıt oranı ve uzamış
bir ilerlemesiz sağ kalım (İSK)/ilerlemeye kadar geçen süre (İKS) görülmüştür.
Daha önceden tedavi görmüş ama tedaviye yanıt vermemiş hastalarla yürütülen
EFC4584 çalışmasında, medyan genel sağ kalımda (GS) PLOXAL
kombinasyonu ile 5-FU/FA arasındaki farklılık istatistiksel anlamlığa
ulaşmamıştır.
LV5FU2’ye Karşılık FOLFOX4’le Tedaviye Yanıt Oranı
Yanıt oranı, %(%95 Güven LV5FU2 FOLFOX4 Tek İlaç
Aralığı) bağımsız radyolojik olarak
değerlendirme ITT analizi Okzaliplatin
Birinci basamak tedavi 22 49
EFC2962 (16-27) (42-46) UD*
8 haftada bir yanıt değerlendirmesi P değeri=0.0001
Daha önceden tedavi görmüş 0.7 11.1
hastalar (0.0-2.7) (7.6-15.5) 1.1
EFC4584 (CPT-11+5-FU/FA’ya (0.2-3.2)
P değeri< 0.0001
yanıt vermeyen) 6 haftada bir yanıt
değerlendirmesi
Daha önceden tedavi görmüş
hastalar UD* 23 UD*
EFC2964 (5-FU/FA’ya yanıt (13-36)
vermeyen) 12 haftada bir yanıt
değerlendirmesi
*UD: Uygulanabilir değildir.
10/18LV5FU2’ye Karşılık FOLFOX4’le
Medyan İlerlemesiz Sağ Kalım (İSK)/İlerlemeye Kadar Geçen Medyan Süre
(İKS)
Medyan İSK/İKS, ay(%95 Güven LV5FU2 FOLFOX4 Tek İlaç
Aralığı) bağımsız radyolojik olarak
değerlendirme ITT analizi Okzaliplatin
Birinci basamak tedavi 6.0 8.2
EFC2962 (İSK) (5.5-6.5) (7.2-8.8) UD*
Log-rank P değeri=0.0003
Daha önceden tedavi görmüş 2.6 5.3
hastalar (1.8-2.9) (4.7-6.1) 2.1
EFC4584 (İKS) (1.6-2.7)
Log-rank P değeri<
(CPT-11+5-FU/FA’ya yanıt
0.0001
vermeyen)
Daha önceden tedavi görmüş
hastalar UD* 5.1 UD*
EFC2964 (5-FU/FA’ya yanıt (3.1-5.7)
vermeyen)
*UD: Uygulanabilir değildir.
LV5FU2’ye Karşılık FOLFOX4’le Medyan Genel Sağ Kalım (GS)
Medyan GS, ay(%95 Güven LV5FU2 FOLFOX4 Tek İlaç
Aralığı) ITT analizi olarak
Okzaliplatin
Birinci basamak tedavi 14.7 16.2
EFC2962 (13.0-18.2) (14.7-18.2) UD*
Log-rank P değeri=0.12
Daha önceden tedavi görmüş 8.8 9.9
hastalar (7.3-9.3) (9.1-10.5) 8.1
EFC4584 (İKS) (7.2-8.7)
Log-rank P değeri< 0.09
(CPT-11+5-FU/FA’ya yanıt
vermeyen)
Daha önceden tedavi görmüş
hastalar UD* 10.8 UD*
EFC2964 (5-FU/FA’ya yanıt (9.3-12.8)
vermeyen)
*UD: Uygulanabilir değildir.
Başlangıç düzeyinde semptomatik olan daha önceden tedavi görmüş hastalarda
(EFC4584), tek başına 5-FU/FA ile tedavi edilenlere kıyasla PLOXAL ve 5-
FU/FA ile tedavi edilenlerden daha büyük bir oranının hastalıkla ilgili
semptomlarında anlamlı bir düzelme görülmüştür. (%14.6’ya karşılık %27.7,
p=0.0033).
Daha önceden tedavi görmemiş hastalarda (EFC2962), yaşam kalitesi
boyutlarından herhangi biri bakımından iki tedavi grubu arasında hiçbir
11/18istatistiksel olarak anlamlı farklılık bulunmamıştır. Bununla birlikte, yaşam
kalitesi puanları genel olarak kontrol grubunda genel sağlık durumu ve ağrı
ölçümleri açısından daha iyiyken, PLOXAL grubunda bulantı ve kusma
açısından daha kötü olmuştur.
Adjuvan tedavide, karşılaştırmalı faz III çalışması MOSAIC (EFC3313)
kapsamında, 2246 hasta (899 evre II/Duke’s B2 ve 1347 evre II/Duke’s C) kolon
kanserinin primer tümörünün total rezeksiyonundan sonra, ya tek başına 5-
FU/FA [LV5FU2, N=1123 (2/C=228/675)] ya da PLOXAL ve 5-FU/FA
kombinasyonuna [FOLFOX4, N=1123 (B2/C=451/672)] rastgele dağıtılmıştır.
EFC 3313 Genel popilasyonda 3 yıllık hastalıksız sağ kalım (ITT analizi)*
Tedavi kolu LV5FU2 FOLFOX4
3 yıllık hastalıksız sağ kalım yüzdesi (%95 73.3 78.7
güven aralığı) (70.6-75.9) (76.2-81.1)
Zarar oranı (%95 güven aralığı) 0.76
(0.64-0.89)
Katmanlı log rank testi P = 0.0008
* medyan izlem: 44.2 ay (bütün hastalar en azından 3 yıl boyunca izlenmiştir).
Bu çalışma, Okzaliplatin ve 5-FU/FA kombinasyonunun (FOLFOX4), tek başına
5-FU/FA’ya (LV5FU2) kıyasla 3 yıllık hastalıksız sağ kalım bakımından anlamlı
bir genel avantajı olduğunu göstermiştir.
EFC 3313 Hastalığın evresine göre 3 yıllık hastalıksız sağ kalım (ITT
analizi)*
Hastanın evresi Evre II (Duke’s B2) Evre III (Duke’s C)
Tedavi kolu LV5FU2 FOLFOX4 LV5FU2 FOLFOX4
3 yıllık hastalıksız sağ 84.3 87.4 65.8 72.8
kalım yüzdesi (%95 (80.9-87.7) (84.3-90.5) (62.2-69.5) (69.4-76.2)
Güven Aralığı)
Hazard oranı (%95 0.79 0.75
Güven Aralığı) (0.57-1.09) (0.62-0.90)
Log rank testi P=0.151 P=0.002
*medyan izlem:44.2 ay (bütün hastalar en azından 3 yıl boyunca izlenmiştir).
Genel sağ kalım (ITT analizi):
MOSAIC araştırmasının birincil sonlanım noktası olan 3 yıllık hastalıksız sağ
kalım analizi sırasında, LV5FU2 kolunda hastaların %83.8’i hala sağ olmasına
karşılık FOLFOX4 kolunda hastaların %85.1’i hala sağdı. Bu sonuç, istatistiksel
anlamlılığa ulaşmamakla birlikte, mortalite riskinde FOLFOX4 lehine %10’luk
bir genel düşüş olarak değerlendirilir (zarar oranı= 0.90).
FOLFOX4 ve LV5FU2 için değerler Evre II (Duke’s B2) alt popülasyonunda
sırasıyla, %92.2’ye karşılık %92.4 iken (zarar oranı=1.01), evre III (Duke’s C) alt
popülasyonunda sırasıyla, %80.4’e karşılık %78.1’dir (zarar oranı= 0.87)
12/185.2. Farmakokinetik özellikler
Genel özellikler
Okzaliplatin, kimyasal yapısında platin içeren antineoplastik bir ilaçtır. Suda az
çözünür. Metanolde çok az çözünür ve etanol ve asetonda çözünmez.
Emilim:
1 ila 5 kürlük bir tedavide, 3 haftada bir 130 mg/m2 okzaliplatinin ve 1 ila 3
kürlük bir tedavide 2 haftada bir 85 mg/m2 okzaliplatinin 2 saatlik bir
infüzyonunu takiben, bağlanmamış aktif ve inaktif tüm platin türlerinin bir
karışımını temsil eden, platin ultrafiltrattaki farmakokinetiğine bakıldığında
bu değerler şu şekildedir:
İki haftada bir 85 mg/m2 ya da üç haftada bir 130 mg/m2’lik çoklu PLOXAL
dozlarının ardından ultrafiltrattaki platin farmakokinetik parametre
tahminlerinin özeti
Doz Cmaks EAA EAA t1/2 α t1/2β t1/2γ Vss KI
0-48
µg/ml µg.s/ml µg.s/ml s s s l l/s
85 mg/m2 0.814± 4.19± 4.68± 0.43± 16.8± 391± 440± 17.4±
Ortalama±SD 0.193 0.647 1.40 0.35 5.74 406 199 6.35
130 mg/m2 1.21± 8.20± 11.9± 0.28± 16.3± 273± 582± 10.1±
Ortalama±SD 0.10 2.40 4.60 0.06 2.90 19.0 261 3.07
Ortalama EAA ve Cmaks değerleri 3. kürde (85 mg/m2) ya da 5. kürde (130
0-48
mg/m2) belirlenmiştir.
Ortalama EAA, Vss, KI ve KI değerleri 1. kürde belirlenmiştir.
R0-48
C son, C maks, EAA, EAA , Vss ve KI değerleri kompartmanlı olmayan
0-48
analiz kullanılarak belirlenmiştir.
t , t ve t (1.-3. kürler bileşik olmak üzere) kompartmanlı analiz
1/2α 1/2β 1/2γ
kullanılarak belirlenmiştir.
Dağılım:
2 saatlik okzaliplatin infüzyonundan sonra sistemik dolaşımda platinin yaklaşık
%15’i mevcuttur. Yaklaşık %85’i dokulara dağılır veya idrarla atılır. Eritrositlere
ve plazmaya geri dönüşümsüz bağlanma, bu matrislerde eritrositlerin ve serum
albumininin doğal yenilenmesine yakın bir yarı ömürle sonuçlanır. İki haftada bir
85 mg/m2’lik veya 3 haftada bir 130 mg/m2’lik uygulamayı takiben plazma
ultrafiltratında hiçbir birikim gözlenmemiştir ve bu matrisde kararlı duruma
birinci kürde ulaşılmıştır. Bireyler arası ve birey içi değişkenlik genellikle
düşüktür.
Biyotransformasyon:
Okzaliplatin hızla enzimatik olmayan bir şekilde biyotransformasyona uğrar.
Sitokrom P450’nin aracılık ettiği diaminosiklohekzan (DACH) halkası
metabolizmasına dair hiçbir bulgu yoktur.
Hastalarda geniş çaplı biyotransformasyona uğrar. 2 saatlik bir infüzyonun
sonunda plazma ultrafiltratında değişmemiş ilaç tespit edilemez. Monokloro-,
13/18dikloro- ve diaqua-DACH (diaminosiklohekzan) platin türlerini içeren birçok
sitotoksik biyotransformasyon ürünü, infüzyon sonrasında çeşitli inaktif
konjugatlarla birlikte sistemik dolaşımda teşhis edilmiştir.
Eliminasyon:
Platin, genel olarak idrarla atılır. Klirensi esas olarak uygulamadan sonraki 48
saat içinde olur. 5. günde, toplam dozun yaklaşık %54’ü idrarda, %3’ten azı
feçesde gözlenmiştir.
Doğrusallık/Doğrusal olmayan durum:
1 ila 5 kürlük bir tedavide, 3 haftada bir 130 mg/m2 okzaliplatinin ve 1 ila 3
kürlük bir tedavide 2 haftada bir 85 mg/m2 okzaliplatinin 2 saatlik bir infüzyonu
takiben, bağlanmamış aktif ve inaktif tüm platin türlerinin bir karışımını temsil
eden, platin ultrafiltratı için C maks, EAA, EAA değerleri doz ile orantılı
0-48
olarak artmıştır.
Hastalardaki karakteristik özellikler
Böbrek yetmezliğinde dağılım hacminde 330 ± 40.9’dan 241 ± 36.1 L’ye
istatiksel olarak anlamlı bir düşüşle birlikte, klirensde de 17.6 ± 2.18 L/s’den 9.95
± 1.91 L/s’ye anlamlı bir düşüş gözlenmiştir. Ağır böbrek yetmezliğinin platin
klirensi üzerindeki etkileri değerlendirilmiştir.
5.3. Klinik öncesi güvenlilik verileri
Tek doz ve çoklu doz çalışmalarında preklinik türlerde (fareler, sıçanlar, köpekler
ve/veya maymunlar) belirlenen hedef organlar arasında kemik iliği, sindirim
sistemi, böbrek, testisler, sinir sistemi ve kalp bulunmaktadır. Hayvanlarda
gözlenen hedef organ toksisiteleri, kalp üzerindeki etkileri hariç olmak üzere,
insan kanserlerinin tedavisinde kullanılan diğer platin içeren tıbbi ürünler ve
DNA’ya hasar veren sitotoksik tıbbi ürünlerinkiyle uyumludur.
Kalp üzerindeki etkiler sadece köpeklerde gözlenmiştir ve öldürücü ventriküler
fibrilasyon ile birlikte elektrofizyolojik anormallik içermektedir. Kardiyak
toksisite, yanlızca köpeklerde görüldüğü için değil, köpeklerde öldürücü olana
(150 mg/m2) benzer dozlar insanlarda iyi tolere edildiği için köpeklere özgü
kabul edilmektedir. Sıçan duyusal nöronları kullanılarak yapılan klinik öncesi
çalışmalar, PLOXAL’e bağlı, uyarıları merkeze ileten sinirlerle ilgili akut
semptomların voltaj-geçitli Na+ kanallarıyla etkileşim sonucu ortaya
çıkabileceğini düşündürmektedir.
PLOXAL memeli hayvanlarda mutajenik ve klastojenik bulunmuştur ve
sıçanlarda embriyo-fötal toksisite oluşturmuştur. Karsinojenik çalışmalar
yapılmamış olmasına rağmen, PLOXAL olası bir karsinojen sayılmaktadır.
14/186. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
6.2. Geçimsizlikler
• Seyreltilmiş tıbbi ürün herhangi diğer bir ilaçla aynı infüzyon torbasında
karıştırılmamalı ya da aynı infüzyon setinden eş zamanlı olarak
uygulanmamalıdır. PLOXAL, Bölüm 6.6 “Beşeri tıbbi üründen arta kalan
maddelerin imhası ve diğer özel önlemler” de belirtilen talimatlar
doğrultusunda, bir Y-kateter aracılığıyla folinik asit (FA) ile beraber
uygulanabilir.
• Alkali ilaçlar ya da çözeltiler (özellikle, 5-fluorourasil, bazik çözeltiler,
trometamol ve trometamolü yardımcı madde olarak içeren folinik asit
ürünleri) ile birlikte kullanılmamalıdır. Alkali tıbbi ürünler veya çözeltiler
PLOXAL’in stabilitesini olumsuz yönde etkileyecektir
• Okzaliplatin infüzyon için %0.9’luk sodyum klorür veya klorür iyonları
içeren (kalsiyum, potasyum veya sodyum klorür dahil olmak üzere) diğer
çözeltiler ile seyreltilmemelidir.
• Aynı infüzyon torbasında ya da infüzyon setinde diğer tıbbi ürünlerle
KARIŞTIRILMAMALIDIR.
• Alüminyum içeren enjeksiyon malzemesi kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
°
25 C altındaki oda sıcaklıklarında saklayınız. Orijinal ambalajında ve ışıktan
koruyarak saklayınız.
İnfüzyon çözeltisi
% 5 dekstroz çözeltisi veya enjeksiyonluk su ile hazırlanan çözelti hemen
kullanılmalıdır.
Çözelti hazırlandıktan sonra daha uzun süre kalırsa mikrobiyal üreme olabilir.
Mikrobiyal açıdan hazırlanan çözelti hemen uygulanmalıdır.
6.5. Ambalajın niteliği ve içeriği
Her kutuda 1 adet Tip I cam renksiz flakon, gri teflon kaplamalı liyofilize tıpa,
alüminyum kapak.
6.6. Beşeri tıbbi üründen arta kalan maddelerin imhası ve diğer özel önlemler
“Tıbbi ürünlerin kontrolü yönetmeliği” ve “Ambalaj atıklarının kontrolü
yönetmelikleri”ne uygun olarak imha edilmelidir.
15/18PLOXAL çözeltilerinin hazırlanması ve uygulanması sırasında dikkatli
olunmalıdır.
- Hazırlama talimatları
Bu sitotoksik ilacın sağlık personeli tarafından hazırlanması, bu işlemi yapanın
ve bulunduğu ortamın korunmasını garanti altına almak amacıyla her türlü
tedbirin alınmasını gerektirir.
Kullanılmamış olan ürünler ya da atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne
uygun olarak atılmalıdır.
Sitotoksik ilaçların enjektabl çözeltilerinin hazırlanması, kullanılan ilaçlar
hakkında bilgi sahibi olan eğitilmiş uzman personel tarafından, hastane
politikasına uygun olarak, tıbbi ürünün doğru olarak hazırlanmasını ve bulunulan
ortamın ve özellikle de ilaçları hazırlayan personelin korunmasını garanti altına
alacak koşullarda yürütülmelidir. Bu amaç için ayrılmış bir hazırlama yeri olması
gerekir. Bu alanda sigara içmek, yemek ya da içmek yasaklanmalıdır.
Personele uygun hazırlama malzemesi, özellikle uzun kollu önlükler, koruyucu
maskeler, kepler, koruyucu gözlükler, steril tek kullanımlık eldivenler, çalışma
alanı için koruyucu örtüler, kaplar ve atık toplama torbaları sağlanmalıdır.
İfrazat ve kusmukla uğraşılırken dikkatli olunmalıdır.
Gebe kadınlar sitotoksik ilaçlarla uğraşmaktan kaçınmak konusunda
uyarılmalıdırlar.
Herhangi bir kırık flakon için de aynı tedbirler uygulanmalı ve kontamine atık
sayılmalıdır.
Kontamine atıklar uygun biçimde etiketlenmiş sert kaplarda yakılmalıdır. Bkz.
aşağıdaki “Atıklar” bölümü.
Eğer PLOXAL konsantre solüsyonu ya da infüzyon çözeltisi cilde temas ederse,
hemen suyla iyice yıkanmalıdır.
Eğer PLOXAL konsantre solüsyonu ya da infüzyon çözeltisi mukoz
membranlara temas ederse, hemen suyla iyice yıkanmalıdır.
- Özel uygulama tedbirleri
• Alüminyum içeren enjeksiyon gereçleri KULLANILMAMALIDIR.
• Seyreltilmeden UYGULANMAMALIDIR.
• Seyreltmek için sadece % 5’lik (50 mg/ml) dekstroz solüsyonu kullanılmalıdır.
% 0.9’luk sodyum klorür çözeltisiyle veya klorür içeren çözeltilerle
SEYRELTİLMEMELİDİR.
• Herhangi diğer bir tıbbi ürünle aynı infüzyon torbasında
KARIŞTIRILMAMALI ya da aynı infüzyon setinden eş zamanlı olarak
uygulanmamalıdır.
• Alkali tıbbi ürünler ya da çözeltilerle, özellikle 5-fluorourasil (5-FU),
trometamolü yardımcı madde olarak içeren folinik asit (FA) ürünleri ve diğer etkin
maddelerin trometamol tuzlarıyla KARIŞTIRILMAMALIDIR. Alkali tıbbi ürünler
veya çözeltiler PLOXAL’in stabilitesini olumsuz yönde etkileyecektir.
16/18• PLOXAL, liyofilize toz rekonstitüe edilip ardından seyreltildikten sonra
kullanılmalıdır.
•
- Rekonstitüsyonla çözeltinin hazırlanması:
• Rekonstitüsyonla çözeltiyi hazırlamak için enjeksiyonluk su veya % 5’lik
dekstroz çözeltisi kullanılmalıdır.
• 50 mg’lık bir flakon için: 5 mg PLOXAL/ml’lik bir konsantrasyon elde etmek
için 10 ml çözücü ilave edilir.
• 100 mg’lık bir flakon için : 5 mg oksaliplatin/ml’lik bir konsantrasyon elde
etmek için 20 ml çözücü ilave edilir.
• 200 mg’lık bir flakon için : 5 mg oksaliplatin/ml’lik bir konsantrasyon elde
etmek için 40 ml çözücü ilave edilir.
Folinik asit (FA) (kalsiyum folinat veya disodyum folinat olarak) ile birlikte
kullanma talimatı
250 ila 500 ml %5’lik (50 mg/ml) dekstroz çözeltisi içinde 85 mg/m² dozunda
intravenöz infüzyon şeklindeki PLOXAL, 2-6 saatte, enjeksiyon yerinin hemen
öncesine yerleştirilmiş bir Y-kateter kullanılarak, %5’lik (50 mg/ml) dekstroz
çözeltisi içindeki folinik asit (FA) intravenöz infüzyonuyla eş zamanlı
uygulanabilir. Bu iki tıbbi ürün aynı infüzyon torbasında birleştirilmemelidir.
Folinik asit (FA) yardımcı madde olarak trometamol içermemeli ve yalnızca
izotonik %5’lik (50 mg/ml) dekstroz çözeltisi kullanılarak seyreltilmelidir;
seyreltmede hiçbir zaman alkali çözeltiler, sodyum klorür çözeltileri ya da klorür
içeren çözeltiler KULLANILMAMALIDIR.
5-Fluorourasil ile kullanma talimatı
PLOXAL her zaman fluoropirimidinlerden - örneğin 5 fluorourasil -(5-FU)- önce
uygulanmalıdır.
PLOXAL uygulamasından sonra set yıkanır ve 5-fluorourasil (5-FU) uygulaması
yapılır.
PLOXAL ile kombine edilen ilaçlar hakkında ilave bilgi için, söz konusu ilaç
üreticisinin kısa ürün bilgilerine bakınız.
İntravenöz infüzyon için seyreltme
Gerekli miktardaki çözelti flakondan çekilir ve 0.2 mg/ml – 2 mg/ml arasında bir
PLOXAL konsantrasyonuna ulaşmak üzere 250 ml ila 500 ml %5’lik (50 mg/ml)
dekstroz çözeltisiyle seyreltilir. PLOXAL’in fiziko-kimyasal stabilitesinin
kanıtlandığı konsantrasyon aralığı 0.2 mg/ml ila 2.0 mg/ml’dir.
İV infüzyonla uygulanır.
% 5 dekstroz çözeltisi veya enjeksiyonluk su ile hazırlanan çözelti hemen
kullanılmalıdır.
17/18Bu tıbbi ürün tek kullanımlıktır. Kullanılmayan infüzyon çözeltisi atılmalıdır.
(Bkz. aşağıdaki “Atıklar” bölümü). PLOXAL infüzyon çözeltisinin PVC bazlı
uygulama seti ile geçimliliği test edilmiştir.
Seyreltme için ASLA sodyum klorür çözeltisi veya klorür içeren çözeltiler
kullanılmaz.
İnfüzyon
PLOXAL uygulaması prehidrasyon gerektirmez.
0.2 mg/ml’den düşük olmayan bir konsantrasyon elde etmek üzere 250 ml ila 500
ml %5’lik (50 mg/ml) dekstroz çözeltisiyle seyreltilen PLOXAL ya bir periferik
ven ya da merkezi venöz kateterden 2 ila 6 saat boyunca infüzyon yoluyla
verilmelidir. PLOXAL, 5-fluorourasille (5-FU) birlikte uygulandığında, PLOXAL
infüzyonu 5-fluorourasil (5-FU) verilmeden önce uygulanmalıdır.
Atıklar
Ürünün atıklarının yanı sıra seyreltilmesi ve uygulanmasında kullanılan tüm
malzemeler, “Tıbbi Atıkların Kontrolü Yönetmeliği” ve “Ambalaj ve Ambalaj
Atıklarının Kontrolü Yönetmeliği”nin tehlikeli atıkların ortadan kaldırılmasıyla
ilgili gereklerine göre, sitostatik ajanlar için uygulanan standart hastane
prosedürlerine uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Bağlarbaşı, Gazi Cad. No: 64-66
Üsküdar / İstanbul
Tel. : 216 492 57 08
Faks : 216 334 78 88
8. RUHSAT NUMARASI(LARI)
225/5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:11.06.2010
Ruhsat yenileme tarihi:
10. KÜB’ÜN YENİLENME TARİHİ
18/18