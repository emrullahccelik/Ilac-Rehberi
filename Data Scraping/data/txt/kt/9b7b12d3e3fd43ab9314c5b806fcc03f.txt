 1 KULLANMA TALİMATI  
 
TARCEVA  25 mg film kaplı tablet  
Ağızdan alınır  
 
Etkin madde:  Bir film kaplı tablet 25 mg erlotinibe eşdeğer miktarda 27 ,32 mg erlotinib 
hidroklorür içerir.   
 
Yardımcı maddeler:  Tablet çekirdeği: laktoz monohidrat  (inek sütünden elde edilmiştir) , 
mikrokristalin selüloz  (E460) , sodyum nişasta glikolat  Tip A , sodyum laurilsülfat, magnezyum 
stearat  (E470 b) . Film kaplama karışımı : hipromelloz  (E464) , hidroksipropil selüloz  (E463) , 
titanyum dioksit  (E171) , makrogol .  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız.  
•  Bu ilaç ki şisel olarak sizin için reçete edilmiştir , başkalarına vermeyiniz.  
•  Bu ilacın kullanımı sırasında, doktora veya hastaneye gittiğinizde doktorunuza bu ilacı  
   kullandığınızı  söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
   veya düşük  doz kullanmayınız.  
 
 
Bu Kullanma Talimatında : 
 
1. TARCEVA  nedir ve ne için kullanılır ? 
2. TARCEVA’yı  kullanmadan önce dikkat edilmesi gerekenler  
3. TARCEVA  nasıl kullanılır?  
4. Olası yan etkiler nelerdir? 
5. TARCEVA'nın  saklanması  
 
Başlıkları yer almaktadır.  
 
1. TARCEVA  nedir ve ne için kullan ılır? 
 
•  Bir film kaplı tablet 25 mg erlotinibe eşdeğer miktarda 27 ,32 mg erlotinib hidroklorür içerir.    
Sarımsı beyaz renkte, yuvarlak , bikonveks  film kaplı tablet ler halindedir. Bir yüzün e “T 25 ”   
oyulmuştur . 30 tablet içeren ambalajlarda, 10’ar tabletlik  blisterler  halinde bulunur.  
• Antineoplastik ilaçlar adı verilen, tümör hücresinin bölünmesini  ve gelişmesini engelleyen ilaç 
grubunun  bir üyesidir.  
• Erlotinib içer en TARCEVA epidermal büyüme faktör reseptörü (EGFR) olarak adlandırılan 
proteinin  aktivitesini engelleyerek kanseri tedavi etmek amacı ile kullanılan bir ilaçtır. Bu 
proteinin  kanser hücrelerinin büyümesinde ve yayılmasında rol oynadığı bilinmektedir.  
• TARCEVA, yetişkinlerin kullanımı içindir ve e ğer kanser hücrenizde spesifik bir EGFR 
mutasyonunuz (bir tür genetik bozukluk) varsa ve metastatik evrede bulunan yassı hücreli  2 olmayan, küçük hücreli olmayan akciğer kanseri hastası iseniz, TARCEVA tedavinizin ilk ya 
da ikinci basamağı  için size reçetelenebilir.  
 
2. TARCEVA’y ı kullanmadan önce dikkat edilmesi gerekenler  
 
TARCEVA’yı  aşağıdaki durumlarda  KULLANMAYINIZ  
• Eğer erlotinibe veya TARCEVA’nın  bileşimindeki diğer maddelerden herhangi birine karş ı 
    aşırı duyarlılığınız varsa.  
  
TARCEVA’yı  aşağıdaki durumlarda DİKKATLİ  KULLANINIZ  
Eğer;  
• Kanınızdaki erlotinib miktarını düşürecek veya yükseltecek veya erlotinibin etkisini 
değiştirecek bir ilaç kullanıyorsanız (örneğin ket okonazol  gibi mantar ilaçları , hepatit gibi 
virüs enfeksiyonlarında kullanılan proteaz inhibitörleri , eritromisin, klaritromisin , 
siprofloksasin  gibi antibiyotikler , fenit oin, karbam azepin gibi epilepsi (sara) ilaçları , 
barbitüratlar  gibi sakinleştiriciler ,  rifampisin  gibi verem ilaçları ,   omepraz ol, ranitidin  gibi 
peptik ülser ilaçları ve reflü ilaçları  veya depresyon için kullanılan sarı kantaron ( St. John’s 
Wort , Hypericum  perforatum) gibi bitkisel ilaçlar  veya proteazom inhibitörleri . Bazı 
durumlarda bu ilaçlar etki liliği düşürebilir veya TARCEVA’nın yan etkilerini artırabilir ve 
doktorunuz tedavinizi yeniden ayarlayabilir. Doktorunuz TARCEVA tedavisi alırken, bu 
ilaçlar ile tedavi uygulamaktan kaçınabilir.  
• Antikoagülan (kanın pıhtılaşmasını ve ya trombo zu (kanın damar içinde pıht ılaşması)  
engellemeye yardım eden bir ilaç , örneğin varfarin) kullanıyorsanız, TARCEVA kanama 
eğiliminizi artırabilir ve doktorunuz sizi düzenli yapılan  bazı kan testleri ile gözlemlemeye 
gerek duyabilir.  
• Statin (kan kolesterolünüzü düşürmek için ilaç)  kullanıyorsanız , TA RCEVA , seyrek olarak, 
statin ile ilişkili ciddi kas bozulmalarına (rabdomiyoliz) yol açabilen ve böbrek hasarı ile 
sonuçlanabilen kas problemleri riskini artırabilir.  
• Kontakt lens kullanıyorsanız ve/veya şiddetli  göz kuruluğu, gözünüzün ön bölümünde 
(korne a) iltihap veya gözünüzün ön bölümünde ülser öykünüz varsa lütfen doktorunuza 
bildiriniz.  
 
Ayrıca , aşağıdaki Diğer ilaçlar ile birlikte kullanımı  bölümünde yer alan uyarıya bakınız.  
 
Eğer;  
• Öksürük ve ateş in eşlik ettiği  ani solunum güçlüğü çekiyorsanız doktorunuza bildiriniz, çünkü 
doktorunuzun sizi başka ilaçlar ile tedavi etmesi ve TARCEVA tedavisin e ara vermesi  
gerekebilir.  
• İshalseniz doktorunuza bildiriniz, çünkü doktorunuzun sizi ishale karşı bir ilaç (örneğin 
loperamid) ile tedavi etmesi gerekebilir.  
• Devamlı  ve ağır  ishal, bulantı, iştah kaybı veya kusma varsa derhal doktorunuza bildiriniz, 
çünkü doktorunuzun TARCEVA tedavisin e ara vermesi  ve sizi bir hastanede tedavi etmesi 
gerekebilir.  
• Daha önce karaciğerini zle ilgili sorun yaşadıysanız, TARCEVA ciddi karaciğer sorunlarına 
neden olabilir ve bazı vakalar ölümcül olmuştur. Doktorunuz karaciğerinizin düzgün çalışıp 
çalışmadığını izlemek için bu ilacı kul lanırken kan testleri yapabilir.  
  3 • Ciddi karın ağrısı, cildinizde ciddi kabarma ve pullanma varsa doktorunuz tedavinize ara 
verebilir veya tedavinizi durdurabilir.  
• Gözünüzde ani ya da kötüleşen ağrı ve kızarıklık, artan göz sulanması, bulanık görme ve/veya 
ışığa duyarlılık varsa, acil tedaviye ihtiyaç duyabile ceğinizden lütfen derhal doktorunuza veya 
hemşirenize danışınız  (ayrıca, aşağıda Olası yan etkiler  bölümüne bakınız).   
• Aynı zamanda kolesterolünüzü düşürmek için statin alıyorsanız ve açıklanamayan kas ağrısı,  
hassaslık, güçsüzlük  veya kramp yaşıyorsanız  doktorunuz tedavinize ara verebilir veya  
tedavini zi durdurabilir.  
 
Ayrıca Olası yan etkiler  bölümüne bakınız.  
 
18 yaşın altındaki hastalarda kullanım : 
18 yaşın altındaki hastalarda TARCEVA kullanımı ile ilgili çalışma yapılmamıştır. Bu ilacın 
çocuklarda ve ergenlerde kullanılması tavsiye edilmez.  
 
Karaciğer veya böbrek hastalarında kullanım : 
Eğer böbrekleriniz veya karaciğeriniz normal çalışmıyorsa, TA RCEVA’nın farklı bir etkisi olup 
olmadığı bilinmemektedir. Eğer ağır böbrek veya karaciğer hastalığınız varsa TARCEVA 
tedavisi tavsiye edilmem ektedir.  
 
Gilbert sendromuna benzer g lukuronidasyon bozukluğu : 
Gilbert  sendromu (bir çeşit hafif karaciğer bozukluğu) gibi bir glukuronidasyon (ilaç ve 
besinlerin parçalanmasını sağlayan bir metabolizma olayı)  bozukluğunuz varsa doktorunuzun 
sizi dikkatle tedavi etmesi gereklidir.  
 
Sigara içiyorsanız  
Sigara içmek kanınızdaki ilaç miktarını düşüreceği için, TARCEVA tedavisi görüyorsanız sigara 
içmeyi bırakmanız önerilmektedir.   
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
TARCEVA’nın  yiyecek ve içecek ile kullanılması  
TARCEVA’yı yiyecekler ile beraber kullanmayınız  (bkz. TARCEVA nasıl kullanılır? ).  
 
Hamilelik  
İlacı kullanmadan önce doktorunuza veya eczacınıza danışınız.   
 
TARCEVA ile tedavi olurken hamile kalmaktan kaçınınız. Eğer hamile kalma potansiyeliniz 
varsa, tedaviniz sırası nda ve son tableti kullandıktan  sonraki en az iki hafta boyunca etkili bir 
doğum kontrol yöntemi kullanmalısınız.  
 
Tedaviniz sırasında hamile olduğunuz u fark ederseniz hemen doktoru nuza veya eczacınıza 
danışınız.   
 
Doktorunuz tedavinizin devam edip etmeyeceğine karar verecektir.  
 
  4 Emzirme  
İlacı kullanmadan önce doktorunuza veya eczacınıza danışınız.   
 
TARCEVA tedavisi sırasında ve son dozu aldıktan sonra en az 2 hafta boyunca emzirme yiniz.  
 
Eğer, h amileyseniz veya emziriyorsanız, hamile olabileceğinizi düşünüyorsanız veya bebek 
sahibi olmayı planlıyorsanız, bu ilacı almadan önce doktorunuza veya eczacınıza danışınız.  
 
Araç ve makine kullanımı  
Araç ve makine kullanımı becerisi üzerine etkileri hakkında herhangi bir  çalışma yapılmamıştır . 
Fakat TARCEVA tedavisinin araç ve makine kullanma becerinizi  etkilemesi beklenmez.  
 
TARCEVA’nın  içeriğinde bulunan bazı yardımcı maddeler hakkında önemli bilgiler  
Bir adet TARCEVA 25 mg film kaplı tablet , 27,43 mg laktoz monohidrat içerir. Eğer doktorunuz 
tarafından bazı şekerlere karşı intoleransınız (dayanıksızlığınız) olduğu söylenmişse, TARCEVA 
kullanmaya başlamadan önce doktorunuza danışınız.  
 
Bir adet TARCEVA 25 mg film kaplı tablet, 0 ,30 mg – 0,42 mg arası miktarda sodyum içerir. 
Bu durum, kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Kanınızdaki erlotinib miktarını düşürecek veya yükseltecek bir ilaç kullanıyorsanız (örneğin 
ketokonazol gibi mantar ilaçları, hepatit gibi virüs enfeksiyonlarında kullanılan proteaz 
inhibitörleri, eritromisin, klaritromisin, siprofloksasin gibi antibiyotikler, fenitoin, karbamazepin 
gibi epilepsi (sara) ilaçları, barbitüratlar gibi sakinleştiriciler, rifampisin gibi verem ilaçları, 
omeprazol gibi proton pompası inhibitörleri, ranitidin gibi peptik ülser ilaçları ve reflü ilaçları 
veya St. John’s Wort gibi bitkisel ilaçlar), bazı durumlarda bu ilaçlar TARCEVA’nın etkililiğini  
düşürebilir veya  yan etkilerini artırabilir ve doktorunuz tedavinizi yeniden ayarlayabilir. 
Doktorunuz TARCEVA tedavisi alırken, bu ilaçlar ile tedavi uygulamaktan kaçınabilir.  
 
Antikoagülan (kanın pıhtılaşmasını veya trombozu (kanın damar içinde pıhtılaşması) 
engellemeye yardım eden bir ilaç, örneğin varfarin) kullanıyorsanız, TARCEVA kanama 
eğiliminizi artırabilir ve doktorunuz sizi düzenli yapılan bazı kan testleri ile gözlemlemeye gerek 
duyabilir.  
 
Statin (kan kolesterolünüzü düşürmek için ilaç) kullanıyorsanız, TARCEVA, seyrek olarak, 
statin ile ilişkili ciddi kas bozulmalarına (rabdomiyoliz) yol açabilen ve böbrek hasarı ile 
sonuçlanabilen kas problemleri riskini artırabilir.  
 
Eğer reçeteli ya da  reçetesiz  herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TARCEVA  nasıl kullanılır?  
 
Uygun kullanım ve doz/uygulama sıklığı için talimatlar:  
TARCEVA’yı her zaman doktorunuzun tavsiye ettiği şekilde kullanınız. Eğer emin değilseniz 
doktorunuz veya eczacınız ile kontrol ediniz.  
  5 Tabletler yemeklerden en az bir saat önce v eya iki saat sonra alınmalıdır.  
 
Eğer  küçük hücreli olmayan akciğer kanser i hasta sı iseniz, normal  TARCEVA dozu her  gün 150 
mg’lık tek tablettir.   
 
Doktorunuz dozunuzu 50 mg’lık basamaklar halinde ayarlayabilir. Farklı doz uygulamaları  için 
TARCEVA’nın 25, 100 ve 150 mg’lık tabletleri  mevcuttur.  
 
Uygulama yolu ve metodu:  
Bir bardak su ile ağızdan alınır.  
 
Değişik yaş grupları:  
Çocuklarda kullanım ı: 18 yaşın altındaki hastalarda TARCEVA kullanımı ile ilgili çalışma  
yapılmamıştır. Bu ilacın çocuklarda ve ergenlerde  kullanılması tavsiye edilmez.  
 
Yaşlılarda kullanım ı: Yaşlı hastalarda TARCEVA kullanımı ile ilgili çalışma yapılmamıştır.  
Özel kullanımı yoktur.  
 
Özel kullanım durumları:  
Böbrek yetmezliği:  
Eğer böbrekleriniz normal çalışmıyorsa, TA RCEVA’nın farklı bir etkisi olup olmadığı 
bilinmemektedir. Eğer ağır böbrek hastalığınız varsa TARCEVA tedavisi tavsiye 
edilmemektedir.  
 
Karaciğer yetmezliği:  
Eğer karaciğeriniz normal çalışmıyorsa, doktorunuz hastalığınıza bağlı olarak ilacınızın dozunu 
belirleyecek ve size uygulayacaktır.  Eğer ağır karaciğer hastalığınız varsa TARCEVA tedavisi 
tavsiye edilmemektedir.  
 
Eğer TARCEVA’nın  etkisinin çok güçlü veya zayıf olduğun a dair bir izleniminiz var  ise 
doktorunuz veya eczacınız  ile konuşunuz .  
 
Kullanmanız gerekenden daha fazla TARCEVA  kullan dıysanız :  
TARCEVA’da n kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
Yan etkiler artabilir ve doktorunuz tedaviniz i kesebilir . 
 
TARCEVA ’yı kullanmayı unutursanız  
TARCEVA’nın bir veya birden fazla dozu nu almayı unutursanız, mümkün olduğunca kısa 
sürede  doktorunuz veya eczacınız ile konuşunuz.  
  
Unutulan dozları dengelemek için  çift doz almayınız.  
 
TARCEVA ile tedavi sonlandırıldığında oluşabilecek yan etkiler  
Doktorunuz size reçete ettiği sürece TARCEVA kullanmaya devam etmeniz çok önemlidir. 
İlacın kullanımı ile ilgili daha fazla sorunuz varsa doktorunuza veya eczacınıza danışınız.  
  6 4. Olası yan etkiler n elerdir?  
 
Tüm  ilaçlar gibi , TARCEVA’nın  içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın         :  10 hastanın en az 1’ inde görülebilir.  
Yaygın              :  10 hastanın birinden az, fakat 100 hastanın birinden fazla görülebilir.  
Yaygın olmayan  :  100 hastanın birinden az, fakat 1000 hastanın birinden fazla görülebilir.  
Seyrek               :  1000 hastanın birinden az , fakat 10000 hastanın birinden fazla  görülebilir.  
Çok seyrek      :  10000 hastanın birinden az görülebilir.  
Bilinmiyor      :  Eldeki verilerden hareketle tahmin edilmiyor  
 
Eğer aşağıdaki yan etkilerden herhangi biri ile karşılaşırsanız, derhal doktorunuza başvurunuz. 
Bazı durumlarda doktorunuz kullandığınız TARCEVA dozunu azaltabilir veya tedavinize ara 
verebilir:  
 
• İshal ve kusma  (çok yaygın) . Özellikle aynı zamanda başka bir kemoterapi tedavisi 
görüyorsanız, devamlı ve ciddi ishal , kan potasyum unda düşüşe ve böbrek yetmezliğine 
yol açabilir . Eğer devamlı ve ciddi ishal durumu devam ederse derhal doktorunuza 
başvurunuz , doktorunuz un sizi hastanede tedavi etmesi gerekebilir.  
• Gözün konjonktiva tabakasının iltihaplanmasına bağlı göz tahrişi  (çok yaygın) ve gözün 
saydam cisminin (kornea) iltihaplanmasına bağlı göz tahrişi  (yaygın) , üveit (bir çeşit göz 
iltihabı) . 
• İnters tisyel akciğer hastalığı adı verilen , akciğer tahrişinin az rastlanan bir türü ( Avrupalı 
hastalarda yaygın olmayan , Japon hastalarda yaygın ). Ayrıca bu hastalık tıbbi 
durumunuzun doğal seyrine bağlı olabilir ve bazı vakalarda ölümle sonuçlanmıştır. Eğer 
öksürük ve  ateşin eşlik ettiği ani solunum güçlüğü gibi belirtiler gösterirseniz hemen 
doktorunuza başvurunuz. Doktorunuz TARCE VA tedavinizi  durdurmaya karar verebilir.  
• Gastrointestinal perforasyon (mide veya ba ğırsakta delinme) gözlenmiştir (yaygın 
olmayan). Eğer ciddi karın ağrısı varsa doktorunuzla görüşünüz. Ayrıca  geçmişte peptik 
ülser (mide veya ba ğırsakta, bazen de yemek borusunda oluşan bir yaradır) ve 
divertiküler hastalık (sindirim sisteminin duvarındaki fıtıklaşmalardır) geçirdiyseniz 
doktorunuza söyleyiniz, çünkü bu riski artırabilir.  
• Seyrek olarak karaciğerin iltihabı (hepatit) gözlenmiştir. Semptomlar, sarılık (cildin ve 
gözlerin sararması), koyu renkli idrar, bulantı, kusma ve karın ağrısı ile birlikte veya bu 
belirtiler olmadan, genel olarak  kendini iyi hissetmeme halini  içerebilir.  Seyrek olarak 
karaciğer yetmezliği  gözlenmiştir . Bu durum ölümcül olabilir. Eğer kan testleriniz 
karaciğer fonksiyonlarında  ciddi değişiklikler olduğun u gösteriyorsa, doktorunuzun 
tedaviyi kesmesi gerekebilir.  
 
Çok yaygın yan etkiler:  
• Güneşe maruz kalan bölgelerde, döküntü oluşabilir veya kötüleşebilir. Eğer güneşe maruz 
kalıyorsanız, koruyucu giysiler ve/veya güneş kremi (mineral içerikli) kullanmanız 
tavsiye edilebilir.   
• Enfeksiyon   7 • İştah ve kilo kaybı  
• Depresyon  
• Baş ağrısı, değişen cilt duyarlılığı veya kol ve bacaklarda uyuşma  
• Solunum güçlüğü , öksürük  
• Bulantı  
• Ağızda tahriş  
• Karın  ağrısı, hazımsızlık ve mide gazı 
• Karaciğer fonksiyonu için yapılan kan testlerinde anormallik  
• Kaşıntı  
• Yorgunluk , ateş, kasılma  
 
Yaygın yan etkiler : 
• Kuru cilt  
• Saç kaybı  (alopesi)  
• Burun kanaması  
• Mide veya ba ğırsak kanaması  
• Tırnak çevresinde iltihaplanma  
• Kıl köklerinde enfeksiyon  
• Akne  
• Çatlak deri  
• Böbrek fonksiyonunda azalma (kemoterapi ile kombinasyon halinde ve onaylı 
endikasyon dışında kullanıldığında)  
 
Yaygın olmayan yan etkiler:  
• Böbreklerde iltihaplanma  
• İdrarda aşırı protein (proteinüri)  
• Kirpiklerde değişiklikler  
• Erkek tipi gibi yüz ve vücutta aşırı kıllanma  
• Ciltte aşırı pigmentasyon  (ciltte koyu renkli lekeler oluşması)  
• Kaşlarda değişiklikler  
• Tırnak kırılması ve kaybı   
 
Seyrek yan etkiler:  
• Avuçlarınızda veya ayak tabanlarınızda ağrılı kızarıklık (el -ayak sendromu olarak bilinen 
eritrodisestezi)  
 
Çok seyrek yan etkiler:  
• Kornea ülseri (gözün saydam cismi olan kornea yüzeyinde gelişen yara alanı) veya 
perforasyonu (delinmesi)  
• Ciltte ciddi kabarma ve ya pullanma ( ciddi bir cilt hastalığı olan Steven Johnson 
sendromunun belirtisidir)  
• Gözün renkli kısmının iltihabı  
 
Eğer bu kullanma talimatında bahsi geçmeyen herhangi bir yan etki ile karşılaşırsa nız 
doktorunuzu veya eczacınızı bilgilendiriniz.  
  8 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. TARCEVA’nın  saklanması  
 
TARCEVA’yı  çocukların göremeyeceği , erişemeyeceği yerlerde ve ambalajında saklayınız.  
 
30°C’nin  altındaki oda sıcaklığında saklayınız.  
 
Son kullanma tarihi yle uyumlu olarak kullanınız.  
 
Ambalajda ki ve blisterdeki son kullanma tarihinden sonra TARCEVA’yı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat Sahibi :  
Roche Müstahzarları Sanayi Anonim Şirketi  
Uniq İstanbul, Ayazağa Cad. No:4, D/101  
Maslak 34396, Sarıyer – İstanbul  
 
Üretim Yeri: 
Delpharm Milano Srl  
Via Carnevale 1  
20090 , Milano, İtalya  
 
Bu kullanma talimatı  ../../..   tarihinde onaylanmıştır.  
  
 
 