 
1 
 KULLANMA TALİMATI  
ECOPİRİN PRO 81 mg enterik kaplı tablet  
Ağız yoluyla alınır.  
• Etkin madde:  81 mg asetilsalisilik asit içerir.  
• Yardımcı maddeler:  Mikrokristalin selüloz (Tip 112), nişasta, kroskarmelloz sodyum , 
eudragit -L30D solids, sunset yellow (günbatımı sarısı)  (E110) , trietil sitrat, talk 8070 , 
hidroksipropil metil selüloz, talk içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. ECOPİRİN  PRO nedir ve ne için kullanılır?  
2. ECOPİRİN  PRO 'yu kullanmadan önce dikkat edilmesi gerekenler  
3. ECOPİRİN  PRO nasıl kullanılır?  
4. Olası yan etkiler nelerdir? 
5. ECOPİRİN  PRO 'nun saklanması  
 Başlıkları yer almaktadır. 
 
1. ECOPİRİN PRO  nedir ve ne için kullanılır?  
• ECOPİRİN  PRO enterik kaplı tabletlerin her biri 81 mg asetilsalisilik asit adlı etkin 
madde içerir. Asetilsalisilik asit, trombosit olarak adlandırılan pıhtılaşma hücrelerinin 
kümeleşmesini önleyerek etkisini gösterir. Bu özelliği nedeniyle çeş itli kalp 
hastalıklarında kullanılır.  
  
2 
 • ECOPİRİN  PRO , 30 ve 90 tabletlik ambalajlarda sunulmaktadır. Tabletler turuncu 
renkte, yuvarlak, bikonveks enterik tabletlerdir . Uzun dönemli tedavilerde mide 
şikayetlerini en aza indirmek üzere mide yerine barsaklarda çözünen  tabletler olarak 
dizayn edilmiştir. Tabletlerin üzerindeki kaplama, ilacın ağız yoluyla 
uygulanmasından sonra mide yerine ince bağırsaktan emilmesini sağla r. 
• ECOPİRİN  PRO ,  
− Dinlenirken ortaya çıkan/ hareketle ilişkisi olmayan göğüs ağrısı  (Anstabil 
anjina pektoris)nda standart tedavinin bir parçası olarak  
− Ani kalp krizinde (A kut miyokard infarktüsünde) standart tedavinin bir 
parçası olarak,  
− Kalp krizinin te krar etmesind en (reinfarktüs) korunmada,  
− Kalp ve damar ameliyatları sonrası damar tıkanmaları ve pıhtıların 
önlenmesinde,  
− Riskli hasta gruplarında geçici felçlerin ve inmelerin önlenmesinde,  
− Sıklıkla beş yaşından küçük çocuklarda ortaya çıkan ve ateş, ciltte döküntü, 
çilek görünümünde dil, kırmızı ve çatlamış görünümünde dudaklar, avuç içi 
ve ayak tabanının kızarık renkte görünümü ile karakterize bir damar iltihabı 
hastalığında (Kawasaki hastalığı)  
o Ateşli dönemde iltihabı (inflamasyonu) azaltmak için, 
o Kalbi besleyen kan damarı duvarlarında anormal genişleme 
(anevrizma) durumunda kanın pıhtılaşmasının önlenmesinde 
kullanılır.   
 2. ECOPİRİN PRO 'yu kullanmadan önce dikkat edilmesi gerekenler  
 ECOPİRİN PRO 'yu aşağıdaki durumlarda KULLANMAYINIZ  
Eğer;  
• Asetilsalisilik aside, diğer salisilatlara veya ilacın herhangi bir bileşenine karşı aşırı  
duyarlığınız (alerjiniz) var ise, 
• Geçmişte ilaçlar tarafından, özellikle de ağrı kesiciler (non -steroid antiinflamatuvar  
ilaçlar) tarafından tetiklenen astım öykünüz varsa,  
• Mide ya da bağırsak ülseriniz (yara) varsa,  
• Kanama eğiliminiz (kalıtsal bir kan hastalığı olan hemofili veya diğer kanama  
bozuklukları (hemorajik bozukluk) var ise,   
3 
 • Eklemlerde kızarıklık, hassasiyet, sıcaklık, ve şişlik yakınmaları ile ortaya çıkan 
tekrarlayıcı iltihabi bir hastalık olan Gut hastalığınız ya da yatkınlığınız var ise, 
• Şiddetli böbrek ve/veya karaciğer yetmezliğiniz varsa,  
• Şiddetli kalp yetmezliğiniz varsa,  
• Haftada 15 mg veya daha yüksek dozda metotreksat (kanser ve romatiz ma tedavisinde 
kullanılan bir ilaç) kullanıyorsanız , 
• Hami leliğinizin son 3 ayında iseniz,  
ECOPİRİN PRO 'yu aşağıdaki durumlarda DİKKATLİ KULLANINIZ  
Eğer;  
• Asetilsalisilik aside, diğer salisilatlara veya ilacın herhangi bir bileşenine karşı aşırı  
duyarlığını z (alerjiniz) var ise,  
• Ağrı kesici, iltihap giderici ve romatizma ilaçlarına karşı aşırı duyarlılık ve diğer nedenlere bağlı alerjiniz var ise,  
• Daha önce mide ya da bağırsak ülseri geçirdiyseniz, 
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve ateş ile seyreden ciddi hastalık hali (Steven- Johnson sendromu) geçirdiyseniz, 
• Daha önce mide ya da bağırsak kanaması geçirdiyseniz, 
• Eşzamanlı olarak kan sulandırıcı ilaçlar kullanıyor iseniz, 
• Böbrek fonksiyonlarınızda ya da dolaşım sisteminizde bozukluk var ise,  
• Karaciğer fonksiyonlarınızda bozukluk varsa,  
• Bir ağrı kesici olan ibuprofen isimli ilacı kullanıyorsanız,  
• Daha önceden geçirilmiş astım, saman nezlesi, burun eti, kronik solunum yolu 
hastalıklarınız varsa,  
• Alerjik reaksiyon (deri reaksiyonları, kaşıntı, kurdeşen gibi) şikayetleriniz varsa,  
• Diş çekimi gibi küçük operasyonlar da dahil herhangi bir ameliyat geçirecekseniz, 
• Eklemlerde kızarıklık, hassasiyet, sıcaklık, ve şişlik yakınmaları ile ortaya çıkan 
tekrarlayıcı iltihabi bir hastalık olan Gut hastalığı nız ya da yatkınlığınız var ise, 
• Adet kanamaları sırasında,  
• İleri yaşta iseniz, uzun süreli tedavi almanız gerekiyorsa,  
• Sülfonilüre ve insülin gibi kan şekerini fazla düşürme riski olan şeker ilaçları 
kullanıyorsanız,  
• Kontrol altında olmayan yüksek tansiyonunuz varsa.  
4 
 • Gebelik sırasında, gebeliği n son 3 ayında ve emzirme döneminde doktorunuz tavsiye 
etmediyse asetilsalisilik asit kullanmayınız.  
Çocuklarda ve gençlerde, ateşle veya ateşsiz sey reden enfeksiyonlarda su çiçeği ve grip 
ihtimali bertaraf edilene kadar hekime danışılmadan kullanılmamalıdır; Bu durumlarda 
eşzamanlı ECOPİRİN  PRO  kullanımı ile birlikte, beyin ve karaciğeri etkileyen, ölümcül 
olabilen nadir görülen bir hastalık olan Reye  Sendromu riski artabilir. Çocuklarda doktor 
tavsiyesi olmadan kullanılmamalıdır.  16 yaş altında spesifik bir endikasyon olmadıkça 
kullanımı önerilmez (Kawasaki hastalığı gibi).  
Kalp ve damar hastalıklarının tedavisi için uzun süreli ECOPİRİN  PRO tedavisin e 
başlamadan önce, doktorunuz tarafından size özel yarar risk değerlendirmesi 
yapılmalıdır.  
Yeterli olarak kontrol edilmemiş yüksek tansiyon hastaları dikkatlice izlenmelidir. 
Bu uyarılar geçmişteki herhangi bir dönemde dahi olsa, sizin için geçerliyse lütfen 
doktorunuza danışın.  
ECOPİRİN PRO 'nun yiyecek ve içecek ile kullanılması  
ECOPİRİN  PRO , alkolle birlikte kullanıldığında mide kanaması riski artabilir. 
Hamilelik  
İlacı kullanmadan önce doktorunuza veya eczacınıza danışınız.  
 
Düşük doz asetilsalisilikasitin doğum kontrol metotlarıyla klinik olarak ilişkili 
etkileşimini gösteren klinik ve klinik öncesi çalışma mevcut değildir. Çocuk doğurma potansiyeli bulunan kadınlar, uygun bir doğum kontrol yöntemi kullanmalıdır. 
ECOPİRİN  PRO , hamileliğin son 3 ayında kullanılmamalıdır. Hamileliğin ilk 6 ayında 
ise doktorunuza danışmadan ECOPİRİN  PRO kullanmayınız. 
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
Emzirme  
Emzirme döneminde doktor unuz tavsiye etmediyse asetilsalisilik asit kullanmayınız.  
ECOPİRİN  PRO  ve metabolitleri düşük miktarda anne sütüne geçer. Bugüne kadar yeni 
doğanda advers etki görülmediğinden, önerilen dozun kısa dönem kullanımında süt  
5 
 vermenin kesilmesi gerekli değildir. Bununla birlikte uzun dönem ve/veya yüksek 
dozlarda kullanım durumunda emzirmeye devam edilmemelidir. Mutlaka doktor 
kontrolünde olmalıdır. 
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
Araç ve makine kullanımı üzerinde hiçbir etkisi yoktur.  
ECOPİRİN  PRO ’nun içeriğinde bulunan bazı yardımcı maddeler hakkında önemli 
bilgiler  
• ECOPİRİN PRO yardımcı madde olarak sunset yellow (günbatımı sarısı) (E110) 
içermektedir. Günbatımı sarısı (E110)  alerjik reaksiyonlara sebep olabilir.   
Diğer ilaçlar ile birlikte kullanım  
Bazı ilaçlar ile birlikte kullanıldığında ECOPİRİN  PRO 'nun ya da kullanılan diğer ilacın 
etkisi değişebilir. Aşağıdaki ilaçları kullanıyorsanız lütfen doktorunuza söyleyiniz:  
• Kanser ve romatizma hastalıkları tedavisinde kullanılan metotreksat  
• Ağrı kesici ve ateş düşürücü olarak kullanılan ibuprofen  
• Kan sulandırıcı (antikoagülan), pıhtı eritici (trombolitik), kandaki trombosit sayısını 
azaltıcı (antiplatelet) ilaçlar  
• Ağrı kesiciler ve iltihap gidericiler  
• Depresyon tedavisinde kullanılan SSRI (seçici seratonin gerialım inhibitörü) grubu 
ilaçlar 
• Kalp hastalıklarında kullanılan digoksin  
• Kan şekerini düşüren ilaçlar, örneğin; insülin, sülfonilüre  
• İdrar söktürücü ilaçlar (diüretikler)  
• Kortizon türü ilaçlar  
• ADE inhibitörleri gibi tansiyon düşürücü ilaçlar  
• Sara hastalığında kullanılan valproik asit  ve fenitoin 
• Manik depresif hastalıklarda kullanılan lityum  
• Sülfinpirazon, benzbromaron, probenesid gibi ürik asit düzeyini düşüren ilaçlar  
• İbritumomab, omasetaksin, tositumomab gibi lösemi ve lenfoma tedavisinde 
kullanılan ilaçlar  
• Tansiyon düşürücü bazı ilaçlar , lösemi tedavisinde kullanılan dasatinib, eklem 
kıkırdağı hastalıklarında kullanılan glukosamin, ağrı kesici olarak kullanılan  
6 
 ketorolak (nazal/sistemik), multivitaminler, omega -3 yağlı asitleri, kan sulandırıcı 
olan polisülfat sodyum, potasyum ve fosfat eksikliğinde kullanılan potasyum fosfat, 
vitamin E, bir diyet tuzu olan amonyum klorür, virüs  enfeksiyonlarında kullanılan 
tipranavir, pulmoner hipertansiyon- akciğer atardamarında basınç artışı tedavisinde 
kullanılan treprostinil  
• Lösemi tedav isinde kullanılan hiyaluronidaz  
• Multivitaminler (ADEK, folat)  
• Kemik e rimesinde kullanılan tiludronat  
• Organ nakilleri sırasında bağışıklık sistemini baskılayan siklosporin ve takrolismus  
Karbonik anhidraz enzimleri ile potansiyel etkileşim olabilir, a ncak ancak klinik olarak 
önemi bulunmamaktadır. 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
3. ECOPİRİN PRO  nasıl kullanılır?  
Uygun kullanım ve doz/uygulama sıklığı için talimatlar:  
- Dinlenirken ortaya çıkan/hareketle ilişkisi olmayan göğüs ağrısı (Anstabil anjina 
pektoris)nda standart tedavinin bir parçası olarak günde 1 kez 75 -300 mg,  
- Ani kalp krizinde (Akut miyokard infarktüsünde) standart tedavinin bir parçası 
olarak günde 1 kez 75- 300 mg,  
- Kalp krizinin tekrar etmesinden (reinfarktüs) korunmada günde 1 kez 75- 300 mg,  
- Kalp ve damar ameliyatları sonrası damar tıkanmaları ve pıhtıların önlenmesinde 
günde 1 kez 75 -300 mg,  
- Riskli hasta gruplarında geçici felçlerin ve inmelerin önlenmesinde günde 1 kez 
75-300 mg,  
- Sıklıkla beş yaşından küçük çocuklarda ortaya çıkan ve ateş, ciltte döküntü, çilek 
görünümünde dil, kırmızı ve çatlamış görünümde dudaklar, avuç içi ve ayak 
tabanının kızarık renkte görünümü ile karakterize bir damar iltihabı hastalığında (Kawasaki hastalığı);  
o Ateşli dönemde iltihabı (inflamasyonu) azaltmak için 30 -50 mg/kg gün ya 
da yüksek dozda 80- 100 mg/kg/gün, günde 3- 4 dozda ateş düşene kadar veya 
14 gün boyunca tedaviye devam edilir. Maksimum doz 4 g/gündür.  
o Kalbi besleyen kan damarı duvarlarında anormal genişleme (anevrizma) 
durumunda kanın pıhtılaşmasının önlenmesinde 3- 5 mg/kg/gün dozunda 
kullanılır.  
 
Uygulama yolu ve metodu:  
Tabletleri bir miktar su ile tercihen yemeklerden önce ağızdan alarak kullanınız.  
7 
 ECOPİRİN  PRO , uzun süreli kullanım için tasarlanmıştır. Tedavi sürenize doktorunuz 
karar vermelidir.  
Değişik yaş grupları:  
Çocuklarda kullanımı:   
ECOPİRİN  PRO 'nun 16 yaş altı çocuklarda güvenlilik ve etkililiği kanıtlanmamıştır. Bu 
yaş grubu için veri yoktur. Bu yüzden, 16 yaş altı çocuklarda ECOPİRİN  PRO  kullanımı 
önerilmez.  
Yaşlılarda kullanımı:   
Özel kullanımı yoktur. 
Özel kullanım durumları:  
Böbrek ve karaciğer yetmezliği:   
ECOPİRİN  PRO şiddetli böbrek veya karaciğer yetmezliği olan hastalarda 
kullanılmamalıdır.  
Eğer ECOPİRİN  PRO 'nun etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz. 
Kullanmanız gerekenden daha fazla ECOPİRİN PRO kullandıysanız:  
Kullanmanız gerekenden fazla ECOPİRİN  PRO  kullanmışsanız; aşırı ve hızlı soluk alıp 
verme, terleme, bulantı ve kusma, ateş yükselmesi, tansiyon düşme ya da yükselmesi, 
ritim bozukluğu gibi kalp rahatsızlıkları, susuzluk, kan şekerinin düşmesi ya da 
yükselmesi, kulak çınlaması, sağırlık, mide kanaması, baş ağrısı ve sersemlik hali, baş 
dönmesi, işitme bozukluğu, zihin karışıklığı, idrar çıkışında azalma, uyuşukluk gibi 
belirtiler görülebilir. Tüm hasta gruplarında ciddi zehirlenme belirtileri olabilir. Sersemlik 
ve kulak çınlaması özellikle çocuk ve yaşlı hastalarda ciddi zehirlenme belirtileri olabilir.  
ECOPİRİN  PRO 'dan kullanmanız gerekenden fazlasını kullanmışsanız bir doktor veya 
eczacı ile konuşunuz . 
ECOPİRİN PRO ’yu kullanmayı unutursanız  
Unutulan dozları dengelemek için çift doz almayınız. 
ECOPİRİN PRO  ile tedavi sonlandırıldığında oluşabilecek etkiler  
Bilinen bir etkisi yoktur. Doktorunuza danışmadan tedavinizi sonlandırmayınız. 
  
8 
 4. Olası yan etkiler nelerdir?  
Tüm ilaçlar gibi, ECOPİRİN  PRO 'nun içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa, ECOPİRİN PRO 'yu kullanmayı durdurun ve 
DERHAL doktorunuza bildirin veya size en yakın hastanenin acil bölümüne başvurunuz:  
− Nezle, burun tıkanıklığı  
− Cilt reaksiyonları (kaşıntı, kurdeşen, ödem)  
− Anafilaktik şok (Ani aşırı duyarlılık tepkisi)  
Yan etkiler sıklığına göre aşağıdaki şekilde sınıflandırılmıştır:  
Çok yaygın : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Sıklığı bilinmeyen  : Eldeki ve rilerden hareketle tahmin edilemiyor.  
Yaygın  
• Artmış kanama eğilimi 
• Hazımsızlık  
 
Yaygın olmayan  
• Burun akıntısı ve iltihabı, nefes darlığı  
• Kurdeşen  
 
Seyrek  
• Kan hücre değerlerinde azalma  
• Beyin kanaması  
• Kanamalı damar iltihapları 
• Solunum yollarında tıkanıklık, astım hastalığına bağlı nefes alamama atakları  
• Aşırı adet kanamaları  
• Şiddetli mide -bağırsak  sistemi kanaması, bulantı, kusma  
• Döküntü  
9 
 • Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları 
ve ateş ile seyreden ciddi hastalık hali (Steven- Johnson sendromu)  
• Ağızda ve vücudun diğer alanlarında su toplanması şeklinde veya farklı büyüklüklerde kırmızı döküntülerle seyreden hastalık (eritema multiforme),  
• Deri içi sıvı dolu kabarcıklar la deri soyulmaları ve doku kaybı ile seyreden ciddi bir 
hastalık ( Lyell sendromu ), 
 
Bilinmiyor  
• Yüz, dil ve dudaklarda şişme  
• Burun kanaması  
• Diş eti kanaması  
• Kan kusma, dışkıda kan olması  
• Demir eksikliği 
• Kanda ürik asit seviyesinin yüksek olması  
• Nefes almada güçlük  
• Baş ağrısı, baş dönmesi  
• Uzamış kanama zamanı  
• Mide veya ince barsakta ülser veya delinme, ishal  
• Karaciğer yetmezliği  
• Bozulmuş böbrek fonksiyonu, su ve tuz birikimi  
• Baş ağrısı,  
• Baş dönmesi, 
• İşitme bozukluğu  
• Kulak çınlaması veya zihin karışıklığı aşırı doz belirtileri olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan " İlaç Yan Etki Bildirimi" ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek  
10 
 kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
5. ECOPİRİN PRO 'nun saklanması  
ECOPİRİN  PRO 'yu çocukların göremeyeceği, erişemeyeceği yerlerde ve ambalajında 
saklayınız.  25
oC'nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ECOPİRİN  PRO 'yu kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak/Sarıyer/İstanbul  
Tel: 0212 366 84 00 Faks: 0212 276 20 20  
Üretim Y eri:  
Abdi İbrahim İlaç San. ve Tic. A.Ş.  
Orhan Gazi Mahallesi Tunç Caddesi No: 3  
Esenyurt/İstanbul  
Tel: (0212) 622 66 00  
Faks:  (0212) 623 19 52  
Bu kullanma talimatı  ………  tarihinde onaylanmış tır. 