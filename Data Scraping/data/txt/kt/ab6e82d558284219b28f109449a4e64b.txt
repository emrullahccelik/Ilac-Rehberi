1 
 KULLANMA TALİMATI  
 
COVERAM 5 mg / 5 mg tablet Ağız yoluyla alınır.  
 
• Etkin madde:  Her bir tablet 5 mg perindopril a rjinin  (3,395 mg perindoprile karşılık 
gelen ) ve 5 mg amlodipin (6 ,935 mg amlodipin besilata karşılık gelen) içermektedir.  
 
• Yardımcı maddeler:  Magnezyum stearat  (E470B) , Kolloidal anhidrik silis  (E551) , 
Mikrokristal selüloz  (E460) ve Laktoz monohidrat (buzağı kaynaklı) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ön erilen dozun dışında 
yüksek veya düşük  doz kullanmayınız.  
 
Bu kullanma talimatında:  
 
1. COVERAM nedir ve ne için kullanılır?  
2. COVERAM’ı kullanmadan önce dikkat edilmesi gerekenler  
3. COVERAM  nasıl kullanılır?  
4. Olası yan etkiler nelerdir? 
5. COVERAM’ın saklanması  
 Başlıkları yer almaktadır.  1. COVERAM nedir ve ne için kullanılır?  
• COVERAM, 5 mg perindopril a rjinin ve 5 mg a mlodipin etkin maddelerini içeren bir 
kombinasyondur. 
• Perindopril, anjiyotensin dönüştürücü enzim inhibitörü (ADE) adı verilen ilaçlar 
sınıfındandır. 
• Amlodipin bir kalsiyum antagonistidir (dihidropiridinler adı verilen ilaç sınıfındandır).  
• Her iki etkin madde birlikte kan damarlarını genişleterek ve rahatlatarak kalbinizin damarlara daha rahat kan pompalamasını sağlar.  
• COVERAM beyaz, çubuk şeklinde, bir yüzüne “5/5” kazılı diğer yüzü  baskılı 30 
tablet halinde polietilen kapaklı polipropilen tüplerde bulunmaktadır . 
• COVERAM yüksek kan basıncı (hipertansiyon) ve/veya kalbe giden kan akışının azalması ya da engellenmesi durumunun (stabil koroner arter hastalığı) tedavisinde kullanılmaktadır. Daha önce ayrı ayrı hem amlodipin hem perindopril arjinin tabletleri kullanan hastalar artık her iki etkin maddeyi içeren COVERAM kullanabilir. 
 
Bu ilaç buzağı kaynaklı laktoz monohidrat yardımcı maddesini içerir.  
 
 
2 
 2. COVERAM’ı kullanmadan önce dikkat edilmesi gerekenler  
 
COVERAM’ı aşağıdaki durumlarda KULLANMAYINIZ  
Eğer,  
• Etkin maddeler perindopril  veya diğer ADE inhibitörleri ve amlodipin veya diğer 
kalsiyum antagonistleri veya COVERAM’ın içerdiği herhangi bir maddeye aşırı duyarlıysanız (alerjik),  
• Emziriyorsanız ( Bkz. Bölüm “Hamilelik ve emzirme”) , 
• Hamileyseniz,  
• Daha önce herhangi bir ADE inhibitörü ile tedavi sırasında solunum güçlüğü, yüz veya dilde şişme, yoğun kaşıntı veya deride ciddi döküntü gibi semptomlar görüldüyse veya başka nedenlerde ailenizde bu tür semptomlar görüldüyse (anjiyoödem adı verilir),  
• Aort kalp kapağında daralma ( aortik stenoz) veya kardiyojenik şok (kalbiniz 
vücudunuza yeterli miktarda kan dolaştıramıyorsa) varsa , 
• Kan basıncınız ciddi düzeyde düşükse ( hipotansiyon) , 
• Kalp krizi sonrası kalp yetmezliği görülürse , 
• Şeker hastalığı (diyabet) veya böbrek rahatsızlığınız  varsa ve aliskiren  içeren kan 
basıncı düşüren ilaçlar  ile tedavi görüyorsanız.  
• Diyalize veya buna benzer kan filtrasyonu işlemine giriyorsanız. Kullanılan cihaza bağlı 
olarak COVERAM sizin için uygun olmayabilir, 
• Böbreklerinize giden kan akımının azaldığı böbrek sorununuz varsa (renal arter stenozu),  
• Kalp yetmezliği için sakubitril/valsartan ile tedavi gördüyseniz veya şu anda  
görüyorsanız  anjiyoödem (boğaz gibi bir bölgede cilt altında hızlı şişme) riski arttığı 
için (Bkz “COVERAM’ı aşağıdaki durumlarda DİKKATLİ KULLANINIZ” ve “Diğer 
ilaçlarla birlikte kullanımı”).  
 COVERAM’ın çocuklar ve ergenlerde kullanımı önerilmez.  
 
COVERAM’ı aşağıdaki durumlarda DİKKATLİ KULLANINIZ  
Eğer  aşağıdakilerden herhangi biri sizde varsa COVERAM kullanmadan önce lütfen 
doktorunuza veya eczacınıza bilgi veriniz , 
• Hipertrofik kardiyomiyopati (kalp kası rahatsızlığı) veya böbrek arterinde stenoz  
(böbreğe kan taşıyan damarda daralma) varsa,  
• Kalp yetmezliğiniz varsa, 
• Kan basıncınızda ciddi düzeyde artış (hipertansif kriz) varsa,  
• Diğer kalp rahatsızlıklarından şikayetçiyseniz,  
• Beyindeki kan damarları ile ilgili bir sorununuz varsa,  
• Karaciğer rahatsı zlığınız varsa,  
• Böbrek rahatsızlığınız varsa veya diyalize giriyorsanız,  
• Kanınızda aldosteron adı verilen hormonun seviyelerinde anormal artışlar varsa (Primer aldosteronizm),  
• Sistemik lupus eritematöz veya skleroderma gibi kolajen damar hastalıklarından ( bağ 
dokusu hastalığı) şikayetçiyseniz,  
• Şeker hastası iseniz,  
• Tuzu kısıtlayan bir diyet uyguluyor ya da potasyum içeren tuz yerine geçen maddeler 
kullanıyorsanız  (Kanda potasyumun iyi dengelenmiş olması gereklidir) , 
• Yaşlıysanız ve kullandığınız dozun arttırılması gerekiyorsa,  
• Yüksek kan basıncının tedavisi için aşağıdakilerden herhangi birini kullanıyorsanız:  3 
 - Anjiyotensin II reseptör blokerleri (ARB’ler) (sartanlar olarak da bilinir – örneğin 
valsartan, telmisartan, irbesartan) özellikle diyabet ile ilişkili böbrek problemleriniz 
varsa,  
- Aliskiren kullanıyorsanız (yüksek kan basıncı tedavisinde kullanılır). 
 
Doktorunuz böbrek fonksiyonlarınızı, kan basıncınızı ve kandaki elektrolit seviyelerinizi (örneğin potasyum) düzenli aralıklarla kontrol edebili r. (Bkz. “COVERAM’ı aşağıdaki 
durumlarda KULLANMAYINIZ” ). 
• Aşağıdaki ilaçlardan birisini kullanıyorsanız anjiyoödem  (solunum güçlüğü, yüz veya 
dilde şişme, yoğun kaşıntı veya deride ciddi döküntü) riski artabilir. 
o rasekadotril (ishal tedavisinde kullanılır), 
o sirolimus, everolimus, temsirolimus ve mTor  inhibitörleri olarak isimlendirilen 
sınıfa ait diğer ilaçlar (nakledilmiş organın reddedilmesini önlemek  ve kanser  
için kullanılırlar) , 
o uzun dönemli kalp yetmezliği tedavisinde kullanılan sakubitril (valsartan ile birlikte aynı tablette kombinasyon halinde de mevcuttur).  
o linagliptin, saksagliptin, sitagliptin, vildagliptin ve ayrıca gliptinler sınıfına ait 
diğer ilaçlar (diyabet tedavisinde kullanılır).   
• Eğer siyah ırka mensup bir hastaysanız anjiyoödem riski daha yüksek olduğu için bu ilaç siyah  ırka men sup olmayan hastalara göre kan basıncını düşürmede daha az etkili 
olabilir.  
• Anjiyoödem                                                                                                                                                              
Perindopril dahil olmak üzere ADE inhibitörleriyle tedavi edilen hastalarda anjiyoödem 
(nefes alma veya yutkunmada zorluğa neden olabilen yüz, ağız, dil ve dudaklarda şişme  
ile ciddi allerjik reaksiyonlar)  rapor edilmiştir.  Bu durum tedavinin herhangi bir 
zamanında meydana gelebilir. Bu gibi belirtiler gelişirse tedaviyi sonlandırmalı ve acilen doktorunuza başvurmalısınız. (Bkz . Bölüm 4)  
• Kan hücrelerinde değişiklikler  
Kırmızı ya da beyaz kan hücreleri sayısının azalması,  düşük hemoglobin düzeyleri, kan 
pulcukları (platelet) sayısının azalması gibi kan hücrelerinde değişiklikler rapor edilmiştir.(Bkz. Bölüm 4)  
 
COVERAM kullanırken aşağıdaki durumlardan da doktorunuzu haberdar etmelisiniz:  
Eğer,  
• Genel anestezi uygulanacak ve/veya ameliyat olacaksanız,  
• Yakın zamanda ishal ve kusma şikayetiniz olduysa, 
• LDL aferezi olacaksanız (bir makine yardımıyla vücuttaki kolesterolün atılması), 
• Balarısı veya eşekarısı sokmalarına karşı alerji için desensitizasyon tedavisi 
görecekseniz,  
• Kan basıncınız düşükse (Bkz . Bölüm 4 (halsizlik ve baş dönmesi) , 
• Kuru öksürüğünüz varsa (Bkz . Bölüm 4) .  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız . 
 COVERAM’ın yiyecek ve içecek ile kullanılması  
Dozlar yemekten önce alınmalıdır. COVERAM kullanan kişiler greyfurt veya greyfurt suyu tüketmemelidir çünkü greyfurt veya 
greyfurt suyu, etkin madde amlodipinin kandaki düzeylerinde artışa neden olabilir ve bu durum COVERAM’ın kan basıncı düşürücü etkisinde öngörülemeyen artışa yol açabilir.   4 
  
Hamilelik  
İlacı kullanmadan önce doktorunuza veya eczacınıza danışınız.  
Çocuk doğurma potansiyeli olan kadınlar etkin doğum kontrol yöntemi kullandığından emin olmalıdır. COVER AM ile tedavi görürken hamile kalırsanız (veya hamilelik planlıyorsanız) 
doktorunuzu bilgilendiriniz. Doktorunuz hamile kalmadan önce veya hamile kaldığınızı öğrendiğiniz anda COVER AM kullanmayı kesmenizi ve başka bir ilaç kullanmanızı 
önerecektir. Bebeğinize ciddi zarar verebileceğinden, COVER AM hamilelik süresince 
kullanılmamalıdır.  
 Tedaviniz sırasında hamile olduğunuzu fark eders eniz hemen doktorunuza veya eczacınıza 
danışınız.  
 Emzirme  
COVERAM emzirirken kullanılmaz.  
COVERAM’ın içeriğinde bulunan amlodipinin küçük miktarlarda anne sütüne geçtiği 
gösterilmiştir. Emziriyorsanız veya emzirmeye başlayacaksanız COVERAM kullanmadan önce doktorunuza bildiriniz. Emzirmek istiyorsanız, özellikle de bebek yeni doğduysa veya 
erken doğduysa, doktorunuz size başka bir teda vi önerebilir.  
İlacı kullanmadan önce doktorunuza ya da eczacınıza danışınız.  
 Araç ve makine kullanımı  
COVERAM  araç veya makine kullanma becerinizi etkileyebilir. Kullandığınız tabletler bulantı, 
sersemlik, güçsüzlük veya yorgunluk hissetmenize veya baş ağrısına neden olursa, araç veya 
makine kullanmayınız ve derhal doktorunuzla iletişime geçiniz.  
 COVERAM’ın içeriğinde bulunan bazı yardımcı maddeler hakkında önemli bilgiler  
COVERAM 65,233
 mg laktoz  monohidrat  içermektedir. Eğer daha önceden doktorunuz 
tarafından bazı şekerlere karşı intoleransınız  olduğu söylenmişse bu tıbbi ürünü almadan önce 
doktorunuzla temasa geçiniz.  
 Diğer ilaçlar ile birlikte kullanımı  
COVERAM ’ın aşağıdaki ilaçlarla birlikte kullanımınd an kaçınılmalıdır : 
• Lityum (mani veya depresyon tedavisinde kullanılır) , 
• Estramustin (kanser tedavisinde kullanılır) , 
• Potasyum tutucu ilaçlar (triamteren , amilorid ), ilave potasyum destekleri  veya potasyum 
içeren tuzlar , vücudunuzda potasyumu artırabilen diğer ilaçlar (örneğin heparin 
(pıhtılaşmayı önleyen kan inceltici ilaç) ve  bakterinin neden olduğu enfeksiyonlar için 
trimetoprim ile kotrimoksazol olarak da bilinen  trimetoprim/sülfoma toksazol),    
• Kalp yetmezliği tedav isinde kullanılan potasyum tutucu ilaçlar: Günlük 12,5- 50 mg 
arasında dozlarda kullanılan eplerenon ve spironolakton. 
 Diğer ilaçlar COVERAM ile tedaviyi etkileyebilir.  Doktorunuz ilacınızın dozunu değiştirmeye 
başka ilave tedbirler almaya ihtiyaç duyabili r. Aşağıdaki ilaçlardan herhangi birini 
kullanıyorsanız mutlaka doktorunuza bildiriniz:  
• Anjiyotensin reseptör blokerleri (ARB),  aliskiren (Bkz.”COVERAM’ı aşağıdaki 
durumlarda KULLANMAYINIZ” ve “COVERAM’ı  aşağıdaki durumlarda DİKKATLİ 
KULLANINIZ”) veya d iüretikler dahil (böbrek tarafından üretilen i drar miktarını 
artıran ilaçlar ) diğer antihipersansifler (yüksek kan basıncını tedavi eden diğer ilaçlar),  
• İshal tedavisinde (rasekadotril) veya nakledilmiş organın reddedilmesini önlemek için sıklıkla kullanılan ilaçlar (sirolimus, everolimus, temsirolimus ve mTor inhibitörleri 5 
 olarak isimlendirilen sınıfa ait diğer ilaçlar), (Bkz. “COVER AM’ı aşağıdaki durumlarda 
DİKKATLİ KULLANINIZ” başlıklı bölüm) , 
• Sakubitril/valsartan (uzun dönemli kalp yetmezliği tedavisinde kullanılan) (Bkz. 
“COVERAM’ı aşağıdaki durumlarda KULLANMAYINIZ”  ve “COVERAM’ı 
aşağıdaki durumlarda DİKKATLİ KULLANINIZ ” başlıklı bölümler ), 
• Ağrı kesici steroid içermeyen antiinflematuvar  ilaçlar (örn. ibuprofen) veya yüksek doz 
asetilsalisilik asit (birçok ilaçta bulunan ve ağrıyı gidermek, ateşi düşürmek ve kanın 
pıhtılaşmasını önlemek için kullanılan bir madde) , 
• İnsülin gibi şeker hastalığı (diyabet) tedavisinde kullanılan ilaçlar , 
• Depr esyon, anksiyete, şizofreni  gibi zihinsel hastalıklarında tedavisinde kullanılan 
ilaçlar (örn. İmipramin benzeri antidepresanlar gibi t risiklik antidepresanlar, 
antipsikotikler, nöroleptikler),  
• Otoimmün  bozuklukların tedavisinde veya organ nakli ameliyatlarından sonra 
kullanılan immünosüpresanlar  (vücudun savunma mekanizmasını azaltan ilaçlar)  (örn. 
siklosporin, takrolimus ), 
• Trimetoprim ve kotrimoksazol  (enfeksiyonların tedavisinde) ,  
• Allopurinol (gut  (damla hastalığı)  tedavisinde) , 
• Prokainamid (düzensiz kalp atımı tedavisinde) , 
• Nitratlar dahil vazodilatörler (kan damarlarını genişleten ilaçlar) , 
• Efedrin, noradrenalin veya adrena lin (düşük kan basıncı, şok ve astım tedavisinde 
kullanılan ilaçlar) , 
• Mult iple skleroz - MS- gibi hastalıklarda ortaya çıkan kas katılığının tedavisinde 
kullanılan baklofen veya dantrolen (enfüzyon); dantrolen ayrıca anestezi sırasında kötücül hipertermi (çok yüksek ateş ve kas katılığı gibi semptomlar) tedavisinde de kullanılır,   
• Rifampisin, eritromisin, klaritromisin gibi bazı antibiyotikler  (bakterilerin neden olduğu 
enfeksiyonlar için) , 
• Simvastatin (kolesterol düşürücü ilaç)  
• Karbamazepin, fenobarbital, fenitoin, fosfenitoin, primidon gibi antiepileptik ilaçlar , 
• Büyümüş prostat  tedavisinde kullanılan prazosin, alfuzosin, doksazosin, tamsulosin, 
terazosin gibi alfa blokö rler, 
• Amifostin (kanser tedavisinde kullanılan radyasyon terapisi veya diğer ilaçların yan etkilerini önleme k veya azaltmak için kullanılır) , 
• İleri seviyede astım ve romatizmal artrit tedavisi gibi çeşitli durumlarda kullanılan 
kortikosteroidler , 
• Altın tuzları, özellikle damar  içi kullanımı (romatoid artrit belirtilerinin tedavisinde) , 
• Ritonavir, indinavir, nelfinavir (HIV tedavisi için kullanılan proteaz inhibitörleri),  
• İtrakonazol , ketokonazol  (mantar enfeksiyonlarının  tedavisinde kullanılan ilaçlar ), 
• Hypericum perforatum (St. John’s Wort)  (sarı kantaron ya da yara otu) . 
 
Eğer reçeteli veya reçetesiz herhangi bir ilacı şu anda kullanıyorsanız v eya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
     3. COVERAM nasıl kullanılır?  
 Uygun kullanım ve doz/uygulama sıklığı için talimatlar:  
• COVERAM doktorunuz tarafından reçete edildiği şekilde kullanılmalıdır.  6 
 • Sabahları bir bardak su ile yemekten önce mümkünse aynı saatte alınmalıdır. 
• Genelde önerilen doz günde bir tablettir.  
 
Uygulama yolu ve metodu:  
• COVERAM ağızdan kullanım içindir. 
• Tabletleri yeterli miktarda su ile alınız.  
• Tabletleri çiğneme yiniz.  
 Değişik yaş grupları  
 Çocuklar:  
COVERAM çocuklar ve ergenlik çağındaki gençler tarafından kullanılmamalıdır.  Yaşlılar:  
65 yaş ve üzeri y aşlılarda tedaviye kan basıncı ve böbrek fonksiyonlarının kontrol edilmesinden 
sonra başlanır.  
 Özel kullanım durumları  
 Böbrek yetmezliği:  
Kreatinin klerensi 60 ml/dak’dan düşük olan hastalarda kullanılmamalıdır. Bu hastalarda tek 
bileşenli ürünle bireysel doz ayarlaması önerilmektedir.  Karaciğer yetmezliği:  
Karaciğer yetmezliği olan hastalarda dikkatli  kullanılmalıdır.  
 Eğer COVERAM’ın etkisinin güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız gerekenden daha fazla COVERAM kullandıysanız  
COVERAM’dan  kullanmanız gerekenden fazlasını kullanmışsanız bir doktor veya eczacı ile 
konuşunuz. Çok fazla tablet kullandıysanız en yakın acil servise gidiniz veya doktorunuzu bilgilendiriniz. Aşırı doz alımında en çok karşılaşılan etki düşük kan basıncıdır. Belirgi n düşük kan basıncı 
(baş dönmesi veya bayılma gibi belirtiler) durumunda uzanıp bacakları yukarı kaldırmak iyi gelecektir.  
Aldıktan sonra 24- 48 saate kadar nefes darlığına neden olan, akciğerlerinizde aşırı sıvı 
birikmesi (pulmoner ödem) gelişebilir.  COVE RAM’ı kullanmayı unutursanız  
Düzenli tedavi daha iyi etki göstereceği için ilacınızı her  gün almanız önemlidir. Bununla 
birlikte, eğer CO VERAM’ı n bir dozunu almayı unutursanız, sonraki dozu her zamanki saatinde 
alınız.  
Unutulan dozları dengelemek için çift  doz almayınız. 
 COVERAM ile tedavi sonlandırıldığında oluşabilecek etkiler  
Yüksek kan basıncının tedavisi ömür boyu olduğu için bu ilacı kesmeden önce doktorunuza danışmalısınız.  
Bu ilaç ile ilgili herhangi bir sorunuz varsa doktor veya eczacınıza danışınız.  
 4. Olası yan etkiler nelerdir?  7 
 Tüm ilaçlar gibi, COVERAM’ın içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, COVERAM 'ı kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne ba şvurunuz : 
 
• Ani hırıltı, göğüs ağrısı, nefes darlığı veya solunum güçlüğü, 
• Göz kapakları, yüz veya dudaklarda  şişme ,  
• Dil ve boğazda  solunumda büyük güçlüğe neden olan şişme , 
• Geniş cilt d öküntüsünü içeren şiddetli cilt reaksiyonla rı, ürtiker, tüm vücudunuzda 
cildinizin kızarması, şiddetli kaşıntı, cildin kabarcıklanması, soyulması ve şişmesi, mukoz membranlarda  inflamasyon (Stevens Johnson S endrom u, toksik epidermal 
nekroliz) veya diğer alerjik reaksiyonlar,  
• Ciddi baş dönmesi veya baygınlık, 
• Kalp krizi, a lışılmadık derecede hızlı veya düzensiz kalp atımı, göğüs ağrısı (anjina) , 
• Çok kötü hissedilmesiyle birlikte şiddetli karın ve sırt ağrısına neden olabilen pankreas  
iltihabı,  
 Bunların hepsi çok ciddi yan etkilerdir. Eğer bunlardan sizde mevcut ise, sizin COVERAM’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir . 
 Diğer yan etkiler:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1 inde görülebilir. 
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla görülebilir.  
Seyrek   : 1.000 hastanın birinden az , fakat 10.000 hastanın birinden fazla  görülebilir. 
Çok seyrek   : 10.000 hastanın birinden az görülebilir.  
Bilinmiyor   : eldeki verilerden hareketle tahmin edilemiyor  
 
Aşağıdaki yaygın yan etkiler rapor edilmiştir. Bu yan etkilerden herhangi biri sorunlara yol 
açarsa veya bir haftadan uzun sürerse doktorunuza danışınız.  Çok yaygın:  
Ödem (sıvı birikimi)  
 Yaygın:  Baş ağrısı , sersemleme hissi , uyuklama hali (özellikle tedavi başlangıcında), vertigo  (baş 
dönmesi) , bacaklarda hissizlik veya karıncalanma hissi, görme bozuklukları (çift görme dahil), 
tinnitus (kulaklarda uğultu), kalp çarpıntısı (kalp atımının farkına varılması), kızarma (yüzde sıcaklık hissi) , düşük kan basıncı nedeniyle baş dönmesi , öksürük, nefes darlığı  , bulantı (hasta 
hissetme) , kusma  (hasta olma) , karın ağrısı, t at duyusunda bozukluk, hazımsızlık  veya sindirim 
güçlüğü, tuvalet alışkanlıklarında değişiklik, i shal, kabızlık , alerjik reaksiyonlar (deride 
döküntüler, kaşıntı gibi) , kas krampları , yorgunluk hissi , güçsüzlük, ayak bileğinde şişme 
(periferal ödem).  
 Rapor edilmiş olan diğer yan etkiler aşağıdaki listede yer almaktadır. Eğer bunlardan birisi kötüleşirse ya da bu listede yer almayan herhangi bir yan et ki ile karşılaşırsanız lütfen 
doktorunuza veya eczacınıza söyleyiniz.   Yaygın olmayan:  8 
 Ruh hali dalgalanmaları, anksiyete (kaygı) , depresyon (ruhsal çöküntü), uykusuzluk, uyku 
bozuklukları, titreme, baygınlık, ağrı duyumsamada azalma, düzensiz kalp atımı, rinit (tıkalı 
veya akıntılı burun), saç dökülmesi, deride kırmızı döküntüler, deride renk değişimi , sırt ağrısı, 
artralji ( eklem ağrısı ), miyalji (kas ağrısı),  göğüs ağrısı, idrara çıkma güçlüğü, geceleri idrara 
çıkma ihtiyacında  artış, idrara çıkma sıklığında artış, ağrı, kötü hissetme,  bronkospazm 
(göğüs te sıkışma , nefes darlığı ve hırıltı) ağız kuruluğu, anjiyoödem (yüzün veya dilin şişmesi, 
solunum güçlüğü gibi belirtiler) , deri boyunc a kabarcık kümeleri oluşması,  böbrek 
rahatsızlıkları, iktidarsızlık, aşırı terleme, eozinofil lerin (bir tür beyaz kan hücresi) yükselmesi , 
erkeklerde göğüslerde rahatsızlık veya büyüme, kilo alma veya verme , taşikardi (hızlı kalp 
atımı), vaskülit (kan damarlarının iltihaplanması), ışığa duyarlılık reaksiyonları (derinin güneşe 
karşı hassasiyetinde artış), ateş, düşme, laboratuvar parametrelerinde değişiklik: tedavi bırakıldığında geri dönüşlü yüksek kan potasyum düzeyleri, düşük sodyum düzeyleri, şeker hastalarında hipoglisemi (düşük kan şekeri seviyeleri), kanda üre artışı ve kanda kreatinin artışı . 
 Seyrek:  
Akut böbrek yetmezliği; UADHS  (uygunsuz antidiüretik hormon salgılanması) adı verilen bir 
durumun be lirtileri: koyu renkli idrar, hasta hissetme (bulantı) veya hasta olma (kusma), kas 
krampları, konfüzyon (zihinsel karışıklık) ve nöbetler; idrar çıkışında azalma ya da idrar çıkışı 
olmaması, psöriyazisin (sedef hastalığı) kötüleşmesi, laboratuvar parametr elerinde 
değişiklikler: karaciğer enzimlerinde artış, yüksek serum bilirubin düzeyleri . 
 Çok seyrek:  
Kardiyovasküler bozukluklar (anjina (göğüs ağrısı), kalp krizi ve inme), eozinofilik pnömoni (çok nadir görülen bir zatüre cinsi), göz kapaklarında, yüzde veya dudaklarda şişme, nefes 
almada güçlüğü neden olan dil ve boğazda şişme, yoğun deri döküntüsü dahil ciddi  deri 
reaksiyonları, kurdeşen, vücut  genelinde kızar ıklık şiddetli kaşıntı, derinin su toplaması, 
soyulması ve şişmesi, muköz membranların inflamasyonu (Stevens Johnson Sendromu) , 
eritema multiforme ( yüz, kol ve bacaklarda kırmızı kaşıntılı kabarcıklarla başlayan deri 
döküntüsü), ışığa duyarlılık, kırmızı ve beyaz kan hücrelerinin sayısının azalması  gibi kan 
değerleri nde değişiklikler , hemoglobin düzeyinde azalma, kan pulcukları (platelet) sayısında 
azalma, kan hastalıkları , çok kötü hissedilmesiyle birlikte şiddetli karın ve sırt ağrısına neden 
olabilen pankreas iltihabı , anormal karaciğer fonksiyonu, karaciğer iltihaplanması (hepatit),  
deride sararma (sarılık), bazı tıbbi testlerde etkili olabilen karaciğer enzimi artışı, karında 
şişkinlik (gastrit), güçsüzlüğe  neden olabilen sinir hastalıkları,  karıncalanma veya uyuşma,  kas 
tonusunda artış, dişetlerinde şişme, yüksek kan şekeri (hiperglisemi).  
 Bilinmiyor:  
Titreme, katılık, ifadesiz (maske benzeri) yüz, yavaş hareket etme ve sürüklenerek dengesiz yürüme, toksik epidermal nekroliz, e l veya ayak parmaklarında renk değişikliği, uyuşma, ağrı 
(Raynaud fenomeni).  
 Bu belirtiler sizde mevcutsa mümkün olan en kısa sürede doktorunuz ile temasa geçiniz.  
 Bu yan etkilerden herhangi biri ciddileşirse veya bu kullanma talimatında bahsi geçmeyen 
herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda  
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijila ns Merkezi 9 
 (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   5. COVERAM’ın s aklanması  
 COVERAM’ı çocukların göremeyeceği, erişemeyeceği  yerlerde ve ambalajında saklayınız. 
25ºC altındaki oda sıcaklığında saklanmalıdır.   Son kullanma tarihiyle uyumlu olarak kullanınız.  Ambalajdaki son kullanma tarihinden sonra COVERAM ’ı kullanmayınız .  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  Ruhsat Sahibi:  
LES LABORATOIRES SERVIER – FRANSA lisansı ile,  
Servier İlaç ve Araştırma A.Ş. Beybi Giz Kule, Meydan Sok. No. 1 Kat: 22- 23 
Maslak, İstanbul  
Tel : 0212 329 14 00 
Faks  : 0212 290 20 30  
  Üreti m yeri : İlko İlaç San. Ve Tic. A.Ş. 
         42050 Selçuklu/Konya  
  Bu kullanma talimatı …….  tarihinde onaylanmıştır.      
 
 
 