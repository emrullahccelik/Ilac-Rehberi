1 / 9  KULLANMA TALİMATI  
 
BUDENOFALK  3 mg enterik  kaplı  mikropellet  içeren  kapsül 
Ağızdan alınır.  
 
• Etkin  madde : Her bir kapsül 3 mg budesonid içerir.  
• Yardımcı maddeler: Povidon K25, laktoz monohidrat (inek sütü kaynaklı), sukroz, talk, 
mısır nişastası, Eudragit L 100 (metakrilik asit metil metakrilat kopolimeri (1:1)), Eudragit 
S 100 (metakrilik asit metil metakrilat kopolimeri (1:2)), Eudragit RS  (amonyum 
metakrilat kopolimeri (tip B)), Eudragit RL (amonyum metakrilat kopolimeri tip A), trietil 
sitrat, titanyum dioksit, saf su, jelatin (sığır jelatini), eritrosin, siyah demir oksit, kırmızı demir oksit, sodyum lauril sülfat. 
 
 
 
Bu Kullanma  Talimatında:  
 
1. BUDENOFALK  nedir  ve ne için kullanılır?  
2. BUDENOFALK’ı  kullanmadan  önce  dikkat edilmesi gerekenler  
3. BUDENOFALK  nasıl  kullanılır?  
4. Olası  yan etkiler  nelerdir?  
5. BUDENOFALK’ın saklanması  
 
Başlıkları yer almaktadır.  
 
1. BUDENOFALK  nedir  ve ne için kullanılır?  
 
- BUDENOFALK beyaz  yuvarlak  pelletler  içeren  pembe sert  kapsüldür. Etkin  madde 
olarak budesonid içerir. 
- BUDENOFALK;  “lokal  kullanılan  kortikosteroidler” olarak adlandırılan  “intestinal 
anti-enflamatuvar” grubuna dahil bir ilaçtır.  
- BUDENOFALK içinde 10 kapsüllük blister  bulunan, toplam 50 ve 100 kapsül  içeren 
kutularda kullanıma sunulmaktadır. Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa  lütfen,  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  
2 / 9  BUDENOFALK  ; 
- İnce bağırsağın (ileum) bir bölümünü ve/veya kalın bağırsağın (çıkan kolon) bir 
bölümünü etkileyen hafif ve orta şiddette kronik bağırsak iltihabının (Crohn 
hastalığının) akut ataklarının tedavisinde, 
- Mikroskopik kolit (Kronik sulu ishal semptomlarına sahip, kalın bağırsağın kronik iltihabiı ile karakterize, kollajenöz ve lenfositik kolit şeklinde alt türleri olan bir hastalık) tedavisinde, 
- Otoimmün  hepatit  (kronik karaciğer  iltihabı)  tedavisinde  kullanılır.  
 
2. BUDENOFALK’ı  kullanmadan önce dikkat  edilmesi  gerekenler 
BUDENOFALK’ı aşağıdaki durumlarda KULLANMAYINIZ  
Eğer;  
- Budesonid veya BUDENOFALK’ın içeriğinde yer alan  diğer bileşenlerden herhangi 
birine karşı aşırı duyarlılığınız varsa,  
- Ciddi  karaciğer  bozukluğunuz  (hepatik  siroz) varsa  kullanılmamalıdır.  
 
BUDENOFALK’ı  aşağıdaki  durumlarda  DİKKATLİ  KULLANINIZ  
Eğer,  
- Verem  (tüberküloz),  
- Yüksek kan basıncı,  
- Şeker  hastalığı (diyabet)  veya  ailenizde şeker  hastalığı  öyküsü,  
- Kemiklerde  kırılmaya  yatkınlık (osteoporoz),  
- Gastrik  [midede  bulunan]  veya  duodenal  [ince bağırsağın  mideyle  birleştiği yer] ülser 
(peptik ülser),  
- Göz içi basınç  artışı (glokom), göz merceği  bulutlanması  (katarakt)  şikayetleriniz  ya da 
ailenizde glokom öyküsü, 
- Ciddi  karaciğer  problemleri  varsa BUDENOFALK’ı  dikkatli  kullanmalısınız.  
Üst gastro -intestinal sistemi (mide -bağırsak  sistemi)  etkileyen  Crohn hastalığı olan kişilerde 
BUDENOFALK tedavisi uygun değildir. 
 
Bazen  bu hastalık  bağırsak  dışı semptomlara  (örn:  Cilt, göz veya  eklemleri etkileyen)  neden 
olabilir ancak BUDENOFALK tedavisi bunlara yanıt vermez.  
 
BUDENOFALK’ı  özellikle yüksek dozlarda ve  uzun sürelerde kullandığınızda, vücudun tüm 
bölgelerini etkileyebilen kortizon preparatlarının tipik etkileri oluşabilir (bkz. Bölüm 4). 
 
Ekstra  dikkat  edilmesi gereken  durumlar  
- Enfeksiyonunuz varsa  doktorunuza bildirin. Bazı enfeksiyonların belirtileri alışılmadık 
veya daha az belirgindir.  
- Suçiçeği veya zona geçirmediyseniz; bu durumda suçiçeği veya zona hastalıklarını geçirmekte olan kişilerle temastan kaçınmalısınız çünkü BUDENOFALK tedavisi sırasında bu hastalıklar daha ağır bir seyir izleyebilir. Suçiçeği veya zona hastaları ile  
temas durumunda derhal doktorunuz a gidiniz . 
- Kızamık  hikayeniz  yoksa  (geçirmediyseniz)  doktorunuza  bilgi veriniz.  
- Aşı yaptırmak  istiyorsanız  öncelikle  doktorunuzla  konuşunuz.  
3 / 9  - Tedavi sırasında operasyon geçirmek zorundaysanız, BUDENOFALK 
kullandığınızı doktorunuza bildiriniz. 
- Eğer  BUDENOFALK kullanımı öncesinde  kuvvetli bir kortizon preparatı  ile tedavi 
edildiyseniz, hastalığınızın semptomları ilaç değişim sürecinde geri gelebilir. Bu 
durumda doktorunuza danışınız. 
- Otoimmün hepatit tanısı aldıysanız doktorunuz düzenli olarak karaciğer 
değerlerinizi ölçecek ve ilacınızın dozunu belirleyecektir.  
- Eğer  bulanık görme  veya  diğer  görme  bozuklukları  meydana gelirse , doktorunuzla 
temasa geçiniz.  
 
BUDENOFALK kullanımı,  doping testlerinde  pozitif  sonuçlara neden  olabilir.  
 
Bu uyarılar,  geçmişteki  herhangi bir dönemde  dahi olsa sizin  için geçerliyse lütfen  doktorunuza 
danışınız.  
 
BUDENOFALK’ın  yiyecek  ve içecek  ile kullanılması 
 
Tüm  tedavi  süresince greyfurt suyu içmemelisiniz,  çünkü greyfurt  suyu budesonidin etkisini 
değiştirir.  
 
Hamilelik  
 
İlacı kullanmadan önce  doktorunuza veya eczacınıza  danışınız.  
 
Eğer  hamile  kalmak  istiyorsanız,  hamile  iseniz  veya hamile  olduğunuzdan şüpheleniyorsanız, 
BUDENOFALK’ı kullanmadan önce doktorunuza danışınız. 
 
BUDENOFALK’ı  yalnızca hamileliğiniz  boyunca  doktorunuz kullanmanızı söylediğinde 
kullanınız.  
 
Tedaviniz  sırasında hamile olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
 
İlacı kullanmadan önce  doktorunuza veya eczacınıza  danışınız.  
 
Budesonid anne sütüne az miktarlarda  geçer.  Eğer  emziriyorsanız,  BUDENOFALK’ı yalnızca 
doktorunuz kullanmanızı söylediğinde kullanınız. 
 
Araç  ve makine  kullanımı  
 
BUDENOFALK’ın araç ve makine kullanımın ı etkileme si beklenmemektedir . 
4 / 9  BUDENOFALK’ın  içeriğinde bulunan  bazı yardımcı  maddeler hakkında  önemli 
bilgiler  
 
BUDENOFALK, laktoz ve sukroz içerdiği için eğer daha önceden doktorunuz tarafından bazı 
şekerlere karşı intoleransınız (dayanıksızlığınız) olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar  ile birlikte  kullanımı  
 
Eğer aşağıdaki diğer ilaçlarla birlikte BUDENOFALK kullanıyorsanız, bu ilaçların etkileri 
değişebilir.  
 
- Digoksin gibi kardiyak  glikozidler  (kalp  fonksiyon bozukluğu tedavisinde kullanılan 
ilaçlar)  
- Diüretikler (vücuttan  fazla  sıvıyı  atmak  için kullanılan  ilaçlar)  
- Ketokonazol  ya da itrakonazol  (mantar  enfeksiyonları  tedavisinde kullanılan  ilaçlar)  
- Antibiyotikler  (enfeksiyonların tedavisinde  kullanılan  ilaçlar  (klaritromisin  gibi)) 
- Karbamazepin  (sara  tedavisinde kullanılan  ilaç)  
- Rifampisin  (verem  tedavisinde kullanılan  ilaç)  
- Östrojen  ya da oral kontraseptifler  (doğum  kontrol hapları)  
- Simetidin  (midedeki asit üretimini inhibe eden  ilaçlar)  
 
Bazı ilaçlar BUDENOFALK’ın etkilerini artırabilir ve bu ilaçları kullanıyorsanız doktorunuz 
sizi dikkatli bir şekilde izlemek isteyebilir (HIV için bazı ilaçlar da dahil olmak üzere: Ritonavir, kobisistat).  
 
BUDENOFALK’a ilave olarak kolestiramin (kandaki yüksek kolesterol düzeyinin 
düzenlenmesinde [hiperkolesterolomi] ve ayrıca ishal tedavisinde kullanılan bir ilaç) veya antiasit (hazımsızlık için kullanılan bir ilaç) verildiğinde, bu ilaçlar birbirinden en az 2 saat 
arayla alınmalıdır.  
Herhangi bir laboratuvar testi yaptırmadan önce BUDENOFALK aldığınızı doktorunuza bildirin. Testlerin sonuçları, BUDENOFALK kullanımından etkilenebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. BUDENOFALK  nasıl  kullanılır?  
 
Uygun kullanım  ve doz/uygulama sıklığı için talimatlar:  
 
Bu ilacı daima doktorunuzun söylediği gibi kullanın. Emin değilseniz doktorunuza veya eczacınıza danışın.  
 
Tavsiye edilen  doz: 
Crohn Hastalığı tedavisinde:  
(18 yaşından büyük erişkinlerde)  
Doktorunuz başka biçimde önermedikçe, yemeklerden önce günde üç defa (sabah, öğlen ve akşam) birer kapsül veya sabahları günde bir kez üç kapsül (her biri 3 mg budesonid içeren) alınız.  
5 / 9  Tedavi  süresi  
Tedaviniz yaklaşık 8 hafta sürmelidir.  
 
Mikroskopik kolit (kollajenöz  ve lenfositik  kolit)  tedavisinde:  
(18 yaşından büyük erişkinlerde)  
 
Akut  enflamasyon  tedavisi  
Doktorunuz başka  biçimde önermedikçe  sabahları  kahvaltıdan önce  günde bir kez üç kapsül 
alınız.  
 
İdame  tedavisi  
İdame tedavisi, ancak başlangıç tedavisi kesildikten sonra semptomlar yeniden ortaya  çıktığı 
takdirde başlatılmalıdır. Hastalığınızın seyrine bağlı olarak günde kaç kapsül almanız gerektiğine 
doktorunuz karar verecektir. Genellikle doz, günde bir kez sabahları alınan iki kapsüldür  
(toplamda günde 6 mg budesonid). Alternatif  olarak, birinci  günde sabah iki  kapsül ve ikinci günde 
sabah bir kapsül alınız (günde ortalama 4,5 mg budesonid miktarına karşılık gelecek şekilde). 
İlacınızı bu şekilde günde bir kez iki kapsül ve günde bir kez bir kapsüllük dozlar halinde 
dönüşümlü olarak almaya devam ediniz.  
 
Tedavi  süresi  
Akut  enflamasyon tedavisi yaklaşık 8 hafta sürmelidir.  
 
İdame tedavisinin süresi doktorunuz tarafından belirlenir. İdame tedavisi normalde en fazla 12 ay boyunca uygulanır. Endike olduğu takdirde, doktorunuz tedavi süresini uzatabilir. 
 
Otoimmün  hepatit  tedavisinde:  
(18 yaşından  büyük erişkinlerde) 
Akut enflamasyon tedavisi: 
Doktorunuz farklı şekilde önermediği sürece sabah, öğlen ve akşam olmak üzere günde 3 kez 
birer  kapsül alınız.  Laboratuvar sonuçlarınıza  göre doktorunuz ne kadar  süreyle günde 3 kapsül 
alacağınıza karar verecektir.  
 
İdame  tedavisi:  
Doktorunuz farklı şekilde önermediği sürece sabah ve akşam olmak üzere günde 2 kez birer kapsül alınız. Laboratuvar sonuçlarınıza göre doktorunuz ne kadar süreyle günde 2 kapsül alacağınıza karar verecektir.  
 
Tedavi  süresi  
Takip muayenelerinizin sonuçlarına dayalı olarak, doktorunuz bu ilacı ne kadar süre boyunca kullanmanız gerektiğine ve günde kaç kapsül almanız gerektiğine karar verecektir.  
 
Uygulama yolu ve metodu:  
 
- BUDENOFALK sadece  ağızdan  kullanım  içindir.  
- Kapsülleri  yemeklerden  yarım  saat önce  bol su ile (örneğin bir bardak su) çiğnemeden, 
bütün halinde yutunuz. 
- Eğer  yutma problemleriniz  varsa,  kapsülleri  açıp içindeki granülleri çiğnemeden  ve bol 
sıvı ile direkt alabilirsiniz. Bu durum, BUDENOFALK’ın etkililiğini azaltmaz.  
- BUDENOFALK aniden  değil, kademeli  olarak  kesilmelidir  (2 haftalık  bir süre 
boyunca).  
6 / 9  Değişik  yaş grupları:  
 
Çocuklarda  kullanımı:  
BUDENOFALK,  12 yaşın dan küçük çocuklarda  kullanılmamalıdır.  12 yaşından  büyük 
çocuklarda ise ilacın kullanımı ile ilgili sınırlı bilgi vardır.  
Yaşlılarda  kullanımı:  
Yaşlılarda  doz ayarlamasına ilişkin  herhangi  bir öneri  bilinmemektedir.  
 
Özel  kullanım durumları:  
Böbrek  yetmezliği/Karaciğer yetmezliği:  
 
Orta ve şiddetli karaciğer  bozukluğu olan hastalara  dikkat  edilmelidir; 
Karaciğer  fonksiyonları  aşırı derecede bozuk olan hastalar da, BUDENOFALK tedavisine 
başlanmamalıdır . 
Eğer  BUDENOFALK’ın  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  BUDENOFALK® kullandıysanız  
 
BUDENOFALK®’tan kullanmanız  gerekenden  fazlasını  kullanmışsanız  bir doktor  veya eczacı 
ile konuşunuz. 
 
Bir seferde çok fazla ilaç kullandıysanız, bir sonraki  dozunuzu reçetelendiği  gibi alınız.  Dozda 
azaltma yapmayınız. Şüphe  duyuyorsanız, bir doktora  başvurun, böylece  ne yapacağınıza karar 
verebilir; mümkünse ilacın kutusunu ve bu kullanma talimatını yanınıza alınız.  
 
BUDENOFALK’ı  kullanmayı  unutursanız  
 
Unutulan dozları  dengelemek için çift doz almayınız. 
 
Bir dozu kaçırırsanız, tedavinize öngörülen dozajla devam edin. Unutulan bir dozu telafi etmek 
için iki doz almayınız. 
 
BUDENOFALK  ile tedavi  sonlandırıldığındaki  oluşabilecek  etkiler  
 
BUDENOFALK tedavisini kesecekseniz veya erken sonlandıracaksanız her zaman 
doktorunuza danışınız. BUDENOFALK tedavisinin hemen kesilmemesi önemlidir çünkü sizi hasta yapabilir. İyi hissetmeye başlamanız halinde bile doktorunuz size kesmenizi  söyleyene 
kadar ilacınızı almaya devam edin. 
 
Bu ilacın  kullanımı hakkında  başka sorularınız  varsa,  doktorunuza  veya eczacınıza danışınız.  
 
4. Olası yan etkiler nelerdir?  
 
Tüm ilaçlar gibi BUDENOFALK’ın içeriğinde bulunan maddelere duyarlı olan kişilerde yan 
etkiler olabilir.  
7 / 9  Aşağıdakilerden  herhangi  birini  fark ederseniz,  hemen  doktorunuza  bildiriniz  veya size 
en yakın hastanenin acil bölümüne başvurunuz:  
 
- Enfeksiyon  
- Baş ağrısı  
- Depresyon, uyaranlara karşı aşırı duyarlı olma durumu, tepki gösterme yeteneği 
(irritabilite), neşe, güven, güçlülük gibi duyguların aşırı şekilde bulunması (öfori), 
huzursuzluk, endişe  (anksiyete)  veya  saldırganlık  (agresyon)  gibi davranış  değişiklikleri  
 
Bunların hepsi  ciddi  yan etkilerdir.  Acil tıbbi müdahale  gerekebilir. 
Ayrıca aşağıdaki yan etkiler gözlenmiştir:  
Çok yaygın:  (Tedavi  edilen  10 hastanın  1’inden fazla,  100 hastanın  1’inden az) 
Yaygın:  (Tedavi  edilen 10  hastanın  1’inden az ama 100 hastanın  1’inden fazla)  
Yaygın olmayan:  (Tedavi  edilen  100 hastanın  1’inden az ama 1.000 hastanın  1’inden fazla) 
Seyrek: (Tedavi edilen 1 .000 hastanın 1’inden az ama 10.000 hastanın 1’inden fazla)  
Çok seyrek:  (Tedavi  edilen  10.000 hastanın  1’inden az)  
Bilinmiyor: (Tedavi  edilen  hastalarda eldeki  verilerden  hareketle tahmin  edilemiyor)  
 
Yaygın:  
 
- Cushing sendromu - örn. yüzün  yuvarlaklaşması  ile kilo alımı,   glikoz toleransında 
azalma, yüksek kan şekeri, yüksek kan basıncı, dokularda sıvı tutulumu (örneğin 
şişmiş bacaklar), potasyum atılımının artması (hipokalemi), kadınlarda düzensiz periyotlar, kadınlarda  istenmeyen  tüylenme , cinsel  güçsüzlük, iktidarsızlık  (impotans), 
anormal laboratuvar bulguları (adrenal işlevin azalması), ciltte kırmızı çizgiler, akne.  
- Hazımsızlık,  sindirim güçlüğü (dispepsi), karın  ağrısı  
- Enfeksiyon riskinde artışı  
- Kas ve eklem  ağrısı,  kas güçsüzlüğü, kas seğirmesi  
- Kırılgan  kemikler  (osteoporoz)  
- Baş ağrısı  
- Depresyon, uyaranlara karşı aşırı duyarlı olma durumu, sinirlilik  (irritabilite) veya öfori 
(neşe, güven, güçlülük gibi duyguların aşırı şekilde bulunması) gibi ruh hali değişiklikleri 
- Aşırı  duyarlılık  reaksiyonlarından kızarıklıklar,  deride  kanamadan  kaynaklanan  kırmızı 
lekeler,  yara iyileşmesinde  gecikme, kontakt dermatit (temasla  ortaya çıkan deri 
hastalığı) gibi lokal deri reaksiyonlar ı 
 
Yaygın  olmayan:  
 
- Mide  veya  ince bağırsak ülserleri  
- Artan  fiziksel  aktivite  ile huzursuzluk, endişe  
Seyrek:  
 
- Bulanık görme  
- Pankreas  iltihabı  
- Kan dolaşımının  kötü olması  nedeniyle  kemik  kaybı  (osteonekroz)  
- Agresif  olma  durumu  
- Morarma  
8 / 9  Çok seyrek:  
 
- Çocuklarda  büyümenin yavaşlaması  
- Kabızlık  
- Ergenlerde, gözde  basınç  artışı (optik diskin şişmesi)  ile beyinde  basınç  artışı olması  
- Kan pıhtılaşma  riskinde artış,  kan damarlarının  iltihabı (uzun süreli  tedavi  sonrası  
kortizon kullanımının durdurulması ile bağlantılı olarak)  
- Yorgunluk, genel  hastalık  hissi 
 
Bunlar, steroid  ilaç tedavisinin tipik yan  etkileri olup, çoğu,  diğer  steroidler ile  tedaviler  için de 
beklenmektedir. Bu etkiler doza,  tedavinin süresine,  birlikte  veya daha önce diğer  kortizon 
preparatlarıyla tedaviye ve kişisel duyarlılığa bağlı olarak meydana gelebilir. BUDENOFALK 
tedavisine başlamadan önce daha kuvvetli bir kortizon preparatı ile tedavi edildiyseniz, ilaç değiştirildiğinde belirtiler tekrar ortaya çıkabilir.  
 
Yan etkilerin  raporlanması  
 
Kullanma  Talimatında  yer alan veya almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan “İlaç  Yan Etki Bildirimi”  ikonuna tıklayarak  ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış olacaksınız. 
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. BUDENOFALK’ın  saklanması  
 
BUDENOFALK’ı  çocukların göremeyeceği,  erişemeyeceği  yerlerde ve ambalajında saklayınız.  
 
25°C altındaki  oda sıcaklığında saklayınız.  
 
Son kullanma  tarihiyle  uyumlu olarak kullanınız  
 
Ambalajdaki son kullanma tarihinden sonra BUDENOFALK’ı  kullanmayınız.  
 
Orijinal ambalajında  saklayınız.  
 
Eğer üründe  ve/veya  ambalajında  bozukluklar  fark ederseniz  BUDENOFALK’ı 
kullanmayınız.  
 
Son kullanma tarihi geçmiş  veya kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
 
Ali Raif İlaç San. A.Ş. 
Kağıthane / İSTANBUL  
9 / 9  Üretim yeri: 
 
Dr. Falk Pharma  GmbH / Almanya  lisansıyla, 
Losan Pharma GmbH  
Neuenburg  Almanya  
 
 
Bu kullanma talimatı .../../….tarihinde  onaylanmıştır. 
