1/7  KULLANMA TALİMATI  
 
SEPARMOL  ZERO 160 mg+1  mg/5  mL şurup   
Ağız yoluyla alınır.  
 
Etkin  madde:  Her 1 ölçek (5 mL'de); 160 mg parasetamol,  1 mg  klorfeniramin  maleat  içerir.  
 
Yardımcı  maddeler:  Sodyum benzoat, sodyum sitrat dihidrat, sodyum sakkarin, sitrik asit 
monohidrat, sodyum klorür, polivinilprolidon K30, hidroksi etil selüloz, sorbitol (%70) 
(E420), gliserin, polietilen glikol, çilek aroması, tutti frutti aroması ve saf su içerir.  
 
 
 
Bu Kullanma  Talimatında:  
1. SEPARMOL  ZERO  nedir  ve ne için kullanılır?  
2. SEPARMOL  ZERO ’yu kullanmadan  önce dikkat  edilmesi gerekenler  
3. SEPARMOL  ZERO  nasıl  kullanılır?  
4. Olası  yan etkiler  nelerdir?  
5. SEPARMOL  ZERO ’nun  saklanması  
 
Başlıkları  yer almaktadır.  
 
1. SEPARMOL  ZERO  nedir ve ne için kullanılır?  
SEPARMOL  ZERO  açık somon renkli, berrak şurup formunda bir ilaçtır.  
 
SEPARMOL  ZERO , bir ağrı kesici ve ateş düşürücü (parasetamol) ve bir   antihistaminik 
(klorfeniramin maleat) olmak üzere iki etkin madde içeren kombine bir ilaçtır.  
 
SEPARMOL  ZERO , 100 m L şurup içeren amber renkli cam şişelerde, 5 m L'lik ölçek ve 
kullanma talimatı ile birlikte sunulmaktadır.  
 
SEPARMOL  ZERO , grip, soğuk algınlığı gibi durumlarda ortaya çıkan; ateş, burun akıntısı, 
kırıklık hali ve minör adale ağrıları, genizde kaşıntı gibi semptomların tedavisinde kullanılır.  
 
2. SEPARMOL  ZERO ’yu kullanmadan önce dikkat edilmesi gerekenler  
SEPARMOL  ZERO ’yu aşağıdaki durumlarda KULLANMAYINIZ  
    Eğer kullanan kişinin;  
• Etkin  maddeler  veya  SEPARMOL  ZERO ’nun içerdiği  maddelerden  herhangi  birine  
karşı  (bkz.  yardımcı  maddeler listesi)  alerjisi  (aşırı  duyarlılık) varsa  
• Şiddetli  karaciğer (Child -Pugh  kategorisi  > 9) veya  böbrek  hastalığı  varsa  
• Monoaminoksidaz  inhibitörleri  (depresyon  tedavisinde  kullanılan  ilaçlar) ile tedavi  Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya  ihtiyaç duyabilirsiniz.  
• Eğer  ilave sorularınız olursa, lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük doz kullanmayınız.  
2/7  görüyorsa veya  bu ilaçlarla  gördüğü  tedavinin  kesilmesini takiben  henüz  2 hafta  
geçmediyse  
• 2 yaşın  altında kullanılmamalıdır.  
 
SEPARMOL  ZERO ’yu aşağıdaki  durumlarda  DİKKATLİ  KULLANINIZ  
Eğer kullanan  kişide;  
• SEPARMOL  ZERO  kansızlığı  (anemisi)  olanlarda,  akciğer  hastalarında,  karaciğer  ve 
böbrek  fonksiyon  bozukluğu  olan hastalarda  doktor  kontrolü  altında  dikkatli  
kullanılmalıdır.  
• Parasetamol  ilk kez kullan ılıyorsa  veya daha  önce  kullanılma  hikayesi  varsa,  kullanımın  
ilk dozunda  veya  tekrarlayan  dozlarında  deride  kızarıklık,  döküntü  veya  bir deri 
reaksiyonu  oluşabilmektedir.  Bu durumda  doktor  ile irtibata  geçilerek  ilacın  
kullanımının  bırakılması  ve alternatif  bir tedaviye  geçilmesi  gerekmektedir.  
Parasetamol  ile deri reaksiyonu  gözlenen  kişi bir daha  bu ilacı veya parasetamol  içeren  
başka  bir ilacı kullanmamalıdır.  Bu durum,  ciddi  ve ölümle  sonuçlanabilen  Stevens -
Johnson  sendromu  (ciltte  ve göz çevresinde  kan oturması,  şişlik  ve kızarıklıkla  
seyreden  iltihap),  toksik  epidermal  nekroliz  (deride  içi sıvı dolu kabarcıklarla  seyreden  
ciddi  bir hastalık)  ve akut jeneralize  ekzantematöz  püstüloz  (yüksek  ateşin  eşlik ettiği  
akut yaygın  döküntülü  içi cerahat  dolu küçük  kabarcıklar) dahil cilt reaksiyonlarına 
neden olabilmektedir.  
• Parasetamol  veya klorfeniramin  maleat  içeren  diğer  ilaçların  SEPARMOL  ZERO  ile eş 
zamanlı  kullanımından  kaçınılmalıdır.  
• Karaciğer  enzimlerinde  yükselme  ve gelip  geçici  sarılıkla  karakterize  kalıtsal  bir 
hastalık  olan Gilbert  sendromu  varsa  
• Glukoz  6-fosfat  dehidrojenaz  enzim  eksikliğiniz  varsa  (kırmızı  kan hücrelerini  
oksidasyon  reaksiyonları  denen hasar  verici  durumdan  koruyan proteinin  eksikliği)  
• SEPARMOL  ZERO ’nun etkin maddelerinden  parasetamol  birden  (akut) yüksek  doz 
verildiğinde ciddi karaciğer toksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır. Alkol alan kişilerde karaciğer 
zehirlenmesi (hepatotoksisite) riski nedeniyle günlük alınan parasetamol dozunun         
2000 mg’ı aşmaması gerekir.  
• SEPARMOL  ZERO ’yu önerilenden daha uzun ya da daha yüksek dozda kullanmayınız.  
SEPARMOL  ZERO  önerilen dozların ve sürenin üzerinde kullanıldığında karaciğer 
hasarına ve böbrek yetmezliğine neden olabilen parasetamol maddesini içermektedir.  
• 3-5 gün içinde yeni şikayetlerin oluşması ya da ağrının ve/veya ateşin azalmaması halinde  
• SEPARMOL  ZERO  kullanmaya son veriniz ve bir doktora danışınız.  
• 2 yaşın altındaki çocuklarda zorunlu tıbbi gerekçe olmadan kullanılmamalıdır.  
 
Bu  uyarılar,   geçmişteki   herhangi   bir  dönemde   dahi  olsa  sizin  için  geçerliyse   lütfen  
doktorunuza  danışınız.  
 
SEPARMOL  ZERO ’nun  yiyecek  ve içecek  ile kullanılması  
SEPARMOL  ZERO  alkolle  birlikte  kullanılırsa  karaciğer  hasarına  neden  olabileceğinden  bu 
ürünü  kullanırken  alkollü  içecekler kullanılmamalıdır.  
 
Araç ve makine kullanımı  
SEPARMOL  ZERO  uyuşukluğa  neden  olabilir.  Bu nedenle  araç ve makine  kullanılacaksa  
dikkatli  olunmalıdır.  
 
3/7  SEPARMOL  ZERO ’nun içeriğinde  bulunan  bazı yardımcı  maddeler  hakkında  önemli  
bilgiler  
SEPARMOL  ZERO , her 5 mL başına 8 mg sodyum benzoat içerir. Sodyum benzoat, yeni 
doğmuş bebeklerde (4 haftalık olana kadar) sarılık riskini arttırabilir.   
 
SEPARMOL  ZERO ’nun her dozu  1 mmol  (23 mg)’dan  daha az sodyum  içerir ; yani aslında 
“sodyum içermez”.  
 
SEPARMOL  ZERO, her 5 mL başına 1000 mg sorbitol içerir.  
 
Sorbitol bir fruktoz kaynağıdır. Eğer daha önceden doktorunuz tarafından sizin (veya 
çocuğunuzun) bazı şekerlere karşı intoleransınızın olduğu söylenmişse veya eğer size (veya 
çocuğunuzda) glikozun vücut tarafından parçalanamadığı nadir bir genetik hastalık olan kalıtsal 
fruktoz intoleransı hastalığı teşhisi konmuşsa  5 mg/kg/gün üzeri dozlarda SEPARMOL  
ZERO’yu  almadan (veya çocuğunuz almadan) önce doktorunuzla temasa geçiniz.  
 
SEPARMOL  ZERO, 140 mg/kg/gün üzeri dozlarada, sorbitol gastrointestinal rahatsızlığa ve 
hafif derecede laksatif etkiye neden olabilir.  
 
Diğer ilaçlar ile birlikte  kullanımı  
Bazı ilaçlar  ile birlikte  kullanıldığında  SEPARMOL  ZERO ’nun etkisi  değişebilir.  Çocuğunuz  
aşağıdaki  ilaçları  kullanıyorsa lütfen  doktorunuza  söyleyiniz:  
 
Eğer çocuğunuz:  
• Klorfeniramin   maleat   veya   parasetamol   içeren   başka   bir  ilaç  kullanıyorsa,   
SEPARMOL  ZERO  kullanılmamalıdır.  
• Mide  boşalmasında gecikme  yaratan ilaçlar  (örn:  propantelin  vb.) 
• Mide  boşalmasını  hızlandıran  ilaçlar  (örn:  metoklopramid  gibi) 
• Antidepresan  ilaçlar (ruhsal çöküntü  tedavisinde kullanılan bazı ilaçlar)  
• Antibiyotik  olarak  kloramfenikol kullanılması  
• Karaciğer  enzimlerini  uyaran  ilaçlar (örn: rifampisin)  
• Fenobarbital  gibi bazı uyku ilaçları  
• Fenitoin,  karbamazepin  gibi sara hastalığında kullanılan  bazı ilaçlar  
• Varfarin  ve kumarin türevi kan pıhtılaşmasını  engelleyen  ilaçlar  
• Zidovudin  (AIDS  hastalığında kullanılan  bir ilaç) 
• Domperidon  (bulantı -kusma tedavisinde kullanılır)  
• Alkol  
• Bulantı  ve kusmanın  önlenmesi için kullanılan  ilaçlar (tropisetron  ve granisetron)  
• Sarı kantaron  (St. John’s  Wort -Hypericum  perforatum , hafif ve orta şidde tteki 
depresyon  tedav isinde kullanılır)  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar hakkında  bilgi veriniz.  
 
3. SEPARMOL  ZERO  nasıl kullanılır?  
Uygun  kullanım  ve doz/uygulama  sıklığı için talimatlar:  
Doktor tarafından  başka  şekilde tavsiye  edilmediği  takdirde aşağıdaki  dozlarda kullanınız:  
 
2-6 yaş: Günde 4 -6 saat ara  ile 1 ölçek  (5 mL) 
6-12 yaş: Günde 4 -6 saat ara ile 2 ölçek (10 mL) 
4/7   
2 yaşın  altındaki  çocuklarda  kullanılmamalıdır.  Günde 4 dozdan fazla kullanmayınız.  
 
SEPARMOL  ZERO ’yu 5 günden  uzun süreli  kullanmayınız.  
 
Alkol  alan kişilerde  karaci ğer zehirlenmesi  (hepatotoksisite)  riski nedeniyle  günlük  alınan 
parasetamol  dozunun 2000 mg’ı aşmamas ı gerekir.  
 
Uygulama  yolu  ve metodu:  
SEPARMOL  ZERO  ağız yoluyla kullanılır.  
SEPARMOL  ZERO ’yu yemeklerden  önce  veya yemeklerden  sonra  kullanabilirsiniz.  
 
Değişik  yaş grupları:  
Yetişkinlerde kullanımı:  
12 yaşın  üzerindeki  çocuklar ve yetişkinlerde:  Günde  4-6 saat ara ile 4 ölçek (20 ml) 
 
Yaşlılarda  kullanımı:  
SEPARMOL  ZERO  60 yaşın  üzerindeki  hastalarda  kullanılmamalıdır.  
 
Özel  kullanım  durumları:  
Böbrek/Karaciğer yetmezliği:  
SEPARMOL  ZERO , karaciğer  veya böbrek  yetmezliği  olan hastalarda  kullanılırken  dikkatli  
olunmalıdır.  
 
SEPARMOL  ZERO , şiddetli karaciğer veya böbrek yetmezliği olan hastalarda  
kullanılmamalıdır.  
 
Eğer  SEPARMOL  ZERO ’nun etkisinin  çok güçlü  veya zayıf olduğuna  dair bir izleniminiz  var 
ise doktorunuz  veya eczacınız  ile konuşunuz.  
 
Kullanmanız gerekenden  daha  fazla SEPARMOL  ZERO  kullandıysanız  
Doz aşımı  durumlarında  solgunluk,  bulantı  ve kusma  görülen  erken  belirtilerdir.  Ancak  bazı 
durumlarda  saatlerce  belirti  görülmeyebilir.  Bu nedenle  aşırı doz veya kazayla  ilaç alma  
durumlarında  derhal  doktorunuza  haber  veriniz  veya  hastaneye  başvurunuz.  Akut  (kısa  
sürede)  yüksek  doz alındığında  karaciğer  zehirlenmesine  yol açabilir.  Aşırı  dozun zararı  alkolik  
karaciğer  hastalarında  daha yüksektir.  Parasetamol  doz aşımı  hemen  tedavi  edilmelidir.  
 
Doz aşımında karşılaşılan  etkiler olası  yan etkiler  bölümünde  listelenen  etkilerle benzerdir.  
 
SEPARMOL  ZERO ’yu kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 
SEPARMOL  ZERO ’yu kullanmayı  unutursanız  
Eğer  SEPARMOL  ZERO ’nun  bir dozunu  çocuğunuza  vermeyi  unutursanız,  hatırladığınız  anda 
dozu  veriniz  ve 6 saat sonra  gerekiyorsa  (doktorunuzun  önerisi  doğrultusunda)  dozu  
tekrarlayınız.  
 
Unutulan  dozları dengelemek için  çift doz almayınız.  
 
 
5/7  SEPARMOL  ZERO  ile tedavi  sonlandırıldığındaki  oluşabilecek  etkiler  
İlacınızı  doktorunuzun  söylediği  süre zarfınca  kullanın.  Herhangi  bir olumsuz  etki göstermesi  
beklenmez.  
 
4. Olası yan etkiler nelerdir?  
Tüm  ilaçlar  gibi, SEPARMOL  ZERO ’nun içeriğinde  bulunan  maddele re duyarlı  olan kişilerde  
yan etkiler olabilir.  
 
Aşağıdakilerden  biri olursa,  SEPARMOL  ZERO ’yu kullanmayı  durdurunuz  ve 
DERHAL  doktorunuza  bildiriniz  veya  size en yakın  hastanenin  acil bölümüne  
başvurunuz:  
• Ciltte  kızarıklık,  kaşıntı,  ürtiker (kurdeşen)  
• Deri döküntüleri  gibi alerjik  cilt reaksiyonları  
• Alerjik  ödem  ve anjiyoödem (alerji  sonucu  yüz ve boğazda  şişme)  
• Akut  jeneralize  eksantematöz  püstülozis  (yüksek  ateşin  eşlik ettiği  akut yaygın  döküntülü  
içi cerahat  dolu küçük  kabarcıklar)  
• Eritema  multiform  (genelde  kendiliğinden   geçen,   el,  yüz  ve  ayakta   dantele   benzer  
kızarıklık  oluşturan,  aşırı duyarlılık  durumu)  
• Stevens -Johnson  sendromu  (ciltte  ve göz çevresinde  kan oturması,  şişlik  ve kızarıklıkla  
seyreden  iltihap)  
• Lyell    sendromu   (Fatal    sonuçlar    dahil    toksik   epidermal    nekroliz,    ilaç   ve   çeşitli  
enfeksiyonlara bağlı  olarak  gelişebilen  bir deri hastalığı)  
• Kalp  atışlarında düzensizlik (aritmi) veya hızlanma,  çarpıntı  
• Karaciğer işlev  bozuklukları  
• Çok miktarda  alındığında  kansızlık,  uzun  süreli  kullanımında  kan hücrelerinin  sayısında  
azalma (trombositopeni,  trombositopenik  purpura,  lökopeni,  nötropeni,  pansitopeni)  
• Beyaz  kan hücrelerinin  sayısında  azalma (agranülositoz)  
• Astım  ve nefes  darlığı  
• Çok miktarda alındığında  karaciğerde bozukluk  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin 
SEPARMOL  ZERO ’ya karşı  ciddi  alerjiniz  var demektir.  Acil tıbbi müdahaleye  veya 
hastaneye  yatırılmanıza  gerek  olabilir.  
 
Bu çok ciddi  yan etkilerin  hepsi  oldukça seyrek  görülür.  
Yan etkiler  görülme sıklıklarına  göre aşağıdaki  şekilde  sıralanmıştır.  
Çok yaygın:  10 hastanın  en az birinde  görülebilir  
Yaygın:  10 hastanın  birinden  az, fakat  100 hastanın  birinden fazla görülebilir.  
Yaygın  olmayan:  100 hastanın  birinden  az, fakat  1000 hastanın  birinden fazla  görülebilir.  
Seyrek:  1000   hastanın    birinden   az,   fakat    10.000   hastanın   birinden    fazla  
görülebilir.  
Çok seyrek:  10000 hastanın  birinden  az görülebilir.  
Bilinmiyor:  Eldeki  verilerden  hareketle  sıklık derecesi  tahmin  edilemiyor  
 
Yaygın:  
• Baş ağrısı, baş dönmesi,  uykululuk  hali 
• Üst solunum  yolu enfeksiyon  belirtileri  
6/7  • Bulantı,  kusma,  gaza bağlı mide -barsakta şişkinlik, karın  ağrısı,  kabızlık  
 
Yaygın  olmayan:  
• Mide -bağırsak  kanaması  
• Böbreklerde  yetmezliğe  yol açabilen  böbrek hasarı  
 
Seyrek:  
• Kan pulcuğu  sayısında  azalma  (trombositopeni),  akyuvar  sayısında  azalma  (lökopeni),  kan 
hücrelerinde  azalma  (pansitopeni),  kansızlık  (anemi),  hemolitik  anemi  gibi kan sayım  
değişiklikleri  
• Deri döküntüsü,  kaşıntı,  alerjik  ödem,  yüzde,  dilde  ve boğazda  şişlik  (anjiyoödem),  yaygın  
akıntılı  döküntüler  (akut  jeneralize  ekzantematöz  püstülozis),  el, yüz ve ayakta  dantele  
benzer kızarıklık  oluşturan,  aşırı duyarlılık  (eritema multiform),  ürtiker (kurdeşen)  
• Alerjik  reaksiyonlar,  anaflaktik  şok (el, ayak,  yüz ve dudakların  şişmesi  ya da özellikle  
boğazda nefes  darlığına  yol açacak  şişme)  
• Akciğerde  nefes  darlığına  yol açacak  astım  benzeri  belirtiler  (bronkospazm),  bronşiyal  
salgılarda kalınlaşma  
• İştahsızlık  
• İshal  
• Depresyon,  kabuslar  
• İritabilite (uyaranlara karşı aşırı duyarlı  olma  durumu),  konsantre olamama  
• Bulanık  görme  
• Kulak  çınlaması  
• Halsizlik,  göğüs  sıkışması  
• Karaciğer hasarı,  sarılık dahil  hepatit  (karaciğer iltihabı)  
• Kalp  atımının  hızlanması  (taşikardi)  
• Düşük  tansiyon  (hipotansiyon)  
• Kalp  ritm bozuklukları,  kalp çarpıntısı  
• İritasyonlu  veya  iritasyonsuz  deri döküntüleri  
• Stevens -Johnson   sendromu   (cilt  ve  mukoza  zarının  ilaç  veya   enfeksiyona   karşı   ciddi  
şekilde reaksiyon  gösterdiği  bir rahatsızlıktır)  
• Toksik  epidermal  nekroliz  (Lyell  sendromu)  (ilaç ve çeşitli  enfeksiyonlara  bağlı  gelişebilen  
deri hastalığı)  
 
Bilinmiyor:  
• Merkezi   sinir  sisteminde   uyarılma,   beyinde   iltihaplanma   (ensefelopati),   uykusuzluk,  
titreme  
• Hafif  sersemlikten  derin  uykuya  kadar  değişen  yatışma  hali, çocuklarda  paradoksikal  
eksitasyon  (vücut/organların  uyarılması),  yaşlılarda  konfüzyonel  psikoz  (bilinç  
bulanıklığıyla seyreden  sinirsel bozukluk)  
• Eksfoliyatif   dermatit   (deride   kızarıklık   ve  pullanma)   dahil  alerjik   reaksiyonlar,   ışığa  
duyarlılık,  deri reaksiyonları  
• Pozitif alerji  testi 
• Ağız  kuruluğu  
• Kas seğirmesi  ve inkoordinasyonu  (koordinasyonun bozulması)  
• Üriner retansiyon  (idrar  yapamama)  
 
 
7/7  Yan etkilerin  raporlanması  
Kullanma   Talimatında   yer  alan  veya   almayan   herhangi   bir  yan  etki  meydana   gelmesi  
durumunda  hekiminiz,  eczacını z veya hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 
800 314 00 08 numara lı yan etki bildirim  hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında daha fazla bilgi  edinilmesine  katkı  sağlamış  olacaksınız.  
 
5. SEPARMOL  ZERO ’nun  saklanması  
SEPARMOL  ZERO ’yu çocukların   göremeyeceği,   erişemeyeceği   yerlerde   ve  ambalajında  
saklayınız.  
 
25oC’nin  altındaki  oda sıcaklığında saklayınız . 
 
Son kullanma  tarihi  ile uyumlu  olarak  kullanınız . 
 
Kullanılmayan kısım var ise atılmalıdır.  
 
Ambalajın    üzerinde    belirtilen   son   kullanma    tarihinden    sonra   SEPARMOL  ZERO ’yu 
kullanmayınız.  
 
Eğer    üründe    ve/veya    ambalajında    bozukluklar   fark   ederseniz    SEPARMOL  ZERO ’yu 
kullanmayınız.  
 
Son kullanma  tarihi  geçmiş  veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca  belirlenen  toplama  sistemine veriniz.  
 
Ruhsat sahibi:  
  Berko İlaç ve Kimya Sanayi A.Ş.  
  Yenişehir Mah. Özgür Sok. No: 16 -18 Ataşehir/İstanbul  
  0 216 456 65 70 (Pbx)  
  0 216 456 65 79 (Faks)  
info@berko.com.tr  
 
Üretim  yeri: 
Berko İlaç ve Kimya Sanayi A.Ş.  
Adil Mah. Yörükler Sok. No:2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
Bu kullanma  talimatı 26/12/2024  tarihinde  onaylanmıştır.  
